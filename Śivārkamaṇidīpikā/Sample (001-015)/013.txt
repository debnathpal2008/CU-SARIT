<pb n="013"/>
<lg><l>श्रीमतां व्याससूत्राणां श्रीकण्ठीयः प्रकाशते ।</l>
<l>मधुरो भाष्यसन्दर्भो महार्थो नातिविस्तरः ।। ६ ।।</l></lg>
निषेधप्रसङ्ग इति । अत्र चिन्त्यते <quote>‘उभयप्राप्ता’</quote>विति सूत्रं कर्मणि षष्ठ्याः प्राप्त्यर्थं
नियमार्थं वा न भवति । <quote>‘कर्तृकर्मणोः कृती’</quote>ति पूर्वसूत्रतस्तस्या नित्यमेव प्राप्तत्वात् ।
किं तु कृद्योगे सर्वत्र कर्तरि षष्ठी प्राप्ता उभयप्राप्तिमति तत्प्रतिषेधार्थम् । अत एवो
<quote>‘भयप्राप्तौ कर्मणी’</quote>ति प्रतिषेधे अकादिप्रयोगे अप्रतिषेधः <quote>‘शेषे विभाषे’</quote>ति तत्सूत्रवा-
र्तिके षष्ठीप्रतिषेधमेव तस्य सूत्रस्यार्थं कृत्वा तस्य प्रतिषेधस्य <quote>‘भेदिका रुद्रस्यजगतो बिभित्सा
रुद्रस्य जगत’</quote> इत्यादिप्रयोगेऽपवादः शेषे प्रतिषेधस्य विकल्पश्च दर्शितः । एवं च कर्मणीति
विहिता षष्ठ्येव नास्तीति कथं तद्विषयत्वं <quote>‘कर्मणि चे’</quote> ति सूत्रस्य स्यादिति । अत्रेदं विवक्षि-
तम् । कर्मणीति शब्दोच्चारणपूर्वकं कर्तरिषष्ठ्याः प्रतिषेधेन या षष्ठी परिशेषिता तस्यास्समास-
निषेध इति । अत एव महाभाष्ये कर्मणीति शब्दमुच्चार्य या षष्ठीत्येतावदेवोक्तं न तु विहितेति ।
तस्मात्सर्वथापि ब्रह्मदर्शनमिति समासो युक्तः ।। ५ ।।</p>
<p>एवं चिकीर्षितप्रतिज्ञायामेव स्वचिकीर्षितस्य भाष्यस्य परभाष्यादिभ्योऽतिशयस्सूत्राञ्ज-
स्यानुसारित्वप्रदर्शनेनाविष्कृतः । अथ गुणान्तरप्रदर्शनेनाप्याविष्क्रियते <pratika>श्रीमतामिति</pratika> ।
श्रीस्त्रिवेदी <quote>‘ऋचस्सामानि यजूंषि । सा हि श्रीरमृता सता’</quote> मिति श्रुतेः । तद्वतां तत्प्रचुराणा-
मित्यर्थः । भूम्नि मतुप्प्रत्ययः । यद्यपि तत्तदधिकरणसूत्राण्येकैकं विषयवाक्यमधिकृत्य प्रवृ-
त्तानीव भान्ति, तथापि व्यस्तसमस्तवेदतया सकलवेदतदर्थाभिज्ञेन भगवता बादरायणेन
प्रणीतानि तानि सूत्राणि तत्तत्समानन्यायानि बहूनि विषयवाक्यान्यवगाहन्त इति भावः ।
एवंभूतानां व्याससूत्राणां श्रीकण्ठप्रणीतो भाष्यसन्दर्भः प्रकाशते प्रकर्षेण भासते । श्रीक-
ण्ठनाम्ना हि श्रीस्त्रिवेदी तदलङ्कृतः कण्ठोऽस्येति व्युत्पत्त्या सकलवेदतदर्थाभिज्ञत्वमाचार्य-
स्य प्रतीयते । अतस्सकलवेदतदर्थाभिज्ञेन कृतानां तथाभूतेन कृतमेव भाष्यं शोभावहमिति
भावः । मधुरो रसवद्वागर्थयुक्तः । <quote>‘मधुरं रसवद्वाचि वस्तुन्यपि रसः स्थितः । येन माद्यन्ति
धीमन्तो मधुनेव मधुव्रताः ।।’</quote> इति हि काव्यलक्षणविदः । तत्र ललितवर्णंपदविन्यासादिकृतं
सन्दर्भरामणीयकं वाचो माधुर्यम् । अर्थस्य तु काव्येषु सहृदयास्वादनीयमहानन्दप्रतिबिम्ब-
नोपयोगिरीत्यादिवृत्तिवासनाभिव्यञ्जनक्षमविभावानुभावादिरूपत्वम् । इह तु <quote>‘रसो र्वे/?/ स’</quote>
इत्यादि श्रुतिवर्णितनिरतिशयानन्दरूपपरशक्तिविशिष्टपरब्रह्मरूपत्वमेव । न च तथात्वेऽपि का-
व्यवद्यथासिद्धपरब्रह्मगुणवर्णनमात्रविश्रान्तोऽयं सन्दर्भः । किं तु तन्निर्णयोपयोगिन्यायसहस्र-
भरित इत्याह---<pratika>महार्थ इति</pratika> । तथाप्यत्र भूयान्नास्ति शब्दप्रपञ्चस्साभिप्रायविशेषणविन्या-
सेनैव प्रायस्तत्रतत्र दर्शनीयन्यायानामाविष्करणा <quote>‘द्व्याख्यानतो विशेषप्रतिपत्ति’</quote>रिति न्यायेन
तेषां व्याख्यानतस्सुगमत्वादित्यभिप्रेत्याह---<pratika>नातिविस्तर इति</pratika> । महाविभाषया नञस्समासा-
भावो <quote>‘वृत्तानुपूर्वे च न चातिदीर्घे’</quote> इतिवत् । नसमासो वा <quote>‘गमिकर्मीकृतनैकनीवृते’</quote> तिवत् ।।६।।</p>﻿
