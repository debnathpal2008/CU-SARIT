<pb n="015"/>
<lg><l>अथ जिज्ञासाधिकरणम् ।। १ ।।</l></lg>
<lg><l>इहौपनिषदी मीमांसा समारभ्यते ।</l></lg>
यास्तस्मिन्साध्ये हेतुत्वं च तदैवोपपद्यते । अतो यथा <quote>‘चतुर्गृहीतान्याज्यानि भवन्ति, न ह्यत्रानू-
याजा इज्यन्ते’</quote>इत्यातिथ्याप्रकरणगतेन वाक्येनातिथ्यायामेवौपभृताष्टगृहीतव्यवच्छेदे क्रियमा-
णेऽप्यनूयाजाभावरूपहेतुसाधारण्यादन्यत्रापि यत्रेष्ट्यन्तरेऽनूयाजानामभावः प्रमितस्तत्र सर्व-
त्रापि स सिध्यति । यथा वा क्षितिमात्रं निर्दिश्य सकर्तृकत्वे साध्यमानेऽपि कार्यत्वहेतुसाधा-
रण्यादन्यत्रापि यत्राङ्कुरादौ कार्यत्वमनुसंहितमस्ति तत्र सर्वत्रापि तत्सिध्यति । तथात्र <quote>‘धर्म-
जिज्ञासे’</quote> ति विशिष्य प्रतिज्ञानेऽपि हेतु१साधारण्याद्धर्मपरादन्यत्रापि वेदभागे विचारः कर्तव्यः
सिद्ध्यति । किं च ध२र्मशब्दः धर्मब्रह्मसाधारण्येनालौकिकश्रेयस्साधनमात्रवाचीति प्रतिज्ञापि
साधारण्येव । तस्य का३र्यमात्रवाचित्वेऽपि कृतसाङ्गवेदाध्ययनस्य वेदार्थ एव जिज्ञासौचित्या-
दत्रत्यं धर्मपदं वेदार्थमात्रोपलक्षणं पर्यवस्यति । तस्य वेदा४र्थमात्रपरत्वेऽपि <quote>‘स्याच्चैकस्य
ब्रह्मशब्दव’</quote>दिति न्यायेन चोदनालक्षणोऽर्थो धर्म इति द्वितीयसूत्रगतधर्मशब्दस्यालौकिकश्रे-
यस्साधनकार्यपरत्वोपपत्तेः चोदनाशब्दस्य लिङादियुक्ततद्रहितवाक्यसाधारण्येन प्राप्तिबाध-
रहितार्थकवे५दमात्रपरत्वे द्वितीयसूत्रगतस्यापि धर्मशब्दस्यालौकिकश्रेयस्साधनमात्रपरत्वस्य वे-
दा६र्थमात्रपरत्वस्य वोपपत्तेश्च । तस्मान्निर्विषयमिदं शास्त्रं नारम्भणीयमित्याशङ्कां निराकुर्वन्नेव
प्रथमसूत्रव्यावर्तनीयप्रयोजनाद्यभावप्रयुक्तशास्त्रानारम्भशङ्कोत्थापनाय भूमिकामारचयति-
इहेति । इह सूत्रसन्दर्भरूपे शास्त्रे । <pratika>औपनिषदी</pratika> उप समीपे परब्रह्मणो निषीदन्ति वतर्न्त
इत्युपनिषदो वेदान्ताः । ते हि साक्षात्परे ब्रह्मणि तात्पर्येण वर्तन्ते न तु कर्मभागवत्तदाराध-
नरूपयज्ञादिविधानद्वारा तत्सम्बन्धिनि । तद्विषया <pratika>मीमांसा</pratika> तद७र्थाभिधानोपयोगिन्यायग्र-
थनात्मिका <pratika>समारभ्यते</pratika> भगवता बादरायणेन प्रस्तूयते । उपनिषदीति सप्तम्यन्तपाठेऽप्ये-
वमेवार्थः । यद्वा । इह कर्मब्रह्मपरभागद्वयसमुदायात्मके वेदे य उपनिषद्भागस्तत्र मीमांसा
तदर्थनिर्णयोपयोगिन्यायग्रथनपरसूत्रसन्दर्भात्मिका समारभ्यत इत्यर्थः । पूजितविचारवाची
मीमांसाशब्दोऽत्र तदुपयोगिन्यायग्रथने तदर्थसूत्रसन्दर्भरूपे शास्त्रे वा लक्षणया वर्तते ।
केचित् उपनिपूर्वात् <quote>‘षद्लृ विशरणगत्यवसादने’</quote>ष्विति धातोरवसादनार्थविषयात् क्विपि निष्प-
न्न उपनिषच्छब्दः साक्षात्संसारमूलस्य नितरामवसादनीषु ब्रह्मविद्यास्वेव प्रसिद्ध इति सोऽपि
तत्साधनेषु वेदान्तेषु लक्षणया वर्तत इति वदन्ति । यदाहुः-<quote>‘पुवृत्तिहेतून्निश्शेषांस्तन्मूलो-
च्छेदकत्वतः । यतोऽवसादयोद्विद्या तस्मादुपनिषद्भवेत् ।। यथोक्तविद्याबोधित्वाद्ग्रन्थोऽपि
तदभेदतः । भवेदुपनिषन्ना८भा लाङ्गलं जीवनं यथा</quote> ।। इति । तस्मिन्पक्षे मोक्षसाधनविद्यावा-
चकस्योपनिषच्छव्दस्य तत्साधनेषु वेदान्तेष्विव तद्विषये ब्रह्मण्यपि लक्षणोपपत्तेः ‘श्रुतोपनि-
षत्कगत्यभिधानाच्चेति <ref>(ब्र॰ १.२.१६)</ref> सूत्रगतोपनिषत्पदस्य भाष्ये ब्रह्मपरतया व्याख्यास्य-
मानत्वात्<quote>‘उपनिषदं भो ब्रूहि य एतामेवं ब्रह्मोपनिषदं वेदे’</quote>त्यादिश्रुतिषूपदेश्ये वेद्ये चार्थ एवो-</p>
<note>(१) <quote>‘कार्यत्वहेतु’</quote> इति. क. पाठः ।</note> <note>(२) <quote>‘धर्मपदं’</quote> इति ख. पाठः ।</note> <note>(३) <quote>‘कर्ममात्र’</quote> इति ख. पाठः ।</note> <note>(४)
<quote>‘तन्मात्रपरत्वेऽपि’</quote> इति ख. पाठः ।</note> <note>(५) <quote>‘वेदवाक्यमात्र’</quote> इति ख. पाठः ।</note> <note>(६) <quote>‘वेदार्थपरत्वस्य’</quote> इति ख. पाठः ।</note>
<note>(७) <quote>‘तदर्थविधानोपयोगि’</quote> इति ख. ग. पाठः ।</note> <note>(८) <quote>‘न्नाम’</quote> इति पाठान्तरम् ।</note>