<pb n="004"/>
वापन्नस्य शिवस्य चिदानन्दात्मकपूर्वरूपपरित्यागः स्यादित्याशङ्कावारणार्थमेव <quote>‘आदिमध्यान्त-
विहीन’</quote>मिति विशेषितम् । स एवार्थोऽत्रापि <quote>‘सदिति’</quote> विशेषणेन प्रदर्श्यते । सदैवायं चिदान-
न्दरूपेण सन्न कदाचिदपि सद्रूपं परित्यजतीति तदर्थः । अपि च एतैरोमित्यादिभिश्चतुर्भि-
र्विशेषणैरस्मिन् शास्त्रे चतुरध्यायीप्रतिपाद्यैरर्थैः परमात्मा विशेष्यते । तथा हि-ॐमिति प-
दप्रयोगेण तद्वाच्ये परब्रह्मणि शिवे सर्वेषां वेदान्तानां समन्वय आक्षिप्यते । कठवल्लीषु
<quote>‘सर्वे वेदा यत्पदमामनन्ति तपांसि सर्वाणि च यद्वदन्ति । यदिच्छन्तो ब्रह्मचर्यं चरन्ति
तत्ते पदं सङ्ग्रहेण ब्रवीमी’</quote>ति प्रतिज्ञाय तदनन्तर<quote>‘मोमित्येतत् एतध्द्येवाक्षरं ब्रह्मे’</quote> त्यादिना स-
र्ववेदप्रतिपाद्यत्वेनोपक्रान्तस्य परब्रह्मणः प्रतिपादकतया ॐमिति पदमुपक्षिप्य तत्प्रशंसादर्श-
नात् । अपि चास्य मात्रात्रयमृग्यजुस्सामरूपत्वेनाथर्वणोपनिषदादिषु प्रसिद्धम् । प्रपञ्चसा-
रादिषु च <quote>“अग्निमीळे पुरोहित’ मित्याद्यवेदाद्यवर्णस्य <quote>‘योनिस्समुद्रो बन्धु’</quote> रिति मध्यवेदमध्यव-
र्णस्य <quote>‘समानं वरमि’</quote> त्यन्तिमवेदान्तिमवर्णस्य च समाहृतिरोमिति पद”</quote> मिति प्रसिद्धम् । अतोऽ-
पि तत्प्रयोगेण सर्ववेदप्रतिपाद्यत्वमाक्षिप्यते । तेन सर्वेषां वेदान्तानां ब्रह्मणि समन्वयः शते
प१ञ्चाशन्न्यायेन लभ्यते । यद्वा <quote>‘तपांसि सर्वाणि च यद्वदन्ती’</quote>त्यत्र तपश्शब्दो ज्ञानवाची ।
<quote>‘तप आलोचन्’</quote> इति धातोर्निष्पत्तेः । तेन ज्ञानप्रधाना वेदान्ता लक्ष्यन्ते । तेन सर्ववेदान्त-
प्रतिपाद्यत्वस्य साक्षादप्योमिति पदप्रयोगेणाक्षेपो लभ्येते । यद्यपि वेदान्तानां ब्रह्मणि सम-
न्यवः केनाचिद्विशेषणेन साक्षाद्दर्शयितुं शक्यते, तथापि प्रथमपादगताभ्या<quote>‘मों नम’</quote> इति
पदाभ्यां चतुर्थपादगतेन <quote>‘शिवाये’</quote>ति पदेन च श्रीषडक्षरमहामन्त्रस्मरणमपि श्रोतॄणां लभ्य-
तामित्यभिप्रायेणादावोमिति पदं प्रयुञ्जानस्तेनैवाक्षेपतः प्रथमाध्यायार्थलाभमाचार्योऽनुमेने ।
परब्रह्मणश्शिवस्याद्वितीयत्वाभ्युपगमे द्वैतश्रुतीनां विरोधः सद्वितीयत्वाभ्युपगमे त्वद्वैतश्रु-
तीनामिति विरोधशङ्कायां निखिलप्रपञ्चाकारशक्तिविशिष्टस्य शिवस्याद्वितीयत्वादान्तर्गणिक-
भेदाप्रतिक्षेपाच्च न कोऽपि विरोध इत्यविरोधरूपद्वितीयाध्यायार्थो<quote>‘ऽहंपदार्थाये’</quote> ति विशेषणेन
दर्शितः । <quote>“अह’मिति पदं सकलप्रपञ्चाकारशक्तिविशिष्टशिवाद्वैतवाचक”</quote>मित्याचार्य एव चतु-
र्थाध्याये वक्ष्यति । लोकयन्ते स्वात्मानमिति लोकाश्शिवसाक्षात्कारवन्तः तेषां सिद्धिर्मुक्तिफल-
लाभः तस्य हेतव इति तृतीयविशेषणार्थः । तेन श्रवणमननोपासनानन्तरं साक्षात्कृतश्शिव-
एव पञ्चकृत्यकारी मुक्तिं प्रयच्छति । अतस्स एव मुक्तेस्साक्षात्साधनतया तृतीयाध्यायेन
विवक्षित इति तस्यार्थो दर्शितः । <quote>‘सच्चिदानन्दरूपाये’</quote>त्यत्रा<quote>‘नन्दरूपाये’</quote> त्यनेन निरतिशया-
नन्दरूपं ब्रह्मैवानुभूयमानं मुक्तानां फलतया फलाध्यायेन विवक्षितमिति तदर्थो दर्शितः ।
ब्रह्मानन्दो यद्यनुभूयमानतया ब्रह्मणः फलं स्यात्तदा मुक्तानामपि फलं भवेत् । <quote>‘निरञ्जनः
परमं साम्यमुपैती’</quote> ति मुक्तिफलस्य ब्रह्मसाम्यरूपत्वश्रवणादिति । ब्रह्मणोऽनुभूयमानत्वेन तत्फ-
लत्वसिध्द्यर्थं चिद्रूपतयानन्दो विशेषितः । आनन्दवल्ल्यां निरतिशयानन्दतया श्रुतस्य ब्रह्मण
एव <quote>‘तदात्मानं स्वयमकुरुते’</quote>ति रूपान्तरापत्तिश्रवणात् । कदाचिच्चिदानन्दरूपपरित्यागेन
मुक्तानामपि भोग्यं फलं क्षयिष्णु स्यादित्याङ्कापरिहाराय सद्रूपतया चिदानन्दो विशेषितः ।
जगदुपादानत्वेऽप्यविकारित्वं शिवस्य प्रकृत्यधिकरणादिषु व्यवस्थापयिष्यते ।। १ ।।</p>
<note>(१) पञ्चाशदर्थिनः पुरुषस्य शतस्य लाभे यथा वा पञ्चाशतोऽपि लाभस्सिद्धस्तद्वत्सकलवेदप्रतिपाद्यस्य ब्रह्मणस्सि-
द्धमेव सर्वोपनिषत्प्रतिपाद्यत्वम् इति शतेपञ्चाशभ्यायस्यात्र समन्वयो वेद्यः ।</note>﻿
