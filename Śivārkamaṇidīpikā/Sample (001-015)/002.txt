<pb n="002"/>
शरणं प्रपन्नः । यः सार्वभौमपदवीमधिगम्य धीरस्तत्पूजयैव मनुते सफलत्वमस्याः ।। १३ ।।)
अ१स्य क्षितीशितुरपारगुणाम्बुराशेरष्टासु दिक्षु विततोर्जितशासनस्य । अन्तस्सदैव वसता
विभुना नियुक्तो भाष्यं यथामतिबलं विशदीकरोमि ।। १४ ।। यावन्तो निविशन्ते विदुषां
व्याख्यानभारतीगुम्भाः । सर्वेषामपि तेषां ददाति पुष्पकमिवैतदवकाशम् ।। १५ ।। तस्मा-
दत्र यथामति कियदाशयवर्णनं मया क्रियते । तुष्यन्तु ततो विबुधाः कतिपयरत्नग्रहा-
दिवाम्बुनिधेः ।। १६ ।।</p>
<p>भगवद्बादरायणप्रणीतब्रह्मसूत्रनिकुरुम्बरूपस्य वेदान्तमीमांसाशास्त्रस्य लोकानुजिघृक्षया
भाष्यं निर्मित्सुराचार्यो निरन्तरशिवध्याननिर्धूतनिखिलान्तरायोऽपि शिष्टाचारपरिपालनार्थं
व्याचिख्यासितशास्त्रप्रतिपाद्यां परां देवतां नमस्करोति-<pratika>ॐ नमइति</pratika> । दहरविद्यानिष्ठोऽयमा-
चार्यः । अत एव तस्यां रूपसम२र्थकं <quote>‘ऋतं सत्यं परं ब्रह्मे’</quote>ति मन्त्रमिह भाष्ये पुनः पुनराद-
रातिशयाव्द्याख्यास्यति । कामाद्यधिकरणे च स्वयं दहरविद्याप्रियत्वात् सर्वासु परविद्यासु
दहरविद्योत्कृष्टेति वक्ष्यति । अतः स्वशाखाम्नातदहरविद्यायां विशेष्यनिर्देशकेन पदेन स्वो-
पास्यं नमस्कार्यं निर्दिशति-<pratika>परमात्मन</pratika> इति । श्रूयते हि तैत्तिरीयोपनिषदि-<quote>‘तस्याश्शिखाया
मध्ये परमात्मा व्यवस्थितः’</quote> । इति । केचन स परमात्मा शिवादन्य इति कथयन्तः परान्भ्र-
मयन्ति तदनुवर्तनेन साधवो मा भ्रमिषुरित्यभिप्रेत्य विशिनष्टि-<pratika>शिवायेति</pratika> । दहरविद्यो-
पास्यः परमात्मा शिव एवेत्याचार्यः शारीराधिकरणे निपुणतरमुपपादयिष्यति । यद्यपि तैत्ति-
रीयोपनिषद्गतस्य परमात्मशब्दस्य विशेषोपसंहारार्थं <quote>‘धातुः प्रसादान्महिमानमीशं’</quote> <quote>‘विश्वाधिको
रुद्रो महर्षिः’</quote> <quote>‘यः परः स महेश्वरः’</quote> इति तदुपक्रमगतानामीशरुद्रमहेश्वरनाम्नामन्यतमस्य
<quote>‘ऊर्ध्वरेतं विरूपाक्ष’</quote> मिति तदुपसंहारगतस्य विरूपाक्षनाम्नो वात्र सङ्कीर्तनं युक्तं, तथापि
<quote>‘समेधयति यन्नित्यं सर्वार्थानामुपक्रमम् । शिवमिच्छन्मनुष्याणां तस्माद्देवः शिवः स्मृतः ।।’</quote> इति
महाभारते शिवशब्दस्य मनुष्यादिहितैषित्वतत्प्रारिप्सितपुरुषार्थोप३योगिसकलव्यापारसमेधयि-
तृत्वप्रवृत्तिनिमित्तकत्वेन व्याख्याततया शिष्याणां तत्सङ्कीर्तनतदर्थानुसन्धानपूर्वकमेतद्भा-
ष्यपाठारम्भे सति शिवप्रसादान्निरन्तरायपाठपरिसमाप्तिस्तदाभिलषितसकलपुरुषार्थसिद्धिश्च
भवतीति तत्सिद्धयर्थं शिवशब्देन विशेष४णनिर्देशः कृतः । तदुदाहृते महाभारतवचने <quote>‘हृद्य-
पेक्षया तु मनुष्याधिकारत्वा’</quote> दिति <ref>(ब्र॰ १.३.२५ सू॰)</ref>सूत्र इवमनुष्यग्रहणं देवादीनामप्युपलक्ष-
णम् । यतो महाभारत एव शिववचनं-<quote>‘समा भवन्ति मे सर्वे दानवाश्चामराश्च ये । शिवोऽस्मि
सर्वभूतानां शिवत्वं तेन मे सुराः ।।’</quote> इति । <quote>‘वश कान्ता’</quote> विति धातोर्वर्णव्यत्ययेन सिद्धश्शिव-
शब्दः पृषोदरादिः । तदाहुः- <quote>‘हिसिधातोस्सिंहशब्दो वशकान्तौ शिवः स्मृतः । वर्णव्यत्ययतः
सिद्धौ पश्यकः कश्यपो यथा ।।’</quote> इति । तेन शिव५शब्दस्य इच्छावानित्यर्थलाभे कस्मिन्निति
तद्विषयाकाङ्क्षायां देवासुरमनुष्यादीनां शिवे विषय इत्ययमर्थः <quote>‘शिवमिच्छन्मनुष्याणा’</quote> मि-
त्या६र्षवचनप्रामाण्याल्लभ्यते । <quote>‘समेधयतीति’</quote> व्युत्पत्त्यन्तरं तु शिवशब्दात् शुभवाचिनस्तत्करोति-
ण्यन्तात्पचाद्यच्प्रत्ययेन लभ्यते । व्युत्पत्तिद्वयनिष्पन्नस्यापि शिवशब्दद्वयस्य परमेश्वरवाच-
कस्य तन्त्रेणोच्चारणादुक्ता७र्थसिद्धिः । अपि च शिवशब्दस्सकृदुच्चारणमात्रेण सकलदुरितहरः ।
<note>(१) <quote>‘यस्य’</quote> इति पाठान्तरम् ।</note> <note>(२) <quote>‘रूपसमर्पक’</quote> मिति ख. पाठः ।</note> <note>(३) <quote>‘योग’</quote> इति ख. पाठः ।</note> <note>(४) विशेष-
निर्देश इति ख. पाठः ।</note> <note>(५) <quote>‘शिव इत्यस्य’</quote> इति ख. पाठः ।</note> <note>(६) <quote>‘मित्यादिवचन’</quote> इति ख. पाठः ।</note> <note>(७)
<quote>‘दुक्तार्थत्वसिद्धि’</quote>रिति ख. पाठः ।</note>﻿
