<pb n="012"/>
श्रुत्यन्तरे तदुक्तमस्ति । अतो दहरवाक्यमेवानुकार्यसमर्पकं पर्यवस्येदिति दहराकाशानुकर्तृ-
त्वहेतुसिद्धिरिति चेत् । तर्हि हेतुस्सिद्ध्यन् जीवदहराकाशयोर्भेदमादायैव सिद्ध्यतीति तेन हेतुना
किं साधनीयम् । अपि च न केवलं भेदमात्रमपेक्ष्य हेतुस्सिध्यति । किं तु दहराकाशस्य ब्रह्मत्वं
चापेक्ष्य । <quote>‘परमं साम्यमुपैती’</quote> ति श्रुतौ ब्रह्मानुकरणस्य श्रुतत्वात् । अतः प्र१याससाध्यस्यापि
प्रागेव सिद्धिमपेक्ष्य प्रवृत्तोऽयं हेतुरिति सुतरां व्यर्थस्स्यादित्यलं प्रपञ्चेन । तथा <quote>‘शास्त्रयोनि-
त्वा’</quote> दिति सौत्रहेतौ पूर्वसूत्र२ एव प्रतिज्ञात्वेन योजयितुं शक्ये परभाष्ये ब्रह्म शास्त्रप्रतिपा-
द्यमिति प्रतिज्ञामध्याहृत्य हेतोस्साध्यावैशिष्ट्यपरिहारार्थमब्भक्षादिवदवधारणगर्भतया शा-
स्त्रेतराप्रमाणकत्वादित्यर्थे पर्यवसानमुक्तम् । तदप्यतिक्लिष्टमिति स्पष्टमेव । एवमन्यान्यप्युदा-
हरणान्यूहनीयानि । अप्रसिद्ध श्रुतिस्मृत्यादिकल्पनावलम्बनभाष्यकारादिभिस्तु, कृत्स्नमपि
शास्त्रं कलुषितमिति स्पष्टमेव । एवमर्वाचीनभाष्यादिप्रणेतॄणां ये पूर्वपूर्वोपदेष्टार आसंस्तानु-
द्दिश्य <quote>‘पूर्वाचार्यैः कलुषित’</quote> मित्युक्तिः । नन्वत्र श्लोके <quote>‘विदुषां ब्रह्मदर्शन’</quote> इत्यत्र विदुषामिति
षष्ठी न युक्ता । <quote>‘उभयप्राप्तौ कर्मणी’</quote> ति सूत्रेण <ref>(पा॰ २.३. ६६ सू॰)</ref> कर्तृकर्मोभयप्राप्तिमतः
कृतो योगे कर्तरि षष्ठ्याः प्रतिषिद्धत्वात् । किं तु <quote>‘अन्तर्धौ येनादर्शनमिच्छती’</quote>ति <ref>(पा॰
१. ४. २४ सू॰)</ref> सूत्रगते यत्पद इव दर्शनकर्तृपरे विद्वत्पदे तृतीयया भाव्यम् । उच्यते ।
यत्र कर्तृकर्मणोरुभयोर्विशिष्य विवक्षाविषयतया प्राप्तिः स एवो <quote>‘भयप्राप्ता’</quote>विति सूत्रस्य विषयः
यथा <quote>‘आश्चर्यो गवां दोहोऽशिक्षितेनागोपालकेने’</quote>ति । गावः किलाजादिवत्सुदोहा न भवन्ति ।
अयं चाशिक्षितो नापि गोपालः । तथाप्यनेनैतासां दोहोऽयमाश्चर्यः इति प्रतिपिपादयिषि-
ताश्चर्योपपादनार्थतयात्र कर्तृकर्मणोरुभयोरपि विशिष्य विवक्षाया विषयतया प्राप्तिरस्ति ।
<quote>‘अन्तर्धा’</quote>विति सूत्रे शब्दानुपात्तत्वेऽप्यन्तरङ्गप्रत्यासत्त्या लब्धस्यात्मनः कर्मणोऽपि <quote>‘येने’</quote>ति
निर्दिष्टस्य कर्तुरिव साऽस्ति । अन्यकर्मकोपाध्यायादर्शनेच्छायामुपाध्यायस्यापादानसंज्ञा माभू-
दित्येवमर्थम् । इह तु व्याससूत्रमिदमत्यन्तमपरिच्छेद्यस्य ब्रह्मणोऽपि परिच्छेदे निरपे३क्षकार-
णमित्येव सूत्रोत्कर्षप्रतिपादनपरे वाक्ये कर्मविशेषवत्कर्तृविशेषस्य विदु४षामित्युपात्तस्यापि
न विशिष्य विवक्षाविषयतया प्राप्तिरस्ति । तस्मात् <quote>‘उभयप्राप्तौ कर्मणी’</quote> त्यस्य नायं विषयः ।
तद्विषयत्वेऽपि वा <quote>‘शेषे विभाषे’</quote>ति वार्तिकेन तस्य विकल्पितत्वात् । शब्दानामनुशासनमा-
चार्येणाचार्यस्य वेति पक्षे षष्ठ्यपि युज्यत एव । ननु, तथापि ब्रह्मदर्शनमिति समासो न युज्यते ।
<quote>‘प्रतिपदविधाना षष्ठी न समस्यत’</quote> इत्यपोदितस्य षष्ठीसमासस्य <quote>‘कृद्योगलक्षणा षष्ठी
समस्यत’</quote> इति वार्तिकान्तरेण प्रतिप्रसूतत्वेऽपि <quote>‘कर्मणि चेति’</quote> <ref>(पा॰ २. २. १४ सू॰)</ref> सूत्रेण
कर्मणि षष्ठ्यास्समासप्रतिषेधादिति चेत् । अत्रेयं शाब्दिकमर्यादा । <quote>‘कर्मणी’</quote> ति शब्दमुच्चार्य
या षष्ठी विहिता तस्यास्समासनिषेधः । न कर्मणिषष्ठीमात्रस्य । तथा सति <quote>‘पुरां भेत्ते’</quote> त्यादौ
षष्ठीसमासनिषेधस्येत एव सिद्धतया कर्तरि विहिताभ्यांतृजकाभ्यां योगे षष्ठीसमासनिषेधकस्य
<quote>‘तृजकाभ्यां कर्तरी’</quote>ति <ref>(पा॰ २. २. १५ सू॰)</ref> सूत्रस्यानारम्भणीयतापत्तेः । तथा चात्रो-
<quote>‘भयप्राप्ता’</quote>विति सूत्राप्रवृत्तेर्न कर्मणिशब्दमुच्चार्य षष्ठी विहिता किं तु <quote>‘कर्तृकर्मणोः-
कृती’</quote> <ref>(पा॰ २.३.६५ सू॰)</ref> ति सूत्रगतं <quote>‘कर्तृकर्मणो’</quote> रिति शब्दमुच्चार्येतिनात्र समास-
<note>(१) <quote>‘प्रधानसाध्यस्यापि’</quote> इति वहुपुस्तकपाठः ।</note> <note>(२) <quote>‘सूत्रत एव प्रतिज्ञानत्वेन’</quote> इति पाठान्तरम् ।</note> <note>(३)
<quote>‘निरपेक्षं करण’</quote> मिति ख. पाठः ।</note> <note>(४) <quote>‘विदुपामित्युपात्तत्वेऽपि’</quote> इति ख. पाठः ।</note>﻿
