<pb n="242"/>
अथ मुग्धाधिकरणम् ।। ४ ।।
<sutra>।। सू ।। मुग्धेऽर्धसंपत्तिः परिशेषात् ।। १० ।।</sutra>
मूर्छितः पुरुष इति व्यवहारान्मूर्छेति काचिदवस्थानुभूयते । सैषा सुषुप्त्या-
दिभ्यो भिन्ना न वेति संदेहः ।।
जागरस्वप्नसुषुप्तिभ्यो भिन्नाया अवस्थाया अप्रसिद्धत्वान्मूर्छा जागरादि-
ष्वन्तर्भूता ।।
इति पूर्वपक्षे प्राप्त उच्यते—मूर्छिते पुरुषे यावस्था सा मरणार्धसंपत्तिः इति
परिशेषात् भिन्ना सुषुप्त्यादेः । प्रपञ्चप्रतीतेरभावान्न जागरस्वप्नयोरन्तर्भावः ।
सुषुप्तेः प्रसन्नवदनादिलक्षणाया विकृतमुखादिलक्षणाया अस्याश्च विशेषात्
ततोऽप्यन्यावस्था मूर्छेति सिद्धम् ।। इति मुग्धाधिकरणम् ।। ४ ।।
<!-- APPAYYA !-->
<head>अथ मुग्धाधिकरणम् ।। ४ ।।</head>
<p><pratika>सू॰ ।। मुग्धेऽर्धसम्पत्तिः परिशेषात् ।। १० ।।</pratika> जीवावस्थाविचारप्रसंगादिदमधि-
करणम् । मू१र्छावस्था उक्तावस्थाभ्यो भिन्ना न वेति तद्भेदकसद्भावासद्भावाभ्यां संशये
विशेषविज्ञानाभावसाम्यात् सा सुषुप्तिः करालवदनत्वादिसाम्यात्क्रोधदशेव जागरावस्था
भीषणस्वप्नदर्शनदशेव वा स्वप्नावस्था वृक्षाग्रपतनादिकारणकत्वाद्वा मरणवस्था न तु
सुषुप्त्यादिभ्यो भिन्ना अवस्थान्तरश्रुत्यभावादिति पूर्वः पक्षः । विशेषविज्ञानाभावान्न
जागरः स्वप्नो वेयं प्रसन्नवदनत्वश्वासपूर्णत्वाद्यभावान्न सुषुप्तिः सूक्ष्मश्वासवत्वान्न मरणं
किं तु वृक्षाग्रपतनाद्यभिघातनिमित्तसौक्ष्म्यापन्नप्राणयुक्ता तच्चिकित्साद्यभावे मरणपर्य-
वसायिनी मरणावस्थार्धसम्पत्तिरूपा सुषुप्त्यादिभ्यो विलक्षणेति सिद्धान्तः ।</p>
<head>इति मुग्धाधिकरणम् ।। ४ ।।</head>
<!-- APPAYYA !-->
<head>नयमणिमालायाम् अथ मुग्धाधिकरणम् ।। ४ ।।</head>
<lg><l>जाग्रत्स्वप्नसुषुप्तिष्वन्तर्भूतैव मूर्छा स्यात् । तदवस्थात्रयभिन्नावस्था न कुत्रचिद्विदिता ।। १८५ ।।</l></lg>
<lg><l>ज्ञानोपरमाद्विषमश्‍वासत्वादेश्च तत्रयादन्या । मर्त्यं प्रकृत्य ततो...............षे वयम् ।। १८६ ।।</l></lg>
<p>* (परिशेषान्मूर्छाख्या ज्ञेया मरणार्धसम्पत्तिः ।)</p>
<head>इति मुग्धाधिकरणम् ।। ४ ।।</head>
<p>* नयमणिमालायामंतिममर्धं त्रुटितत्वान्न लभ्यते । अतस्तदन्यथा विरच्य ( ) एतद्रेखामध्यपातितया
संयोजितमिति वेद्यम् ।</p>
<!-- APPAYYA !-->
<p><pratika>आनन्दतीर्थमते</pratika> अत्राधिकरणे सर्वपुरुषीयसार्वकालिकसर्वावस्थानां भगवदधीनत्वमहिमा वर्ण्यते । अत्र न सर्वेषां
सार्वकालिकसर्वावस्था भगवदधीनाः । किं तु केषांचित्किंचित्कालिकावस्था एवेति <pratika>पूर्वपक्षः । सिद्धान्तस्तु, स एवे</pratika>-
श्‍वर एव सर्वेषां सर्वावस्थाप्रेरकः । न देशकालान्तरेऽन्यः । कुतः । <pratika>कर्मानुस्मृतिशब्दविधिभ्यः</pratika>=<quote>‘एष ह्येव साधुकर्म-
कारयती’</quote> त्यादिना कर्मणामीशाधीनत्वश्रुतेः, <quote>‘प्रदर्शकस्तु सर्वेषां स्वप्नादेरेक एव तु । परमः पुरुषो विष्णुस्ततोऽन्यो नास्ति
कश्चन ।।’</quote> इत्यादितदनुसारिस्मृतेश्च <quote>‘एष स्वप्नान्प्रदर्शयत्येष प्रबोधयत्येष एव परम आनन्दः’</quote> इत्यादिश्रुतेः <quote>‘आत्मानमेव
लोकमुपासीत’</quote> इति विधिवाक्याच्च । इति । सूत्रार्थोऽपि व्याख्यातः । परमात्मनोऽन्यस्य प्रेरकत्वे तस्याप्युपास्यत्वप्राप्त्या
श्रुतौ परमात्मन एवोपास्यत्वावधारणानुपपत्तिरिति भावः ।। <pratika>इति कर्मानुस्मृत्यधिकरणम् ।। ६ ।।</pratika></p>
<note>(१) <quote>‘मूर्छा सुषुप्त्यादिभ्यो’</quote> इति ख. पाठः ।</note>
