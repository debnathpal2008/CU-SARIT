<pb n="452"/>
<p>दृश इति संशयः । वागादीनामनुपादाने मनसि वृत्तिलयोऽस्तु । मनसस्तु प्राणे
स्वरूपलय एव, मनसः प्राणोपादानकत्वात् । <quote>‘अन्नमयं हि सोम्य मन आपोमयः
प्राण’</quote> इति श्रुतेरन्नमयत्वेन पार्थिवस्य मनस आपोमयत्वेनोपादाने प्राणे स्वरूप-
लयस्याविरोधादिति पूर्वपक्षः । सिद्धान्तस्तु । पूर्ववन्मनसोऽपि प्राणे वृत्तिलय
एव, <quote>‘मनः प्राण’</quote> इत्युत्तराद्वाक्यात् न स्वरूपलयः, प्राणस्य मुख्योपादानत्वा-
भावान्मनसस्तत्रानुत्पत्तेः । अतः प्राणे मनसो वृत्तिलय एव न्याय्यः ।।
इति मनःसंपत्त्यधिकरणम् ।। २ ।।
अथ प्राणसंपत्त्यधिकरणम् ।। ३ ।।
<sutra>सू ।। सोऽध्यक्षेण तदुपगमादिभ्यः ।। ४ ।।</sutra>
पूर्वत्र सर्वेन्द्रिययुक्तस्य मनसः प्राणे लयः प्रतिपादितः । इह तस्य प्राणस्य कुत्र
लय इति संशयः ।। किं तावत् प्राप्तम्? <quote>‘प्राणस्तेजसि’</quote> इति श्रुतेः प्राणस्य तेजसि
<!-- APPAYYA !-->
णार्थम् । अबन्नयोः प्रकृतिविकृतिभावश्रवणात् प्राणमनसोरबन्नप्रकृतिकत्वश्रवणाच्च ।
प्राणाकारपरिणतास्वप्सु स्वरूपलयस्संभवतीति अधिकाशङ्का । अदनीयस्योदनादेः सा-
क्षात्पृथिवीप्रकृतिकत्वेन परम्परया प्रकृतिभूतास्वप्सु लयाभावात् प्राणरूपविकृत्यन्तराव-
ष्टब्धानामपां कथंचिदपि मनःप्रकृतिकत्वासंभवाच्च मनसोऽपि वृत्तिलय एव । मनःप्राण
इत्युत्तरवाक्यस्य पूर्ववाक्यसमानार्थत्वस्योचितत्वादिति तत्परिहारः ।।</p>
<head>इति मनस्सम्पत्त्यधिकरणम् ।। २ ।।</head>
<head>अथ प्राणसम्पत्त्यधिकरणम् ।। ३ ।।</head>
<p><pratika>सू॰ ।। सोऽध्यक्षेण तदुपगमादिभ्यः ।। ४ ।।</pratika> १उदाहरणवाक्यक्रमेणाधिकरणक्रम इति
सङ्गतिः <quote>‘प्राणस्तेजसी’</quote>त्यत्र प्राणस्यापि वृत्तिलय एव न स्वरूपलय इति पूर्वन्यायेनैव
सिद्धम् । तस्य जीवलीनस्य तेजसि लय उत प्रथममेव तेजसि लय इति श्रुतिद्वैविध्या-
त्संशये पूर्वपक्षः । <quote>‘प्राणस्तेजसी’</quote>ति श्रवणात् मध्ये जीवोपगमो न निवेशनीयः । नचै<quote>‘व-
मेवेममात्मान’</quote>मिति श्रुतावन्तकाले जीवोपगमश्रवणात्तन्निवेश इति वाच्यम् । तेजसि
लीनस्य प्राणस्य तेजसा सह जीवोपगमेऽपि तदुपपत्तेः । न हि सर्वेषां प्राणानां द्वारविशे-
षमनन्तर्भाव्य साक्षादेव युगपज्जीवोपगमस्समर्थयितुं शक्यते । <quote>‘वाङ्मनसि सम्पद्यते मनः
प्राण’</quote> इति पूर्ववाक्यानुरोधेन वागादीनां मनसश्च जीवोपगमस्य मनःप्राणलयद्वारक-
त्वस्यावश्यवक्तव्यत्वात् । एवं प्राणस्याऽपि जीवोपगमस्तेजोलयद्वारकोऽस्तु । एतेन ‘सहै-</p>
<!-- APPAYYA !-->
<head>नयमणिमालायाम्</head>
<head>अथ मनस्सम्पत्त्यधिकरणम् ।। २ ।।</head>
<p><sutra>सू॰ ।। तन्मनः प्राण उत्तरात् ।। ३ ।।</sutra>
<lg><l>मनसस्तु प्राणे स्यात्स्वरूपविलयो यथाश्रवणम् । अन्नमयस्य हि तस्य प्राणोपादानमंबुमयः ।। ३५७ ।।</l></lg>
<lg><l>वृत्त्युपरम एवात्राप्यनुपादानत्वसाम्येन । नह्यंबुविकारत्वेऽप्यस्योपादानतास्ति मुख्यायाः ।। ३५८ ।।</l></lg></p>
<head>इति मनस्सम्पत्त्यधिकरणम् ।। २ ।।</head>
<note>(१) <quote>‘विषयवाक्यक्रमादधिकरण’</quote> इति ख. पाठः ।</note>
