<pb n="127"/>
<p><pratika>भगवत्पादमते</pratika>, पूर्वस्मिन्पादे श्रुतिविरुद्धत्वात्परपक्षाणामुपेक्ष्यत्वमभाणि । तर्हि श्रुतीनामप्यन्योन्यविरुद्धत्वाद्ब्रह्म-
कारणवादस्याप्युपेक्ष्यत्वापत्तिरित्याशंकानिराकरणार्थं परं पादद्वयमारभ्यते—<pratika>न वियदश्रुतेरित्यादि</pratika> । अत्रादौ सृष्टि-
वाक्यानामविरोधं प्रतिपादयितुमाकाशमाश्रित्य विचार्यते । अत्र आकाशस्योत्पत्तिरस्ति वा न वेति संदेहः । यद्यस्ति
तर्हि छान्दोग्ये आकाशवायू विना <quote>‘तत्तेजोऽसृजते’</quote> ति तेजआदिका सृष्टिः श्रूयते । तैत्तिरीयके तु <quote>‘आत्मन आका-
शस्संभूत’</quote> इत्याकाशादिका । तथा चानयोर्वाक्ययोर्विरोध इति <pratika>पूर्वपक्षः । सिद्धान्तस्तु</pratika>, एकदेशिमते छान्दोग्ये
आकाशस्योत्पत्त्यभावेऽपि तैत्तिरीयके सा श्रुतिरस्त्येव । तथापि आकाशोत्पत्तौ समवायिकारणादिसामग्र्यभावात् विभुत्वेन
नित्यत्वानुमानाच्चाकाशोत्पत्तेरसंभवात्सा आकाशस्योत्पत्तिर्न मुख्या भवितुमर्हति किं तु गौणी । किं च <quote>‘वायुश्चान्तरिक्षं
चैतदमृतम्’</quote> इत्याकाशेऽमृतशब्दप्रयोगदर्शनाच्च नाकाशस्योत्पत्तिः । नन्वेकस्मिन्वाक्ये एकस्य संभूतशब्दस्य मुख्यत्वं
गौणत्वं च कथमिति चेत् यथा एकस्मिन्नेव प्रकरणे विषयभेदात् <quote>‘अन्नं ब्रह्मे’</quote>त्यत्र ब्रह्मशब्दो गौणः <quote>‘आनन्दो ब्रह्मे’</quote> त्यत्र ब्रह्मश-
ब्दो मुख्यः तथा प्रकृतेऽपि विषयभेदादेकस्य गौणत्वं मुख्यत्वं च स्यात् । एवमाकाशस्यानुत्पत्तौ छान्दोग्यश्रुतेस्तैत्ति-
रीयश्रुत्या न विरोध इति । एकदेशिमतं दूषयन् सूत्रकारः परमसिद्धान्तमाह—यद्याकाशस्योत्पत्तिर्न स्यात्तर्हि एकविज्ञानेन
सर्वविज्ञानप्रतिज्ञां हीयते । अतस्तत्सिद्धये आकाशस्योत्पत्तिरङ्गीकर्तव्या । किं च । <quote>‘सदेव सोम्येदमग्र आसीत्’</quote> <quote>‘ऐतदा-
त्म्यमिदं सर्व’</quote> मित्यादिशब्देभ्यः प्रतिज्ञासिद्धिरवगम्यते । सर्वस्य वस्तुजातस्य ब्रह्मणोऽव्यतिरेकाद्धि सर्वविज्ञानप्रतिज्ञो-
पपद्येत । छान्दोग्यश्रुतिस्तैत्तिरीयश्रुत्यनुसारेण आकाशं वायुं च सृष्ट्वा तत्तेजोऽसृजतेति विपरिणम्यत इति नान-
योर्विरोधः । यत्तु सामग्र्यभावादाकाशस्यानुत्पत्तिरिति तन्न । ब्रह्मण एव वियत्सामग्रीत्वात् । नित्यत्वानुमानमपि न
सिध्द्यति । आकाशादिः पराधीनसत्ताकः । स्वसमानसत्ताकविभागवत्त्वात् । घटादिवत् । इत्यनुमातुं शक्यत्वात् नित्यत्वानुमाने
हेतोरसिद्धेः । यतः यावद्विकारजातं विभागो दृश्य ते न त्वविकारे ब्रह्मणि । लोके घटादेर्विकारस्यैव विभक्तत्वदर्शनात् ।
अत आकाशस्य ब्रह्मकार्यत्वं सिद्धमिति । सूत्रार्थोऽपि व्याख्यातप्रायः । अस्मिन्मते <pratika><quote>‘शब्दाच्च’</quote></pratika> इति पृथक्सूत्रं
<pratika><quote>‘अव्यतिरेकाच्छब्देभ्यः’</quote></pratika> इत्येकं सूत्रमिति च मध्वमतसाधारणः श्रीकण्ठरामानुजमताभ्यां विशेषः ।।</p>
<p><pratika>श्रीकण्ठमते</pratika>, सांख्यादिदर्शनविरोधपरिहारानन्तरमध्यायशेषेणावान्तरविरोधः परिह्रियते—<pratika>न वियदश्रुतेरित्यादिना ।</pratika>
अत्राधिकरणे वियदुत्पद्यते न वेत्यादिसंदेहपूर्वपक्षादिकं प्रायः पूर्ववत् । सिद्धान्तनिरूपणे परं सूत्रार्थवर्णनं कियदिव भिद्यते
इत्यतस्तन्मात्रमिह निरूप्यते---<pratika>सू ।। न वियदश्रुतेः ।। १ ।। वियन्नो</pratika>त्पद्यते । कुतः । <pratika>अश्रुतेः</pratika>=तदुत्पत्तिप्रतिपादनश्रम-
श्रुत्यभावादित्यर्थः । अतो जीववदाकाशोऽपि नोत्पद्यते इति <pratika>पूर्वपक्षे</pratika> प्राप्ते <pratika>सिद्धान्तमाह—सू ।। अस्ति तु ।। २ ।।</pratika>
वियदुत्पत्तिप्रतिपादनपरा श्रुतिरिति शेषः । छान्दोग्ये तदुत्पत्तिप्रतिपादनाभावेऽपि तैत्तिरीये <quote>‘तस्माद्वा एतस्मादात्मन
आकाशस्संभूत’</quote> इति तदुत्पत्तिपरा श्रुतिरस्त्येव । आत्मनस्तु <quote>‘न जायते म्रियते वे’</quote> त्यादिप्रतिषेधादनुत्पत्तिः न वियत
उत्पत्तिप्रतिषेधश्रुतिरस्ति । तस्माद्वियद्वत्पद्यत एवेति ।। उत्तरसूत्रद्वयेन पूर्वपक्षबीजमुद्धाटयति—<pratika>सू ।। गौण्यसंभवाच्छ-
ब्दाच्च ।। ३ ।।</pratika> निरवयवस्याकाशस्योत्पत्त्यसंभवात् <quote>‘वायुश्चान्तरिक्षं चैतदमृत’</quote> मिति नित्यत्वशब्दाच्च <quote>‘तत्तेजोऽसृजते’</quote>
ति तेजसः प्रथमसृष्टिवचनात् <quote>‘आकाशस्संभूत’</quote> इति श्रुतिर्गौणी <pratika>।। सू ।। स्याच्चैकस्य ब्रह्मशब्दवत् ।। ४ ।।</pratika> यथा
एकस्य ब्रह्मशब्दस्य <quote>‘तस्मादेतद्ब्रह्म नाम रूपमन्नं च जायत’</quote> इति प्रकृतौ गौणत्वं <quote>‘तपसा जीयते ब्रह्म’</quote> इति मुख्यत्वं
तद्वदत्रापि एकस्य संभूतशब्दस्याकाशे गौणत्वमन्यत्र मुख्यत्वमावृत्ताविव संभवत्त्येव । तस्मादाकाशस्योत्पत्तिरयुक्तेति ।।
अथ परिहारमाह—<pratika>सू ।। प्रतिज्ञाहानिरव्यतिरेकात् ।। ६ ।।</pratika> वियदादेर्ब्रह्मकार्यत्वेन तदव्यतिरेकादेव <quote>‘येनाश्रुतं
श्रुतं भवती’</quote> त्येकविज्ञानेन सर्वविज्ञानप्रतिज्ञाया अहानिर्भवति । अतो न संभूतशब्दस्य गौणत्वम् । इत्यर्थः <pratika>।। सू ।।
शब्देभ्यः ।। ६ ।।</pratika> <quote>‘आत्मन आकाशस्संभूत’</quote> इत्यादिशब्देभ्योऽवगतां वियदुत्पत्तिं <quote>‘तत्तेजोऽसृजते’</quote> त्याकाशाव-
चनावगतं तेजःप्राथम्यं न निवारयितुमीष्टे <pratika>।। सू ।। यावद्विकारं तु विभागो लोकवत् ।। ७ ।।</pratika>
<quote>‘ऐतदात्म्यमिदं सर्व’</quote> मित्यादिनाकाशादेस्सर्वस्यापि विकारत्ववचनात् <quote>‘तत्तेजोऽसृजते’</quote>त्यादि विभज्य कथनं यावन्तो
विकारास्तावत्स्वेव व्याप्नोति । यावद्विकारमित्यव्ययीभावादेकं पदम् । यथा लोके <quote>‘दश मे पुत्रा’</quote> इत्युक्त्वा तेषु
केषाचिदुत्पत्तिकथनं तद्वदत्रापीत्यर्थः । तस्माद्वियदुत्पद्यत एवेति सिद्धम् । अमृतत्ववचनमापेक्षिकमित्यर्थः ।।</p>
<p><pratika>रामानुजमते</pratika>, संगतिसंदेहपूर्वपक्षसिद्धान्तसूत्रार्थवर्णनादिकं प्रायः श्रीकण्ठमतसाधारणमेव । अधिकरणरचना परं
भिद्यते । श्रीकण्ठमते पृथगधिकरणद्वयतया विभक्तं सूत्रद्वयमनन्तरमेतदधिकरणेऽन्तर्भावितमित्यस्ति विशेषः । तयोरपि
सूत्रयोरर्थवर्णनप्रकारस्त्वविशिष्ट एव श्रीकण्ठमतात । यथा—<pratika>सू ।। एतेन मातरिश्वा व्याख्यातः ।। ८ ।।</pratika> अनेन न्यायेन
मातरिश्वनोऽप्युत्पत्तिरुक्ता । अधिकाशंकाभावात् न्यायातिदेशोऽयं न भवति । पृथग्योगकरणमुत्तरार्थम् । <pratika>सू ।। असं-
भवस्तु सतोऽनुपपत्तेः ।। ९ ।।</pratika> तुशब्दोऽवधाराणार्थः । <pratika>सतः</pratika>= परमकारणस्यैव ब्रह्मणः । <pratika>असंभवः</pratika>=उत्पस्य-
संभवः । तद्व‍यतिरिक्तस्य सर्वस्यैवैकविज्ञानेन सर्वविज्ञानप्रतिज्ञाद्यनुपपत्तेस्संभव उक्त इति भावः ।</p>
