<pb n="094"/>
<head>नयमणिमालायाम्</head>
<head>अथ दृष्टत्वाधिकरणम् ।। ४ ।।</head>
<sutra>सू॰ ।। नासतोऽदृष्टत्वात् ।। २५ ।। उदासीनानामपि चैवं सिद्धिः ।। २६ ।।</sutra>
<lg><l>स्वाकारमर्पयित्वा ज्ञाने विषये विनष्टेऽपि । ज्ञानाकृतिवैचित्र्याद्वदन्ति सौत्रांतिकास्तदनुमेयम् ।।</l></lg>
<lg><l>तदपि न युक्तं धर्मिणि नष्टे तद्धर्मसंक्रमणम् । प्रतिबिंबनानुवृत्तेः बिम्बे स्थित एव दृष्टत्वात् ।।</l></lg>
<head>इति दृष्टत्वाधिकरणम् ।। ४ ।।</head>
<head>सूत्रार्थचंद्रिकायाम्</head>
<head>अथ समुदायाधिकरणम् ।। ४ ।।</head>
<!-- APPAYYA !-->
<sutra>सू ।। समुदाय उभयहेतुकेऽपि तदप्राप्तिः ।। १७ ।। इतरेतरप्रत्ययत्वादिति *चेन्नोत्पत्तिमात्रनिमि-
त्तत्वात् ।। १८ ।। उत्तरोत्पादे च पूर्वनिरोधात् ।। १९ । असति प्रतिज्ञोपरोधो यौगपद्यमन्यथा ।। २० ।।
प्रतिसंख्याप्रतिसंख्याप्राप्तिरविच्छेदात् ।। २१ ।। उभयथा च दोषात् ।। २२ ।। आकाशे चाविशेषात्
।। २३ ।। अनुस्मृतेश्च ।। २४ ।। नासतोऽदृष्टत्वात् ।। २५ ।। उदासीनानामपि चैवं सिद्धिः ।। २६ ।।</sutra>
<p><pratika>भगवत्पादमते</pratika> पूर्वमर्धवैनाशिकवैशेषिकमतनिराकरणानन्तरं पूर्णवैनाशिकमतं बुद्धिस्थं निराकरणीयमित्यवान्तरसंगत्ये-
दमारभते—<pratika>सू ।। समुदाय उभयहेतुकेऽपि तदप्राप्तिः ।। १८ ।।</pratika> वैभाषिकसौत्रान्तिकविज्ञानवादिसर्वशून्यवाद्याख्या-
श्चत्वारो बुद्धमुनेश्शिष्याः । तत्रादौ वैभाषिकसौत्रान्तिकयोर्बाह्यार्थास्तित्वाविशेषात्तन्मतमेकीकृत्य निराक्रियतेऽस्मिन्नधि-
करणे । अत्र वैभाषिकसौत्रान्तिकयोर्मतं प्रमाणमूलं वा भ्रान्तिमूलं वेति संदेहः । पृथिव्यादीनि चत्वारि भूतानि भौति-
कानि विषयेन्द्रियाणि च परमाणुपुञ्जस्वरूपाणि । तत्र बाह्यः पृथिव्यादिसमुदायः परमाणुहेतुक एव । आध्यात्मिको रूपादि-
समुदायो रूपविज्ञानवेदनासंज्ञासंस्कारलक्षणपञ्चस्कंधहेतुकः । इति तन्मतं प्रामाणिकमिति <pratika>पूर्वपक्षः । सिद्धान्तस्तु,
उभयहेतुकेऽपि समुदाये</pratika>=परमाणुहेतुके बाह्यसमुदाये स्कंधहेतुके अध्यात्मिकसमुदाये च । <pratika>तदप्राप्तिः</pratika>=तस्य
समुदायस्यासिद्धिः । अचेतनानां परमाणूनां स्कंधानां च स्वतः समुदायायोगात् अन्यस्य च स्थिरस्य समुदायकर्तुश्चेतन-
स्यानभ्युपगमात् । अतस्तयोर्मतं भ्रान्तिमूलमेवेति सिद्धम् । इति ।।</p>
<p><pratika>सू ।। इतरेतरप्रत्ययत्वादिति चेन्नोत्पत्तिमात्रनिमित्तत्वात् ।। १९ ।।</pratika> <pratika>इतरेतरप्रत्ययत्वात्</pratika>=अविद्याहेतुका
जन्मादयो जन्मादिहेतुकाश्चाविद्यादय इति मिथो हेतुहेतुमद्भावात् । <pratika>इति चेत्=अर्थात्संघातसिद्धिरिति चेत् । न</pratika>=
तथा संघातो न सिद्ध्यति । कुतः । <pratika>उत्पत्तिमात्रनिमित्तत्वात्</pratika>=अविद्यादीनामितरेतरोत्पत्तिमात्रनिमित्तत्वात् क्षणि-
कत्वाभ्युपगमेन भोक्तुरभावाच्च न हि संघातः सिद्ध्येदिति भावः ।।</p>
<p>अविद्यादीनामितरेतरोत्पत्तिमात्रनिमित्तत्वान्न संघातसिद्धिरित्युक्तम् । तदपि न संभवतीत्याह—<pratika>सू ।। उत्तरोत्पादे
च पूर्वनिरोधात् ।। २० ।।</pratika> कार्यकाले विद्यमानस्यैव मृदादेः कारणत्वं दृश्यते न तु नष्टस्य । भवन्मते तु उत्तरस्य
कार्यक्षणस्य उत्पादे पूर्वस्य कारणक्षणस्य निरोधात् विनाशांगीकारात्तदितरेतरोत्पत्तिकारणत्वमपि अनुपपन्नमित्यर्थः ।।</p>
<p>ननु निर्हेतुक एव कार्योत्पादोऽस्तु तथा न नोक्तदोष इत्याशंक्याह---<pratika>सू ।। असति प्रतिज्ञोपरोधो यौगपद्यम-
न्यथा ।। २१ ।।</pratika> असति हेतौ कार्योत्पत्तिरित्यङ्गीकारे <pratika>प्रतिज्ञोपरोधः</pratika>=पूर्वं ज्ञानचक्षुरालोकविषयेषु चतुर्षु हेतुषु सत्सु
नीलादिज्ञानं जायते इत्यस्याः प्रतिज्ञाया उपरोधो विरोधः स्यात् । <pratika>अन्यथा</pratika>=कार्यस्य सहेतुकत्वाङ्गीकारेण कारणस्य
कार्यपर्यन्त स्थित्यंगीकारे । हेतुफलयोः <pratika>यौगपद्यम्</pratika>=एकस्मिन्काले स्थितिः प्रसज्येत । एवं च क्षणिकत्वप्र-
तिज्ञा विरुध्येतेति भावः ।।</p>
<p>इत्थं तन्मते समुदायकार्यकारणभावक्षणिकत्वानुपपत्तिमुपपाद्य अधुना तदभ्युपगतं द्विविधं विनाशं निराचष्टे---<pratika>सू ।।
प्रतिसंख्याऽप्रतिसंख्यानिरोधाप्राप्तिरविच्छेदात् ।। २२ ।।</pratika> वैनाशिकाः किल कल्पयन्ति ‘भावानां बुद्धिपूर्वक-
नाशः अबुद्धिपूर्वकनाशः आकाशञ्चेति । त्रयमपि चैतदभावमात्रं निःस्वरूपमित्याचक्षते । आकाशं परस्तात्प्रत्याख्यास्यति ।
भावानां बुद्धिपूर्वको विनाशः प्रतिसंख्यानिरोधः अबुद्धिपूर्वकविनाशोऽप्रतिसंख्यानिरोधः आवरणाभावमात्रमाकाशमिति
च परिभाष्यते । <pratika>प्रतिसंख्याऽप्रतिसंख्यानिरोधाप्राप्तिः</pratika>=भावानां बुद्धिपूर्वकाबुद्धिपूर्वकनाशयोः संतानसंतानिषु
असंभवः । कुतः । <pratika>अविच्छेदात्</pratika>=न तावन्निरोधद्वयस्य संतानगोचरत्वं संतानस्याविच्छेदात् । नापि संतानिगोचरत्वं
संतानिनां घटादीनां क्षणिकत्वेन बुद्धिपूर्वकनाशायोगात् । नाप्यबुद्धिपूर्वकसमूलनाशस्त्वदभ्युपगतस्संभवति । मूलस्य
मृदादेः प्रत्यभिज्ञायमानत्वात् । तस्मान्निरोधद्वयस्यानुपपत्तिरित्यर्थः ।।</p>
<note>*<quote>‘न संघातभावानिमित्तत्वात्’</quote> इति श्रीकण्ठरामानुजभाष्यानुसारी पाठः ।</note>
