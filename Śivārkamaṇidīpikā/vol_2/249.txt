<pb n="249"/>
अनन्तानन्दकल्याणगुणैकघन ईश्वरः ।
शिव इत्युच्यते सद्भिः शिवतत्त्वार्थवेदिभिः ।।’
इति स्मर्यते च शिवशब्दवाच्यं ब्रह्मोभयलिङ्गमिति । परमविशुद्धिमङ्गलगु-
णवाचकेन शिवशब्देन निरस्तनिखिलदोषकलङ्कं निरतिशयपुरुषार्थं गुणपरिपूर्णं
ब्रह्माभिधीयत इति ब्रह्मणः शिवशब्दवाच्यतया चोभयलिङ्गसिद्धिः ।।
<sutra>।। सू ।। अत एव चोपमा सूर्यकादिवत् ।। १८ ।।</sutra>
यतः पृथिव्यादिषु सर्वत्र स्थितस्यापि परमेश्वरस्य निर्दोषत्वं कल्याणगुणा-
करत्वं च अत एव शास्त्रेषु जलसूर्यादिवदित्यस्योपमा क्रियते ।
<quote>‘आकाशमेकं हि यथा घटादिषु पृथग्भवेत ।
तथात्मैको ह्यनेकस्थो जलाधारेष्विवांशुमान् ।।’</quote>
इति । अत्र वस्तुतः स्थितमाकाशं वस्तुतोऽनवस्थितं च सूर्यमुपमानमुपादत्ते
अनेनाभिप्रायेण—यथैकमेवाकाशं घटादिषु पृथक्‌पृथगेव वस्तुतः स्थितं, तथैक
एव परमेश्वरः पृथिव्यादिषु पृथक्‌पृथगात्मतया वस्तुत एव तिष्ठतीति परमेश्वर-
स्यैकस्यापि बहुषु वस्तुतः स्थितिरुपपद्यते इत्याकाशोपमानम् । जलाधारेषु
वस्तुतोऽनवस्थितस्य सूर्यस्य यथा न तद्विकारादिदोषस्पर्शः तथा पृथिव्यादिषु
वस्तुतः स्थितस्यापि परमेश्वरस्य न तद्विकारादिदोषस्पर्श इति सर्वान्तर्यामिणः
परमेश्वरस्य निर्दोषत्वं स्वरूपगुणाहानिश्चेति सूर्योपमानम् । अत आकाशाद्यु-
<!-- APPAYYA !-->
एवमुभयलिंगत्वसमर्थनपूर्वकं पृथिव्यादिस्थितावपि तत्प्रयुक्तदोषाप्रसंगस्समर्थितः । अथ
श्रुत्युदाहृतदृष्टान्तसामर्थ्येन तं समर्थयितुं सूत्रम्---<pratika>अत एव चोपमा सूर्यकादिवत्
।। १८ ।।</pratika> <quote>‘आकाशमेकं हि यथे’</quote> त्यादिश्रुतौ प्रथमदृष्टान्तेन <quote>‘यः पृथिव्यां तिष्ठ’</quote>न्नित्यादि-
श्रुतिसिद्धा <quote>‘न स्थानतोऽपी’</quote>ति <ref>(ब्र॰ ३-२-११)</ref> सूत्रेऽनूदिता सर्वत्र स्थितिरूपपादिता ।
तेन कथमेकस्यामूर्तस्य बहुषु स्थितिः कृत्स्नैकदेशविकल्पपराहतत्वादिति शंका निरवका-
शीकृता । द्वितीयदृष्टान्तेन तेषु स्थितस्यापि तेषु वस्तुतो स्थितस्येव तत्प्रयुक्तदोषास्पर्शः
<quote>‘ते यदन्तरे’</quote> त्यादिश्रुतिसिद्धः सूत्रेऽ<quote>‘प्यरूपवदेव ही’</quote> त्यनूदित उपपादितः । तेन तच्छ-
रीरकः कथं तत्प्रयुक्तदोषभाक् न भवेदिति शंका निरवकाशीकृता । कर्मवश्यत्वतदभा-
वाभ्यां जीवेश्वरयोर्विशेष इति श्रुतेरभिप्रायः । <pratika>सू ।। अंबुवदग्रहणात्तु न तथात्वम्
।। १९ ।।</pratika> अत्रेयमाशंका—अंबुवत् अंबुनीवाग्रहणाद्यथाम्बुनि सूर्यः तत्रानवस्थित एव
भ्रान्त्या तत्र स्थित इव गृह्यते तथा परमात्मा पृथिव्यादावस्थित एव तत्र स्थित इव
गृह्यत इत्यनभ्युपगमात् तत्र वस्तुतः स्थित एव गृह्यत इत्युपगमान्न तथात्वं न सूर्यस्येवो-
पाधिप्रयुक्तदोषाप्रसंगः । अतः श्रुतिरित्थं व्याख्येया । पृथिव्यादिषु स्थितौ कथं तत्प्रयु-
क्तदोषाप्रसङ्ग इत्याशंकायामाकाशदृष्टान्तः । प्रसिद्धो ह्याकाशस्य तत्र तत्र स्थितस्यापि
दोषाप्रसंगः । <quote>‘जीवितात्ययमापन्नो योऽन्नमत्ति यतस्ततः । आकाश इव पंकेन न स पापेन
लिप्यते’</quote> ।। इत्यादौ निर्विशेषज्ञानमात्ररूपस्य ब्रह्मणः पृथिव्यादिनियन्तृतया तत्र तत्राव-
स्थितिरयुक्तेत्याशंकायां द्वितीयदृष्टान्तः । तेन वस्तुतो न तिष्ठत्येव पृथिव्यादिषु ब्रह्म
जल इव सूर्यः । <quote>‘सन्घट’</quote> इत्यादिप्रतिभासमात्रावलम्बनेन तत्र तत्र स्थितिरुपन्यस्ता ।
