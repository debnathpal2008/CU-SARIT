<pb n="481"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ चतुर्थाध्यायस्य चतुर्थः पादः ।।</head>
<head>अथ संपद्याविर्भावाधिकरणम् ।। १ ।।</head>
<sutra>सू ।। संपद्याविर्भावः स्वेन शब्दात् ।। १ ।।</sutra>
<p>पूर्वत्रार्चिरादिना मार्गेण विद्यावतां हिरण्यगर्भनारायणपदातीतं परब्रह्मणः
शिवस्य परमसुखरूपतया स्वर्गशब्दवाच्यं पदं प्राप्यमिति निरूपितम् । इह
तत्प्राप्तानां स्वरूपाविर्भावादिप्रकारो निरूप्यते । <quote>‘अस्माच्छरीरात्समुत्थाय
परं ज्योतिरुपसंपद्य स्वेन रूपेणाभिनिष्पद्यत’</quote> इति परंज्योतीरूपं महाप्रकाशं
परब्रह्म प्राप्तस्य स्वरूपाविर्भाव उच्यते । तत् स्वरूपं तस्य तात्कालिकमुत पूर्व-
सिद्धं वेति संशयः ।। न पूर्वसिद्धम् । किं त्वभिनिष्पत्तिश्रवणात् स्वर्गवदाग-
न्तुकमेव । पूर्वसिद्धत्वेन च कुतोऽस्य संसारः । अतस्तदुपासनाजन्यं मुक्तिफल-
रूपमागन्तुकम् ।। इति प्राप्तेऽभिधीयते---ब्रह्मप्राप्तजीवस्य मलतिरोहितं ब्रह्म-</p>
<!-- APPAYYA !-->
<head>शिवार्कमणिदीपिकायाम्</head>
<head>अत चतुर्थस्याध्यायस्य तुरीयः पादः ।।</head>
<head>अथ संपद्याविर्भावाधिकरणम् ।। १ ।।</head>
<p><pratika>सू॰ ।। संपद्याविर्भावः स्वेन शब्दात् ।। १ ।।</pratika> सङ्गतिं दंर्शयति---<pratika>पूर्वत्रेति</pratika> । पूर्वपादे
दिव्यस्थानस्थितपरब्रह्मप्राप्तिपर्यन्तं निरूपितम् । इहं तत्प्राप्तस्य स्वरूपाविर्भावसदेहत्वादि-
प्रकारो निरूप्यत इति सङ्गतिः । अभिनिष्पत्तिश्रवणं <quote>‘स्वेने’</quote> ति विशेषणं च संशयबीजम् ।
अभिनिष्पत्तिश्रवणस्य स्वेनेति विशेषणापेक्षया प्राबल्यमुपपत्तिसाहित्येन दर्शयति---<pratika>पूर्व-
सिद्धत्वे चेति</pratika> । मोक्षदशायां यत्फलरूपतया प्राप्तव्यं रूपं तत्पूर्वमप्यस्ति चेत् पूर्वमप्ययं
मुक्त एव स्यात् । न च पूर्वसिद्धमप्यस्य पुरुषार्थात्मकं रूपं संसारदशायां तिरोहितं परं-
ज्योतिरुपसन्नस्याविर्भवतीति वाच्यम् । स्वप्रकाशचैतन्यरूपस्याहमिति सर्वदा भासमानस्य
तिरोधानायोगात् । एतेनाण्वमलाख्येनाविद्यावरणेन तिरोहितं जीवस्वरूपमिति निरस्तम् ।
तिरोहितत्वे संसारदशायां जीवस्वरूपस्यानवभासप्रसङ्गात् । अणुरूपे तस्मिन् किंचिदवच्छे-
देन, तिरोधानं किंचिदवच्छेदेन प्रकाश इति कल्पयितुमशक्यत्वात् । एतेनापहतपाप्म-
त्वादिगुणाष्टकं संसारदशायां तिरोहितं मोक्षदशायामभिव्यज्यत इत्यपि निरस्तम् । ति-
रोधानासंभवाद्योगदशायामपि, तदभिव्यक्त्यनङ्गीकाराच्च । तस्मात्कर्मफलवद्विद्याफलमपि
लोकविशेषप्राप्त्यानन्तरमुत्पद्यमानं किंचिदङ्गीकरणीयमित्युपपत्तिसाहित्येनाभिनिष्पत्ति-
