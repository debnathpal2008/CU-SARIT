<pb n="246"/>
अपि च—एकस्मिन् शरीरे शरीरित्वेनावस्थितयोरपि जीवेश्वरयोर्दोषसंबन्धि-
त्वतद्विपरीतत्वलक्षणो विशेषो यथा प्रसिद्ध‍यत्येवमेके स्वशब्देनाधीयते---
<quote>‘द्वा सुपर्णा सयुजा सस्वाया समानं वृक्षं परिषस्वजाते ।
तयोरन्यः पिप्पलं स्वाद्वत्त्यनश्नन्नन्यो अभिचाकशीति ।।’</quote>
अतो न जीववदीश्वरे दोषप्रसङ्ग ।।
जीवेश्वरयोः शरीरस्थितिसाम्येऽपि स्थितिवैषम्यमाह---
<sutra>।। सू ।। अरूपवदेव हि तत्प्रधानत्वात् ।। १४ ।।</sutra>
<p>तद्ब्रह्म परमेश्वरो देवादिशरीरेषु शरीरितया स्थितावपि रूपरहितवस्तुवदेव
वर्तते । कुतः ? नामरूपनिर्वोढृत्वप्रधानत्वात् । तथा हि श्रुतिः <quote>‘आकाशो वै
नाम नामरूपयोर्निर्वहिता ते यदन्तरा तद्ब्रह्म’</quote> इति । नामरूपयोरन्तराले तत्का-
र्यस्पर्शरहित एव वर्तते । मध्य इति स्वातन्त्र्यमुक्तम् । कर्मफलभोगार्थं हि जीवस्य
<!-- APPAYYA !-->
ति सूत्रेण दर्शित इत्येतत्सर्वमस्तीति सत्यम् । इदमप्यस्त्येव यच्छरीराभिघातादिप्रयुक्तै-
श्शरीरगतधातुवैषम्यादिकृतरोगप्रयुक्तैस्तद्गतमलमूत्राद्यनुभवप्रयुक्तैश्च दुःखैर्यज्जीवोऽभिभू-
यते तत्र शरीरित्वमेव प्रयोजकमिति । न च सत्यपि शरीरित्वे नित्याविर्भूतापहतपाप्म-
त्वादिशालितया कर्मरहितस्य परमेश्वरस्य शरीरित्वप्रयुक्तदुःखं न भवेदिति वाच्यम् ।
कर्माण्यपि हि दुःखविशेषानुगुणदेवमनुष्यपशुपक्षिसरीसृपादिशरीरसंबंधमापाद्य तदनु-
प्रविष्टं जीवं दुःखं भोजयन्ति । ईश्वरस्य विनापि चेत्कर्मभिस्तेन तेन शरीरेण शरीरित्वं
स्यात् तदा कर्माभावोपन्यासेन किं समाहितं भवेत् । न खलु राजापराधेन कारागृहे
निबद्धस्य तद्गतदुर्गंधादिप्रयुक्तं दुःखं तन्नियन्तृतया कारागृहमनुप्रविष्टस्याधिकारिपुरु-
षस्य राजापराधाभावमात्रेण न भवतीत्याशंक्य जीवेश्वरयोरेकशरीरस्थितावपि तत्प्रयु-
क्तदुःखभोगाभोगवैषम्योपपादनार्थत्वेनोत्तरसूत्रमवतारयति—<pratika>जीवेश्वरयोरिति । सू ।।
अरूपवदेव हि तत्प्रधानत्वात् ।। १४ ।।</pratika> अरूपवदिति वतिप्रत्ययान्तम् । इदं शरीर-
रहितं वस्तु यथा शरीरित्वप्रयुक्तदुःखभाजनं न भवत्येवं ब्रह्मापीत्यर्थः । ननु, नामरूप-
निर्वोढृत्वेन तत्र स्वातन्त्र्यलक्षणं नामरूपकार्यापेक्षया प्राधान्यं ब्रह्मणो भवतु नाम ।
तथापि तदनुप्रवेशे पूतिगन्धकारागृहनिर्वोढुस्तत्प्रवेश इव तदवस्थितिप्रयुक्तं कार्यं केन
वार्यते इत्याशङ्कय नामरूपनिर्वोढृत्वलक्षणप्रधानहेतूक्तिसूचितां श्रुतिमुदाहरति—<pratika>तथा-
हीति</pratika> । उदाहृतश्रुतौ नामनिर्वोढुस्तत्संबंधाभाव उक्तः । स च बाधितः । निर्वाह्यनिर्वा-
हकभावरूपस्यैव संबंधस्य सत्त्वात् । अतस्तत्कार्यदुःखेर्ष्यादिसंबंधाभावपरा तदुक्तिरिति
भावः । ननु <quote>‘ते यदन्तरा तद्ब्रह्मे’</quote>ति श्रुयत इति सत्यं, तत्तु नामरूपनिर्वोढृत्वस्यातात्विक-
त्वेनैवोपपादनीयं गत्यंतराभावादित्याशङ्कय नामरूपनिर्वोढृत्वादिश्रुत्यबाधेनैव तदुपपाद-
यति—<pratika>कर्मफलभोगार्थमिति</pratika> । कर्माधीनमेवार्थानां दुःखकरत्वं न वस्तुस्वभावप्रयुक्तम् ।
पुत्रदारादीनां शीतोष्णादिविषयाणाञ्च समयभेदेन दुःखकरत्वतदभावदर्शनात् । स्मरन्ति
च—<quote>‘तदेव प्रीतये भूत्वा पुनर्दुःखाय जायते । तदेव कोपाय यतः प्रसादाय च जायते ।
तस्माद्द‍ुःखात्मकं नास्ति न च किञ्चित्सुखात्मक’</quote> मिति । तस्मान्नित्यविर्भूतापहतपाप्मा-
दिगुणकत्वेन श्रुतस्य परमेश्वरस्य कर्मलेशोऽपि नास्तीति तस्यास्मदादिशरीरेषु स्थितस्यापि
