<pb n="360"/>
येत् गोदोहनेन पशुकामस्य’ इत्यपां प्रणयनमाश्रित्य विधीयमानं गोदोहनमक्र-
त्वर्थत्वादैच्छिकमेव, न त्वप्प्रणयनादिवन्नियतम् । तथा कर्माण्याश्रित्य विधी-
यमाना उपास्तयः क्रत्वर्था न भवन्ति, <quote>‘तेनोभौ कुरुतो यश्चैतदेवं वेद यश्च न वेद’</quote>
इत्युद्गीथाद्युपासनरहितस्यापि क्रत्वनुष्ठानदर्शनात् । <quote>‘यदेव विद्यया करोति श्रद्धयो-
पनिषदा तदेव वीर्यवत्तरं भवति’</quote> इति वर्तमाननिर्देशेऽपि क्रतुवीर्यवत्तरत्वसाध-
नतयोपासनाविधिः कल्प्यते । वीर्यवत्तरत्वं नाम प्रबलकर्मान्तराप्रतिबन्धेनाविल-
म्बितफलत्वमेव । तथा कामवृष्ट्यादिपृथक्फलश्रवणाच्च न नियता उपास्तयः ।।
इति तन्निर्धारणानियमाधिकरणम् ।। २६ ।।
<!-- APPAYYA !-->
ग्रहणवाक्यमिव <quote>‘अद्गीथमुपासीते’</quote>त्यादिविधिनोपासने नियमतः प्राप्ते सत्यनियमविधाय-
कमिति न्यायसाम्यात्सर्वेषामप्यङ्गावबद्धोपासनानामनियमस्योपलक्षणं तत् न तु प्रकृतो-
द्गीथविद्यामात्रस्यानियमविषयमित्येवं सर्वेषामप्यङ्गावबद्धोपासनानामनियमानुवादलिङ्गा-
दप्येवमवसीयते इति <quote>‘तद्द‍ृष्टे’</quote>रिति सूत्रांशेन विवक्षितमर्थमाह---<pratika>तेनोभाविति</pratika> । एवं
सति <quote>‘यदेव विद्यये’</quote>त्यादिकं विद्यानुष्ठानपक्षे न्यायप्राप्तस्य फलभूयस्त्वस्यानुवादकं न भ-
वति । किंतु <quote>‘तेनोभौ कुरुत’</quote> इत्यत्रानियतानुष्ठानत्वेनानूदितानामंगावबद्धोपासनानां
क्रतुवीर्यातिशयाधानरूपफलविधिपरमित्यमुमर्थं फलमिति सूत्रांशेन विवक्षितमाह---<pratika>यदे-
वेति ।</pratika> पृथक्फलत्वोपपादनार्थम<quote>‘प्रतिबंधोही’</quote>ति सूत्रांशेन विवक्षितं वीर्यवत्तरशब्दार्थं
दर्शयति । <pratika>वीर्यवत्तरेति</pratika> । वीर्यं हि लोके कार्यानुकूलं बलमिति प्रसिद्धं । न तु कार्यमे-
वेति । बलवत्तरत्वञ्च कर्मणः स्वफलजननप्रतिबन्धकापेक्षया वक्तव्यम् । अन्यस्य प्रकृता-
नुपयोगात् । अतः स्वफलदानोन्मुखेन विरोधिकर्मांतरेणाप्रतिबन्ध एव वीर्यवत्तरत्वमि-
त्यौचित्यादवसीयत इति भावः । एवं च <quote>‘यदेव विद्यये’</quote>ति तृतीयाश्रुतिरंगावबद्धोपास-
नानां न मुख्यकर्मशेषत्वप्रतिपादनपरा किंतु कर्मभिर्विलंबेन फले जननीये तेषामुपका-
रकत्वमस्तीत्युपचरितशेषत्वपरा । <quote>‘असार्वत्रिकी’</quote>ति पुरुषार्थाधिकरणसूत्रे तु पूर्वपक्ष्युक्तं
<quote>‘विद्यये’</quote>ति तृतीयाश्रुतेर्मुख्यशेषपरत्वमभ्युपेत्य । तथापि प्रकृतोद्गीथविद्याया एव कर्मशे-
षत्वमायाति नात्मविद्याया इत्युक्तम् । इहापि यदि तथाभ्युपेत्य सिद्धान्तयितव्यं तदा <quote>‘ते-
नोभौ कुरुत’</quote> इत्यादेः पूर्वपक्षोक्तरीत्याऽर्थोग्राह्यः इत्याप्त्यादिगुणकप्रकृतोद्गीथविद्याया ए-
वानियतमङ्गत्वमायाति । न सर्वेषामङ्गावबद्धोपासनानामिति तन्निर्द्धारणानियम इति
सिद्धान्तस्य न कोऽपि विरोधः । <pratika>कामवृष्ट्यादीति ।</pratika> <quote>‘आपयिता हवै कामानां भवति व-
र्षति हास्मै वर्षयति ह कल्पन्ते हास्मै लोका ऊर्ध्द्वाश्चावृत्ताश्चे’</quote> त्यादिफलांतरश्रवणाच्चेत्यर्थः
आथर्वादिकत्वाविशेषाद्वीर्यवत्तरत्ववदसाधारणफलान्यपि ग्राह्याणीति भावः ।।</p>
<head>इति तन्निर्धारणाधिकरणम् ।। २६ ।।</head>
<!-- APPAYYA !-->
<head>नयमणिमालायाम्</head>
<head>अथ तन्निर्धारणाधिकरणम् ।। २६ ।।</head>
<sutra>सू॰ ।। तन्निर्धारणानियमस्तद्द‍ृष्टेः पृथग्घ्यप्रतिबन्धः फलम् ।। ४१ ।।</sutra>
<lg><l>उद्गीथाद्यवबाद्धा उपासना पर्णतादिवन्नियताः । तासु फलश्रवणस्याप्यंगत्वादर्थवादताप्राप्तेः ।। २७० ।।</l></lg>
<lg><l>तेनोभौ कुरुत इति श्रुत्यैव निवारितो नियमः । गोदोहनादिवत्स्यात्तस्मात्तासां पृथक्फलता ।। २७१ ।।</l></lg>
<head>इति तन्निर्धारणाधिकरणम् ।। २६ ।।</head>
