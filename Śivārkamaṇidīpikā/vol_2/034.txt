<pb n="034"/>
वा अरे द्रष्टव्य’</quote> इत्यादिना कल्पितभेदस्य व्यपदेशात् । न हि ब्रह्मणो नित्यमुक्तस्य हितमहितं वास्ति । येन स दोषः
प्रसज्येत । अतः कल्पितभेदमादायैव सर्वस्यासांकर्योपपत्तिरिति भावः ।।</p>
<p>नन्वेकरूपब्रह्मणो जगत्कारणत्वे कार्यवैचित्र्यं न स्यादिति दोषमाशंक्य दृष्टान्तेन परिहरति---<pratika>सू ।। अश्मादिवच्च
तदनुपपत्तिः ।। २३ ।। अश्मादिवच्च</pratika>=एकपृथिवीजन्यानामश्मनां यथा वज्रवैड्‌र्यादिभेदेन वैचित्र्यं तथा ब्रह्मकार्याणां
स्वरूपवैचित्र्यं युज्यते । अतः <pratika>तदनुपपत्तिः</pratika>=तस्योक्तदोषस्यानुपपत्तिः । तस्माज्जीवाभिन्नब्रह्मवादिसमन्वयो न विरुध्यत
इति सिद्धम् ।। <pratika>इति इतरव्यपदेशाधिकरणम् ।। ७ ।।</pratika></p>
<p><pratika>श्रीकण्ठमते</pratika>, पूर्वं सिद्धवत्कृत्य व्यवहृतस्य प्रपञ्चशिवयोः कार्यकारणभावेनानन्यत्वस्य स्वातंत्र्यास्वातंत्र्यतत्कृतभो-
क्तृत्वाभोक्तृत्वादिरूपपरस्परविरुद्धधर्मवैलक्षण्यविरोधं निरूपयितुमाह---<pratika>तदनन्यत्वमारम्भणशब्दादिभ्यः ।। १६ ।।</pratika> इह
कार्यकारणयोः प्रपञ्चशिवयोरनन्यत्वमुपपद्यते वा न वेति संदेहे बुद्धिशब्दान्तरादिबलात् भेदकस्वभावस्य वैलक्षण्यस्याभे-
दविरोधित्वाच्चानन्यत्वमयुक्तमिति <pratika>पूर्वपक्षः । सिद्धान्तस्तु</pratika>, लौकिकवैदिकसकलप्रमाणप्रसिद्धान्तर्गणिकभेदाप्रतिक्षेपक-
मपृथग्भावेनानन्यत्वरूपं विशिष्टाद्वैतमभेदश्रुतीनामर्थ इत्येवं सूत्रकारस्याभिप्राय इत्यवगम्यमानतया वाचारंभणश्रुत्या-
दिबहुप्रमाणबलेन मृदा धटादिकमिव कारणेन शिवेन कार्यमिदं जगद्व‌याप्तं तदनन्यभूतं चेति सिध्यति । अवस्थान्तरवशात्
बुद्धिशब्दान्तराद्युपपत्तेः कार्यकारणयोः प्रपञ्चशिवयोरनन्यत्वं युक्तमेवेति । <pratika>सूत्रार्थस्तु, तदनन्यत्वम्</pratika>=तस्मात्कारणा-
द्ब्रह्मणः कार्यस्य जंगंतोऽनन्यत्वं तदुपपादयद्भ‍यो वाक्येभ्यः आरम्भणशब्दादिभ्योऽवगम्यत इत्यर्थः ।</p>
<p><pratika>सू ।। भावे चोपलब्धेः ।। १६ ।। भावे</pratika>=घटादिकार्यभावे । <pratika>उपलब्धेः</pratika>=तदेवेदं मूद्द्रव्यमित्थमवस्थितमिति
कारणस्योपलब्धेश्च कारणादनन्यत्वं कार्यस्येत्यर्थः ।।</p>
<p><pratika>सू ।। सत्त्वाच्चापरस्य ।। १७ ।। अपरस्य</pratika>=कार्यस्य । <pratika>सत्त्वाच्च</pratika>=सत्कार्यवादे कारणे सत्त्वाच्च कारणादनन्यत्कार्य-
मित्यर्थः । घटशरावादिरूपेणावस्थितं मृद्द्रव्यं पूर्वं पिण्डाकारमुपलब्धमित्यर्थः ।।</p>
<p><pratika>सू ।। असद्ब‍यपदेशादित्यादि ।। १८ ।। असद्वयपदेशात्</pratika>=<quote>‘इदं वाग्रे नैव किंचनासी’</quote>दिति कारणावस्थायां
कार्यस्यासत्त्वव्यपदेशात् कारणे कार्यमसदिति <pratika>चेत् न ।</pratika> सदितिव्यपदेशार्हस्थूलत्वविरोधिसूक्ष्मत्वरूप<pratika>धर्मान्तरेण
योगात्</pratika> असद्व्यपदेश इति <quote>‘तदसदेव सन्मनोऽकुरुत’</quote> इति <pratika>वाक्यशेषबलात्</pratika>, घटोऽस्ति घटो नास्तीति सदसद्व‍यप-
देशयोः वटत्वकपालत्वयोः परस्परविरोधिधर्मयोरेव हेतुत्वे सिद्धे तदतिरिक्ताभावरूपधर्मान्तरकल्पनानुपपत्तिरूप<pratika>युक्तेः,</pratika>
तं<quote>‘द्धेदं तर्ह्यव्याकृतमासीत्तन्नामरूपाभ्यामेव व्याक्रियत’</quote> इत्यादिसमानप्रकरणस्था<pratika>च्छ्रुत्यंतराच्चा</pratika>वगम्यते इत्यर्थः । अतः
कारणे कार्यं सदेवेति सिद्धम् । ततः परमकारणात्परब्रह्मणः शिवादभिन्नमेव जगत्कार्यमिति भावः ।। ‘असद्व‍यपदेशादि-
त्यादि <quote>‘युक्तेश्शब्दान्तराच्चे’</quote>त्यन्तमेकं सूत्रमिति पूर्वस्माद्विशेषः ।। दृष्टान्तान्तरमाह---<pratika>सू ।। पटवच्च ।। १९ ।।</pratika> यथा संकु-
चितः पटः प्रसारितः महापटकुटीरूपेण कार्यं भवति तद्वद्ब्रह्मापि ।। इति</p>
<p><pratika>सू ।। यथा च प्राणादिः ।। २० ।।</pratika> यथा वायुरेक एव वृत्तिविशेषेण प्राणाषानादिभेदं भजते तथा ब्रह्मापि शक्ति-
व्यापारभेदेन सदाशिवादिरूपभेदं भजते । ततः ब्रह्मणः कारणादनन्यदेव कार्यं जगदिति युक्तम् ।।</p>
<p>उक्तमर्थमाक्षिपति—<pratika>सू ।। इतरव्यपदेशादित्यादि ।। २१ ।।</pratika> <quote>‘तत्त्वमस्ययमात्मा ब्रह्मे’</quote> त्यादिना कार्यभूतस्य
जीवस्य कारणभूतब्रह्मव्यपदेशात् जीवानन्यत्वे परमेश्वरस्य स्वहिताकरणे स्वाहितकरणे च विवेकशून्यत्वादिदोषप्रसंगः ।
अतः कार्यकारणयोर्जीवेश्वरयोरनन्यत्वमयुक्तमिति चेत् ।</p>
<p>युक्तमित्याह---<pratika>सू ।। अधिकं तु भेदनिर्देशात् ।। २२ ।।</pratika> कार्यकारणयोरनन्यत्वेऽपि कार्यभूताच्चिदचित्प्रपञ्चात्का-
रणं ब्रह्माधिकमिति <quote>‘विश्वाधिको रुद्रो महर्षिः’</quote> इति श्रुत्या प्रतिपाद्यते । तथा <pratika>भेदनिर्देशात्</pratika>=<quote>‘विद्याविद्ये ईशते यस्तु
सोऽन्यः’</quote> इत्यादिभिरनन्तश्रुतिभिः जीवेश्‍वरयोर्भेदो निर्दिश्यते । तस्माद्विश्‍वस्मादधिकमेव शिवापरनामधेयं परं ब्रह्म ।
एवं च प्रपञ्चब्रह्मणोरनन्यत्वं नाम मृद्धटयोरिव गुणगुणिनोरिव च कार्यकारणत्वेन विशेषणविशेष्यत्वेन च विनाभावरहि-
तत्त्वम् । अतः सर्वथा प्रपञ्चाविनाभूतं ब्रह्म तस्मादनन्यदित्युच्यते । भेदस्तु स्वभाविकः । अभेदश्रुतीनां भेदाविरोध्यनन्य-
त्वरूपविशिष्टद्वैतपर्यवसायित्वादभेदश्रुतीनामविरोध इति सिद्धम् <pratika>।। सू ।। अश्मादिवच्च तदनुपपत्तिः ।। २३ ।।</pratika>
अश्मकाष्ठतृणादेरचेतनस्येव जीवस्याप्यज्ञत्वादिना सर्वज्ञत्वादियुक्तादीश्‍वराद्विजातीयत्वश्रवणात्तयोरेकभावानुपपत्तिरित्यर्थः ।।</p>
<head>इति श्रीकण्ठमते आरंभणाधिकरणम् ।। ७ ।।</head>
<p><pratika>रामानुजमते</pratika>, ब्रह्मशब्दाभिधेयवस्तुमात्रभेदेऽपि श्रुत्यार्थवर्णनादिप्रक्रियायां नास्ति वैलक्षण्यं श्रीकण्ठमतात् । अधि-
करणरचनायां तु भगवत्पादमतमेवानुस्नियतेऽस्मिन्नधिकरणे । <quote>‘इतरव्यपदेशा’</quote> दित्यादिसूत्रत्रयमस्मिन्मते भगवत्पाद-
मतवदधिकरणान्तरमेव । सूत्रार्थवर्णनादिकं प्रायः श्रीकण्ठमतप्रक्रियामेवानुसरति विशिष्टाद्वैताविशेषात् । आरंभणाधिक-
रणसूत्रार्थवर्णनसंदेहपूर्वपक्षसिद्धान्तादिषु नास्ति श्रीकण्ठमताद्विशेषः प्रायशः । <pratika><quote>‘पटवच्च’</quote> <quote>‘यथा च प्राणादिः’</quote></pratika> इति
सूत्रयोरर्थवर्णने परमस्ति कियानिव भेदः—यथा—तन्तव एव व्यतिषंगविशेषभाजः पट इति नामरूपाभ्यां कार्यान्तरादिकं
