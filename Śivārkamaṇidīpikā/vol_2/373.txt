<pb n="373"/>
षूपासकैः कार्याः सन्निधानात् न सर्वत्र ।। इति प्राप्ते ब्रूमः । भस्मोद्ध‍ूलनादय
उपासनाङ्गावबद्धा यासु शाखासु श्रुतास्तास्वेवेति न नियमः । किंतु प्रतिवेदं
सर्वासु शाखासु सर्वैरपि ब्रह्मोपासकैः कार्या एवेति श्रुत्या सन्निधेर्बाधः ।।
<sutra>सू ।। मन्त्रादिवद्वाऽविरोधः ।। ५४ ।।</sutra>
यथा क्रत्वङ्गभूतानां मन्त्राणामेकैकशाखागतानामपि सर्वशाखागतक्रत्वन्वये न
<!-- APPAYYA !-->
कास्त्वनुवादस्सतिसंभवे प्रकृतगामी प्रकृतसत्वे तदन्वयासंभवेऽप्यानर्थक्यतदङ्गन्यायेन
तदङ्गगामी । श्रुतिसङ्कोचस्तु प्रकरणानुग्रहलाभार्थत्वान्न दोषः । यदा प्रकरणानुग्रहाय
श्रुतेरपि सङ्कोचः, तदा किमु वक्तव्यमपेक्षालक्षणलिङ्गमकिञ्चित्करमित्यनुवादस्य । प्रकृत-
गामित्वमौत्सर्गिकमाद्रियन्ते । अत एव वारणादिपात्राणामाधानप्रकरणे <quote>‘वारणो यज्ञाव-
चरो वैकंकतो यज्ञावचर’</quote> इत्यादिवाक्येषु यज्ञसामान्यसाधनत्वेन श्रुतानामपि सर्वासामि-
ष्टीनां पात्रापेक्षायां सत्यामपि तेषामयज्ञरूपाधानसंबन्धासंभवेऽपि पावमानेष्टीनामाधाना-
ङ्गतायामङ्गावतारन्यायेन पावमानेष्टिमात्राङ्गता स्यादिति । तस्य न्यायस्यानवकाशीकरणेन
पात्राणां सर्वेष्टिसाधारण्यार्थं पावमानेष्टीनामाधानाङ्गत्वं तैर्यत्नेन निराकृतम् । अतः क-
र्ममीमांसकमर्यादया १प्रणवानुसन्धानत्रिपुण्ड्रधारणादीनां सर्वविद्यासाधारण्यं न सिध्द्येदिति
शङ्कानिराकरणार्थं क्वचिच्छाखायां किञ्चित्कर्मप्रकरणाम्नातानां शाखान्तराम्नातकर्मान्तरा-
ङ्गत्वमपि विनियोजकप्रमाणबलाद्भवतीत्यत्र कर्ममीमांसकमतदृष्टान्तप्रदर्शनार्थं च सूत्रम् ।।
<pratika>सू ।। मन्त्रादिवद्वाऽविरोधः ।। ५४ ।। यथा क्रत्वंगभूतानामिति</pratika> । अत्रायमाशयः । कर्म-
मीमांसकैर्गुणमुख्यव्यतिक्रमाधिकरणे सामवेदोत्पन्नानि सामवेदे क्रतुषु विनियुक्तानि <quote>‘य
एवंविद्वान्वारवन्तीयं साम गायति यज्ञायज्ञियं साम गायति वामदेव्यं साम गायती’</quote>त्यादि-
भिर्याजुर्वोदिकैराधाने विनियुक्तानि वारवन्तीयादीनि सामान्युदाहृत्य तेषा<quote>‘मुच्चैस्साम्ने’</quote>-
त्युत्पत्तिवेदविहितस्वरप्राप्तौ प्रधानभूतविनियोगविध्यनुसारेण <quote>‘उपांशुयजुषे’</quote>ति विहितः
याजुर्वैदिक एव स्वर इति सिद्धान्तितम् । अत्र शाखान्तरे किञ्चित्कर्मप्रकरणाम्नातानां
विनियोजकप्रमाणबलात् शाखान्तराम्नातकर्मान्तराङ्गत्वमप्यस्तीत्यत्र दृष्टान्तः स्पष्टः । अत-
एवोपन्यस्तशङ्कानिराकरणमपि लभ्यते । तथाहि <quote>‘उपांशुयजुषा क्रियत’</quote> इति ज्योतिष्टो-
मप्रकरणाम्नातं यजुर्वेदविहितकर्मोद्देशेनोपांशुस्वरविधायकं विधिमवलम्ब्य गुणमुख्यव्य-
तिक्रमाधिकरणे सिद्धान्तः कृतः । यद्यनुवादः प्रकृतगामीति प्रकरणानुसारेण यजुर्वेदवि-
हितकर्मानुवादस्य यजुर्वेदविहितज्योतिष्टोमैकविषयता स्यात्तदानीमाधानतदङ्गानां याजु-
र्वैदिकत्वेऽप्युपांशुस्वरो न प्राप्नुयादिति सिद्धान्तो भज्येत । अतस्तत्र प्रकरणेन श्रुतिसंचारा-
योगाद्यजुर्वेद विहितकर्मसामान्योद्देशेनोपांशुस्वरविधिरीत्यभ्युपगम्यैव तस्य सिद्धान्तस्य प्र-
वृत्तिर्वक्रव्या । न च सन्निध्याम्नातयो<quote>‘रुच्चै ऋचा क्रियते उच्चैस्साम्ने’</quote>ति विध्योस्तत्तद्वेद-
विहितकर्ममात्रोद्देशदर्शनादिहापि तथात्वेन भाव्यमिति प्रकरणानादरः । श्रुतिमपि सङ्को-
चयतः प्रकरणस्य सन्निध्यनुवर्तनायोगात् । तस्मात्केवलं प्रकरणानुग्रहाय नास्ति श्रुति-
<note>(१) <quote>‘प्रणवानुसंधानादीनां’</quote> इति ख. पाठः ।</note>
