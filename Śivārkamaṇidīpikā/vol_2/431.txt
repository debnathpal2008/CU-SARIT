<pb n="431"/>
<p>तद्द‍ृष्टिः । इति सन्देहे पूर्वः पक्षः । मनआदिदृष्टिं ब्रह्मणि कृत्वा ब्रह्मोपासनीयम्,
तस्यैव फलदातृत्वात् ।। इत्येवं प्राप्त उच्यते । <quote>‘विश्वाधिको रुद्र’</quote> इत्यादिषु ब्रह्मण
उत्कृष्टत्वावगमात् तद्द‍ृष्टिरेव निकृष्टेषु मनआदिषु कर्तव्या । लोके हि निकृष्टे
भृत्यादौ राजदृष्टिं कृत्वा राजवत् तमुपासते । न तु भृत्यदृष्टिं कृत्वा राजानमुपासते
केचिदपि । इदमेव च परमौचित्यं युदुत्कृष्टं वस्तु तदेव सर्वे नमन्ति । अतः परं
ब्रह्म सर्वोत्कृष्टतयैव सर्वनमस्कारविषयोऽवगम्यते । <quote>‘ऋतं सत्यम्’</quote> इति मन्त्रे
उक्तविशेषणविशिष्टं यत् परं ब्रह्म, <quote>‘विश्वरूपाय तस्मा एव नमः’</quote> सर्वोऽपि नम-
स्कारः, नान्यस्मै क्वचिदपीति ।। किंचास्य परब्रह्मण उत्कृष्टतयैव नमस्कारविषयत्वं
लक्षणमुक्तम् । तथा हि तैत्तिरीयश्रुतौ <quote>‘यस्मै नमस्तच्छिरो धर्मो मूर्धानं ब्रह्मो-
त्तरा हनुर्यज्ञोऽधरा विष्णुर्हृदयं संवत्सरः प्रजननम्’</quote> इत्यादिना शिंशुमारात्म-
निरूपणे हृदयादिरूपेभ्यो विष्ण्वादिभ्यः पार्थक्येन सर्वोत्कृष्टत्वादेवास्य परब्र-
ह्मणः शिवस्य प्रधानशिरोरूपत्वं <quote>‘यस्मै नमस्तच्छिरः’</quote> इति नमस्कारविषयत्वेन
लक्षणेनैवानूद्याभिहितम् । अवसाने च ‘त्वं भूतानामधिपतिरसि त्वं भूतानां
<!-- APPAYYA !-->
विरिञ्चनारायणादिविषयमपि श्रुतिस्मृतीतिहासादिषु प्रसिद्धम् । तत्र किं विरिञ्चादय
उत्कृष्टाः किंवा परब्रह्मत्वाभिमतः परमशिव इत्यनवधारणादुपास्यानिर्धारणं प्राप्नुयादि-
त्याशंक्य स्थापितेऽपि बहुभिः प्रकारैः शिवस्य सर्वोत्कृष्टत्वे प्रकारान्तरेणापि तस्य तद्व्य-
वस्थापयितुमुपक्रमते---<pratika>इदमेव च परमौचित्यमिति । नान्यस्मै क्वचिदपीति ।</pratika> यथाख-
<quote>‘ल्विमा रुद्राय स्थिरधन्वने गिर’</quote> इति मन्त्रः शिवस्य सकलश्रुतिस्मृतीतिहासपुराणादि-
परतत्त्वविषयशब्दजालतात्पर्यपर्यवसानभूमित्वं <quote>‘स्मृतयश्च पुराणानि भारतादीनि सत्तम् ।
शिवमेव सदा सांबं हृदि कृत्वा ब्रुवन्ति ही’</quote>ति पुराणोपबृंहितं प्रतिपादयति । एवं <quote>‘विश्वरू-
रूपाय वै नम’</quote> इति मन्त्रः तस्य सर्वनमस्कारपर्यवसानभूमित्वं प्रतिपादयतीत्यन्यत्रैव
पर्यवसितः कोऽपि नमस्कारो नास्तीत्यर्थः । किंचेति । तैत्तिरीयारण्यके ध्यानार्थं शिंशु-
मारशरीरकतया परमात्मप्रतिपादेन कासांचिद्देवतानां तदीयशिरोमूर्धहनुद्वयहृदयम-
ध्यचरणचतुष्टयपुच्छरूपसप्तावयवतया निरूपणं कृतम् । तत्र विष्ण्वादयः स्वस्वनामभिर्नि-
र्दिष्टाः शिवस्तु नमस्कारविषयत्वेन धर्मेण निर्दिष्टः । तेन नमस्कारविषयत्वं शिवस्या-
साधारणं लक्षणं विवक्षितमित्युन्नीयत इति भावः । ननु नमस्कारविषयत्वेन निर्दिश्य
शिरोरूपप्रधानावयवत्वेन रूपितः शिव इति कथं ज्ञायते येन तस्य तल्लक्षणं विवक्षित-
मित्युन्नीयेतेत्याशङ्कायामाह---<pratika>अवसाने चेति</pratika> । उपसंहारे भूतपतित्वेन <quote>‘श्रेष्ठो जातस्य
रुद्र श्रियासी’</quote> दित्यादिमन्त्रप्रतिपन्नेन श्रेष्ठत्वेन च लिङ्गेन शिवं प्रस्तुत्य <quote>‘नमस्त’</quote> इति नम-
स्कारसामान्यस्य तदीयत्वमुक्त्वा तद्विवरणेनोक्तार्थदृढीकरणाय <quote>‘नमस्सर्वत’</quote> इति सर्व-
स्यापि नमस्कारस्य तदीयत्वमुक्तम् । तेन प्रागपि नमस्कारविषयत्वेन निर्दिष्टः शिव एवेति
निश्चीयते । <quote>‘नमस्सर्वत’</quote> इत्युपसंहारे यस्य सर्वनमस्कारपर्यवसानभूमित्वं वक्ष्यते <quote>‘तच्छिर’</quote>
इति । एतदर्थपरत्वादुपक्रमवाक्यस्य संभावितशिवसमानोत्कर्षयोर्विष्णुप्रजापत्योः <quote>‘विष्णु-
र्हृदयमग्निः पुच्छस्य प्रथमं काण्डं तत इन्द्रस्ततः प्रजापतिरिति पृथग्ग्रहणेन च तथा निश्चीयत
इति भावः । शिंशुमाराकृतिस्तु सर्वोपादानभूता शैवी चिच्छक्तिः । तदाधारत्वेन प्रधा-
