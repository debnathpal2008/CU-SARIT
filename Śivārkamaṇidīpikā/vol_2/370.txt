<pb n="370"/>
अथ शरीरे भावाधिकरणम् ।। ३० ।।
<sutra>सू ।। एक आत्मनः शरीरे भावात् ।। ५१ ।।</sutra>
इह पूर्वोक्तब्रह्मस्वरूपानुसन्धानं सर्वासु परविद्यासु युज्यते न वेति संशयः ।
तत्रैके मन्यन्ते । शरीरे वर्तमानत्वादुपासितुः कर्तृत्वभोक्तृत्वरूपापन्नत्वात् तथाऽ-
वस्थितस्यात्मतया परविद्यासु परमेश्वरस्य त्रिलोचनत्वादिलक्षणस्वरूपानुसन्धानं
न युज्यत इति ।। सिद्धान्त उच्यते ।
<sutra>सू ।। व्यतिरेकस्तद्भावभावित्वान्न तूपलब्धिवत् ।। ५२ ।।</sutra>
नैवं यत्कर्तृत्वभोक्तृत्वादिरूपापन्नस्योपासितुरात्मतया परमात्माऽनुसन्धेय
इति । अपितु सांसारिकस्वभावान्मुक्ते यो व्यतिरेक अपहतपाप्मत्वादिगुणरूपः
सोऽनुसन्धेयः । तथाऽनुसन्धानसद्भावभावित्वात् स्वरूपोपलब्धेः । यथा यथाऽव-
<!-- APPAYYA !-->
<head>अथ शरीरे भावाधिकरणम् ।। ३० ।।</head>
<p><pratika>सू ।। एक आत्मनश्शरीरे भावात् ।। ५१ ।।</pratika> पूर्वाधिकरणविषयवाक्ये मनश्चिदादयः
प्रत्यगात्मत्वेन ध्यातव्या इत्युक्तम् । एवं शिवोऽपि प्रत्यगात्मतया ध्यातव्यः । <quote>‘त्वं वा
अहमस्मि भगवो देवते अहं वै त्वमसी’</quote>ति शिवजीवयोः परस्परैक्यभावनयाविहितत्वात्
<quote>‘आत्मेति तूपगच्छंति’</quote>इत्यधिकरणे तथा वक्ष्यमाणत्वाच्चेत्येतदनुस्मृत्य लिङ्गभूयस्त्वाधिक-
रणोक्तमाक्षिप्यत इति संगतिं सूचयति---<pratika>पूर्वोक्तमिति । युज्यते न वेति संशय इति</pratika> ।
किं प्रत्यगात्मा तदा१नींतनैः कर्माधीनशरीरबन्धककर्तृत्वभोक्तृत्वधर्मैर्विशिष्टः परविद्यासु
शिवधर्मिकैक्यप्रतियोगित्वेनानुसंधेयः । किं वा मुक्तिदशायामाविर्भविष्यद्भिरपहतपाप्म-
त्वादिभिर्विशिष्ट इत्यनवधारणात्संशय इति भावः । यथा शुक्तिरजतैक्यानुभवस्तदानीं
दृश्यमानैश्चाकचक्यादिभिर्धर्मैर्विशिष्टतया शुक्त्यैक्यविषयः । न तु तदानीमदृश्यमानैर्नील-
भागादिभिर्विशिष्टतया । एवं शिवजीवैक्यभावनमपि तदानीमनुभूयमानैर्द्धर्मैर्विशिष्टेन
जीवेनैक्यविषयं । न तु तदानीं तिरोहितैरिति युक्तम् । न च तत्क्रतुन्यायानुसारादनेवंभा-
वश्शङ्कनीयः । <quote>‘तं यथोपासत’</quote> इति श्रुत्यन्तरानुसारेण तस्य प्राप्यपरब्रह्मविषयत्वात् ।
एवञ्च यदुक्तं लिङ्गभूयस्त्वाधिकरणे निरस्तसमस्तदोषस्य निखिलमङ्गलगुणाकरस्य चिदा-
नन्दरूपकर्माधीनदिव्यविग्रहविशिष्टस्य शिवस्य सर्वासु परविद्यासु ध्येयत्वं तन्नोपपद्यते ।
कर्माधीनशरीरबन्धतदधीनविहितनिषिद्धकर्तृत्वतत्फलसुखदुःखभोक्तृत्वविशिष्टप्रत्यगात्म-
रूपतयानुसंधीयमाने तस्मिन् तद्विरोधिगुणानुसंधानायोगात् । अहमनुभवरूपप्रत्यगात्मगु-
णेभ्यः श्रुत्युपस्थापितगुणानां दुर्बलत्वादिति पूर्वः पक्षः ।। <pratika>सू ।। व्यतिरेकस्तद्भावभावि-
त्वान्नतूपलब्धिवत् ।। ५२ ।।</pratika> नत्विति सूत्रांशं व्याचष्टे---<pratika>नैवमिति</pratika> । अपहतपाप्मत्वा-
दिगुणरूपहतिव्यतिरेकपदव्याख्यानेन प्रजापतिविद्यावाक्यं व्यतिरेकस्यानुसन्धेयत्वे प्रमाणं
सूचितम् । तत्र ह्यपहतपाप्मत्वादिरूपविशिष्टं प्रत्यगात्मानं प्रस्तुत्य <quote>‘सोन्वेष्टव्य’</quote> इति प्र-
कृतरूपविशिष्टमेव तच्छब्देन परामृश्य तस्यानुसन्धेयत्वमुक्तम् । एवं च यथाविधिविहित-
विद्यानुष्ठानं । न तु लौकिकप्रमाणोपस्थित्यनुगुणमिति । तदानीं प्रत्यक्षोपस्थितैरपि सांसारि-
<note>(१) <quote>‘अधुनातनैः’</quote> इति. ख॰ पाठः ।</note>
