<pb n="304"/>
अथानन्दाद्यधिकरणम् ।। ६ ।।
आनन्दादयः प्रधानस्य ।। ११ ।।
अभेदादिति शेषः । <quote>‘सत्यं ज्ञानमनन्तं ब्रह्म’</quote> आनन्दो ब्रह्म’ <quote>‘ऋतं सत्यं परं
ब्रह्म पुरुषं कृष्णपिङ्गलम्’</quote> <quote>‘आकाशशरीरं ब्रह्म, सत्यात्म प्राणारामं मनआनन्दम्,
शान्तिसमृद्धम्’</quote> इत्यादिष्वानन्दादयो गुणाः परविद्यासु प्रधानस्य ब्रह्मणः
श्रूयन्ते । ते सर्वासु परविद्यासूपसंहार्या न वा ।।
इति संशये नोपसंहार्याः, ब्रह्मण एकस्यानन्दाद्यनेकगुणविशिष्टत्वेऽनेकत्वप्र-
सङ्गात्, विशेष्यभेदकत्वात्, अथवा—तत्रतत्रोक्तगुणमात्रेणापि तदुपासनसंभवात्
इत्येवं प्राप्तेऽभिधीयते । गुणिनो ब्रह्मण एकत्वात् सर्वासु परविद्यासूपसं-</p>
<!-- APPAYYA !-->
<head>अथ आनन्दाद्यधिकरणम् ।। ६ ।।</head>
<p><pratika>सू ।। आनन्दादयः प्रधानस्य ।। ११ ।।</pratika> पूर्वसूत्रादपेक्षितांशानुवृत्तिं दर्शयति—<pratika>अभेदा-
दिति</pratika> । सिद्धान्तसूत्रेऽस्मिन्नपेक्षितांशपूरणस्य सिद्धान्तोपक्रमस्य व्याख्यानसमये कर्तव्य-
त्वेऽप्यत्र तत्कारणं कार्याख्यानाधिकरणे करिष्यमाणस्य प्राणविद्याविषयविचारान्तरस्य
पूर्वाधिकरणसंगतत्वात्ततः प्राङ्मध्ये विचारान्तरकरणमयुक्तमित्याशङ्कानिराकरणाय सौत्र-
पदानुवृत्तिलिप्सया मध्ये कृतमिति संगतिसूचनार्थम् । एवमेव हि जैमिनिना <quote>‘चिकीर्षया
च संयोगा’</quote>दित्युपक्रान्तमहावेद्यधिकरणपूर्वपक्षसिद्धान्तमध्ये संयोगादित्यस्यानुवृत्तिलि-
प्सया <quote>‘तथा प्रधानेने’</quote>त्येष्टिकिवेद्यधिकरणपूर्वपक्षसूत्रं कृतम् । आनंदादीनां ब्रह्मगुणानां
सकलेतरविलक्षणत्वेन प्रतीतावुपयोगानुपयोगाभ्यां संशये पूर्वः पक्षः । आनन्दादयः सर्वासु
विद्यासु किमर्थमुपसंहार्याः किमेते सकलेतरविलक्षणब्रह्मस्वरूपप्रतीत्यनुबंधिन इति तत्प्रती-
त्यर्थमुपसंहार्याः उत विद्योपकारार्थम् । नाद्यः । घटत्वादिवदेकस्यैव स्वरूपनिरूपकधर्मस्य
सकलेतरविलक्षणधर्मिस्वरूपप्रतीतिसाधनत्वेन तावद्ग‍ुणोपसंहारवैयर्थ्यात् । न च ब्रह्मण-
स्तावन्तोऽपि गुणाः स्वरूपनिरूपकाः । स्वरूपनिरूपकधर्मानेकत्वे घटपटादिरीत्या ब्रह्मणो-
ऽप्यनेकत्वप्रसंगात् । लोकवेदयोरेकस्मिन्धर्मिण्यनेकधर्मसमावेशस्य बहुलमुपलंभेऽपि स्वरू-
पनिरूपकासाधारणधर्मभेदे धर्मिभेदस्य नियतत्वात् । न द्वितीयः । तत्तद्विद्याप्रकरणाम्ना-
तगुणैरेव विद्योपकारसिद्धेः । अन्यथा विद्याभेदेऽपि केषाञ्चिद्ग‍ुणानामुपसंहारे विनिगमना-
विरहात्सर्वगुणानामपि पारिप्लवत्वप्रसंगात् । इति । सिद्धान्तस्तु—नित्यानपायिज्ञानानन्दादि-
<!-- APPAYYA !-->
वागादयो वसिष्ठत्वादिगुणाः श्रूयन्ते न कौषीतक्यादिशाखासु । तत्र किं वसिष्ठत्वादिगुणाः अन्यत्रोक्ता अन्यत्र नोपसंहर्तव्या
उतोपसंहर्तव्या इति <pratika>संदेहः</pratika> । नोपसंहर्तव्या इति <pratika>पूर्वपक्षः । सिद्धान्तस्तु, अन्यत्र</pratika>=वसिष्ठत्वादिगुणानामश्रवणस्थले ।
<pratika>इमे</pratika>=वसिष्ठत्वादयो गुणा उपसंहर्तव्याः । कस्मात् । <pratika>सर्वाभेदात्</pratika>=सर्वासु शाखासु प्राणसंवादस्थायाः प्राणविद्यायाः
अभिन्नत्वात् । अत एव प्रकृतगुणानामिवाप्रकृतगुणानामपि बुद्धिस्थतयैवंशब्दग्राह्यत्वात्सर्वे सर्वत्रोपसंहर्तव्या इति सिद्धम् ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च सर्वं संदेहपूर्वपक्षादिकमविशिष्टं पूर्वस्मादिति न तत्प्रतन्यते ।</p>
<p><pratika>आनन्दतीर्थमते</pratika>, उभयोः कर्तव्यत्वस्याधिकारिभेदेन व्यवस्थितौ अल्पगुणोपासकानामपि मुक्तिसत्त्वे सर्वगुणोपासनं
केषांचिद्व्यर्थं न वेति <pratika>संदेहः</pratika> । व्यर्थमिति <pratika>पूर्वपक्षः । सिद्धान्तस्तु</pratika>, सर्वगुणोपसंहारेणोपासकानां ब्रह्मादीनामुत्तमफल-
भाक्त्वेन फलतारतम्यसंभवान्न व्यर्थमिति । <pratika>सूत्रार्थस्तु, सू ।। सर्वाभेदादन्यत्रेमे ।। ११ ।। इमे</pratika>=सर्वगुणोपसंहर्तृ-
ब्रह्मादयः <pratika>अन्यत्र</pratika>=तदनुपसंहर्तृभ्योऽन्यत्र तत्फलविलक्षणमहाफले भवन्ति । तद्भाजो भवन्ति । कुतः । <pratika>सर्वाभेदात्</pratika>=
सर्ववेदोक्तगुणानामविभागेनोपसंहर्तृत्वेनोपासनादित्यर्थः । <pratika>इति सूत्रार्थचन्द्रिकायां सर्वाभेदाधिकरणम् ।। ५ ।।</pratika>
