<pb n="109"/>
नमधितिष्ठतीति चेत्—न,तथा सति पत्युरीश्वरस्य संसारिण इवान्तवत्त्वमसर्वज्ञत्वं
च भवति । अतो भोगादिप्रसक्तेः प्रधानाधिष्ठानमीश्वरस्य न संभवति । प्रधा-
नाधिष्ठातृत्वेऽपि परमेश्वरस्य <quote>‘अनश्नन्नन्यो अभिचाकशीति’</quote> इति श्रुतेस्तद्गतभो-
गादिप्रसक्तिर्न भवतीति चेत्—तथा सति तर्कबलमपहाय श्रुतिरेवावलम्बनी-
येति <quote>‘तदात्मानं स्वयमकुरुत’</quote> <quote>‘बहु स्यां प्रजायेय’</quote> <quote>‘सर्वो वै रुद्रः’</quote> इत्यादिश्रु-
तिभिरुपादानमपि परमेश्वर इत्यभ्युपेयम् । जगदुपादाननिमित्तभूतस्यापि परमे-
श्वरस्य <quote>‘निष्कलं निष्क्रियम्’</quote> इत्यादिश्रुतिभिर्निर्विकारत्वमप्युपपद्यते ।।
‘शक्तिः प्रथमसंभूता शान्त्यतीतपदोत्तरा ।
<!-- APPAYYA !-->
दिना । एवमनुमानादीश्‍वरस्सिद्ध्यति चेत् कुलालादिरिव शरीरसुखदुःखभोक्ता पुण्यपाप-
वश्यो जननमरणवानसर्वज्ञश्च सिद्ध्येत्, न तु यथाभिमतरूपविशिष्ट इति सूत्रैः प्रतिपा-
दितं भवति । शास्त्रयोनित्वाधिकरणोपन्यस्तमीश्‍वरानेकत्वापत्त्यादिदूषणमप्यत्रत्यमेव ।
अत्रैव सूत्रकारस्यानुमानदूषणकण्ठोक्तिदर्शनात् । तत्र सूत्रकृता<quote>‘तन्त्वौपनिषद’</quote> मित्या-
दिश्रुतितात्पर्यविचारेणैव परमेश्वरस्य शास्त्रयोनित्वं व्यवस्थापितम् । भाष्यकृता परं
शिष्याकांक्षोपशांत्यर्थमत्रत्यमेव किंचिद्द‍ूषणं तत्रोद्भावितम् । तद्व्याख्यानप्रसङ्गादस्मा-
भिरपि तत्र प्रपंचितमतो न पौनरुक्त्यम् । <quote>‘रचनानुपपत्ते’</quote> श्चेति सांख्याधिकरणे मृद्ध-
टादिषु दृष्टं कार्यानुसारिणा कारणेन भाव्यमिति नियममवलम्ब्य सुखदुःखमोहात्मकस्य
जगतस्तथाभूतं कारणमनुमिमानं सांख्यं प्रति मृदादिदृष्टांतैरेवाचेतनस्य जगत्कारणस्य
तादृशेन चेतनेनाधिष्ठानमपि सिद्ध्येत, स्वतंत्र प्रधानं जगत्कारणमिति सांख्याभिमतं
न सिद्ध्येत् । इत्येतावन्मात्रमुक्तं, न तु स्वतंत्रमीश्वरानुमानमनवद्यमिति । तेनेश्वरः
प्रसाधितः । अतः क्वचिदीश्वरानुमानमनुमोदितं क्वचिद्द‍ूषितमिति न विरोधः । तदेवं
युक्त्या केवलनिमित्तमीश्वरं साधयन्तं प्रति स्वतंत्रयुक्त्याश्रयणे परमेश्वरस्यानभिमतमपि
शारीरित्वभोक्‍तृत्वादिकं सिद्ध्येदिति दोषे सूत्रैरुद्भाविते तेषां सूत्राणां, स्वतन्त्रयुक्तिभिः
श्रुतिविरुद्धोऽर्थो न सिद्ध्यति, पुरुषबुद्धिकल्पितयुक्तिभ्यः श्रुतीनां प्रबलत्वादित्यस्मि-
न्नर्थे तात्पर्यमाविष्कर्तुं परमुखेन शङ्कामुद्भावयति—<pratika>प्रधानेति । तद्गतभोगादीति</pratika> ।
आदिशब्देन पुण्यपापवत्त्वमनेकत्वमभवत्वमसर्वज्ञत्वमित्येतानि गृह्यंते । अधिष्ठानानुपप-
त्तिसूत्रापादितं शरीरित्वं तु नोपात्तम् । श्रुत्यवलम्बनेऽपि कैवल्योपनिषदादिसिद्धस्य
तस्याप्रत्याख्येयत्वात् । तर्हि प्राप्तोऽसि पंथानमिति परिहरति—<pratika>तथा सतीति । श्रुति-
रेवेति</pratika> । <quote>‘अनश्नन्नन्यः’</quote> <quote>‘न कर्मणा वर्धते नो कनीयान्’</quote> <quote>‘द्यावभूमी जनयन्देव एकः’</quote> <quote>‘यः
सर्वज्ञः सर्वावित्’</quote> इत्यादिश्रुतिरित्यर्थः । <pratika>परमेश्वर इति</pratika> । शक्तेरप्युपलक्षणम् । <pratika>निर्विका-
रत्वमपीति</pratika> । प्रकृत्यधिकरणे तथोप पादितत्वादिति भावः । एवमनेनाधिकरणेन निराकर-
णीयः शिवस्य केवलनिमित्तत्ववादो नागममूलः किं तु तदभिप्रायानभिज्ञव्याख्यातृपरं-
परामूलः इत्येतदाविष्कर्तुं शिवस्योपादानत्वसंप्रतिपत्तौ सर्वज्ञानोत्तरागममूलं वायुसंहिता-
वचनजातमुदाहरति—<pratika>शक्तिरिति</pratika> । सूक्ष्मचिदचिद्रूपापन्नचिच्छक्तिविशिष्टः सकलतत्वा-
तीतश्शिव एक एव सर्गाद्यसमयेऽवतिष्ठते । सिसृक्षोस्ततः प्रथमं शिवतत्वपरबिंदुपरमा-
याशुद्धमायामहामायाकुटिलाकुण्डलिन्यादिशब्दालंबनत्वेन प्रसिद्धा शुद्धाध्वगतसकल-
