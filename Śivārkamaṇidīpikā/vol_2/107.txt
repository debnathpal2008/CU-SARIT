<pb n="107"/>
भवति । तथा तटस्थ ईश्वरोऽपि निमित्तमात्रम् । <ref>(माया उपादानम्।)</ref> शक्तिः
करणम् । अन्यथा मृदादिवदीश्वरस्योपादानत्वे विकारादिप्रसक्तिः । अतो
निमित्तमेव परमेश्वर इति ।।
अत्रोच्यते---पत्युरीश्वरस्य केवलनिमित्तत्वमपि न युक्तम्, श्रुतिविरोधेना-
सामञ्जस्यात् ।।
न्यायविरोधमाह—
<sutra>।। सू ।। अधिष्ठानानुपपत्तेश्च ।। ३६ ।।</sutra>
अशरीरस्य परमेश्वरस्य मायोपादानाधिष्ठानं नोपपन्नम् । लेके शरीरिण
एव कुलालादेर्मृत्पिण्डाद्युपादानाधिष्ठानं दृष्टम् । अतः कुलालादिदृष्टान्तो
विरुद्धः । अनधिष्ठाने मायायाः ईश्वरस्यानङ्गीकारात् सांख्यमतमेव युक्तम्,
ईश्वरेण प्रयोजनाभावात् । अतः परमेश्वरस्य निमित्तत्वं न संभवति ।।
<!-- APPAYYA !-->
करणापेक्षायां करणतयावतिष्ठते । उपादानं तु जडाश्शुद्धाशुद्धमायाप्रकृतय इत्यभिप्रे-
त्याह—<pratika>शक्तिः करणमिति</pratika> । शक्तय इति पाठश्चेदौपाधिकभेदाभिप्रायं बहुवचनम् ।
<pratika>श्रुतिविरोधेनेति</pratika> । प्रकृत्यधिकरणनिर्णीततात्पर्योपादानत्वप्रतिपादकश्रुतिनिकुरुंबविरो-
धेनेत्यर्थः । काणभुजादिरीत्या युक्तिप्राधान्यं मन्यमानः पूर्वपक्षयुक्तिभिर्व्यवस्थापितेऽर्थे
श्रुतयस्तदनुसारेण नेतव्या इति श्रुतिविरोधं नाद्रियेत । अतस्तद्युक्तीनां प्रतियुक्तिपराह-
तिप्रदर्शनेन सोऽपि स्वमतव्यवस्थापनार्थं श्रुतिशरणतां प्रापणीय इत्यभिप्रेत्य तदभिमते-
श्वरानुमानस्य प्रतियुक्तिपराहतिप्रदर्शकान्युत्तरसूत्राणि तान्यवतारयति—<pratika>न्यायविरोध-
माहेति । सू॰ ।। अधिष्ठानानुपपत्तेश्च ।। ३६ ।। मायोपादानेति ।</pratika> मायाशब्दोऽत्र
शुद्धमायापरः । अशुद्धमायाप्रकृतिरूपोपादानाधिष्ठाने परमेश्वरस्यानंतेशश्रीकण्ठशरी-
राभ्यां शरीरवत्वस्य पूर्वपक्षिणाङ्गीकृत्वात् । <pratika>दृष्टमिति</pratika> । कुलालमृत्पिण्डादिषु निमित्तो-
पादानभेदो दृष्ट इति दृष्टांतमात्रमवलंब्य हि पूर्वपक्षिणा परमेश्वरान्यदेवोपादानमिति
व्यवस्थाप्यते । तस्य शरीरवानेव कुलालादिरूपाधिष्ठाता दृष्ट इति पूर्वपक्ष्यभिमता-
नुमानात् जगत्कर्तृत्वेन सिध्यन् परमेश्वरस्तेनैव कुलालादिदृष्टांतेन शरीरी सिद्ध्येत् ।
अतः परमेश्वरः शरीररहितः शुद्धमायाधिष्ठातेति तथाभूतमीश्वरमनुमानेन सिसाधयिषतः
कुलादादिदृष्टांतो विरुद्धः । तद्विपरीतशरीरवदधिष्ठात्रुपनायकत्वादित्यर्थः । तर्ह्युदासीन
एवेश्वरस्साध्यत इति मन्दशङ्कां निराचष्टे—<pratika>अनधिष्ठान इति । प्रयोजनाभावादिति</pratika> ।
क्षित्यादिकार्यकर्तृत्वेन खल्वनुमानादीश्वरस्साधनीयः । तत्कर्तृत्वानंगीकारे स साधयितुं
न शक्यते लिंगाभावादिति भावः । यदि त्वधिष्ठातृत्वे शरीरित्वमप्रयोजकं किंत्वपरोक्ष-
ज्ञानादिमात्रमतो जगत्कर्तृत्वेनानुमानादशरीरस्य परमेश्वरस्य सिद्धिरुपपद्यत इत्युच्येत
तदा तथैव तत्र उपादानभिन्नत्वमप्यप्रयोजकमिति तस्य श्रुतिबलादुपादानत्वेनापि
सिद्धिरुपपद्यत इति तुल्यम् । वस्तुतस्त्वपरोक्षज्ञानादिकमधिष्ठातृत्वे प्रयोजकमभ्युपग-
च्छता शरीरित्वमपि तत्प्रयोजकमिति पर्यायेणाभ्युपगतं भवत्येव । अपरोक्षज्ञानत्वाव-
<note>(१) ( ) इदं रेखान्तर्गतं वाक्यं केषुचित्पुस्तकेषु नास्ति । शिवार्कमणिदीपिकारीत्यापि इदं वाक्यमधिकपाठ
इत्युन्नीयते ।</note>
