<pb n="492"/>
शरीरं ब्रह्मैव परमानन्दलक्षणपरमाकाशशरीरं ब्रह्मैव भवति । परप्रकृतिरूपा
परमसत्ता प्रकाशानन्दसमरसा । परशक्तिर्हि ब्रह्मणः सरूपतया परमाकाश उ-
च्यते या मुक्तानां परमेश्वरस्य च साक्षादर्थक्रियाहेतुः, परम्परयाऽन्येषाम् ।
तथा हि <quote>‘को ह्येवान्यात् कः प्राण्यात् । यदेष आकाश आनन्दो न स्यात् । एष
ह्येवानन्दयाति’</quote> <quote>‘रसो वै सः । रसँ्/?/ह्येवायं लब्ध्वाऽऽनन्दी भवति’</quote> इति सर्वानु-
भवविषयत्वमस्याः श्रूयते । तथा च <quote>‘स एको मानुष आनन्द’</quote> इत्यारभ्य <quote>‘स
एको ब्रह्मण आनन्द’</quote> इति ब्रह्मपर्यन्तमुपाधितिरोधानादानन्दाविर्भावस्तारत-
म्येन श्रूयते । निरुपाधिकतया ब्रह्मणि मुक्ते च परिपूर्णो वर्तते स आनन्दः <quote>‘स
एको ब्रह्मण आनन्दः । श्रोत्रियस्य चाकामहतस्ये’</quote>ति श्रवणात् । ब्रह्मार्पण-
बुद्ध्या निष्कामानुष्ठिताग्निहोत्रादिकर्मा परविद्वानकामहतः श्रोत्रियः । तस्य
जीवत एव मुक्तस्य ब्रह्मणश्च तुल्य एवानन्दः । तस्य योगातिशयेन तत्तद्भ‍ूमिम-
धिरूढस्य पूर्वत्र पूर्वत्र भूमावभ्यासः स्वल्प इति तदनुसारेण तत्तद्भ‍ूमौ तदीयान-
न्दाविर्भावस्य मानुषाद्यानन्दसाम्यकृतिरिति न विरोधः । अतोऽयमेव परमा-
नन्दः परप्रकृतिः परमाकाशः पराभेदात् <quote>‘आनन्दो ब्रह्मेति व्यजानादि’</quote>ति
<!-- APPAYYA !-->
चिच्छक्तिरर्थ इत्येतद्दर्शयति---<pratika>परप्रकृतिरूपेति । परमसत्तेति</pratika> । ब्रह्मवत्प्रपञ्चस्यापि
सैव सत्तेति पारम्यम् । प्रकाशानन्दसमरसा चिदानन्दघना परशक्तिर्हि परमाकाशः ।
सा परब्रह्मणः स्वरूपतयोच्यत इत्यन्वयः । शरीरपदव्याखायनं <pratika>स्वरूपतयेति</pratika> । तस्यास्स-
र्वदा सर्वोपजीव्यत्वमाह---<pratika>यति</pratika> । साक्षाद्व‍ृत्त्युपधानमनपेक्ष्यार्थक्रियाहेतुरखण्डानन्दत-
यास्वादहेतुः आस्वादनीयेति यावत् । <pratika>परम्परयेति</pratika> । पुण्यविशेषानुसार्यभिव्यक्तिविशेषहेतु-
वृत्त्युपधानद्वारेत्यर्थः । एतदेवोपपादयति---<pratika>तथाहीत्यादिना</pratika> । अननं प्राणवायुव्यापारः
प्राणनं चक्षुरादिव्यापारः । अनेन लौकिकव्यापारहेतुत्वमप्यस्तीति दर्शितम् । <quote>‘एष ह्येवे’</quote>ति
वाक्याभिप्रायः तद्धेतुव्यपदेशाच्चेत्यानन्दमयाधिकरणे <ref>(ब्र॰ १ पा॰ १ सू॰ १)</ref> वर्णितः ।
<pratika>ब्रह्मपर्यन्तमिति</pratika> । ब्रह्मणः प्रागित्यर्थः । <pratika>ब्रह्मणि मुक्ते चेति</pratika> । अनुभाव्यत्व-
संबन्धो विवक्षितः नाधाराधेयभावः । तस्य मुक्तसाधारण्याभावात् <quote>‘स एको ब्रह्मण’</quote>
इति श्रुतावनुभाव्यत्वसंबन्ध एव षष्ठ्यर्थः । <pratika>तस्य जीवत एव मुक्तस्येति</pratika> । तथाभूतः
श्रोत्रियो यदा चरमदेहावसाने मुक्तो भवति तदा तस्य परब्रह्मणश्च तुल्य एव निरति-
शयानन्दः । स यदा जीवद्दशायां योगमभ्यस्यति तदतस्या योगभूतिकाभेदानुसार्यभि-
व्यञ्जकतारतम्यात्क्रमेण मानुषानन्दादितुल्यानन्दाविर्भावः । एवं सत्यकामहतश्रोत्रिय-
शब्दोक्तानां मुक्तानामेवानन्दतारतम्यमुच्यत इति विरोधो नाशङ्कनीयः । <quote>‘स एको
ब्रह्मण आनन्द’</quote> इति पर्याय एवाकामहतश्रोत्रियशब्दस्य मुक्तिदशाविषयत्वात् प्राचीन-
पर्यायेषु तस्य तस्य जीवन्मुक्तिदशाविषयत्वादित्यर्थः । अस्त्वेवंभूतमहिमा परमाकाशः ।
तथापि कथं ब्रह्मणस्तत्स्वरूपत्वं धर्मिधर्मभावेन भेदसत्त्वादित्याशङ्क्य <quote>‘अभेदव्यपदेशोऽ-
यमौपचारिकः’</quote> <quote>‘आनन्दो ब्रह्मे’</quote>ति श्रुत्यन्तर इवेत्यभिप्रेत्याह---<pratika>अतोऽयमेवेति</pratika> । <quote>‘यद्यप्या-
काशशरीर’</quote>मित्यत्रायुतसिद्धप्रकारपरः शरीरशब्द इति वक्तुं शक्यम् । तथापि तदुपादा-
