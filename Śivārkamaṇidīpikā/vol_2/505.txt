<pb n="505"/>
भवन्ति । उक्तं हि <quote>‘प्रदीपवदावेश’</quote> इति । शुद्धाश्च ते मलापायेन प्रादुर्भूतशिव-
भावः शुद्धाकाशरूपाः प्रज्ञानघना इति । उक्तं हि <quote>‘पूर्वभावादविरोधं बादरा-
यणा/?/’</quote> इति स्वयंप्रकाशत्वं सत्यसंकल्पत्वादिवैशिष्ट्यं च । <quote>‘परिपूर्णा भवन्ति’</quote> नि-
त्यतृप्ताश्च ते भवन्ति, निरतिशयानन्दस्वरूपत्वात्, अवाप्तसकलकामत्वाच्च ।
निर्विकारनिरतिशयानन्दानुभवितृत्वं हि तेषां स्वभावः । उक्तं हि <quote>‘विकारावर्ती’</quote>
ति । अतस्ते परिपूर्णा <quote>‘विशुद्धकार्यकरणाः’</quote> विकारास्पृष्टशरीरेन्द्रियाः । <quote>‘एकधा
भवती’</quote>ति मुक्तस्य स्वेच्छया बहुशरीरग्रहणमुक्तम् । अतो मुक्तानामैच्छिकं
शरीरादिकं विशुद्धमेव । महामायानिष्पन्नत्वात् । विशुद्धत्वं नामाश्रयविकाराहे-
तुत्वम् । <quote>‘इन्द्रो मायाभिः पुरुरूप ईयत’</quote> इतीश्वरस्यापि महामायाशक्तिभिर्नील-
कण्ठत्वादिलक्षणबहुशरीरपरिग्रहणं श्रूयते । <quote>‘स्थिरेभिरङ्गैः पुरुरूप उग्र’</quote> इति
परमेश्वरपरिगृहीतानां शरीराणामप्राकृतानां विशुद्धविद्यामयानां स्थिरत्वमाह
मन्त्रभागः । यथा परमेश्वरो विशुद्धबहुशरीरपरिग्रहं करोति तथा मुक्ता अपि ।
<quote>‘परमैश्वर्यसंयुताः’</quote> परमविभूतिसंयुक्ताः स्वाधीनप्रत्तयः परप्रेष्यताकार्पण्यरहिताः ।
उक्तं हि । <quote>‘अत एव चानन्याधिपति’</quote>रिति मुक्तस्य कर्माद्यवश्यतया परमस्वात-
न्त्र्यम् । अतः स्वतन्त्राः परमैश्वर्यसंयुक्ताः । <quote>‘सदेहाश्च विदेहाश्च भवन्त्यात्मेच्छया
पुनः’</quote> ते शिवपदाधिरूढा ईश्वरसंकल्पं विना कदाचित् परिगृहीतविशुद्धशरीरे-
न्द्रियोपभोगा भवन्ति, कदाचिद्विगतदेहेन्द्रियादयः केवलेन स्वाभाविकेन मन-
साऽनुभूयमानसकलकामा भवन्ति । तथा हि निरूपितम् । <quote>‘स एकधा भवति
त्रिधा भवति’</quote> <quote>‘मनसैतान् कामान् पश्यन् रमते’</quote> इत्यादिश्रुत्यनुसारेण <quote>‘द्वादशा-
हवदुभयविधमि’</quote>ति । अतस्ते सदेहा विदेहाश्च भवन्ति । श्रूयते च <quote>‘विरूपेभ्यो
विश्वरूपेभ्यश्च वो नमो नमः’</quote> इति शिवसाधर्म्यभाजां विगतरूपत्वं बहुरूपत्वं च ।
<!-- APPAYYA !-->
व्यक्तिरेवोच्यत इति व्याचष्टे---<pratika>प्रादुर्भूतेति</pratika> । शिवत्वमत्र किल विवक्षितमुक्तं हि सार्वज्ञ्यं
धर्मज्ञानविकसनं च प्रागेवेत्याकाङ्क्षायामाह---<pratika>प्रकाशरूपा इति</pratika> । तस्यैव विवरणं <pratika>प्रज्ञा-
नघना इति</pratika> । अभिव्यक्तचिदानन्दस्वरूपा इत्यर्थः । एतत्सत्यसङ्कल्पत्वाद्यभिव्यक्तेरप्यु-
पलक्षणम् । अत एवाह---<pratika>उक्तं हीति । महामायानिष्पन्नत्वादिति</pratika> । महामायाशब्दे-
नात्र परमाकाशरूपा शक्तिरेवोच्यते । एवमग्रेऽपि विशुद्धविद्यामयानामित्यत्र विशुद्धवि-
द्याशब्देनापि । ननु चिच्छक्तिमयत्वाद्धेतोर्मुक्तशरीराणामितरशरीरव्यावृत्तं किं विशुद्ध-
त्वमित्याकाङ्क्षायामाह---<pratika>विशुद्धत्वं नामेति</pratika> । प्रसङ्गादीश्वरस्यापि चिच्छक्तिमयानि शरीरा-
णीत्याह---<pratika>इन्द्रो मायाभिरित</pratika> । <quote>‘परमैश्वर्यसंयुता’</quote>इत्यस्याकर्मवश्यत्वार्थे पर्यवसानमाह
---<pratika>परमैश्वर्येति । ईश्वरसङ्कल्पं विनेति</pratika> । कर्मानुसारमीश्वरसङ्कल्पमनपेक्ष्येत्यर्थः । मु-
क्तानामपीश्वरे नियम्यत्वमात्रं <quote>‘तस्य च नित्यत्वा’</quote>दिति <ref>(ब्र॰ २-४-१४-७)</ref> सूत्रोक्तं न
