<pb n="507"/>
<head>नयमणिमालायाम्</head>
<head>अथ अनावृत्त्यधिकरणम् ।। ८ ।।</head>
<sutra>सू॰ ।। अनावृत्तिश्शब्दादनावृत्तिश्शब्दात् ।। २२ ।।</sutra>
<lg><l>दिव्यं यः कोऽपि मुक्तो यदि परमशिवानन्यसामान्यचिह्नं सङ्कल्पामोघभावप्रथितमदहरं स्वस्य सङ्कल्पयेत ।</l>
<l>दृष्ट्वामात्यो यथैव स्वकविभवकटस्वामिसाम्राज्यलक्ष्मीं स्यादावृत्तिः कथंस्यात्परमशिवपदात्तस्य कोपेन न स्यात् ।। ४०२ ।।</l></lg>
<lg><l>न स्यान्मुक्ता हि तुप्ता निरतिशयमहानन्दसिन्धौ निमग्नाः प्रत्यादिष्टाभिलाषा विषयविहतिषु प्रत्युतोद्यज्जुगुप्साः ।</l>
<l>आद्याटस्यापथिज्ञाः परमशिवदृशा व्यञ्जितस्यात्मशक्तेः कस्मादेते विदध्युर्निजविषयमतीत्याल्पसाध्येष्वभिध्याम् ।। ४०३ ।।</l></lg>
<lg><l>लीला पित्रादिसृष्टिर्निखिलविरचना शङ्करस्यैव तेषां यावत्स्वेच्छैव लीला स्वरसविसृमरोदेति तल्लोकसिद्धम् ।</l>
<l>नह्येतस्यामुदीर्णप्रमदजहसितोद्गीतहस्तांघ्रिमाली व्यापाराद्यात्मिकायां क्वचिदपि कलिता शक्तिमुल्लङ्घ्यलिप्सा ।। ४०४ ।।</l></lg>
<lg><l>तन्निर्धूतध्वान्तमध्वान्तमाद्यं ये संप्राप्ता स्थानमानन्दरूपम् । संभुंजानाश्शंभुवत्सर्वकामान्नावर्तन्ते नाकसन्न्यायतस्ते ।। ४०५</l></lg>
<head>इत्यनावृत्त्यधिकरणम् ।। ८ ।।</head>
<p><pratika>इति श्रीमदप्पय्यदीक्षितकृतौ अधिकरणसारसङ्ग्रहे नयमणिमालायां
तृतीयपरिच्छेदे चतुर्थस्याध्यायस्य चतुर्थः पादः ।। ४ ।। ४ ।।</pratika></p>
<head>परिच्छेदश्च समाप्तः ।</head>