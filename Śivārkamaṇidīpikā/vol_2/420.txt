<pb n="420"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>चतुर्थाध्यायस्य प्रथमः पादः ।।</head>
<head>अथ आवृत्त्यधिकरणम् ।। १ ।।</head>
<sutra>सू ।। आवृत्तिरसकृदुपदेशात् ।। १ ।।</sutra>
<p>विचारिताः खलूपासकोपास्योपासनभेदाश्रमधर्मादयस्तृतीयाध्याये । इह पुन-
श्चतुर्थाध्याये प्रथमे पादे उपासनाप्रकारः द्वितीये जीवस्योपासकस्योत्क्रान्तिदशा,
तृतीयेऽर्चिरादिगतिः, चतुर्थे ब्रह्मप्राप्तस्यावस्था च निरूप्यते । प्रथमाधिकरणेऽत्र
<quote>‘ब्रह्मविदाप्नोति परम्’</quote> <quote>‘ज्ञात्वा शिवं शान्तिमत्यन्तमेति’</quote> इत्यादिषु मोक्षसाधनतया
विहितं वेदनं सकृदनुष्ठेयम् ? उतावर्तनीयम् ? इति संशयः ।। किं तावत् प्राप्तम् ?</p>
<!-- APPAYYA !-->
<head>शिवार्कमणिदीपिकायाम्</head>
<head>तुरीयस्याध्यायस्य प्रथमः पादः ।।</head>
<head>अथ आवृत्त्यधिकरणम् ।। १ ।।</head>
<p><pratika>सू॰ आवृत्तिरसकृदुपदेशात् ।। १ ।।</pratika> श्रोतृबुद्धिसौकर्याय वृत्तवर्तिष्यमाणपादार्था-
ननुकीर्तयन्त्सङ्गतिमाविष्करोति---<pratika>विचारिता इति</pratika> । साधननिरूपणानन्तरं तदधीनं
फलं निरूप्यत इत्यध्याययोः सङ्गतिर्विवक्षिता । तत्र तृतीयाध्यायस्य प्रथमे पादे संसार-
वैतृष्ण्यजननायेह परत्र च परिभ्रमणरूपमुपासकस्य स्वरूपं निरूपितम् । द्वितीयपादे
परब्रह्मप्राप्तितृष्णाजननाय निर्दोषासङ्ख्यमङ्गलगुणाकरत्वादिस्तन्महिमा निरूपितः । तृती-
यपादे मुमुक्षुकर्तव्योपासनाभेदा निरूपिताः । चतुर्थे पादे उपासनाङ्गान्याश्रमधर्मशम-
दमादीनि निरूपितानि । इह चतुर्थाध्यायस्य प्रथमपादे आवृत्त्यादिरूप उपासनाप्रकारो
निरूपितः । तस्य साधनान्तर्गतत्वेऽपि फलार्थापत्त्युपज्ञत्वादुपासनायाः प्रीतिपूर्वकचि-
न्तानुवृत्तिरूपत्वेन फलान्तर्भावस्यापि सत्त्वाच्च फलाध्याये निरूपणम् । द्वितीयपादादिषू-
त्क्रान्त्यादयो निरूप्यन्ते । विदुषो मूर्धन्यनाड्योत्क्रान्तिरर्चिरादिगतिः ब्रह्मप्राप्त्यनन्तर-
भाविगुणाविर्भावश्चेत्येते क्रमभाविनो विद्याफलविशेषा इति फलक्रमात्पादक्रमः । यद्यपि
प्रथमपादे <quote>“तदधिगम उत्तरपूर्वाघयो’</quote>रि<ref>(ब्र॰ अ॰ ४ पा॰ १ सू॰ १३)</ref>त्यधिकरणमा-
रभ्ब पापक्षयस्य निरूप्यमाणत्वात्सर्वपूर्वभाविकर्मक्षयरूपं फलं प्रथमे पादे निरूप्यते । वि-
द्यायाः कर्मक्षयहेतुसाक्षात्कारपर्यन्तत्वोपयोगिदार्ढ्यसिद्ध‍यर्थमावृत्त्यादिनिरूपणमित्यपि
वक्तुं शक्यं । तथापि कर्मक्षयापेक्षयाप्युपासना चिरविरहोत्कण्ठितनायिकाया नायकविषय-
चिन्तानुवृत्तिवत्तात्कालिकानन्दाविर्भावपर्यवसायित्वेनातिशयितफलरूपेत्यभिप्रेत्योपास-
नाप्रकार एव भाष्ये प्रथमपादार्थत्वेन वर्णितः । अत एव शिवभाववतामानन्दविशेषोप-
