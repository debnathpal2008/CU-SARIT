<pb n="050"/>
एवंशक्तिमान् परमेश्वरः परमकारुणिकः कथं वा युगपदेव सर्वजीवानां
कर्म पाचयित्वा सममेव मोक्षानन्दं न प्रकाशयतीति चेत्—सत्यम्, परमेश्वरेण
सममेव सर्वेषामनुग्रहे क्रियमाणेऽपि ये पक्वमलास्ते मुच्यन्ते, अपक्वमलाः काल-
क्रमादेव । यथा सवितृकिरणसन्दोहे सममेव सन्ततेऽपि पक्वान्येव पद्मानि
विकसन्ति, नापक्वानि । ततः पूर्णोऽपि परमेश्वरः परार्थामेव सर्वां प्रवृत्तिं
करोति । तथा पौराणिकी भणितिः परमेश्वरस्य सर्वानुग्राहकत्वप्रतिपादनमु-
खेनोक्तं सकलमर्थं स्पष्टयति---
‘आदित्येन यथा हीनं तमोभूतमिदं जगत् । शिवेनापि विना तद्वत् तमो-
भूतमिदं जगत् ।। वैद्यं विना निरानन्दाः क्लिश्यन्ते रोगिणो यथा । शिवं विना
निरानंदं क्लिश्यते हि जगत्तथा ।। व्याधीनां भेषजं यद्वत् प्रतिपक्षं स्वभावतः ।
शिवस्संसारदोषाणां प्रतिपक्षः स्वभावतः ।। यथाऽनादिः प्रवृत्तोऽयं घोरः संसार-
<!-- APPAYYA !-->
विचित्रानंतशक्तिकः ताम्राश्रितकालिकावत्सहजसिद्धावरणरूपः । मलाख्यः परिणामिद्र-
व्यविशेषस्तु व्रणवत् पक्वो निवर्तनीयः । पाकश्च तस्ये व्रणस्यौषधेनेव नित्यनैमित्तिककर्मा-
नुष्ठानेने सांसारिकक्लेशानुभवेन च संपादनीयः । <quote>‘कषाये कर्मभिः पक्वे ततो ज्ञानं प्रवर्तते’</quote>
इति नित्यनैमित्तिककर्माचरणेन तस्मिन्पक्वे सत्येव वैराग्यशिवभक्तिशिवजिज्ञासादिप्रणा-
डिकया मोचकज्ञानोत्पत्तिस्मरणात् भोगेन तत्पाकस्यागमप्रसिद्धत्वाच्च । कर्मभोगश्च
तनुकरणभुवनभोगसाधनद्रव्यदेवतादिकं विना न संभवति । तत्र च प्राणिनां विचित्राणि
कर्माणि कारणमिति तदर्थं परमेश्वरः कर्माणि कारयित्वा कर्मवैचित्र्यानुसारेण विचि-
त्राणि तनुकरणादीनि सृष्ट्वा क्लेशयुक्तानि कर्माण्यनुष्ठाय सुखदुःखानि च भोजयतीति सर्व-
मेतत्करुणयोपपद्यते । अतो न वैषम्यनैर्घृण्यप्रसक्तिः । न हि व्रणिनां व्रणपाकार्थ्यं तत्तद्व्रणगु-
णानुसारेण क्षारं निवेश्य तारतम्येन क्षारनिवेशप्रयुक्तं क्लेशमनुभावयतः कारुणिकस्य
वैद्यस्य वैषम्यनैर्घृण्यं प्रसज्यते । परमेश्वरस्य सर्वत्र करुणासाम्येऽपि विचित्रस्वभावानां
तदावरणमलशक्तीनां व्रणानामिव पाकस्यानियतकालत्वात् सर्वेषां मुक्तेरयौगपद्यं चोप-
पद्यते इति । एवं च सूत्रे <quote>‘सापेक्षत्वा’</quote> दित्यस्य मलपाकसापेक्षत्वादिति वा तत्पाकोपयो-
गिस्वकारितकर्मसापेक्षत्वादिति वार्थो द्रष्टव्यः । भाष्ये <quote>‘कर्मपाकमन्तरेणे’</quote> त्यादिवाक्येषु कर्म-
शब्दः क्रियतेऽनेन संसार इति करणव्युत्पत्त्या वा परमेश्वरेण पक्वः क्रियत इति कर्मव्युत्पत्त्या
वा मलावरणपरो द्रष्टव्यः । अत एवाग्रे भाष्ये <quote>‘ये पक्वमलास्ते मुच्यंते अपक्वमलाः कालक्रमा-
देवे’</quote>ति वक्ष्यते । <quote>‘कर्मपाकस्य च भोगमंतरेणानुपपत्ते’</quote> रित्येतत्कर्मानुष्ठानमंतरेणानुपपत्तेरित्य-
स्याप्युपलक्षणम् । <quote>‘कर्मफलभोगायेत्ये’</quote>तत् कर्मानुष्ठानायेत्यस्याप्युपलक्षणम् । <pratika>परार्थामेवेति</pratika> ।
परानुग्रहार्थमेव सकलमपि सृष्ट्यादिव्यापारं करोतीत्यर्थः । ननु संहारो नानुग्रहार्थः प्रलये
पाककारणयोः कर्मभोगयोस्तदुपयोगिनो वा कस्यचिद्व्यापारस्याभावात्, पूर्वं भाष्ये संहारस्य
विश्रांतिमात्रप्रयोजनत्वेनोक्तत्वाच्च । <quote>‘संसारखिन्नानामखिलानां प्राणिनां प्रभुः क्रियया कुरुते
महार्थसंहृतिं तेषामेव विश्रांत्या’</quote> इति तस्य तन्मात्रप्रयोजनवत्त्वेनागमविद्भिरप्युक्तत्वाच्च ।
मैवम् । प्रलयेऽग्रिमसृष्ट्युपयोगिनो मायाकर्मादिपाकव्यापारस्य सत्त्वात् । उक्तं हि मृगेन्द्रसंहि-
तायाम्—<quote>‘स्वापेऽप्यास्ते बोधयन्बोधयोग्यान् रोध्यान्नुंधन्पाचयन्कर्मिकर्म । मायाशक्तीर्व्यक्ति-
