<pb n="468"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ चतुर्थाध्यायस्य तृतीयः पादः ।।</head>
<head>अथ अर्चिराद्यधिकरणम् ।। १ ।।</head>
<p><sutra>सू ।। अर्चिरादिना तत्प्रथितेः ।। १ ।।</sutra>
पूर्वत्रोपासकस्य हृदयगतपरमेश्वरानुग्रहेण प्रकाशितद्वारस्य मूर्धन्यनाड्या दे-
हान्निष्क्रान्तिरभिहिता । एवंविधस्य ब्रह्मप्राप्तिरर्चिरादिना मार्गेणैव, उतान्य-
थाऽपि संभवतीति प्रथममिह विचार्यते । तथा हि । एकत्र ‘यत्रासौ केशान्तो
विवर्तते । व्यपोह्य शीर्षवापाले । भूरित्यग्नौ प्रतितिष्ठति । भुव इति वायौ । सु-</p>
<!-- APPAYYA !-->
<head>शिवार्कमणिदीपिकायाम्</head>
<head>अथ तुरीयाध्यायस्य तृतीयः पादः ।।</head>
<head>अथ अर्चिराद्यधिकरणम् ।। १ ।।</head>
<p>पूर्ववृत्तार्थानुवादेन सङ्गतिसूचनपूर्वकमाद्याधिकरणस्य विचार्यं दर्शयति---<pratika>पूर्वत्रेति</pratika> ।
मार्गैक्योपपादकप्रत्यभिज्ञानसत्वाऽसत्वाभ्यां संशयः । ननु यथा बह्वीषु शाखासु श्रुतापि
दहरविद्यैका एवं मार्गोऽप्येकः स्यादिति पूर्वपक्ष इत्याशङ्क्य पूर्वपक्षमुपपादयति---<pratika>तथा
हीति</pratika> । स्थानगुणादिप्रत्यभिज्ञानाद्युक्तं विद्यैक्यम् । इह तथा मार्गैक्योपपादिनी प्रत्य-
भिज्ञा न दृश्यते । न ख<quote>‘ल्वन्तरेण तालुके । य एष स्त इवावलम्बते । सेन्द्रयोनिः यत्रासौ
केशान्तो विवर्तते व्यपोह्य शीर्षकपाले ।’</quote> इति श्रुतानि तालुकान्तरवलम्बमानावयव-
केसान्तशीर्षकपालानि व्याहृतिविद्यायामिव विद्यान्तरेषु मार्गपर्वत्वेन श्रुतानि । तत्राग्न्या-
दीनां तु ब्रह्मण इव प्राप्यत्वेनैव श्रवणं मार्गपर्वत्वेन । शैब्यप्रश्ने च <quote>‘स सामभिरुन्नीयते
ब्रह्मलोक’</quote>मिति सामवेदपठितानां साम्नामेव ब्रह्मलोकपर्यन्तप्रापकत्वं श्रूयते । न त्वर्चि-
रादिपर्वमध्ये किञ्चिदप्याम्नायते । तथा छान्दोग्ये दहरविद्यायां <quote>‘यत्रैतदस्माच्छरीरा-
दुत्क्रामत्यथैतैरेव रश्मिभिरूर्ध्वं आक्रमत’</quote> इति । सूर्यरश्मीनामेवेतरव्यवच्छेदेन प्रापकत्वं
श्रूयते <quote>‘सूर्यद्वारेण ते विरजाः प्रयन्ती’</quote>ति । यत्रार्चिरादिमार्गान्तर्गतस्यादित्यस्य श्रवणं
तत्रापि <quote>‘स यावत्क्षिप्येन्मनस्तावदादित्यं गच्छे’</quote>दिति श्रुत्यन्तरे त्वरावचनादादित्यप्राप्तेरर्चि-
रादिपूर्वपर्वानपेक्षत्वं प्रतीयते । कौषीतकिशाखायां <quote>‘स एतं देवयानं पन्थानमापद्याग्नि-
लोकमागच्छती’</quote>ति प्रथममाद्यपर्वभूताग्निश्रवणेऽपि तदनन्तरं <quote>‘स वायुलोकं स वरुणलोकं
स आदित्यलोकं स चन्द्रलोकं स प्रजापतिलोक’</quote>मित्यन्यान्येव मार्गपर्वाणि श्रूयन्ते ।
तत्र वैरूप्यभूयस्त्वात्किञ्चित्प्रत्यभिज्ञानं सदप्यसत्कल्पं, तथा बृहदारण्यके क्वचित् <quote>‘यदा वै
पुरुषोऽस्माल्लोकात्प्रैति स वायुमागच्छती’</quote>ति वायुः प्रथमप्राप्यः श्रूयते । एवं मार्गपर्वभेदा-
