<pb n="186"/>
निना ।। तदण्डमभवद्वीर्यं सहस्रकिरणप्रभम् । विष्णुस्तत्प्राविशत्साक्षान्मम
शक्तेस्तु वैभवात् ।। पुनर्नारायणाख्यां मे नियोगात्प्राप्तवानसौ । इमं चोदाह-
रत्यत्र श्लोकं नारायणं प्रति ।। आपः सूक्ष्मो रसो ज्ञेयो रसो नारः प्रकीर्तितः ।
नरजातस्ततो ब्रह्मा नरः साक्षाच्छिवः स्मृतः ।। नारमस्यायनं प्रोक्तं तेन नारा-
यणः स्मृतः ।। ब्रह्मापि नरशार्दूल गन्धमूर्तिं समाविशत् ।।’ इत्यादि । एवं च
<quote>‘वेदेन रूपे व्याकरोत् । सतासती प्रजापतिः’</quote>इत्यादिश्रुतेः अण्डान्तर्वर्ती हिरण्य-
गर्भो वा । <quote>‘अद्भ‍यः संभूतः पृथिव्यै रसाच्च’</quote> इत्यादिश्रुतेर्नारायणो वा देवादीनाम-
ण्डान्तर्वर्तिनां नामरूपकर्ता भवितुमर्हति, न ब्रह्माण्डादेरुत्तीर्णः परमेश्वर इति
<!-- APPAYYA !-->
कत्वावगमात्रिवृत्करणस्य परमेश्वरकर्तृकतया नामरूपव्याकरणस्यापि तत्कर्तृकत्वप्रतीते-
स्तदुपपत्तये जीवशब्दस्यान्तर्यामिरपरत्वं कल्पनीयमिति वाच्यम् । त्रिवृत्करणस्य परमे-
श्‍वरकर्तृकत्वासिद्धेः अण्डसृष्ट्यनंतरभाविष्वग्न्यादिषु छांदग्ये प्रदर्श्यमानस्य त्रिवृत्कर-
णस्याण्डोत्पत्तिकहिरण्यगर्भकर्तृकत्वसंभवात् । तथापि पूर्वकल्पवृत्तांतानभिज्ञस्यैतत्कल्पादा-
वुत्पन्नस्य हिरण्यगर्भादेः पूर्वकल्पगतदेवादिसदृशनामरूपतया देवादिस्रष्ट्टत्वं न संभवतीति
जीवशब्दस्य तत्पर्यंतत्वं कल्पनीयमिति चेत् न । वेदशब्देभ्यस्तदवगत्या तत्सदृशनामरूप-
स्रष्ट्टत्वोपपत्तेः <quote>‘वेदेन रूपे व्याकरो’</quote>दितिश्रुतौ तदुपबृंहणेषु च तथैव प्रतिपादनाच्च । अपि
चोदाहृतश्रुतितदुपबृंहणेषु नामरूपव्याकर्तृपरप्रजापत्यादिशब्दानामंतर्यामिपरत्वं कल्पयितुं
न युक्तम् । स्वतस्सिद्धसार्वज्ञ्यस्य परमेश्वरस्य पूर्वकल्पवृत्तांतज्ञानाय वेदानपेक्षणात् तस्य
प्रजापतिमात्रपरत्वेन प्रसिद्धस्य प्रजापतेर्नामरूपव्याकरणकर्तृत्वसिद्धौ व्यर्थमन्यत्र तद्वा-
चिशब्दस्यांतर्यामिपर्यन्तत्वकल्पनम् । एवञ्च <quote>‘प्रजापतिरकामयत प्रजास्सृजेयेति’</quote> <quote>‘प्रजा-
पतिः प्रजा असृजत’</quote> इत्यादिश्रुतीनामपि हिरण्यगर्भस्य देवमनुष्यादिनामरूपस्रष्टृत्वे प्रामा-
ण्यमव्याहतम् । अपि च । बृहदारण्यकेऽपि <quote>‘आत्मैवेदमग्र आसीत्पुरुषविध’</quote> इति हिरण्य-
गर्भं प्रस्तुत्य <quote>‘ततो मनुष्या अजायंते’</quote> त्यादिना <quote>‘यदिदं किं च मिथुनमापिपीलिकाभ्य-
स्तत्सर्वमसृजते’</quote> त्यन्तेन तस्य मनुष्यादिस्रष्टृत्वमुक्‍त्वा तदनंतरमग्न्यादिस्रष्टृत्वमप्युक्तम् ।
न च तत्र परब्रह्मणः प्रस्ताव इति शङ्कनीयम् । <quote>‘स यत्पूर्वोऽस्मात्सर्वस्मात्सर्वान्पाप्मन
औषत्तस्मात्पुरुष’</quote> इत्यतः पाप्मसंसर्गप्रतीत्या <quote>‘सोऽबिभेन्नैव रेम’</quote> इति भयारतिश्रवणेन च
तस्य संसारित्वावगमात् । एवं कूर्मपुराणादिषु परमेश्वरनियोगाद्धिरण्यगर्भादीनां स्रष्टृत्वादि
प्रतिपादितम् । तदप्यनन्यथासिद्धमत्र प्रमाणं वेदितव्यम् । न हि तस्यांतर्यामिपर्यवसा-
यित्वे तन्नियोगाधीनत्ववचनमन्वेतीति । <quote>‘अण्डं हिरण्मय’</quote>मिति भाष्योदाहृतश्रुतौ विष्णु-
रुपेन्द्रः । तोयाभिमानिनो ना१रायणस्योत्पत्तेरण्डसृष्टितः प्राचीनत्वात् । <quote>‘अप एव ससर्जादा’</quote>
वित्यादिमानववचनानां <quote>‘ततः स्वयंभूर्भगवानव्यक्तो व्यंजयन्निदम् । महाभूतादिवृत्तौजाः
प्रादुरासीत्तमोनुदः । योऽसावतींद्रियग्राह्यः सूक्ष्मोऽव्यक्तस्सनातनः । सर्वभूतमयोऽचिंत्य-
स्स एव स्वयमुद्बभौ । सोऽभिध्याय शरीरात्स्वात्सिसृक्षुर्विविधाः प्रजा’</quote> इति पूर्वभागः ।
तत्र <quote>‘तमोनुद’</quote> इति पंचम्यंतं पदं परमेश्वरात्सदाशिवमहेश्वरक्रमेणोत्पन्नं तेजोऽभिमानिनं
रुद्रमाचष्टे । ततः स्वयंभूर्भगवान्नारायणस्तोयाभिमानी प्रादुर्भूत इत्यर्थः । <quote>‘सोऽभिध्याये’</quote>
<note>(१) <quote>‘नारायण/?/स्याण्डसृष्टितः प्रागुत्पन्नत्वात्’</quote> इति—ग---पाठः ।</note>
