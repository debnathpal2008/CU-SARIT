<pb n="339"/>
अथ अनियमाधिकरणम् ।। १९ ।।
<sutra>सू ।। अनियमस्सर्वेषामविरोधश्शब्दानुमानाभ्याम् ।। ३२ ।।</sutra>
उपकोसलाद्युपासनेष्वर्चिरादिगतिराम्नायते । सा किं तन्निष्ठानामेव, उत
सर्वोपासकानामिति संशयः ।।
छान्दोग्ये पञ्चाग्निविद्यायामुपकोसलविद्यायां चार्चिरादिगतिः पठिता, पाशु-
पतविद्यायामथर्वशिरसि सूचिता, शाण्डिल्यविद्यादिषु न पठिता । प्रकरणव-
शात् यासु श्रुता तास्वेव नियता नापरासु ।।
इति पूर्वपक्षे प्राप्ते ब्रूमः---यासु श्रुता तास्वेवेति न नियमः, अपि तु सर्वा-
सूपासनासु भवति । तथा सत्येव श्रुतिस्मृतिभ्यामविरोधः । पञ्चाग्निविद्यायां
<quote>‘ये चेमेऽरण्ये श्रद्धा तप इत्युपासते तेऽर्चिषमभिसंभवन्ति’</quote> इत्यविशेषण श्रुतिः ।
स्मृतिरपि <quote>‘अग्निर्ज्योतिरहः शुक्लः’</quote> इत्यविशेषका । ततः सर्वेषामुपासकानाम-
<!-- APPAYYA !-->
<head>अथ अनियमाधिकरणम् ।। १९ ।।</head>
<p><pratika>सू॰ ।। अनियमस्सर्वेषामविरोधश्शब्दानुमानाभ्याम् ।। ३२ ।।</pratika> विदुषो मुक्तिरि-
वार्चिरादिगतिरपि नियतेति समर्थ्यत इति संगतिः । उपकोसलविद्यापञ्चाग्निविद्यापर्यंक-
विद्यादिषु सा समाम्नाता कासुचित्सूचिता । यथा पाशुपतविद्यायामथर्वशिरसि <quote>‘अयं
पंथा वितत उत्तरेण येन देवा येन ऋषयो येन पितरः प्राप्नुवंति परमपरं परायणं चे’</quote>ति
शाण्डिल्यविद्यादिषु न स्पृष्टा सा सर्वासु विद्यासु भवति न वेति सर्वविद्या संबंधप्रतिपा-
दकवाक्याभावाभावाभ्यां संशये पूर्वपक्षः---यथाप्रकरणं व्यवतिष्ठते । अन्यथा कर्मका-
ण्डेऽपि धर्माणां पारिप्लवता स्यात् । न च <quote>‘येचामी अरण्य’</quote>इत्यादिबृहदारण्यकवाक्यात्
<quote>‘ये चे मेऽरण्ये श्रद्धां तप इत्युपासते तेऽर्चिष’</quote>मित्यादि छांदोग्यवाक्याच्च तस्यास्सर्ववि-
द्यास्वन्वयश्शङ्कनीयः तयोर्हि सत्यतपश्शब्दौ सत्यवचननियमलक्षणतपोविशेषवाचिनौ न
तु ब्रह्मवाचिनौ । तपश्शब्दस्य ब्रह्मण्यप्रसिद्धत्वेन तयोस्सत्यवचन एव पर्यवसानौचित्या-
त्तयोर्ब्रह्मविषयतायामेकस्मिन्नेव छांदोग्ये पञ्चाग्निविद्यायामुपकोसलविद्यायाञ्च द्विःपाठस्य
वैयर्थ्यप्रसंगाच्च । शाखैक्ये प्रतिपत्तृभेदेन साफल्यासंभवात् । न च वाजिसनेयशाखागतशा-
ण्डिल्यविद्यान्यायेन एकत्र विधिरन्यत्रानुवाद इति नियन्तुं शक्यते । विनिगमकाभावात् ।
<quote>‘आचार्यस्तु ते गतिं वक्ते’</quote>ति गत्युक्तिपरिशेषेण <quote>‘वेत्थ यदितोऽधि प्रजाः प्रजायंते’</quote> इत्या-
दिप्रश्नप्रतिवचनाभ्याञ्चोभयत्रापि तस्याः प्रतिपिपादयिषितत्वावगमाच्चेति । सिद्धान्तस्तु
<quote>‘विद्यया तदारोहन्ति यत्र कामाः प्रतिष्ठिता न तत्र दक्षिणा यान्ति नाविद्वांसस्तपस्विन’</quote>
इति श्रुतेर्विद्यां विना सत्यवचनरूपेण तपसार्चिरादिप्राप्त्यसंभवाद्भ‍ूमविद्यायामिव सत्य-
शब्दस्य रूढ्या ब्रह्मविषयत्वात् । तत्समानार्थस्य तपश्शब्दस्याऽपि <quote>‘तपसा ब्रह्म विजिज्ञा-
सस्व तपो ब्रह्मेती’</quote>ति श्रुतौ तपःप्राप्यत्वेन श्रुते ब्रह्मणि लक्षणोपपत्तेः । <quote>‘अग्निर्ज्योतिरहः
शुक्लः षण्मासा उत्तरायणम् । तत्र प्रयाता <pratika>गच्छन्ति ब्रह्म ब्रह्मविदो जना</pratika>’</quote> इति ब्रह्मवि-
न्मात्रस्यार्चिरादिगतिप्रतिपादकतदुपबृंहणस्मृतिसद्भावाच्च । स्मृत्यनुगृहीतवाक्यप्रमाण-
बलात्प्रकरणमुल्लंध्य सर्वासु विद्यासु भवत्यर्चिरादिगतिः । छांदोग्ये प्रथमपठितायामुपको-
