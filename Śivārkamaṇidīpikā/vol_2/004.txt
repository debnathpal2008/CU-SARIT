<pb n="004"/>
अन्यासां वेदाविरोधिनीनां मन्वादिस्मृत्यादीनामनवकाशदोषप्रसङ्गात् । <quote>‘अप एव
ससर्जादौ तासु वीर्यमवासृजत्’</quote>इत्यादिना <quote>‘हिरण्यगर्भं पश्यत जायमानम्’</quote> इत्या-
दिप्रत्यक्षश्रुतिसिद्धब्रह्मकारणत्ववादिनीभिर्मन्वादिस्मृतिभिस्तद्विरुद्धाभिधायि-
म्या अनुमेयश्रुतिमूलायाः साङ्ख्यस्मृतेरेव बाधः प्रामाणिकजनपरिग्राह्य इति ।।
<sutra>।। सू ।। इतरेषां चानुपलब्धेः ।। २ ।।</sutra>
इतरेषां च मन्वादीनां सर्वज्ञानां स्मृतिषु कपिलदृष्टस्य प्रधानकारणत्वादेर-
नुपलब्धेः प्रधानस्मृतिरनागममूलैवेति वक्‍तुं युक्तम् । अतः साङ्ख्यस्मृत्या
समन्वयस्य न संकोचः ।। इति स्मृत्यधिकरणम् ।। १ ।।
<!-- APPAYYA !-->
इत्यन्त उपसंहारात् । न तु कर्मणां ब्रह्मानाराधनत्वेऽपि वेदान्तानामुपबृंहणं कर्तुमयुक्तम् ।
एतेन वेदान्तानां सावकाशत्वाव्यवस्थितार्थत्वशंकापि निरस्ता । कर्मविधिसमभिव्याहाराभावेन
तत्स्तावकतया सावकाशत्वासिद्धेः उपासनाविधिसमभिव्याहारसत्त्वेऽपि तत्समभिव्याहारर-
हितस्मृत्यादिगतस्वतन्त्रब्रह्मकारणवादोपबृंहणीयानां तेषामुपासनाविधिविषयस्तावकतयाऽ-
पि सावकाशत्वासिद्धेः निरपेक्षतया विभ्रमविप्रलंभमूलत्वेनापि सावकाशत्वासिद्धेः अनादि-
मीमांसासिद्धैर्न्यायैराप्ततमबहुमुनिप्रणीतानुगुणस्मृतीतिहासपुराणरूपैरुपबृंहणैश्चार्थाव्यव-
स्थित्यसिद्धेश्च । तस्मात्सांख्यस्मृत्यनुसारेण न वेदान्तानामन्यथानयनं कार्यं प्रत्युत स्मृत्यादि-
तदुपबृंहणीयवेदान्तानुसारेण सांख्यस्मृतितदनुसारिणोरेव बाधः स्वीकार्य इति । <quote>‘अप एव
ससर्जादा’</quote> वित्यादीनि मनुस्मृतिवचनानि ‘संज्ञामूर्तिक्लृप्त्यधिकरणे (२—४—१७)
व्याकरिष्यन्ते । ननु, योगप्रभावसाक्षात्कृतसकलवेदार्थतत्वदर्शी कपिल एव न तु कर्मानु-
ष्ठानव्यग्रा मन्वादयः । अतः कपिलस्मृत्यैव वेदान्तानामुपबृंहणं युक्तमित्याशंकानिराकर-
णार्थं सूत्रम्---सू॰ ।। इतरेषां चानुपलब्धेः ।। २ ।। यदि प्रधानकारणवादो वेदान्तार्थोऽभ-
विष्यत् तदा वेदार्थतत्वनिर्णयप्रकारणेषु मन्वादीनां स्मृतिष्वपि निबन्ध उपालप्स्यत । न
चोपलभ्यते । कर्मानुष्ठानव्यग्राणां मन्वादीनां योगानुष्ठानं न सार्वज्ञ्यसंपादकमिति चेन्न ।
कपिलस्य योगांगकर्मानुष्ठानाभावात्तदीययोगस्यैव वैकल्यप्रसंगेन तस्याऽपि कर्मानुष्ठानप-
रत्वस्यावश्यवक्तव्यत्वादित्यभिप्रेत्य सूत्रं व्याचष्टे—<pratika>इतरेषामिति</pratika> । अधिकरणार्थमुपसंह-
रति—<pratika>अत इति</pratika> ।। इति स्मृत्यधिकरणम् ।। १ ।।</p>
<head>नयमणिमालायाम्</head>
<head>अथ द्वितीयस्याध्यायस्य प्रथमः पादः ।।</head>
<head>अथ स्मृत्यधिकरणम् ।।</head>
<sutra>सू॰ ।। स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात् । इतरेषा चानुपलब्धेः ।। २ ।।</sutra>
<lg><l>उक्तस्समन्वयोऽयं कपिलस्मृतिवैशसादुपेक्षार्हः । धर्मेण सावकाशाद्वेदात्प्रबला हि सा निरवकाशा ।। ८७ ।।</l></lg>
<lg><l>सन्ति स्मृतयोऽन्याः खलु शिवकारणतैकतात्पर्याः । वेदानुरोधिनीभिर्बह्वीभिस्ताभिरेव सा बाध्या ।। ८८ ।।</l></lg>
<head>इति स्मृत्यधिकरणम् ।। २ ।।</head>
