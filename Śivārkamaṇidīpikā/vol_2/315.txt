<pb n="315"/>
<p><quote>‘मनोमयोऽयं पुरुषो भास्सत्यस्तस्मिन्नन्तर्हृदये यथा व्रीहिर्वा यवो वा स एष सर्वस्य
वशी सर्वस्येशानः सर्वस्याधिपतिः सर्वमिदं प्रशास्ति’</quote> इति । उभयत्र विद्या
भिन्ना न वेति संशयः ।।
एकत्राकाशात्मकत्वेन महत्त्वम्, इतरत्र यवसादृश्येनाल्पत्वम्, एकत्र सत्य-
संकल्पत्वम्, इतरत्र वशित्वादिकम्, इति धर्मभेदाद्भिन्ना ।।
<!-- APPAYYA !-->
भास्सत्यस्तस्मिन्नंतर्हृदये यथा व्रीहिर्वा यवो वा स एष सर्वस्येशानः सर्वस्याधिपतिस्सर्व-
मिदं प्रशास्ति यदिदं किञ्चे’ति । तत्र किमुभयत्र विद्या भिद्यते न वेति महत्त्वाणीयस्त्वा-
दिरूपभेदाभेदात्संशये पूर्वः पक्षः---एकत्राकाशसाम्यरूपं महत्त्वमीशानत्वादिकं
च श्रूयते । अन्यत्राणीयस्त्वं सत्यसंकल्पत्वादिकं च श्रूयते । अतो रूपभेदाद्वि-
द्याभेदः । ननु मनोमयत्वभारूपत्वगुणप्रत्यभिज्ञानाद्विद्यैक्ये स्थिते सत्युभयत्रापि
परस्परानाम्नातसत्यसङ्कल्पत्वेशानत्वादिगुणानामुपसंहारो भविष्यति । तत्र परस्पर-
विरोधशंकानवकाशात् । महत्त्वाणीयस्त्वयोस्तूदितानुदितहोमवदेकादशकपालद्वादश-
कपालवच्च विकल्पो भविष्यति । न च महत्त्वमिहाहत्याम्नातम् । <quote>‘आकाशात्मान’</quote>मित्ये-
तदाकाशत्स्वच्छतापरत्वेनाप्युपपन्नं ध्येयगुणत्वाभिप्रायं विना स्वाभाविकमहत्त्ववर्णनेन
स्तुत्यर्थतया वोपपन्नम् । यथा छांदोग्ये शाण्डिल्यविद्यायामेवाणीयस्त्ववर्णनानन्तरं ज्याय-
स्त्वकीर्तनम् । तस्मादिह न विद्याभेदशंकावकाशः इति चेदुच्यते । उभयत्रा <quote>‘प्युपासी-
तेति’</quote> विधिः श्रूयते । न चैकस्यां शाखायां प्रतिपत्तृभेदेन विधिद्वयं सार्थक्यमश्नुते । न
चा <quote>‘ग्निहोत्रं जुहोति’</quote> <quote>‘दध्ना जुहोती’</quote>ति वाक्ययोरिवैकत्र धात्वर्थविधिरन्यत्र तदनुवादेन
गुणमात्रविधिरित्यत्र विनिगमकमस्ति । एकत्र सत्यसंकल्पत्वकामरूपत्वमनोजवसत्वादि-
कमन्यत्रेशानत्वादिकमित्युभयत्राप्यपुनरुक्तगुणश्रवणात् । न चेशानत्वादिकं सत्यसंकल्प-
त्वांतर्गतमेव । अतस्सत्यसंकल्पत्वस्याग्निरहस्ये संक्षेपेणोक्तस्य समासोक्तस्य विग्रहवाक्ये-
नेव प्रतिपत्तिसौकर्याय <quote>‘सर्वस्येशान’</quote>इत्यादिना विवरणार्थं बृहदारण्यकेऽनुवादः स्यादिति
वाच्यम् । विकल्पासहत्वात् । किमीशानत्वादिकं सत्यसंकल्पविशेष इत्युच्यते उत तद्व्या-
प्यमिति । नाद्यः । ईशानत्वं हि ईशानशक्तिमत्त्वमीशनशीलत्वं वा । ताच्छील्यवयोवच-
नशक्तिषु चानशो विधानात् । प्रशासितृत्वमधिपतित्वं रक्षितृत्वम् । पातेर्डतिप्रत्ययविधा-
नात् । रूढ्या स्वामित्वरूपं शेषित्वं वा । न चैते सत्यसंकल्पत्वावान्तरविशेषाः । न च
सामान्याकारस्य ध्येयत्वविधानेन विशेषाकाराणामपि ध्येयत्वमुक्तं भवति । येनात्र तद्वि-
वरणमात्रं स्यात् । एतेन द्वितीयपक्षोऽपि निरस्तः । तद्व्याप्यत्वमात्रेण तस्य ध्येयत्वा-
विधानात् । ध्येयत्वसिद्धौ कामरूपत्वादीनामत एव तत्सिद्ध‍या पुनर्ग्रहणवैयर्थ्यापत्तेश्च ।
न चेशानत्वादीनां सत्यसंकल्पत्वशब्दार्थत्वाभावेऽपि <quote>‘सर्वस्येशान’</quote> इत्यादेस्तद्विवरणरूप-
त्वात्सत्यसंकल्पत्वशब्दस्य तदनुसारादीशानत्वादिषु पर्यवसानं स्यात् <quote>‘अभ्यंजनं वाव
स्त्रिया अन्न’</quote>मिति विवरणानुसारादिवान्नशब्दस्याभ्यंजन इति वाच्यम् । अन्योन्याश्रया-
पत्तेः । न ह्यभ्यञ्जनवाक्यस्यान्नशब्दविवरणरूपत्वमिव ईशानादिवाक्यस्य संकल्पविवर-
णरूपत्वं सम्प्रतिपन्नं किं तु समासव्यासवाक्यवदर्थैक्यात्कल्पनीयं, तत्त्वसिद्धमेव । तस्मा-
द्धिनिगमनाविरहेणोभयत्र विधानादभ्यासन्यायतो विद्याभेदो युक्तः । अविशेषपुनःश्रव-
