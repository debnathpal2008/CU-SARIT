<pb n="257"/>
अविच्छिन्नानुध्यानसंराधनेन येषां ब्रह्म प्रकाशते तेषां तेन ब्रह्मदर्शनेन
विषयीकरणे तज्ज्ञानानन्दादेर्जगदैश्वर्यस्य च वैशेष्यं नास्ति । तथा हि दृश्यते ।
<quote>‘अहं मनुरभवं सूर्यश्च’</quote> <quote>‘तं मामायुरमृतमित्युपास्स्व’</quote> इत्यादिषु ब्रह्मोपास-
कानां तेन भावनैक्येन तदसाधारणगुणप्राप्तिः । <quote>‘दिव्यं ददामि ते चक्षुः पश्य
मे योगमैश्वरम्’</quote> इत्यादिषु हि कृष्णादीनां तदैक्यभावनया तदैश्वर्यप्रकाशनं
दृश्यते, ब्रह्मभावनाभ्यासेन च विश्वामित्रागस्त्यादीनां स्वर्गान्तरकरणजलधि-
कबलनादिसामर्थ्यम् । लोके च मन्त्रिणां गरुडभावनया गरुडासाधारणधर्म-
प्राप्तिः । तस्मात् ब्रह्माहन्तायाः प्रौढभावे सति ब्रह्मासाधारणधर्मांशवैशिष्ट्य-
मुपासकानामसाधारणमित्यनवद्यम् । अतो घाटदिष्वनुवृत्तं सन्मात्रं प्रत्यक्षं
ब्रह्मेति विरुद्धमेव । तस्मात् साक्षात्कारहेतूनां निदिध्यासनादीनां वैयर्थ्यप्रस-
ङ्गात् अप्रत्यक्षेऽपि तादृशि तल्लिङ्गादर्शनाच्च, अतः सन्मात्रं प्रत्यक्षं ब्रह्म तद-
<!-- APPAYYA !-->
प्रकाशादिवत् ब्रह्मोपासनया साक्षात्कृतब्रह्मणां ज्ञानानन्दादेरिव जगदैश्चर्यस्याप्यवैशेष्यं
भवति । यथा तेषां ज्ञानानन्दादेर्ब्रह्मज्ञानानन्दाददितो विशेषाभावः तथा तेषां जगदैश्व-
र्यस्यापि ब्रह्मणो जगदैश्वर्यात् विशेषाभावो भवति । अत एव भगवतः कृष्णस्योपासनाक-
र्मण्यभ्यासात् चिरनिरन्तरैकाग्र्यात् ब्रह्मसाक्षात्कारेण तद्वज्जगदैश्वर्यप्राप्त्यार्जुनाय तत्प्र-
काशनं गीतासु दृश्यते । अगस्त्यविश्वामित्रादीनां च जलधिपानस्वर्गान्तरकरणादिसाम-
र्थ्यप्रकाशनं पुराणेषु दृश्यते । न चैतदसंभावितम् । लोकेऽपि गारुडमन्त्रोपासकानां
गरुडभावनया तदसाधारणधर्मस्य दर्शनमात्रेण विषसंहरणसामर्थ्यस्य प्राप्तिदर्शनात् ।
तस्माद्गरुडाहंभावनया गरुडासाधारणकियदर्थप्राप्तिवद्ब्रह्माहंभावेन ब्रह्मासाधारणकियद्ध-
र्मप्राप्तिर्युक्तैवेति सूत्राभिप्रायमाह—<pratika>अविच्छिन्नेत्यादिना</pratika> । ननु पूर्वसूत्रे ब्रह्मसाक्षात्कारस्य
कारणमुक्तमस्मिन्सूत्रे कार्यमुक्तं नानयोरुपयोगः प्रकृते दृश्यत इत्याशंक्याव्यक्तत्वहेतुना
ब्रह्मणः <quote>‘सन्घट’</quote> इत्यादिप्रत्यक्षविषयत्वे निराकृते तत्र हेत्वंतरप्रदर्शनपरत्वेनोपयोगं दर्श-
यन्सूत्रद्वयार्थमुपसंहरति—<pratika>अत इति</pratika> । यतः पामराणामपि भवतः । <quote>‘सन्घट’</quote> इत्यादिप्र-
त्यक्षस्य ब्रह्मसाक्षात्कारे क्लृप्तमुपासनारूपं कारणं नास्ति । यतश्च सर्वज्ञानानन्दैश्वर्यविशे-
षाविर्भावरूपं तत्कार्यं नास्ति । अतोऽपि हेतोर्न ब्रह्मणस्तद्विषयत्वमित्यर्थः । नन्वस्य सूत्र-
स्य ब्रह्मसाक्षात्कारकार्योपन्यासमुखेनोक्तसाध्ये हेत्वन्तरप्रदर्शनपरत्वे ज्ञानानंदैश्वर्यविशे-
षाविर्भावस्य तत्कार्यत्वमात्रमुपन्यसनीयम् । किमर्थमाविर्भवतां तेषां ज्ञानादीनां ब्रह्म-
ज्ञानाद्यवैशेष्यमप्युपन्यस्तम् ? उच्यते । <quote>‘नेतिनेती’</quote> त्यत्र प्रकृतैतावत्त्वस्य निषेधो न रूपव-
त्त्वस्येति प्रधानसाध्येऽप्यानुषंगिकहेत्वन्तरलाभार्थं ब्रह्मसाक्षात्कारवतां यदैश्वर्यमाविर्भ-
वति तद्ब्रह्मसाम्यरूपमिति वक्तव्यम् । <quote>‘निरञ्जनः परमं साम्यमुपैती’</quote> ति श्रुतेः । अतो
यथा तेषामाविर्भवज्ज्ञानानन्दरूपत्वं ब्रह्मणः स्वीक्रियते एवं जगदैश्वर्यमपि तस्य स्वीका-
र्यमिति हेत्वन्तरं तेन प्रदर्श्यते । तदर्थमेव ज्ञानानन्दयोरप्यैश्वर्यवत् ब्रह्मसाक्षात्कारका-
र्यत्वे तुल्यवदुपन्यसनीयेऽपि प्रकाशादिवदिति तयोर्दृष्टान्ततयोपादानं साम्यमित्येतावति
वक्तव्ये अवैशेष्यमित्यनृजुवचनमपि तदर्थमेव । अन्यथा ज्ञानानंदाभ्यामेव साम्यमस्तु
माभूदैश्वर्यतोऽपि साम्यमिति शंका स्यात् । अनृजूक्तौ तु परमं साम्यमिति श्रुत्यर्थसूच-
