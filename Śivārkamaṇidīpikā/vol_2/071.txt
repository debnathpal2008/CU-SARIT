<pb n="071"/>
लफलदायित्वेनानुष्ठितानामेकदैकरूपविपाको न संभवति । अतः परमाणुका-
रणवादो न युक्त एव ।।
<!-- APPAYYA !-->
सर्गानुवृत्तिप्रसंगात् । न च नित्यकालपरिणतिभेदाः क्षणलवनिमेषादयः कालविशेषा इति
सिद्धांतपक्ष इव परपक्षे स्वाभाविकः कालविशेषोऽस्ति । न च सर्गाद्यकाले सूर्यक्रियादयः
सन्ति, यदुपाधिकस्तस्मिन्काले विशेषस्तदिच्छाविषयो भवेत् । ननु, पूर्वसर्गकालसमानपरि-
माणत्वरूपः पुनस्सर्गकाले विशेषस्तदिच्छाविषयोऽस्तु । ततश्च पूर्वसर्गो यावत्कालमनुवृत्तः
तावत्कालसमानपरिमाणं कालं प्राणिनो विश्रमय्य पूनस्तावत्कालसमानपरिमाणं कालं
सृजेयमिति सिसृक्षाशरीरं भवति । न च सर्गेच्छाकर्मविपाकयोस्सर्वदा सत्त्वेन पूर्वसर्गा-
नुवृत्त्यविराम एव प्रसज्यते, अतः पूर्वसर्गो यावत्पर्यंतमनुवृत्त इत्यवधिक्रोडीकारो न संभ-
वतीति वाच्यम् । पूर्वसर्गप्रवाहस्यानादित्वेन तदानीमपि तत्पूर्वसर्गसमानपरिमाणं कालं
सृजेयमिति तदिच्छावशादेव सर्गकालनियमोपपत्तेः । न च तत्तत्सर्गाद्यकाले तत्तत्पूर्वक-
ल्पकालपरिमाणविषयत्वं क्रमिकं सदा सर्वविषयायामिच्छायां न संभवतीति वाच्यम् । सामा-
न्यतः पूर्वकल्पसमानपरिमाणं कालं पुनस्सृजेयमित्येकरूपाया एव सिसृक्षायास्सर्वकल्पानुया-
यित्वसंभवात् इति चेन्मैवम् । किं पारमेश्वरी सिसृक्षा पूर्वकल्पसमानपरिमाणं कालं सृजेय-
मित्येकेनैव रूपेण द्विपरार्द्धात्मककल्पमध्यसृज्यसर्ववस्तुसृष्टौ कारणमुत प्रतिवस्त्विदमि-
दानीं सृजेयमिदमिदानीमिति व्यवस्थितेन रूपांतरेणापि तत्तद्वस्तुसृष्टौ कारणम् । आद्ये प्रति-
कल्पमेक एव हिरण्यगर्भः एक एवेंद्रः अष्टावेव वसवः एकादशैव रुद्रा इत्यादिव्यवस्था न
स्यात् । न ह्यसंख्येषु ब्रह्मेंद्रवसुरुद्रमरुत्साध्यादिपदप्रापकादृष्टवत्सु नियतसंख्यानामेव
तत्तत्पदप्रापकादृष्टस्य फलकालागमरूपः प्रतिबन्धकाभावरूपो वा विपाको भवतीति नियंतुं
शक्यते । द्वितीयकालोपाधीनां सृष्टिर्न सिध्येत् । अस्मिन्कालविशेषे इदं सृजेयमिति तत्र
सिसृक्षाशरीरनिरूपणार्थस्य सृज्यव्यतिरिक्तस्य काले विशेषकान्तरस्याभावात् । न च कालो-
पाधिव्यतिरिक्तेष्वेव निरुक्तेन रूपांतरेणापि सिसृक्षा कारणम् । कालोपाधिषु तु पूर्वकल्प-
समानपरिमाणं कालं सृजेयमिति सामान्यरूपेणैव सा कारणमिति वाच्यम् । सर्वेषामपि
सृव्यानां स्वस्वकालपरिच्छेदकत्वेन कालोपाधिव्यतिरिक्तस्य सृज्यस्याप्रसिद्धेः । न हि तपनप-
रिस्पन्द एव स्वकालस्यावच्छेदको नान्य इति नियंतुं शक्यते । <quote>‘हिरण्यगर्भस्य कालो महा-
कल्पः मनोः कालो मन्वंतर’</quote>मित्यादिपौराणिकप्रसिद्ध्या च हिरण्यगर्भादीनां कालावच्छेद-
कत्वमवश्याभ्युपगंतव्यम् । तपनपरिस्पन्दमात्रस्य कालावच्छेदकत्वे च कस्मिन्काले तपनं
सृजेयमिति तत्सिसृक्षा भवेत् । तत्रापि सिसृक्षायास्सामान्यरूपेणैव कारणत्वे तत्पदप्रापका-
नेकादृष्टविपाकयौगपद्ये च युगपदनेकतपनसृष्टिप्रसंगो दुर्वार इत्येषा दिक् ।। तस्मात् सिसृ-
क्षायां विशेषकल्पनया सृष्टिनियमोपपादनासंभवात् कर्मविपाकव्यवस्थयैव सृष्टिप्रळयव्य-
वस्था वक्तव्या । तत्र यदि प्रतिप्राणि कर्मानंत्यात् सर्गाद्यकाले सर्वप्राणिकर्मविपाकयौगपद्यं
समर्थ्येत प्रळयेऽपि तत एव तत्प्रसज्येतेति तत्परिहाराय प्रलये तदसंभवस्य समर्थनीय-
त्वात् । तथैव सर्गाद्यकालेऽपि तदसंभवः स्यादिति सर्वप्राण्युपभोगार्थमहाभूतसृष्ट्युपयोगि-
परमाणुष्वाद्यं कर्म न स्यादिति भावः । ननु, परमाणुकारणत्वानुपपत्तिप्रदर्शनप्रस्तावे समवा-
याभ्युपगमप्रयुक्तदोषवर्णनमसंगतमित्याशंक्य तदपि तदनुपपत्तिपर्यवसायीत्यवतारयति—
