<pb n="100"/>
त्वात् । यत्तु संवृतिमूलः प्रत्यक्षावभास इति, तदप्यपहास्यम् । सर्वस्य शून्य-
त्वे कः संवृतेराश्रयः ? यस्यैवमवभासः । ततः सर्वशून्यवादः सर्वविरुद्ध एव ।।
इति सर्वथानुपपत्त्यधिकरणम् ।। ६ ।।
<!-- APPAYYA !-->
बुद्धिशब्दावपि तद्गताभावरूपावस्थाविशेषविषयौ । तद्यथा—इदमिहास्ति इदमिदानी-
मस्ति, इदमेवंरूपं भवतीति सत्त्वबुद्धिशब्दौ देशकालवस्तुपरिच्छिन्नसत्त्वविषयौ । एवमिद-
मिह नास्ति इदमिदानीं नास्ति इदमेवंरूपं न भवतीत्यसत्त्वबुद्धिशब्दौ देशकालवस्तुप-
रिच्छिन्नासत्त्वविषयावेव लोके प्रसिद्धौ । निरुपाधिकस्तु सत्त्वनिषेधः क्वचिदपि न प्रसिद्धः ।
असत्त्वनिषेधादिष्वप्येषैव रीतिः । तस्मात्सर्वात्मना जगतस्सत्त्वासत्त्वादिनिषेधो नोपपद्यत
इति भावः । सर्वस्य शून्यत्व इति । संवृतिर्हि संवरणीयमाश्रयति । सर्वस्य शून्यत्वे
संवृतेः कश्चिदाश्रय एव नास्ति यन्निष्ठा सती तदाच्छाद्यासत्यं प्रपंचं सत्यतयावभासये-
दित्यर्थः । <pratika>यस्यैवमवभास इति</pratika> । यस्य वस्तुतो निष्प्रपंचस्य सत्यस्यासत्यप्रपंचात्मना-
वभासो भवेत् तादृशं किंचित्संवृतिशब्दिताविद्याश्रयभूतमधिष्ठानं नास्तीत्यर्थः ।</p>
<head>इति सर्वथानुपपत्त्यधिकरणम् ।। ६ ।।</head>
<!-- APPAYYA !-->
<head>नयमणिमालायाम्</head>
<head>अथ सर्वथानुपपत्त्यधिकरणम् ।। ६ ।।</head>
<sutra>सू॰ ।। सर्वथानुपपत्तेश्च ।। ३० ।।</sutra>
<lg><l>नो बाह्यमांतरं वा किमप्यतश्शून्यमेव परमार्थः । प्रत्यक्षाद्यवभासस्संवृतिमूल इति माध्यमिकः ।। ११९ ।।</l></lg>
<lg><l>कस्संवृतिमान्पुरुषस्सर्वस्यैवास्य शून्यत्वे । यस्य प्रतिनियतमहाप्रपंचविषयोऽयमवभासः ।। १२० ।।</l></lg>
<head>इति सर्वथानुपपत्त्यधिकरणम् ।। ६ ।।</head>
<head>सूत्रार्थचन्द्रिकायाम्</head>
<head>अथ सर्वथानुपपत्त्यधिकरणम् ।। ६ ।।</head>
<p><pratika>सू ।। सर्वथानुपपत्तेश्च ।। ३० ।।</pratika> इहाधिकरणे माध्यामिकोक्तस्सर्वशून्यवादो निराक्रियते । स युक्तो न वेति संदेहः ।
स युक्त इति पूर्वपक्षः । सदसद्भावयोर्विद्यमानवस्तुधर्मत्वोपपादनात् सदिति प्रतिज्ञायामिवासदिति प्रतिज्ञायामन्यथाप्रतिज्ञायांच
सर्वथापि सर्वशून्यत्वानुपपत्तेर्न युक्त इति सिद्धान्तः । इदमप्यधिकरणमविशिष्टमन्योन्यं श्रीकण्ठरामानुजमतयोरिति वेद्यम् ।।</p>
<head>इति श्रीकण्ठरामानुजमतयोस्सर्वथानुपपत्त्यधिकरणम् ।। ६ ।।</head>
<p><pratika>आनन्दतीर्थमते, <quote>‘नाभाव उपलब्धेः’</quote> <quote>‘वैधर्म्याच्च न स्वप्नादिवत्’</quote></pratika> इतीदं, सूत्रद्वयं, पूर्वाधिकरण-
शेषतया व्याख्यातम् । जगतश्शून्यविवर्तत्ववादिमाध्यमिकमतनिरासके पूर्वस्मिन्नधिकरणे पूर्वसूत्राभ्यां जगतश्शून्य-
परिणामत्वं निरस्तं तर्हि शून्यविवर्तत्वं जगतोऽस्त्वित्याशंक्य परिहरति—<pratika>सू ।। नाभाव उपलब्धेः ।। २९ ।।</pratika> जगत्
<pratika>अभावः</pratika>= असत् । <pratika>न</pratika>= न भवति । कुतः <pratika>उपलब्धेः</pratika>= सदिति प्रतीय मानत्वादित्यर्थः <pratika>।। सू ।। वैधर्म्याच्च न स्वप्ना-
दिवत् ।। २९ ।।</pratika> जगत् <pratika>स्वप्नादिवत्</pratika>= स्वप्नवत् स्वाप्नवस्तुन्यारोपितजाग्रत्त्वादिवदपि असत् <pratika>न</pratika> भवति । कुतः ।
<pratika>वैधर्म्यात्</pratika>= स्वाप्नजाग्रत्त्वस्य बाध्यत्वाख्यविलक्षणधर्मवत्त्वात् जगति च तदभवादित्यर्थः । अतो माध्यमिकमतोक्तो-
जगतश्शून्यविवर्तत्ववादोऽयुक्त इति ।। <pratika>इत्यानन्दतीर्थमते अदृष्टत्वाधिकरणम् ।। ८ ।।</pratika></p>
<head>अथानुपलब्ध्यधिकरणम् ।। ९ ।।</head>
<p><pratika>सू ।। न भावोऽनुपलब्धेः ।। ३० ।।</pratika> नित्यं निरंजनं विज्ञानमेकमेव तत्त्वं न तद्भिन्नः प्रपञ्चोऽस्तीति वादिनो
योगाचारस्य मतं युक्तं न वेति संदिह्य युक्तमिति पूर्वपक्षे प्राप्ते न युक्तमिति सिद्धान्त उच्यते । यथा-जगत्
<pratika>भावः=</pratika> ज्ञानात्मकमपि, <pratika>न</pratika> भवति । कुतः । <pratika>अनुपलब्धेः</pratika>= ज्ञानज्ञेययोरभेदाननुभवादित्यर्थः ।।</p>
<p><pratika>सू ।। क्षणिकत्वाच्च ।। ३१ ।।</pratika> ज्ञानस्यैकक्षणावस्थायित्वात् जगतः स्थायित्वात्तद्विरोधान्न तयोरैक्यमित्यर्थः ।।</p>
<p><pratika>सू ।। सर्वथानुपपत्तेश्च ।। ३२ ।। सर्वथा</pratika>= सर्वप्रकारेण <pratika>अनुपपत्तेश्च</pratika>= बौद्धराद्धान्तस्य युक्तिशून्यत्वात् युक्ति-
विरुद्धत्वाच्च न ग्राह्यत्वमित्यर्थः ।।</p>
<head>इत्यानन्दतीर्थमतेऽनुपलब्ध्यधिकरणम् ।। ९ ।।</head>
