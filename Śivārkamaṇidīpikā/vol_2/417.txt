<pb n="417"/>
संशये विचार्यते---इहैव मे जन्मनि मुक्तिर्जायतामित्यभिसंधाय पुरुष उपासने
प्रवर्तते, न तु जन्मान्तर इति । कः प्रयोजनस्य विलम्बनमीहते । तस्मादैहिकमेव
मुक्तिफलं यदि भवति । न चेत्, कदाचिदपि न भवति ।। इति प्राप्ते वदामः
---प्रबलकर्मान्तरप्रतिबन्धाभावे परोपासनफलमिह जन्मनि भवति; तत्सद्भावे
तु जन्मान्तरे । यथाऽभ्युदयफलं स्वसाधनभूतपुण्यकर्मानन्तरमेव संपद्यत इति न
नियमः, किंतु प्रतिबन्धकसद्भावे जन्मान्तरे भवति, तद्वत्, वामदेवादिषु जन्मा-
<!-- APPAYYA !-->
हि कामना नत्विह जन्मनि जन्मसहस्रानन्तरं वेति । न च वाच्यं श्रुतिषु मुक्तिमात्रं
फलत्वेन श्रुतम् । न त्वैहिकी मुक्तिः । अतः स्वतन्त्रा पुरुषकामनानुरोध्येति स्वतः प्रवृत्तां
पुरुषकामनामेब खल्वनुवदन्त्यधिकारवाक्यस्थाः कमिश्रुतयः । अतो यथाप्राप्त्यनुवाद
इति । तासां श्रुतीनामपि तादर्थ्यमेव युक्तम् । न च <quote>‘मनोरथानामगतिर्न विद्यत’</quote> इति
न्यायदनेनैव देहेन मुक्तः स्यां स्वर्गी स्यामित्यपि केचन कामयेरन्निति तदनुरोधोऽपि
कार्यः स्यादिति वाच्यम् । स्वर्गमोक्षयोरर्थस्वाभाव्येन देहान्तरदेशान्तरप्राप्त्यवगत्या बा-
धितविषयायास्तथा कामनाया अननुरोद्धव्यत्वात् ।। ननु तथाप्येतद्देहावसान एव स्वर्गी
स्यामिति पुरुषकामनानुरोधे प्रबलकर्मान्तराप्रतिबन्धरूपयागादिवीर्यवत्तरत्वफलकोद्गीथ-
विद्याविधानवैयर्थ्यं स्यादिति चेत्तर्हि कर्मफलश्रुतिषु तथा पुरुषकामनानुरोधो माभूत्तथापि
विद्याफलश्रुतौ तदनुरोधः स्यादेव । बाधकाभावात् । ननु अत्रापि <quote>‘यावदधिकाराधिक-
रणो’</quote> <ref>(ब्र॰ ३—३—३१ सू॰)</ref>क्तन्यायेनानेकदेहभोग्यप्रारब्धकर्मरूपविद्याफलप्रतिबन्धकस-
द्भावो बाधकोऽस्तीति चेन्न । कर्मफलाप्रतिबन्धफलकोद्गीथविद्या१विधानसामर्थ्येन यागा-
दिफलोत्पत्तिप्रतिबन्धकप्रबलकर्मान्तरकल्पनेऽपि विद्याफलोक्तिप्रतिबन्धककर्मकल्पनायां
प्रमाणाभावात् । न च <quote>‘भोगेन त्वितरे’</quote> <ref>(ब्र॰ ४—१—१९ सू)</ref> इत्यधिकरणन्यायेन याव-
त्प्रारब्धप्रतिबन्धककर्मक्षयं विद्याफलविलम्बं प्रतिपादयन्ती <quote>‘तस्य तावदेव चिर’</quote>मिति
श्रुतिः प्रारब्धस्य विद्याफलप्रतिबन्धकत्वकल्पनायां प्रमाणं स्यादिति वाच्यम् । उद्गीथ-
विद्यादिसहकृतत्वमात्रेण यागादीनां प्रबलकर्मान्तरप्रतिबध्यत्वश्रुतिसामर्थ्याद्विद्याजातेः
कर्मजात्यपेक्षया प्राबल्यनिर्धारणेन कर्मणो विद्याप्रतिबन्धकत्वकल्पनस्यायुक्तत्वात् । <quote>‘तस्य
तावदेवे’</quote>ति श्रुतेः शरीरावसाने मुक्तिफलकतया विद्यास्तावकत्वोपपत्तेः । तस्माद्विद्याया
मुक्तिफलकत्वे विद्योदयदेहावसाने मुक्त्यवश्यंभावेन विदुषां जन्मान्तरश्रवणविरोधापत्तेः ।
मुक्तिफलश्रवणानि रात्रिसत्रन्यायेन फलविधिपरतया न विपरिणमयितव्यानि । किंतु
विद्यास्तावकतयैव नेतव्यानि । ब्रह्मविद्यानां फलाकाङ्क्षायां तु उद्गीथविद्यानामिव <quote>‘यदेव
विद्यये’</quote>ति श्रुत्युक्तं फलं ग्राह्यम् । तथा सति तत्र विद्याश्रुतेः प्रकरणेन सङ्कोचोऽपि न
भविष्यतीति । सिद्धान्तस्तु---सर्वेषु वेदान्तेषु क्षयिष्णुत्वसातिशयत्वाभ्यां सकलकर्मफल-
निन्दापुरस्सरं ब्रह्मविद्यानां मुक्तिफलश्रवणानि तावत् तासामप्रतिबन्धेन कर्मफलोत्प-
त्त्यर्थे तत्स्तावकतया नेतुमयुक्तानि । विरोधात् । अतस्तानि फलविधिपराण्येव । विदुषां
जन्मान्तरश्रवणं तु प्रारब्धस्य विद्याफलप्रतिबन्धकतयोपपादनीयम् । विद्यायाः कर्मा-
<note>(१) <quote>‘विद्यानुष्ठानसामर्थ्येन’</quote> इति मातृकान्तरपाठश्शिथिलमातृकान्तरपरिशीलनादवगम्यते ।</note>
