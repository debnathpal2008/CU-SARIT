<pb n="405"/>
अथ अन्तराधिकरणम् ।। १० ।।
<sutra>सू ।। अन्तरा चापि तु तद्द‍ृष्टेः ।। ३६ ।।</sutra>
उक्तमाश्रमिणां विद्या संपद्यत इति । इहानाश्रमिणां विद्या संपद्यते न वेति
संदेहः ।। अनाश्रमिणः स्नातका विधुराश्च, तेषां ब्रह्मविद्या न संभवति, विद्यासा-
धनभूतानामाश्रमधर्माणामभावात् ।। इति प्राप्ते वदामः---रैक्वादिषु विद्यादर्श-
नादनाश्रमिणामपि विद्या संभवत्येव ।। यदुक्तं विद्यासाधनाश्रमधर्माभावादिति,
तत्राह---
<sutra>सू ।। अपि च स्मर्यते ।। ३७ ।।</sutra>
अनाश्रमिणामपि जपादिना विद्यानुग्रहः स्मर्यते <quote>‘जप्येनैव तु संसिध्येद्ब्रा-
ह्मणो नात्र संशयः । कुर्यादन्यन्न वा कुर्यान्मैत्रो ब्राह्मण उच्यते ।।’</quote> इति ।।
<sutra>सू ।। विशेषानुग्रहश्च ।। ३८ ।।</sutra>
आश्रमनियतधर्मविशेषेणापि विद्याऽनुग्रहः श्रूयते । <quote>‘तपसा ब्रह्मचर्येण श्र-
द्धया विद्यया चात्मानमन्विष्य’</quote> इति ।।
<sutra>सू ।। अतस्त्वितरज्ज्यायो लिङ्गाच्च ।। ३९ ।।</sutra>
अनाश्रमित्वादितरदाश्रमित्वं ज्यायः, धर्मभूयस्त्वात्, ‘अनाश्रमी न तिष्ठेत्तु
<!-- APPAYYA !-->
<head>अन्तराधिकरणम् ।। १० ।।</head>
<p><pratika>सू॰ ।। अन्तरा चापि तु तद्द‍ृष्टेः ।। ३६ ।।</pratika> <quote>‘विहितत्वाच्चाश्रमकर्मापी’</quote>त्याश्रमकर्मणां
विद्यासाधनत्वं विद्यासहकारित्वं चोक्तम् । तर्ह्यनाश्रमिणामाश्रमकर्माभावाद्विद्या न सम्प-
द्यत इति पूर्वपक्षोत्थानात्सङ्गतिः । अनाश्रमिणां विद्यासाधनसहकारिकर्मासंभवसंभवाभ्यां
संशयः । ये गुरुकुलात्समावृत्तौ सत्यामकृतदारसङ्ग्रहाः स्नातकाः ये च मृतपत्नीका
विधुराः तेषां विद्या न सम्पद्यते <quote>‘विविदिषन्ति यज्ञेने’</quote>त्यादिश्रुतावाश्रमधर्माणामेव विद्या-
साधनत्वेन वर्णितत्वात् <quote>‘विद्याञ्चाविद्याञ्चे’</quote>ति श्रुतावविद्याशब्दस्यापि तत्समानन्यायत्वे-
नाश्रमधर्मपरत्वात् आश्रमानियतजपादिमात्रेण तेषां विद्यानुग्रहाङ्गीकारे भूयसामाश्रम-
धर्माणामेव विद्यासाधनत्वेन विधानस्य वैयर्थ्यप्रसङ्गादिति पूर्वः पक्षः । आश्रमान् अन्तरा
वर्तमानानामपि स्नातकविधुराणां विद्या सम्पद्यत एव । रैक्वादिषु संवर्गविद्यादिदृष्टेरिति
सिद्धान्तः ।। नन्वन्यार्थदर्शनरूपलिङ्गमात्रं न साधकमिति प्रतिपादकप्रमाणप्रदर्शनार्थं
सूत्रम्---<pratika>सू॰ ।। अपि च स्मर्यते ।। ३७ ।।</pratika> संसिध्येत् ब्रह्मविद्यां लभत इत्यर्थः । निर-
पेक्षप्रापकप्रमाणदर्शनार्थं सूत्रम्---<pratika>सू॰ ।। विशेषानुग्रहश्च ।। ३८ ।।</pratika> विद्यार्थश्रमध-
र्मविधिवैयर्थ्यपरिहारार्थं सूत्रम्---<pratika>सू॰ ।। अतस्त्वितरज्ज्यायो लिङ्गाच्च ।। ३९ ।। धर्मभूय-
स्त्वादिति ।</pratika> तेनाबिलम्बिता विद्योत्कर्षप्राप्तिर्लभ्यत इति भावः । लिङ्गादित्येतद्व्याचष्टे---
