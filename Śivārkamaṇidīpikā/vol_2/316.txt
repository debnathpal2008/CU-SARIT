<pb n="316"/>
इति प्राप्ते ब्रूमः---सर्वत्र मनोमयत्वादिके समाने आकाशात्मेत्यस्याकाशवत्
स्वच्छतापरत्वेन माहात्म्यपरतया स्तावकत्वेन वोपपत्तेः वशित्वादेः सत्यसंक-
ल्पत्वविशेषरूपत्वेन तदभेदाच्च विद्यैक्यम् ।। इति समानाधिकरणम् ।। १० ।।
<!-- APPAYYA !-->
णाभावेऽप्यभ्यासन्यायमूलस्यानर्थक्यस्य तुल्यत्वात् । एवं चावर्जनीये सति विद्याभेदे
ना <quote>‘काशात्मान’</quote> मित्यस्या <quote>‘काशवत्सर्वगतश्च नित्य’</quote> इति श्रुत्यंतरप्रसिद्ध‍यनुसारिमहत्त्वपरत्वं
त्यक्तव्यमिति । ततोऽपि विद्याभेद ईशानत्वादितश्चेत्यभ्युच्चय इति । सिद्धान्तस्तु नोभयत्र
विद्याविधिः । विनिगमनाविरहासिद्धेः । यत्र भूयांसो गुणास्तत्राग्निरहस्ये विद्याविधिः
अन्यत्र गुणविधिरिति व्यवस्थायां गुणभूतस्त्वस्य विनिगमकस्य सत्त्वात् । लोकेऽपि हि
यत्र छत्रचामरध्वजगतुरगादिबाहुल्यं तत्र राजा अन्यत्रामात्यादिस्तद्ग‍ुण इत्यवधार्यते ।
पूर्वतन्त्रेऽपि <quote>‘भूयस्त्वेनोभयश्रुति’</quote> रित्यधिकरणे दर्शितोऽयं न्यायः । एवञ्चाग्निरहस्यविहित-
विद्यानुवादेनानेकगुणविधाने वाक्यभेदः स्यादतस्तत्रापि विधिराश्रयणीय इति शङ्का तु
<quote>‘सर्वत्र प्रसिद्धोपदेशा’</quote>दि<ref>(ब्र॰ १-२-१)</ref>त्यधिकरणे प्रपञ्चितेनावाक्यभेदोपपादनप्रकारेण समा-
धेया । <quote>‘एवमपि विद्याभेदः स्यात् यदि विरुद्धगुणश्रवणं किंचित्स्यात् न चैतदस्ती’</quote>ति
सूत्रभाष्ययोर्दर्शितम् । अभेदादित्यत्र हेतोरैक्यादिति नार्थः । <quote>‘आकाशात्मान’</quote>मित्यस्य
केनचिदैक्यं वक्तुं प्रतियोग्यभावात् तत्रैव च विरोधशंकोन्मेषेण समाधानापेक्षणात् ।
किंत्वविरोधादित्यर्थः । <quote>‘राज्ञामंतर्भेदो वर्तत’</quote>इत्यादिव्यवहारे भेदशब्दस्य विरोधार्थप्रसिद्धेः ।
भाष्ये <quote>‘सत्यसंकल्पत्वविशेषरूपत्वेने’</quote>त्यत्र विशेषशब्दो न तदवान्तरभेदत्वपरः । ईशानत्वा-
दीनां सत्यसंकल्पविशेषत्वाभावात् । तद्विशेषत्वेऽपि तस्य ध्येयत्वोक्त्या तेषां ध्येयत्वसि-
द्ध‍यभावाच्च । किं तु विशेषकत्वपरः । ततश्च सत्यसंकल्पोपपादकत्वपरतया तदनुगुणत्वा-
दित्यर्थः । भाष्ये बृहदारण्यकवाक्योदाहरणे <quote>‘सर्वस्य वशी’</quote>ति पाठोऽस्तीति चेत् न
शाखान्तरपाठः । काण्वशाखायां तु षष्ठाध्यायगतविद्यान्तर एव <quote>‘सर्वस्य वशी सर्वस्येशान’</quote>
इति पाठः । सप्तमाध्याये शाण्डिल्यविद्यायां नास्ति <quote>‘सर्वस्य वशी’</quote>ति विशेषणम् । यद्यपि
छांन्दोग्येऽपि शाण्डिल्यविद्या श्रूयते । तथाप्येकशाखागतयोरेव वाक्ययोरुदाहरणमभ्यास-
न्यायमूलोऽत्र पूर्वपक्ष इति विभावयितुमिति सर्वमनवद्यम् । सूत्रकृता चैवं शाब्देनाभ्या-
सन्यायपरिहारो दर्शितः । यथा शाखाभेदे विद्यैक्यं गुणोपसंहारश्च । एवं शाखैक्येऽपि-
भूयस्त्वस्य विनिगमकस्य सत्त्वेनाभ्यासन्यायाप्रवृत्तेरिति तस्य तात्पर्यम् । चकारस्त्वभे-
दाच्चेत्येवंसंबंधेनाकाशात्मत्वादिविरोधपरिहारसमुच्चयार्थ इति सर्वमनवद्यम् ।</p>
<head>इति समानाधिकरणम् ।। १० ।।</head>
<!-- APPAYYA !-->
<head>नयमणिमालायाम् अथ समानाधिकरणम् ।। १० ।।</head>
<sutra>सू॰ ।। समान एवञ्चाभेदात् ।। १९ ।।</sutra>
<lg><l>साम्येऽपि बहुगुणानां वशितादेर्भेदकत्वविरहेऽपि । महदणुतयोर्विरोधाद्भिन्ना शाण्डिल्यविद्या स्यात् ।। २३१ ।।</l></lg>
<lg><l>स्वगतोपाधिगताभ्यामविरुद्ध ते ततो न विद्याभेदः । शाखैक्येऽपि विधिद्वयभेदविधौ नियामकस्याभावात् ।। २३२ ।।</l></lg>
<head>इति समानाधिकरणम् ।। १० ।।</head>
