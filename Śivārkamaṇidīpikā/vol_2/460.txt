<pb n="460"/>
<p>परस्यां देवतायाम्’ इति । तस्य भूतान्तरसंसृष्टस्य जीवयुक्तस्य तेजसः परस्यां
देवतायां लयोऽवगम्यते । स परब्रह्मणि स्वरूपलय उताविभागापत्तिमात्रमिति
संशयः । स्वरूपलय इति युक्तम् । तथाहि <quote>‘देवात्तलू’</quote> इति देव एव देवतेत्यु-
च्यते । परशब्दो महत्त्ववाची । अतः परो देवो महादेवः । <quote>‘सेयं देवतैक्षत’</quote> <quote>‘द्या-
वाभूमी जनयन् देव एक’</quote> इति स महादेव एव सकलभूतकारणं परब्रह्म श्रूयते ।
अतस्तस्मिन्नुपादाने सजीवानां भूतानां स्वरूपलय इत्येव युक्त इति पूर्वः पक्षः ।।
<!-- APPAYYA !-->
षयोत्क्रान्तिप्रकारचिन्तामारभ्य तन्मध्ये पुनरपि विद्वदविद्वत्सामान्यविषयोऽयं चिन्त-
यितुं युक्तः । किञ्च विशिष्य विद्वद्विषयोत्क्रान्तिचिन्ता <quote>‘समाना चासृत्युपक्रमा’</quote>दित्या-
रभ्य प्रवृत्ता । तत्र गत्युपक्रमात्प्राचीनत्वं चतुर्थवाक्यस्यापि तुल्यम् । अतस्तस्मिन्नपि नि-
णींत एव । तत्पर्यन्तं विदुषोऽपि समानमिति बोधयितुं शक्यम् । एवं स्वोचितस्थाने विद्य-
माने तमपहाय किमयमत्र चिन्त्यते । उच्यते । उक्तभङ्ग्या प्राक्सङ्गतस्यास्याधिकरणस्या-
त्राप्यस्त्येवाक्षेपिकी सङ्गतिः । ब्रह्मविदामुत्क्रान्तिस्तत्पूर्विका गतिश्चास्तीति पूर्वाधिकरणो-
क्तमयुक्तम् । <quote>‘तेजः परस्यां देवताया’</quote>मिति वागादिमनःप्राणसहितस्य सूक्ष्मदेहस्य सर्वप्र-
कृतिभूते परब्रह्मणि स्वरूपेणैव लयप्रतिपादनात् । विद्याप्रकरणपठितस्य <quote>‘वाङ्मनसि सम्प-
द्यत’</quote> इत्यादेः विद्वद्विषयत्वेन स्वरूपलयप्रतिपादनोपपत्तेश्च । देहेन्द्रियादिरहितस्य चन्द्र-
संवादाद्यसंभवेन तदुक्ताया अर्चिरादिगतेरन्यविषयत्वस्यावश्यवक्तव्यत्वादिति । एवमु-
भयत्र सङ्गतं सदिदमधिकरणमिह कृतञ्चेत् कोऽत्र दोषः । किञ्च । वस्तुतोऽस्य वाक्यस्य
सामान्यविषयत्वेऽपि विद्वन्मात्रविषयत्वेन पूर्वपक्षः कार्यः । अन्यथा <quote>‘तमुत्क्रान्मत’</quote>मित्या-
दिश्रुतेर्निर्विषयत्वापत्तेः । अतोऽपि विद्वदुत्क्रान्तिप्रकारविशेषचिन्तामध्ये सङ्गततरमिद-
मधिकरणम् । सङ्गतिभाष्यं त्वेवं नेतव्यम् । तृतीयवाक्यार्थपर्यन्तं प्राङ्निर्णीतम् । चतु-
र्थवाक्यार्थस्तु विशेषेणात्र निर्णेतुमवशेषित इदानी निर्णीयते । भाविनमेतद्वाक्यार्थनिर्ण-
यमपेक्ष्य मनसि निधायैतत्पर्यन्तोत्क्रान्तिर्विदुषामविदुषां च समानेति प्रागुक्तमिति प्रस-
ङ्गात्परस्यां देवतायामित्यस्य महादेवशब्दार्थविषयतया शिवे पर्यवसानं दर्शयन् पूर्वपक्षमु-
पपादयति---<pratika>तथा हीति</pratika> । जीवस्यापि स्वरूपतः कार्यत्वमङ्गीकृत्यैव पूर्वपक्षो निर्वोढव्यः ।
अन्यथा परस्यां देवतायामिति वाक्यगतस्यैकस्यैव सम्पद्यत इति शब्दस्य तेजश्शब्दोप-
लक्षितविशिष्टार्थमध्ये जीवांशे व्यापारोपरमपरत्वं तदतिरिक्तेषु स्वरूपलयपरत्वमिति वै-
रूप्यदोषस्यापरिहार्यत्वादित्यभिप्रायेण <quote>‘सजीवाना’</quote>मित्युक्तम् । वागादिवाक्येषु सम्पद्यत
इति शब्दस्य वृत्तिलयपरत्वं तेजोवाक्ये स्वरूपलयपरत्वमिति वैरूप्यन्तु न दोषः । सूत्रे-
ष्वनुवृत्तपदानां तत्तत्सूत्रगतपदान्तरसमभिव्याहारानुसारेणार्थाभेदस्य दृष्टत्वादिति भावः ।
<quote>‘इत्येव युक्त’</quote>मित्यवधारणस्यायमभिप्रायः । <quote>‘तेजः परस्यां देवताया’</quote>मित्यस्य व्यापारोपर-
मपरत्वे तद्वाक्यमनन्वितार्थं स्यात् । वागादिमनःप्राणजीवसहितसूक्ष्मदेहव्यापारोपरमस्य
नित्यसिद्धब्रह्मसम्बन्धाधीनत्वाभावात् । न च स्थानविशेषावच्छिन्नब्रह्मसंबन्धः प्रागसिद्धो-
ऽत्राभिधीयते । स्थानविशेषानुवादनात् । राज्ञः प्रस्थानोपयुक्तपरिवारमेलने सति प्र-
स्थानस्येव जीवस्योत्क्रमणोपयुक्तसूक्ष्मदेहेन्द्रियमनःप्राणमेलने सत्युत्क्रमणस्यैव वक्तव्य-
त्वेन मध्ये स्तानविशेषावच्छिन्नब्रह्मसम्पत्त्यधीनकियत्कालपर्यन्तव्यापारोपरमोक्तिवैय-
