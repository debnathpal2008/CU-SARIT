<pb n="443"/>
अथ अग्निहोत्राद्यधिकरणम् ।। १२ ।।
<sutra>सू ।। अग्निहोत्रादि तु तत्कार्यायैव तद्दर्शनात् ।। १६ ।।</sutra>
पूर्वत्र विदुषः पुण्यपापाश्लेषविनाशौ निरूपितौ । यावदायुषमुपासनावृत्तिर-
प्युपपादिता । इह पुनरग्निहोत्राद्यनुष्ठानमपि यावच्छरीरपातमनुवर्तते उत मध्ये
<!-- APPAYYA !-->
<head>अथ अग्निहोत्राद्यधिकरणम् ।। १२ ।।</head>
<p><pratika>सू॰ अग्निहोत्रादि तु तत्कार्यायैव तद्दर्शनात् ।। १६ ।।</pratika> अग्निहोत्रादिकं विद्यासह-
कारित्वेन साक्षात्कारोदयपर्यन्तमेवानुष्ठेयमुत विद्यावदाप्रायणमिति, साक्षात्कारोदयानन्त-
रमनुपयोगाश्लेषापत्तिभ्यामुपयोगाश्लेषानापत्तिभ्यां च संशयः । कर्मणां विद्यास्वरूपोप-
कारत्वेन हि तदङ्गत्वमिष्यते न त्वनूयाजादिवदारादुपकारकत्वेन येन प्रधानस्वरूपनिष्प-
त्त्यनन्तरमपि तदनुष्ठानं शक्येत । अतो दृढविद्यायास्साक्षात्कारपर्यन्ताया निष्पत्तौ न
तदनुष्ठेयमनपेक्षितफलत्वात्कृतस्याप्यश्लेषापत्तेः । न चाप्रायणमहरहरविच्छेदेन विद्यानु-
वृत्तिसिद्धये अग्निहोत्रादिकमनुष्ठेयमिति वाच्यम् । कर्मण इव विद्याया अप्यनुतिष्ठासा-
मात्रेणाविच्छिन्नानुवृत्तिसिद्धेः । न च विद्यानुवृत्तिप्रतिबन्धकदुरितनिवृत्त्यर्थं तदनुष्ठानम् ।
साक्षात्कारोदयप्राचीनदुरितानां विद्यया विनष्टत्वात्तदनन्तरं प्रामादिकदुरितसंभवेऽपि
तदश्लेषात् विरक्तस्य बुद्धिपूर्वकपापाचरणाप्रसक्तेः कथंचित्संभवे तन्निवृत्त्यर्थं वैशेषिकस्य
प्रायश्चित्तस्यानुष्ठेयत्वात् । प्रारब्धकर्मविशेषस्यैव कस्यचिद्विद्यानुवृत्तिप्रतिबन्धकत्वे पूर्वा-
धिकरणन्यायेन विद्यायाप्यनिवर्तनीयस्य तस्याग्निहोत्रादिना निवृत्त्यसंभवात् । न च नि-
त्यस्याग्निहोत्रादेर्बुद्धिपूर्वकं परित्यागे प्रत्यवायः स्यात् । प्रत्यवायदूषितान्तःकरणस्य च
विद्यानुवृत्तिर्न सिद्ध‍येदिति वाच्यम् । तावता नित्यत्वेनाश्रमधर्मानुष्ठानसिद्धावपि विद्याङ्ग-
त्वेन तदनुष्ठानासिद्धेः । तथापि श्रुतिबलाद्विद्याङ्गत्वेनाप्रायणं कर्मानुष्ठानमिति चेत्का
श्रुतिः । नताव<quote>‘द्विविदिषन्ति यज्ञेने’</quote>त्यादिका । तस्याः विद्याप्रारंभात्प्राग्विद्याङ्गत्वेनाश्रमध-
र्मानुष्ठानविषयत्वस्य <quote>‘विहितत्वाच्चाश्रमकर्मापी’</quote> <ref>(ब्र॰ ३-४-८-३२)</ref> त्यधिकरणे दर्शितत्वात्
नापि <quote>‘विद्याञ्चाविद्याञ्चे’</quote>ति श्रुतिः । तस्याः फलपर्यालोचनया साक्षात्कारोदयात्प्राग्विद्या-
सहकारित्वेन कर्मानुष्ठानविषयत्वात् । विद्यानुवृत्तिप्रतिबन्धकदुरितनिवृत्त्यर्थं हि तदनु-
ष्ठानम् । <quote>‘अविद्यया मृत्युं तीर्त्वे’</quote>ति वाक्यशेषात् । तत्प्रतिबन्धकं चाग्निहोत्रादिना निव-
र्तयितुं शक्यं दुरितं साक्षात्कारोदयात्प्रागेव संभवति न तु तदनन्तरमपीत्युक्तम् । नापि
<quote>‘स खल्वेवं वर्तयन्नि’</quote>ति श्रुतिः । तस्यास्साक्षात्कारोदयानन्तरमपि नित्यत्वेन कर्मानुष्ठेयं न
त्वनुपयोगधिया त्यक्तव्यम् । तत्त्यागे प्रत्यवायदूषितचित्तस्य विद्यानुवृत्त्यसंभवादित्येव
फलपर्यालोचनया तात्पर्यकल्पनौचित्यात् । एतेन <quote>‘क्रियावानेष ब्रह्मविदां वरिष्ठ’</quote> इत्यादि-
श्रुतयोऽपि व्याख्याताः । तस्मात्साक्षात्कारोदयानन्तरं विद्यासहकारित्वेन कर्म नानुष्ठे-
यम् । अनुष्ठानेऽपि पूर्वाधिकरणे काम्यसुकृतानामश्लेषस्य समर्थितत्वेन तद्वदग्निहोत्रादि-
सुकृतस्याप्यश्लेषापत्तेश्चेति पूर्वः पक्षः । सिद्धान्तस्तु साक्षात्कारोदयानन्तरमप्यग्निहोत्रादिकं
तावदनुष्ठेयमेव । नित्यत्वात्तदनुष्ठानं च विद्याख्यकार्यायैव भवति । अन्यथा प्रत्यवायदू-
षि/?/तान्तःकरणस्य विद्यानिष्ठायाः प्रच्युतिप्रसङ्गदिति पूर्वपक्षिणोऽपि संमतमेतत् । तथा
