<pb n="012"/>
पुनः शङ्कित्वा परिहरति---
<sutra>।। सू ।। असदिति चेन्न प्रतिषेधमात्रत्वात ।। ७ ।।</sutra>
<p>एवं कार्यकारणयोर्वैलक्षण्यात् कारणे कार्यमसदेव ‘असद्वा इदमग्र आसीत्
इति श्रुतेरिति चेत्---नैवं वाच्यम् । सालक्षण्यनियमप्रतिषेधमात्रपरत्वाच्छुतेः ।
अतः कार्यकारणयोः जगद्बह्मणोः वस्त्वेकता न हीयत एव ।। इति नविलक्षणत्वा-
धिकरण् ।। ३ ।।
<!-- APPAYYA !-->
नुगता सामान्यव्याप्तिरिह तर्कानुमानयोः स्वतंत्रत्वाभिमतयोरंगम् । यत्त श्रुत्यवगतसार्व-
इयादिदृढीकरणार्थमीश्वरो वैदिकद्रष्टेत्याद्यनुमानं तत्तु बुद्धिसंवादेन श्रुत्यवगतसार्वज्ञ्यदृ-
ढीकरणार्थं न स्वयमेव कस्यचिदर्थस्य साधनार्थमिति बुद्धिसंवादाय तत्राननुगतापि सामा-
न्यव्याप्तिराद्रियते । तदभावेऽपि हि <quote>‘यथा सोम्यैकेन मृत्पिंडेने’</quote> त्यादौ दृष्टांतोपन्यासमा-
त्रेण बुद्धिसंवादो जायत इति । एवं ब्रह्मकारणताप्रतिक्षेपके वैलक्षण्यावलंबने तर्कानुमाने
दूषिते प्रधानकारणतोपपादकं सालक्षण्यावलंबनमनुमानं तु द्वितीयपादे निराकरिष्यते ।
यद्यपि सूक्ष्मचिदचिद्विशिष्टं ब्रह्म कारणं तदेव स्थूलचिदचिद्विशिष्टं कार्यमिति सिद्धांते
कारणकोटावप्यस्त्यचेतनांशानुप्रवेशः कार्यकोटावपि चेतनांशानुप्रवेशः । तथाऽपि कारण-
कोटौ विशेष्यभूतस्य ब्रह्मणः कार्यकोटौ विशेषणेष्वचेतनेष्वप्युपादानत्वमुपपादीनयम् ।
अन्यथा तस्य सर्वोपादानत्वासिद्धेः । तेषु च वैलक्षण्यादुपादानत्वं न संभवतीत्येवमाक्षेपस-
माधानार्थमिदमधिकरणम् । पुनश्शंकित्वेति । वैलक्षण्येऽप्युपादानोपादेयभावमुपपाद-
यता तयोद्वर्याकारत्वमभ्युपगतं स्यात् । विलक्षणयोरैक्यायोगात् । तथा च कारणात्मना
सत एव कार्यस्य स्थूलरूपापत्तिरुत्पत्तिरिति सत्कार्यवाद परित्यज्य कारणात्मना प्रागसदेव
कार्यमुत्पद्यत इत्यसत्कार्यवादोऽभ्युपगतः स्यात् । <quote>‘असद्वे’</quote> त्यादिश्रुतेरपि यथाश्रुतार्थ
एवांगीकृतः स्यात् इत्याशंक्य परिहि्यत इत्यर्थः <pratika>।। सू ।। असदिति चेन्न प्रतिषेधमात्र-
त्वात् ।। ७ ।।</pratika> <pratika>कारणे कार्यमिति ।</pratika> कारणात्मना कार्यमसदेवेत्यर्थः । नेत्यादिपरिहारांशं
<pratika>व्याचष्टे—नैवं वाच्यमिति</pratika> । <quote>‘दृश्यते’</quote>त्वि ति सूत्रमुपादानोपादेययोस्सालक्षण्यनियमप्रतिषे-
धमात्रपरं न त्वेकद्रव्यत्वप्रतिषेधपरमपि । वैलक्षण्येऽप्यारंभणाधिकरणे वक्ष्यमाणन्यायेन
द्रव्यैक्योपपत्तेरिति भावः । अत एवारंभणाधिकरणप्रतिपादितन्यायानुवादमात्रपरमिदं
सूत्रम् । श्रुतेरित्यनेन <quote>‘दृश्यते त्वि’</quote>ति सूत्रश्रवणं विवक्षितम् । अधिकरणार्थमुपरांहरति—
अत इति ।</p>
<head>इति नविलक्षणत्वाधिकरणम् ।। ३ ।।</head>
<head>नयमणिमालायाम्</head>
<head>अथ नविलक्षणत्वाधिकरणम् ।। ३ ।।</head>
<sutra>सू॰ ।। नविलक्षणत्वादस्य तथात्वं च शब्दात् ।। ४ ।। अभिमानिव्यपदेशस्तु विशेषानुगतिभ्याम्
।। ५ ।। दृश्यते तु ।। ६ ।। असदिति चेन्न प्रतिषेधमात्रत्वात् ।। ७ ।।</sutra>
<lg><l>जगतो विलक्षणत्वादचेतनस्यास्य सर्वज्ञात् । न परीक्षकाभिनंद्यं तदुपादानत्वमेतस्य ।। ९१ ।।</l></lg>
<lg><l>दृष्टा वैलक्षण्येऽप्यलिनो गोमयत उत्पत्तिः । तद्वस्सर्वज्ञादप्युत्पत्तिस्संभवेज्जगतः ।। ९२ ।।</l></lg>
<head>इति नविलक्षणत्वाधिकरणम् ।। ३ ।।</head>
