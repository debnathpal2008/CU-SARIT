<pb n="435"/>
<p>पस्योपासनस्य सर्वावस्थायामपि संभवान्नास्त्यासननियम उपासकस्येति पूर्वः
पक्षः ।। सिद्धान्तस्तु । आसीन एव ब्रह्मोपासीत, तस्यैवैकाग्र्यसंभवात् । अस्ति
चासननियमश्रुतिरपि---<quote>‘विविक्तदेशे तु सुखासनस्थः शुचिः समग्रीवशिरः-
शरीरः । अन्त्याश्रमस्थस्सकलेन्द्रियाणि निरुध्य भक्त्या स्वगुरुं प्रणम्य । हृत्यु-
ण्डरीकं विरजं विशुद्धं विचिन्त्य मध्ये विशदं विशोकम् । अनन्तमव्यक्तमचि-
न्त्यरूपं शिवं प्रशान्तममृतं ब्रह्मयोनिम् । तथाऽदिमध्यान्तविहीनमेकं विभुं
चिदानन्दमरूपमद्भ‍ुतम् । उमासहायं परमेश्वरं प्रभुं त्रिलोचनं नीलकण्ठं प्रशा-
न्तम् ।। ध्यात्वा मुनिर्गच्छति भूतयोनिं समस्तसाक्षिं तमसः परस्तात् ।’</quote> इति
कैवल्योपनिषदि । अत आसीन एव ब्रह्मोपासीतेति ।।
<sutra>सू ।। ध्यानाच्च ।। ८ ।।</sutra>
<quote>‘ध्यात्वा मुनिर्गच्छति भूतयोनिम्’</quote> <quote>‘कारणं तु ध्येयः सर्वैश्वर्यसंपन्नः सर्वेश्वरः
शम्भुराकाशमध्ये’</quote> <quote>‘ध्याननिर्मथनादेव’</quote> इत्यादिश्रुतौ पाशविच्छेदकारणस्योपास-
<!-- APPAYYA !-->
विशेषेण तृतीयाध्याये निर्वृत्तमिति परिशिष्ट आसननियमोऽत्र विचार्यते । परविद्यास्वासन-
नियमोऽस्ति नवेति नियामकसदसद्भावाभ्यां संशये नियमकारिणः शास्त्रस्याभावान्ना-
स्तीति पूर्वः पक्षः । न च <quote>‘विविक्तदेशे तु सुखासनस्थ’</quote> इति शास्त्रं नियामकम् । दहर-
विद्याप्रकरणाम्नाते तेन सर्वविद्यासाधारणस्यासननियमस्यासिद्धेः । न <quote>‘चोपविश्यासने
युञ्च्या’</quote>दिति स्मरणं नियामकम् । तस्यापि मूलश्रुत्यनुसारेण दहरविद्यामात्रतौचित्यात् ।
अन्यथा साधारणसूलश्रुतिकल्पनागौरवापत्तेः । न चैकाग्र्यरूपोपकारापेक्षया श्रुतिस्मृ-
त्योस्सर्वविद्यासाधारण्यं कल्पनीयम् । वानाप्यासनं ब्रह्मनिष्ठतोपयोगिचित्तैकाग्र्यसंभवात् ।
अन्यथा मौनाख्यं सहकार्यन्तरं गच्छतस्तिष्ठतो निविष्टस्य शयानस्य च कथमुपपद्येत ।
न चोपासना निरन्तरानुस्सृतिरूपा अधिकं चित्तैकाग्र्यमपेक्षत इति वाच्यम् । अङ्गाव-
बद्धोपासनावदासननियमाभावेप्युपासनोपयोगिचित्तैकाग्र्योपपत्तेः । नह्यङ्गावबद्धोपा-
सनासु ऋत्विक्कर्मस्वासननियमः कर्तुं शक्यते । तथैव परविद्यास्वपि नास्त्यासननियम
इति । सिद्धान्तस्तु । अस्ति परविद्यास्वासननियमः । आसीनस्यैव चित्तैकाग्र्यसंभवात् ।
केषांचिदनासीनानामपि कथंचिच्चित्तैकाग्र्यसंपादनसंभवेऽपि दहरविद्यायामासननिय-
मस्य चित्तैकाग्र्यरूपदृष्टार्थत्वेन विद्यान्तराणामपि चित्तैकग्र्यापेक्षायां <quote>‘विविक्तदेशे तु
सुखासनस्थ’</quote> इति तत्र क्वचिद्वेदविहितस्यैव तदुपायस्य ग्रहीतुमुचितत्वात् । येषामुपास-
कानां रोगवार्धकादिभिरासने न शक्तिस्तेषामपि भित्त्याद्याश्रयणेनासननियमनिर्वाहोप-
पत्तेः । अङ्गावबद्धोपासनास्वार्त्विज्यानुसारेणासननियमाभावेऽपि परविद्यासु क्वचिद्वै-
दिकोपायत्वेन क्लृप्तस्यासननियमस्य त्यागायोगात् । अत्यन्ताशक्तावारब्धकाम्यवदाप्राय-
णमारब्धाया विद्याया यथा कथंचिन्निर्वहणीयत्वेन तत्र तत्त्यागे सत्यन्यत्र तत्त्यागायो-
गादिति । अथ मौनवदुपासनाप्यासननियममन्तरेण स्यादित्याशङ्कानिराकरणार्थं
सूत्रम् <pratika>सू॰ ।। ध्यानाच्च ।। ८ ।।</pratika> ध्यानरूपोपासना विजातीयप्रत्ययान्तराव्यवहिता-
विच्छिन्नस्मृतिसन्तानरूपा साक्षात्कारफलोत्पत्त्यर्थं तेनानुष्ठेया यावदवसरमुपास्यप्राव-
