<pb n="081"/>
प्रथममिह बौद्धसिद्धान्तसिद्धः समुदायकारणवादो युक्तो न वेति संदेहः ।
युक्त इति पूर्वः पक्षः । तथा ह्यामनन्ति—द्वौ समुदायौ बाह्याभ्यन्तरौ । बाह्यः
पृथिव्यादिः । आन्तरश्चित्तचैत्त्यात्मकः । समुदायद्वयमेव सर्वं जगत् । तथा
हि—बाह्यसमुदायस्य परमाणवः कारणम् । ते च चतुर्विधाः । पार्थिवाप्यतैजस-
वायव्याः । तेभ्यो युगपत्पुञ्जीभूतेभ्यः समुदायो बाह्यो जायते । आन्तरस्य
समुदायस्य स्कन्धपञ्चकं कारणम् । रूपवेदनाविज्ञानसंज्ञासंस्काररूपाः पञ्च
स्कन्धाः । चित्तेन निरूप्यमाणाः शब्दस्पर्शरूपादयो रूपस्कन्धः । तदभिव्यक्ति-
<!-- APPAYYA !-->
कत्वमभ्युपगच्छन्तस्तार्किकाः अर्धवैनाशिकाः । ते हि जाठराग्निना पच्यमानानां भुक्तपी-
ताहारौषधरसद्रव्यरूपेणावयवानां प्रतिक्षणमुपचयापचयवैषम्यादवयवि शरीरमपि प्रति-
क्षणमुपचयापचयवदन्यदन्यद्भवति । यद्यपि शरीरस्य प्रतिकलमुपचयापचयदर्शनं नास्ति,
तथाऽपि वर्षधारानिपातैस्तटाकजलस्येव घटीयन्त्रोत्क्षेपणैः कूपजलस्येव चान्ते दर्शनाद्यौक्तिकं
प्रतिक्षमं किञ्चित्किञ्चिदुपचयापचयज्ञानमस्त्येव, चन्द्रतारकादीनां मुहूर्तादिकालव्यवधानेन
बहुदेशान्तरप्राप्तिदर्शनात् प्रतिक्षणं स्वल्पदेशान्तरप्राप्तिज्ञानवदित्यभ्युपगच्छन्ति । एवं प्रति-
क्षणमवश्यंभाविभिः खननपूरणादिभिः भूगोलकस्य नदीजलसंसर्गशीकरोत्पतनैः समुद्रस्य
चोपचयापचयवतः क्षणिकत्वमभ्युपगच्छंति । अतस्तेऽर्धवैनाशिकाः। बौद्धास्तु सर्वस्य प्रपञ्चस्य
क्षणिकत्वमभ्युपगच्छन्तस्सर्ववैनाशिकाः । बौद्धेष्वपि वैभाषिकसौत्रांतिकाः परमाणुकारणवा-
दिन इति तत्प्रत्यासत्त्या तदुभयसाधारणदूषणोक्त्या तेषामुभयेषां प्रथमाधिकरणे निरासः ।
द्वितीयाधिकरणे बाह्यार्थानुमेयत्ववादेन किञ्चिद्वैषम्यवतां सौत्रांतिकानामसाधारणदूष-
पोक्त्या निरासः । ततः क्षणिकत्वाभ्युपगमसाम्यात् योगाचाराणां ततो बौद्धत्वसाम्यात्
माध्यमिकानां तदनंतरमवैदिकत्वसाम्यात् क्षपणकानामिति विवेकः । यद्यपि क्षपणका
अपि परमाणुवादिनः । तथा वैभाषिकसौत्रांतिकैः खरस्नेहोष्णेरणस्वभावाश्चतुर्विधाः परमा-
णव इति परमाणुचातुर्विध्यं तार्किकवदभ्युपगम्यते । परमाणूनां तार्किकैः स्थिरत्वैकान्त्यवत्तैः
क्षणिकत्वैकांत्यमुच्यते । क्षपणकास्तु परमाण्वैकविध्यवादिनः स्थैर्यास्थैर्याद्यनैकान्त्यवादिन-
श्चेति वैभाषिकसौत्रांतिकानां तार्किकप्रत्यासत्त्यतिशयो द्रष्टव्यः । इत्थमवांतरसंगतिं सूचयन्
संशयं दर्शयति—<pratika>प्रथममिहेति</pratika> । सूत्रोक्तदूषणं विशदयितुं परमते दूषणीयांशमनुवदति—<pratika>तथा
हीति । पृथिव्यादिरिति ।</pratika> भूभूधरसमुद्रादिर्विषय इत्यर्थः । <pratika>चित्तेति</pratika> । चित्तविज्ञानचै-
त्यानि स्कंधांतराणि । <pratika>समुदायद्वयमेवेति</pratika> । परमाणव एव द्व्यणुकादिभूतभौतिकपर्यंतं
बाह्यसमुदायरूपेण संहन्यंते नावयविनमारभन्ते । एवं पञ्च स्कंधाः आंतरसमुदायरूपेण
संहन्यंत इत्यनेन प्रकारेण सर्वं जगत्समुदायद्वयात्मकमित्यर्थः । तदेव प्रपञ्चयति—<pratika>तथा
हीति । चित्तेन निरूप्यमाणा इति ।</pratika> रूपादीनां बाह्यत्वेऽपि आन्तरेण चित्तेन निरूप्य-
माणत्वात् आंतरसमुदायमध्ये परिगणनमित्यभिप्रायेणेदं विशेषणम् । यद्वा । अत्र शब्द-
स्पर्शादय इत्यनेनांतरसमुदायांतर्गतशरीरेंद्रियादिरूपेण संहन्यमानानि भूतानि विवक्षि-
तानि । तेषु चैत्त्यशब्दप्रवृत्त्यर्थमिदं विशेषणम् । <pratika>तदभिव्यक्तिरिति</pratika> । रूपाद्युपलब्धिरि-
त्यर्थः । केचित्तु <quote>‘तत्स्यादालयविज्ञानं यद्भवेदहमास्पदम् । तत्स्यात्प्रवृत्तिविज्ञानं यन्नीला-
दिकमुल्लिखे’</quote>दिति बौद्धैर्विभक्तं द्विविधमपि ज्ञानं प्रवाहापन्नं विज्ञानस्कंध इत्याहुः । <pratika>तज्जन्यं</pratika>
