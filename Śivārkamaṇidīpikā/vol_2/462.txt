<pb n="462"/>
अथ तदोकोऽग्राधिकरणम् ।। ७ ।।
<sutra>सू ।। तदोकोऽग्रज्वलनं तत्प्रकाशितद्वारो विद्यासामर्थ्यात्तच्छेषग-
त्यनुस्मृतियोगाच्च हार्दानुगृहीतः शताधिकया ।। १६ ।।</sutra>
पूर्वत्र विद्वदविदुषोरर्चिरादिगत्युपक्रमपर्यन्तमुत्क्रान्तिः समानेत्युक्तम् । नि-
प्क्रमणवेलायामुभयोर्विशेषोऽस्ति न वेति विचार्यते । <quote>‘तेजः परस्यां देवतायाम्’</quote>
इति भूतैः सह परमकारणे परदेवे परे ब्रह्मणि परमाकाशरूपे विद्वानविद्वांश्च
विलीयाविभागेन क्षणं विश्रम्य तिष्ठतीति समभिहितम् । अतः समानैवो-
त्क्रान्तिः, तयोर्हृत्प्रद्योतनादेः समत्वश्रवणात् । <quote>‘तस्य हैतस्य हृदयस्याग्रं प्रद्योतते
तेन प्रद्योतेनैष आत्मा निष्क्रामति चक्षुष्टो वा मूर्ध्नो वा अन्येभ्यो वा शरीरदे-
शेभ्य’</quote> इति श्रूयते, अतः समानत्वादुत्क्रान्तेस्तयोरविशेष इति पूर्वपक्षे प्राप्ते
<!-- APPAYYA !-->
<head>अथ तदोकोऽग्राधिकरणम् ।। ७ ।।</head>
<p><pratika>सू॰ ।। तदोकोऽग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृति-
योगाच्च हार्दानुगृहीतश्शताधिकया ।। १६ ।।</pratika> सङ्गतिं दर्शयति---<pratika>पूर्वत्रेति</pratika> । गत्युप-
क्रमात्प्राक् ब्रह्मसम्पत्तिपर्यन्तोत्क्रान्तिर्विद्वदविदुषोस्समानेति <quote>‘समाना चासृत्युपक्रमात्’</quote>
इत्यधिकरणे वर्णितम् । ततः परमुत्क्रान्तिस्तत्पूर्विका गतिश्च स्वरूपत एव नास्ति यस्यां
विशेषमभिप्रेत्यासृत्युपक्रमादित्यवधिक्रियेतेत्याशङ्क्य तदुभयसद्भावस्समर्थितः । इहत्वस्तु
स्वरूपतस्तदनन्तरमप्युत्क्रान्तिव्यापरः नाडीभिर्निष्क्रमणरूपः तत्र विदुषां विशेषो ना-
स्तीत्याशङ्क्य समाधीयत इति सङ्गतिरित्यर्थः । विशेष१सद्भावाऽसद्भावाभ्यां संशयः । वि-
शेषोऽपि <quote>‘तेजः परस्यां देवताया’</quote>मित्येतत्पर्यन्तं मध्ये वाभवेत्पश्चाद्वा । नाद्याः । तावत्प-
र्यन्तं साम्याङ्गीकारात् । न द्वितीयः । तदनन्तरमपि हृदयाग्रप्रज्वलनं ययाकयाचिन्ना-
ड्या नि२ष्क्रमणमित्यविशेषात् । न च विदुषां मूर्धन्यनाड्यैव निष्क्रमणमिति विशेषो वक्तुं
शक्यते । नाडीनामतिसूक्ष्माणां दुर्विवेचत्वेन तदीयानां मूर्धन्यनाड्याः विदुषोऽपि वि-
विच्यावगन्तुमशक्यत्वात् । न च विद्यानुष्ठानदशायां स्वयमीदृशप्रदेशस्थितयैतादृश्या
नाड्या निष्क्रम्य ब्रह्म प्राप्नुवानीत्यनुसन्धानाभ्यासपाटवात्तदानीं स्वनिष्क्रमनाडीपरिज्ञानं
भवेत् उत्क्रमणक्लेशप्रयुक्तस्य क्षोभस्य ब्रह्मणि विश्रान्तोपशान्तत्वेन तदानीं विवेचनकौ-
शलसत्वादिति वाच्यम् । तथापि घनसंतमसावृतहृदयावरणगतस्य विदुषो निरन्तरा-
नेकसूक्ष्मतमनाडीमध्ये स्वनिष्क्रमण३नाडीविशेषस्यावगन्तुमशक्यत्वात् । न च हृदयाग्र-
प्रकाशेन विवेचनं स्यादिति वाच्यम् । अधोमुखहृदयाग्रप्रकाशस्य मूर्धाभिगतोर्ध्वगतावनु-
पयोगात् । न च <quote>‘तयोर्ध्वमाय’</quote>न्निति श्रुतिर्विदुषां मूर्धन्यनाड्यैव निष्क्रमणमिति नियच्छति
किन्तु यो मूर्धन्यनाड्या निष्क्रामति सोऽमृतत्वं प्राप्नोतीत्येतावन्मात्रं वदति । तत्तु नाडी-
स्तुत्यर्थत्वेनाप्युपपद्यत इति पूर्वः पक्षः । सिद्धान्तस्तु <quote>‘तयोर्ध्वमायन्नि’</quote>ति श्रुतिर्मूर्धन्य-
<note>(१) <quote>‘विशेषसंभवासंभवाभ्यां’</quote> इति ख. पाठः ।</note> <note>(२) <quote>‘मित्यस्य तुल्यत्वात्’</quote> इनि ख. पाठः ।</note> <note>(३) <quote>‘नाड्या
विविच्यावगन्तु’</quote> इति ख. पाठः ।</note>
