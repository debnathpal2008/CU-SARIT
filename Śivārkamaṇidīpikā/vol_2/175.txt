<pb n="175"/>
कामादिभिर्मन एकमेव । अतः प्राण एक एव भूतवाय्विन्द्रियवृत्तिव्यतिरिक्तो
जीवोपकारक इति सिद्धम् ।। इति श्रैष्ठ्याधिकरणम् ।। ४ ।।
<!-- APPAYYA !-->
शरीरैकदेशे त्वगिन्द्रियोपहतौ तत्र प्राणनव्यापाराभावप्रसंगाच्च । तस्मात् <quote>‘पृथगुपदे-
शात्’</quote> सामान्यकरणवृत्तित्वानुपपत्तेश्च प्राणः करणवृत्तिभ्यो भिन्न इति युक्तम् । न तथा
प्राणापानादीनां मुख्यप्राणतः पृथगुपदेशोऽस्ति । नाप्यनन्यथासिद्धः कार्यभेदोऽस्ति ।
एकस्यैव वायोर्हृदयादिस्थानविशेषावच्छेदेन तत्तत्कार्यकरत्वोपपत्तेः तत एव प्राणापाना-
दीनां भेदोपपत्तेश्च । तस्मात् <quote>‘पञ्चधात्मानं प्रविभज्यैतद्बाणमवष्टभ्य धारयामी’</quote> ति श्रुते-
र्मुख्यप्राण एक एव प्राणापानादिभेदेन पंचवृत्तिरिति युक्तम् । यथा <quote>‘कामस्सङ्कल्पो विचि-
कित्से’</quote>त्यादिश्रुतेरेकमेव मनः कामसंकल्पाद्यनेकवृत्तीति । अधिकरणार्थमुपसंहरति—अत-
इति । <quote>‘श्रेष्ठश्चे’</quote>ति सूत्रं पादाद्याधिकरणन्यायसिद्धार्थस्मरणार्थमिति तदर्थो नोपसंहृतः ।।</p>
<head>इति श्रैष्ठ्याधिकरणम् ।। ४ ।।</head>
<!-- APPAYYA !-->
<head>नयमणिमालायाम् अथ श्रैष्ठ्याधिकरणम् ।। ४ ।।</head>
<sutra>सू ।। श्रेष्ठश्च ।। ७ ।। न वायुक्रिये पृथगुपदेशात् ।। ८ ।। चक्षुरादिवत्तु तत्सहशिष्ट्यादिभ्यः ।। ९ ।।
अकरणत्वाच्च न दोषस्तथा हि दर्शयति ।। १० ।। पञ्चवृत्तिर्मनोवद्व्यपदिश्यते ।। ११ ।।</sutra>
<lg><l>नित्यो मुख्यप्राणः प्रलये तद्व्यापृतेस्सत्त्वात् । आनीदिति यत्सूक्ते परिपठितं नासदासीये ।। १५८ ।।</l></lg>
<lg><l>आनीदिति शिवसत्ताविषयं प्राणो ह्यवातमित्यस्तः । सोऽपि च न वातमात्रं न तत्क्रिया वा पृथग्जनिश्रवणात् ।। १५९ ।।</l></lg>
<head>इति श्रैष्ठ्याधिकरणम् ।। ४ ।।</head>
<head>सूत्रार्थचन्द्रिकायाम् अथ प्राणश्रैष्ठ्याधिकरणम् ।। ४ ।।</head>
<sutra>सू ।। श्रेष्ठश्च ।। ७ ।। न वायुक्रिये पृथगुपदेशात् ।। ८ ।। चक्षुरादिवत्तु तत्सहशिष्ट्यादिभ्यः ।। ९ ।।
अकरणत्वाच्च न दोषस्तथाहि दर्शयति ।। १० ।। पञ्चवृत्तिर्मनोवद्व्यपदिश्यते ।। ११ ।।</sutra>
<p><pratika>भगवत्पादमते</pratika>, अत्र <quote>‘एतस्माज्जायते प्राणः’</quote> इति मुख्यप्राणोत्पत्तिश्रुतेः <quote>‘आनीदवात’</quote> मिति सृष्टेः प्राङ्महाप्रलये
प्राणसद्भावश्रुत्या विरोधोऽस्ति न वेति <pratika>संदेहः</pratika> । अस्तीति <pratika>पूर्वपक्षः । सिद्धान्तस्तु</pratika> इन्द्रियवत् श्रेष्ठोऽपि प्राणो ब्रह्मणो
जायते । अतः <quote>‘आनीदवात’</quote> मिति श्रुतौ आनीच्छब्दः कारणसद्भावं दर्शयति । अवातं प्राणरहितमिति विशेषणात् । न
तया श्रुत्या प्राणोत्पत्तिश्रुतेर्विरोध इति सिद्धम् ।। <pratika>इति प्राणश्रैष्ठ्याधिकरणम् ।। ४ ।।</pratika></p>
<head>अथ वायुक्रियाधिकरणम् ।। ५ ।।</head>
<p>उत्पत्तिचिन्तानन्तरं तस्य स्वरूपं विचार्यते—<pratika>सू ।। न वायुक्रिये पृथगुपदेशात् ।। ९ ।।</pratika> अत्र मुख्यः प्राणः किं
वायुरेव उत इन्द्रियव्यापारः आहोस्विद्वायुविशेष इति त्रेधा <pratika>संशयः</pratika> । <quote>‘यः प्राणस्स वायु’</quote> रिति <quote>‘एतस्माज्जायते प्राणो
मनःसर्वेन्द्रियाणि च । खं वायु’</quote> रिति भेदाभेदश्रुत्योरुभयोर्विरोधे भेदश्रुतेर्गौणत्वाङ्गीकारे वायुरेव प्राण इति भेदश्रुत्यव-
ष्टंभे सर्वेन्द्रियव्यापार एव प्राण इति च द्वेधा <pratika>पूर्वपक्षः</pratika> प्राप्तः । <pratika>सिद्धान्तस्तु</pratika>, मुख्यप्राणो <pratika>न वायुक्रिये</pratika>=न वायुर्नापी-
न्द्रियव्यापारः किं <pratika>तु</pratika> वायुविशेष एव । कुतः । <pratika>पृथगुपदेशात्</pratika>=<quote>‘स वायुना ज्योतिषा’</quote> इति वायोः तथा <quote>‘एतस्माज्जायते
प्राणः’</quote> इत्यादिना करणेभ्यश्च पृथगुपदेशात् । तस्माद्वायुविशेषोऽयमध्यात्मभावापन्नः पंचवृत्तिः प्राणः इति ।। ततश्च न
श्रुत्योर्विरोध इति सिद्धम् ।।</p>
<p>इन्द्रियव्यापारस्य प्राणत्वाभावे प्राणस्य जीववत्स्वातन्त्र्यं स्यादित्यत आह---<pratika>सू ।। चक्षुरादिवत्तु तत्सहशिष्ट्या-
दिभ्यः ।। १० ।।</pratika> तुरुक्तशंकाव्यावर्तकः । प्राणो न जीववत्स्वतंत्रः । किं तु चक्षुरादिवत् जीवं प्रति करणभूतः । कुतः ।।
<pratika>तत्सहशिष्ट्यादिभ्यः</pratika>=तैश्चक्षुरादिभिस्सह प्राणसंवादादिषु प्राणस्य <pratika>शिष्टेः</pratika>=शासनात् । अचेतनत्वादिरादिशब्दार्थः ।।</p>
<p>ननु प्राणस्य जीवोपकरणत्वे तस्य विषयान्तरं प्रसज्येतेत्यत आह---<pratika>सू ।। अकरणत्वाच्च न दोषस्तथा हि दर्श-
यति ।। ११ ।।</pratika> अकरणत्वान्न प्राणस्य विषयान्तरापेक्षा दोषः । कस्मात् । तथाहि श्रुतिः प्राणान्तरेष्वसंभाव्यमानं मुख्य-
प्राणस्यासाधारणं कार्यं <quote>‘तान्वरिष्ठः प्राण उवाचे’</quote> त्यादिना दर्शयतीत्यर्थः ।।</p>
<p>किंच ।। <pratika>सू ।। पञ्चवृत्तिर्मनोवद्व्यपदिश्यते ।। १२ ।। मनोवत्</pratika>=यथा मनः वृत्त्याख्यानेकव्यापारापेक्षया अनेकधा
व्यपदिश्यते तद्वत् । उच्छ्वासनिश्‍वासादिव्यापारानपेक्ष्य पञ्चवृत्तिः प्राणः प्राणापानादिसंज्ञया व्यपदिश्यते ।।
