<pb n="117"/>
कथं भगवान् वासुदेवः श्रुतियुक्तिस्ववचनविरुद्धां जीवोत्पत्तिं ब्रूयात् ? सत्यम् । भ्रांत्या
न ब्रूयादिति । विप्रलिप्सया तु ब्रूयादेव । दृष्टो हि तस्यावतारविशेषे विप्रलंभः । क्लृप्तश्च पांच-
रात्रेऽपि सः । मोहशास्त्रत्वप्रसिद्धेः । ननु भारतादिषु पाञ्चरात्रस्य प्रामण्यमपि प्रतिपादितं
तर्हि अयमपि कश्चन विप्रतिषेधः सूत्रोक्तो भविष्यति । वस्तुतस्तु नायं विप्रतिषेधोऽस्ति ।
अननुष्ठेयांशेषु कुण्डगोलकस्त्रीशूद्रादिवेदानधिकृतविषयतया प्रामाण्यं तत्र वैदिकाधिकार-
वर्णनविषये जीवोत्पत्त्यादिश्रुतियुक्तिस्ववचनविरुद्धविषये चाप्रामाण्यमिति व्यवस्थोपपत्तेः ।
इयं व्यवस्था कौर्मे दर्शिता । तत्र हि <quote>‘स तेषां मायया जातं गोवधं गौतमो मुनिः । केनापि
हेतुना ज्ञात्वा शशापातीव कोपनः । भविष्यथ त्रयीबाह्या महापातकिभिः समाः’</quote> ।
इत्यादिना वेदबाह्यत्वेन गौतमशप्तान्प्रस्तुत्य <quote>‘सर्वे संप्राप्य देवेशं शंकरं विष्णुमव्ययम् ।
अस्तुवन् लौकिकैः स्तोत्रैरुच्छिष्टा इव सेवकाः ।।’</quote> इत्यादिना शिवकेशवसन्निधौ तेषां
वैदिकमन्त्रैः स्तोत्रेऽनधिकारात् भाषाप्रबंधैः स्तुतिपूर्वकं गतिप्रार्थनामुपन्यस्य <quote>‘तस्माद्वै वेद-
बाह्यानां रक्षणार्थं तु पापिनाम् । संमोहनाय शास्त्राणि करिष्यावो वृषध्वज । एवं संचोदितो
रुद्रो माधवेन मुरारिणा । चकार मोहशास्त्राणि केशवोऽपि शिवेरितः ।’</quote> इत्यादिना वेदबा-
ह्यत्वेऽप्यन्तःकरणशुद्धिमतां रक्षणार्थं वैदिकत्वेऽपि मलिनचित्तानां विमोहनार्थं च शिवके-
शवाभ्यां पाशुपतपाञ्चरात्रादीनि निर्मितानीति श्रुतम् । कुण्डगोलकादीनां पांचरात्रेऽधिकारो-
ऽपि कौर्मे दर्शितः । अथांशोस्सात्वतो नाम विष्णुभक्तः प्रतापवान् । महात्मा दाननिरतो धनु-
र्वेदविदां बरः । स नारदस्य वचनात् वासुदेवार्चने रतः । शास्त्रं प्रवर्तयामास कुण्डगोला-
दिभिः श्रितम् । तस्य नाम्ना तु विख्यातं सात्वतं नाम शोभनम् । प्रवर्तते महाशास्त्रं कुण्डा-
दीनां हितावह’मिति । पांचरात्रे स्त्रीशूद्राधिकारस्त्रिवक्रापुत्रमुपश्लोकं प्रस्तुत्य भागवते
वर्णितः । <quote>‘तेनात्तं सात्वतं तन्त्रं यज्ज्ञात्वा मुक्तिभाग्भवेत् । यत्र स्त्रीशूद्रदासानामधिकारः
परः स्मृतः । संस्कारो वैष्णवः’</quote> इति । पाञ्चरात्रप्रविष्टस्य च क्रमेण वैदिकमार्गावाप्तिद्वारा श्रे-
यःप्राप्तिरित्युक्तम् । वासिष्ठलैंगे तत्र हि शांडिल्यं <pratika>प्रति भगवद्वचनम्</pratika>—<quote>‘मत्तंत्राश्रयणेनैव मत्पूजा
च कृता त्वया । तया न प्रीतवानस्मि तव शाण्डिल्य दुर्मते । कुमार्गेणापि शांडिल्य कृता
पूजा मम त्वया । अतः कालेन महता वेदमार्गं गमिष्यसि’</quote> । इति । ये तु पांचरात्रमार्गेण विष्णुं
प्रपन्ना अपि प्राचीनदधीच्यादिशापदोषेण शिवनिंदादिषु प्रवर्तंते तेषामाकल्पं निरय एव
न तु भवांतरेऽपि वेदमार्गप्राप्तिः । तदुक्तं कौर्मे—<quote>‘एवमुक्त्वा तु विप्रर्षिश्शशापेश्‍वरविद्विषः ।
समागतान्ब्राह्मणांस्तान् दक्षसाहाय्यकारिणः । यस्माद्बहिष्कृता वेदा भवद्भिः परमेश्वरः ।
विनिंदितो महादेवः शंकरो लोकवंदितः । भविष्यथ त्रयीबाह्यास्सर्वेऽपीश्वरविद्विषः । नि-
न्दन्तो ह्यैश्वरं मार्गं कुशास्त्रासक्तमानसाः । मिथ्याधीतसमाचारा मिथ्याज्ञानप्रलोभिनः ।
प्राप्य घोरं कलियुगं कलहैः कलिपीडिताः । त्यक्त्वा तपोवनं कृत्स्नान् गच्छध्वं नरकान्पुनः ।
भविष्यति हृषीकेशः स्वाश्रितोऽपि पराङ्मुखः ।’</quote> इति । तानधिकृत्य सौरपुराणे पठ्यते—<quote>‘पुरुषो-
त्तममाश्रित्य शिवनिंदापरा द्विजाः । कलौ युगे भविष्यंति त्राता तेषां न माधवः’</quote> । स्कान्दे
शंकरसंहितायां शिवपूजाविधौ—<quote>‘नेक्षेत पूजावेलायां नरं वत्स बहिष्कृतम् ।’</quote> इत्युक्त्वा
<quote>‘कोऽसौ बहिष्कृत’</quote> इति जिज्ञासायामुक्तं <quote>‘दधीचिना गौतमेन ये शप्ता ब्राह्मणाधामाः । कला-
ववतरिष्यन्ति निन्दकास्ते बहिष्कृताः ।।’</quote> इति । दुष्करप्रायश्चित्तपापापादितवैदिकमार्गबहि-
