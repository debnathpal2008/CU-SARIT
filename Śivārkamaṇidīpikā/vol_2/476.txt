<pb n="476"/>
<p><sutra>सू ।। विशेषितत्वाच्च ।। ७ ।।</sutra>
<quote>‘प्रजापतेः सभां वेश्म प्रपद्य’</quote> इति विशेषितत्वाच्च हिरण्यगर्भपदमेव गमयति ।।
<sutra>सू ।। सामीप्यात्तु तद्व्यपदेशः ।। ८ ।।</sutra>
<quote>‘ब्रह्म गमयति’</quote> इति ब्रह्मव्यपदेशस्तु हिरण्यगर्भस्य तत्सामीप्यात् । <quote>‘हिरण्य-
गर्भं पश्यत जायमानम्’</quote> इति प्रथमकार्यत्वश्रवणादस्य सामीप्यम् ।।
<sutra>सू ।। कार्यात्यये तदध्यक्षेण सहातः परमभिधानात् ।। ९ ।।</sutra>
प्रथमं हिरण्यगर्भपदप्राप्तावपि तदनावृत्तिश्रुतिर्न विरुध्यते । हिरण्यगर्भ-
लोकात्यये तदध्यक्षेण सह अतःपरं कार्यब्रह्मलोकात् परं परमपदं गच्छन्तीति ।
तथाऽभिधीयते । <quote>“ते ब्रह्मलोके तु परान्तकाले परामृतात् परिमुच्यन्ति सर्वे ।।”</quote>
इति श्रुत्या । अतो न विरोधः ।।
<sutra>सू ।। स्मृतेश्च ।। १० ।।</sutra>
<quote>“ब्रह्मणा सह ते सर्वे संप्राप्ते प्रतिसंचरे । परस्यान्ते कृतात्मानः प्रविशन्ति परं
पदम् ।।”</quote> इति स्मृतेरप्येवमवगम्यते । अतो हिरण्यगर्भपदमर्चिरादिगणो नयति
प्रथमम् । ततः प्रलये परं ब्रह्म प्राप्यते तेन सहेति ।।
<sutra>सू ।। परं जैमिनिर्मुख्यत्वात् ।। ११ ।।</sutra>
हिरण्यगर्भात् परमुत्कृष्टं नारायणमेव अर्चिरादिर्गमयति । परब्रह्मण एवो-
पादानावस्थान्तरत्वेन तत्र ब्रह्मव्यपदेशस्य मुख्यत्वादिति जैमिनिः ।। तत्रो-
पपत्तिमाह---
<!-- APPAYYA !-->
<pratika>सू॰ ।। विशेषितत्वाच्च ।। ७ ।। प्रजापतेः सभामिति</pratika> । <quote>‘आकाशो ह वै नाम नामरूपयो-
र्निर्वहिते’</quote>ति ब्रह्मविद्यां प्रस्तुत्येदमाम्नायते । तस्मादिह ब्रह्मविद एव ब्रह्मप्राप्त्यभिसन्धिः ।
प्रजापतेरिति च हिरण्यगर्भ एवोच्यते । <quote>‘प्रजापतिर्वै हिरण्यगर्भ’</quote> इति श्रुतेरिति भावः ।
<pratika>सू॰ ।। सामीप्यात्तु तद्व्यपदेशः ।। ८ ।।</pratika> हिरण्यगर्भस्य प्रथमापत्यत्वेन परब्रह्मसन्नि-
कृष्टत्वात्तत्र तद्वाचिशब्द औपचारिकः । <quote>“तस्मादेतद्ब्रह्म नामरूपमन्नञ्च जायत”</quote> इति मन्त्र
इवेति भावः । <pratika>सू॰ ।। कार्यात्यये तदध्यक्षेण सहातः परमभिधानात् ।। ९ ।। परा-
न्तकाल इति</pratika> । परं हि हिरण्यगर्भस्य तन्मानेन शतवर्षपरिमितमायुः तदवसानकाल
इत्यर्थः । परामृतादिति ल्यब्लोपे पञ्चमी । परं ब्रह्म प्राप्येत्यर्थः ।। <pratika>सू॰ ।। स्मृतेश्च ।। १० ।।</pratika>
प्रतिसञ्चरः प्रलयः । अस्मिन्पक्षे फलितार्थमाह---<pratika>अत इति ।। सू॰ ।। परं जैमिनिर्मु-
ख्यत्वात् ।। ११ ।।</pratika> <quote>‘कार्यं बादरि’</quote>रिति प्रकृतहिरण्यगर्भापेक्षामुत्कृष्टत्वं परशब्दार्थ इति
व्याचष्टे---<pratika>हिरण्यगर्भादिति</pratika> । हिरण्यगर्भापेक्षया प्रत्यासत्त्यतिशयसत्वेन मुख्यकल्प-
त्वादित्यर्थः । <pratika>तत्रोपपत्तिमिति</pratika> । पदस्य शिवपरत्वे परममुख्यत्वसंभवेऽपि । तदनादरेण
