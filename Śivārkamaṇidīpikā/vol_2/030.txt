<pb n="030"/>
उक्तमर्थमाक्षिप्य समाधत्ते---
<sutra>।। सू ।। इतरव्यपदेशाद्धिताकरणादिदोषप्रसक्तिः ।। २१ ।।</sutra>
<quote>‘तत्त्वमसि’</quote><quote>‘अयमात्मा ब्रह्म’</quote>इत्यादिना कार्यभूतस्य जीवस्य कारणभूतब्रह्मत्व-
व्यपदेशात् अनन्यत्वमुपादितम् । एवं सति सर्वज्ञस्य परमेश्वरस्य सर्वगतस्य
जगदकरणं स्वस्य हितरूपं, तत्करणमहितरूपं च प्रसज्यते । ततश्च सर्वज्ञः
सत्यसंकल्प ईश्वरः स्वस्मादनन्यस्य जीवस्य तापः स्वस्येति जानन् कथं संसारनिमि-
त्तमहितं जगत्करणमनुवर्तते, हितं जगदकरणं च नानुवर्तते । ततश्च जीवादन-
न्यत्वे सिद्धे परमेश्वरस्य सर्वज्ञस्यापि स्वहिताकरणे स्वाहितकरणे च विवेकशू-
न्यत्वादिदोषप्रसक्तिः ।।
<!-- APPAYYA !-->
त्वजातं तत्प्रभवं तनुभुवनभोगस्थानभोगोपकरणनिकुरुंबं च गृह्यते । षटूत्रिंशत्तत्वमध्ये सदा-
शिवादिभूम्यंतचतुस्त्रिंशत्तत्वजातमेव सृज्यं शिवशक्तितत्वे तु तत्स्रष्टारौ परब्रह्मभूतौ शिवा-
विति मतमनुसृत्येदं भाष्यम् । वस्तुतश्शिवशक्तितत्वे अपि शिवाभ्यां सृज्ये जडे तत्वांतरे ।
<quote>‘शिवशक्त्यादि भूम्यंतं शरीरादि घटादि च । व्याप्याधितिष्ठति शिवस्तस्माद्विष्णुरुदाहृत’</quote> इति
शिवपुराणवचनात् <quote>‘शिवाहन्ता शिवमयी विद्यानन्दशरीरिणी । षट‍्त्रिंशत्तत्वरूपत्वमवाप्य
बहुरूपिणी’</quote> त्याश्वलायनस्मरणाच्च । इदं च मतं भाष्य एव प्रदेशांतरे तत्रतत्राविष्कृतम् ।
ननूत्तरसूत्रेण जीवब्रह्माभेदे दोष आशंक्यते तदनुपपन्नम् । अनन्यत्वं व्याप्यव्यापकभा-
वेनापृथग्भावरूपं न त्वभेदरूपमिति प्राग्दर्शितत्वेन शंकानवकाशादित्याशङ्क्यावतारयति-
उक्तमर्थमिति । अधिकं त्वित्युत्तरसूत्रकर्त्तव्येन एतच्छङ्कासमाधानेन स्थास्यन्तमर्थमालोच्य
मृद्धटादिदृष्टांतोक्तिसङ्गतिसमर्थनसमये तदुपयोगितया भाष्ये परं व्याप्यव्यापकभावेना-
नन्यदित्युक्तम् । सूत्रकारस्त्वेतच्छंकासमाधानसमय एव तमर्थमाविष्करिष्यति इत्यस्ति
शङ्कावकाश इति भावः <pratika>।। सू ।। इतरव्यपदेशाद्धिताकरणादिदोषप्रसक्तिः ।। २१ ।।
उपपादितामिति</pratika> । आरंभणसूत्र इति शेषः । ननु, ब्रह्मणः स्वाभिन्नजीवसंसारहेतुप्रपञ्चस-
र्गाकरणं हितं तत्करणमहितं च भवतु नाम । तथापि प्रपञ्चं सृजतु दृश्यंते हि लोके
स्वहितमकुर्वाणा स्वाहितं कुर्वाणाश्च तद्वद्ब्रह्मापि स्यादित्याशंक्याह—<pratika>ततश्चेति</pratika> । स्वस्य
हिताहितमजानन्वा जानन्नपि पारतंत्र्यात् स्वसंकल्पानुसारेण कर्तुमशक्तो वा स्वस्य हितं
न कुर्यादहितं च कुर्यात्, ब्रह्म तु न तथा सर्वज्ञत्वात्सत्यसंकल्पत्वाच्चेत्याशयः । ननु सर्वज्ञं
सत्यसंकल्पमपि ब्रह्म स्वस्य हितं मा करोतु अहितं च करोतु को दोषः न हि तेन तस्य सर्वज्ञत्वं
सत्यसंकल्पत्वं च हीयते येन स दोषः स्यादित्याशंक्याह—<pratika>ततश्चेति</pratika> । यथा स्त्रीपुत्रदारादिषु
क्रोधेन स्वयं मर्त्तुं विषं भक्षयतः क्रोधान्धस्येव तस्य विवेकशून्यत्वापत्त्या सार्वज्ञ्यमेव
हीयेतेति भावः । एवं चारंभणसूत्रादनन्यत्वमिति असद्व्यपदेशसूत्राच्चेदिति चानुवर्त्य एवं
सूत्रार्थो वर्णनीयः । <quote>‘अयमात्मा ब्रह्मे’</quote>त्यादिषु जीवात्मनि ब्रह्मभावव्यपदेशानन्यत्वं चेत्
हिताकरणादिना यो दोषः विवेकशून्यत्वं तस्य प्रसक्तिरिति । जीवब्रह्मणोरनन्यत्वे संगति-
भाष्योदाहृतस्वातंत्र्यास्वातंत्र्यादिव्यवस्थासिद्धस्य पूर्वपक्षभाष्योदाहृतस्रष्टृसृज्यभावादिरूप-
