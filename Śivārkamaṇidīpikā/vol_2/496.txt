<pb n="496"/>
<p>जगत्सृष्ट्यादावपि साम्यं दुर्वारं, <quote>‘परमं साम्यमुपैती’</quote>ति निर्विशेषश्रवणात् । ज-
गत्सृष्ट्यादिसाम्याभ्युपगमे च बह्वीश्वरत्वादीश्वरस्याद्वितीयत्वभङ्गप्रसङ्गः । अतः
कीदृशं साम्यमीश्वरेण मुक्तानां विवक्षितम् । जगत्सृष्ट्यादियुक्तं तद्वर्जं वेति
संशयः ।। किं प्राप्तम् ? <quote>‘स यदि पितृलोककामो भवती’</quote>त्यादिषु संकल्पमात्रा-
त्पितृलोकादिसृष्टिसामर्थ्यश्रवणात् <quote>‘इमांल्लोकान् कामान्नीकामरूप्यनुसंचरन्’</quote>
इति सर्वत्र व्यापारश्रवणात् परमेश्वरसाम्ये सङ्कोचायोगाच्च मुक्तस्य जगत्सृष्ट्या-
दिव्यापृतिरप्यस्तीति प्राप्ते ब्रूमः । मुक्तस्य परमेश्वरसाम्येऽपि जगत्सृष्ट्यादि-
व्यापारवर्जमेव स्वातन्त्र्यमस्य भोगवस्तुषु । <quote>‘यतौ वा इमानि भूतानि जायन्ते’</quote>
<quote>‘द्यावापृथिवी जनयन् देव एक’</quote> इत्यादिषु श्रुतं जगत्सृष्ट्यादिकं परमेश्वरस्य प्र-
करणादवगम्यते । सृष्ट्यादिप्रकरणेष्वसन्निहित एव जीवः । अतो न मुक्तस्य
जगत्सृष्ट्यादिकमस्ति ।।
<!-- APPAYYA !-->
णापि साम्यं प्राप्तमपोद्यत इति सङ्गतिः । तत्रैवं पूर्वपक्षः । परमसाम्यश्रुतेर्मुक्तस्य जग-
त्स्रष्टृत्वादिकमङ्गीकरणीयम् । न च समनिषेधश्रुतिविरोधात्साम्यं केनचिदेव रूपेणेति
सङ्कोचनीयमिति वाच्यम् । साम्यश्रुतिविरोधात्तन्निषेधश्रुतिरेव संसारिषु ब्रह्मसाम्यनिषे-
धविषयेति सङ्कोचोपपत्तेः । अधिकारवाक्यावगतफलविरोधेन <quote>‘को हि तद्वेद यद्यमुष्मिँल्लोक’</quote>
इत्यादेरिव साम्यनिषेधश्रुतेरेव स्तावकत्वकल्पनौचित्याच्च । अपि च साक्षादेवोपास्य-
गुणप्राप्तिः फलमवगम्यते यथाक्रतुरित्यादिश्रुतौ । न च परब्रह्मण्यैश्वर्यमात्रमुपास्यं न तु
निरङ्कुशं सर्वजगदैश्वर्यमतो मुक्तस्य स्वसङ्कल्पसृष्टकतिपयवस्त्वैश्वर्यसिद्धावपि यथाक्रतु-
वाक्यमुपपद्य इति वाच्यम् । <quote>‘सर्वस्य वशी सर्वस्येशानः एष सर्वेश्वरः कारणं तु ध्येयः
सर्वैश्वर्यसंपन्न’</quote> इत्यादिश्रुतिषु निरङ्कुशस्य सर्वैश्वर्यस्योपास्यत्वावगमात् । किंच मुक्तस्य सर्वेषु
लोकेषु कामचारः श्रूयते । न तस्य तत्तल्लोकगतफलभोगार्थत्वकल्पनं युक्तम् । ब्रह्मानन्दम-
नुभवतोऽपि विषयान्तरलिप्सया सञ्चाराभ्युपगमे तस्य निरतिशयत्वभङ्गापत्तेः । अतो
मुक्तस्य नियमनादिलीलार्थ एव लोकसञ्चारः । तस्मात्परमसाम्यतत्क्रतुन्यायसर्वलोकस-
ञ्चारादिप्रतिपादनदर्शनान्मुक्तस्यापि परमेश्वरवच्चगत्स्रष्टृतादिकमङ्गीकरणीयम् । न च
यस्य यद्ग‍ुणप्राप्तिर्यदधीना तस्य स गुणस्ततो न्यून इति नियमोऽस्ति । गुरोर्विद्यामधिगत-
वतां शिष्याणां तद्वदेव व्याख्यातृत्वप्रबन्धनिर्मातृत्वादिदर्शनात् । न च सृष्ट्यादिप्रकरणेषु
परमेश्वरस्यैव प्रकृतत्वान्मुक्तानामसन्निहितत्वाच्च परमेश्वरस्यैव सृष्ट्यादिव्यापारो न मुक्ता-
नामिति वाच्यम् । श्येनप्रकरणे श्येनवदिषोरसंनिहितत्वेऽपि <quote>‘समानमितरच्छ्येनेने’</quote>ति सा-
म्यवचनात्तदीयवैशेषिकाङ्गानामिषाविव मुक्तानां परमेश्वरसाम्यवचनात्तदीयसृष्ट्यादिव्या-
पाराणां तेषु सिद्ध्युपपत्तेः । गावामयनिकस्वरसामादिप्रकरणाम्नातानामपि प्रकरणान्तरा-
म्नातस्वरसामैककपालामिक्षाणां साप्तदश्यादिलिङ्गबलात्तदीयधर्मान्तरप्राप्तिवत् सर्वलो-
कसञ्चारादिलिङ्गबलान्मुक्तानां पारमेश्वरजगद्व्यापारप्राप्त्युपपत्तेश्चेति । सिद्धान्तस्तु मु-
क्तानां ब्रह्मणा साम्यश्रवणेऽपि जगत्सृष्ट्यादिव्यापारवर्जमेव साम्यमास्थेयम् । अन्यथा
जगत्कारणत्वस्य ब्रह्मलक्षणत्वोक्त्या जगत्स्रष्टुरेकत्वश्रुत्या च विरोधोपपत्तेः । तस्माद्यथा-
प्रकरणं परमेश्वरसाधारण एव जगद्व्यापारः नत्वसन्निहितमुक्तसाधारण इति । अथ लो-
