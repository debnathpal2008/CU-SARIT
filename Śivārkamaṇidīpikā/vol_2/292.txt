<pb n="292"/>
दिषु, तथैव चोदनादिभिः समाने दहराद्युपासने गुणानां प्राप्तिरिति गुणोपसं-
हारो युक्त एव ।। इत्युपसंहाराधिकरणम् ।। २ ।।</p>
<head>अथान्यथात्वाधिकरणम् ।। ३ ।।</head>
<head>अन्यथात्वं शब्दादिति चेन्नाविशेषात् ।। ६ ।।</head>
<p>वाजिनां छन्दोगानां चोद्गीथे प्राणदृष्ट्योपासनं शत्रुपरिभवफलं विधीयते ।
तत्र विद्यैक्यमस्ति न वा ।
<!-- APPAYYA !-->
पमा । तेन क१र्मणामंगोपसंहारोऽप्यत्र प्रसंगात्प्रसाधनीयः । चकारोऽवधारणार्थः ।।</p>
<head>इत्युपसंहाराधिकरणम् ।। २ ।।</head>
<head>अथ अन्यथात्वाधिकरणम् ।। ३ ।।</head>
<p><pratika>सू ।। अन्यथात्वं शब्दादिति चेन्नाविशेषात् ।। ६ ।।</pratika> चोदनाद्यविशेषाद्विद्यैक्यं विद्यैक्ये
गुणोपसंहारश्चेत्युभयं निरूपितम् । तद२पवादः क्रियते इति संगतिः । देवासुरसंग्रामो-
पक्रमाद्यैकरूप्यात् क्वचिदुद्गातरि प्राणदृष्टिरन्यत्रोद्गात्रा गातव्यस्य स्तोत्रसामद्वितीयभ-
क्तिरूपस्योद्गीथस्यावयवे प्रणवे प्राणदृष्टिरिति रूपविशेषभेदाच्च विद्यैक्यभेदसंशये पूर्वपक्षः ।
एकैव विद्या चोदनाद्यविशेषात् । उभयत्रापि ह्युपासनाविषया चोदना । <quote>‘भवत्यात्मना परास्य
द्विषन्भ्रातृव्यो भवति य एवं वेदे’</quote> त्येकत्र <quote>‘यथाश्मानमाखणमृत्वा विध्वंसते एवं हैव स
विध्वंसते य एवंविदि पापं कामयत’</quote> इत्यन्यत्र चोच्यमानं शत्रुपराभवरूपं फलम् । उपास्यं
रूपं प्राणः । उद्गीथविद्येत्याख्या । आखन्यतेऽनेनेत्याखणः । <quote>‘खनी घ चे’</quote>ति करणाधिकरण-
योर्विहितो घप्रत्ययः । तमाखणमित्यश्मविशेषणम् । णत्वं छांदसम् । कालायसवत्खननसाध-
नत्वेन दृढमित्यर्थः । अर्थाल्लोष्टादिकमिति कर्तृलाभः । <quote>‘यथाश्मानमृत्वा लोष्टो विध्वंसेते’</quote>ति</p>
<!-- APPAYYA !-->
<head>नयमणिमालायाम्</head>
<head>अथोपसंहाराधिकरणम् ।। २ ।।</head>
<sutra>सू॰ ।। उपसंहारोऽर्थाभेदाद्विधिशेषवत्समाने च ।। ५ ।।</sutra>
<lg><l>तत्तच्छाखोक्तगुणैर्विद्यानामुपकृतेर्लाभात् । विद्यैक्येऽपि न कार्यश्शाखान्तरगतगुणोपसंहारः ।। २०३ ।।</l></lg>
<lg><l>तेषामपि तद्विद्यात्संबंधस्याविशेषेण । ... ... ... ... ... पसंहारः ।। २०४ ।।</l></lg>
<head>इत्युपसंहाराधिकरणम् ।। २ ।।</head>
<head>सूत्रार्थचन्द्रिकायाम्</head>
<head>अथोपसंहाराधिकरणम् ।। २ ।।</head>
<sutra>सू ।। उपसंहारोऽर्थाभेदाद्विधिशेषवत्समाने च ।। ५ ।।</sutra>
<p><pratika>भगवत्पादमते</pratika>, सर्वत्रोपासनानामेकत्वेऽपि एकशाखास्थविद्यानां शाखान्तरस्थाधिकगुणानामुपसंहारोऽस्ति न <pratika>वेति
संदेहः</pratika> । यत्र यावन्तो गुणाः श्रुतास्तैवाकांक्षाशान्तेर्नोपसंहार इति <pratika>पूर्वपक्षः । सिद्धान्तस्तु</pratika>, समाने उपासने गुणो-
पसंहारो युक्तः । कुतः । <pratika>अर्थाभेदात्</pratika>=उपास्यगुणैर्निर्वर्त्यस्य उपासनारूपार्थस्य सर्वशाखास्वभिन्नत्वात् । तत्र दृष्टान्तः---
<pratika>विधिशेषवत्</pratika>=यथाग्निहोत्रस्य सर्वत्रैक्यात् तच्छेषाणामुपसंहारस्तद्वदित्यर्थः ।।</p>
<p><pratika>श्रीकण्ठमते</pratika> तथा <pratika>रामानुजमते च संदेहपूर्वपक्षादिक</pratika>मविशिष्टम् । <pratika>अर्थाभेदात्</pratika>=विद्योपकाररूपस्यार्थस्यैक-
त्वादित्यर्थः । <pratika><quote>‘विध्रिशेषवत्’</quote></pratika> इत्यत्र <pratika>रामानुजमते</pratika> परं वैश्वानरविद्यादिविधिशेषयता विहितस्य गुणस्य यथा तदुपकारायो-
पसंहारस्तथा वेदन्तान्तरेष्वपि तद्विद्याङ्गत्वाविशेषादुपसंहारो न्याय्य इति दृष्टान्तस्वरूपमन्यथा विवृतमिति विशेषः । अन्यद-
विशिष्टम् ।</p>
<p><pratika>आनन्दतीर्थमते</pratika>, अस्याधिकरणस्य उत्तराधिकरणसूत्रैस्सहैकाधिकरण्यसद्भावादुत्तरस्मिन्नधिकरण एव तस्य निरूपणी-
यत्वान्नात्र तन्निरूपणावकाश इति वेद्यम् ।। <pratika>इति सूत्रार्थचन्द्रिकायामुपसंहाराधिकरणम् ।। २ ।।</pratika></p>
<note>(१) <quote>‘कर्माङ्गानामुपसंहारोऽप्यत्र’</quote> इति ख. पाठः ।</note> <note>(२) <quote>‘तस्य क्वचिदपवादः’</quote> इति ख. पाठः ।</note>
