<pb n="378"/>
अथ नानाशब्दाद्यधिकरणम् ।। ३३ ।।
<sutra>सू ।। नाना शब्दादिभेदात् ।। ५६ ।।</sutra>
इह परविद्यायामेकीकरणेनोपासनमुत भेदेनेति संशये नानाशाखाश्रुता-
नामपि विद्यानां वेद्यस्य ब्रह्मण एकत्वादेकीकरणेनोपासनम् । इति प्राप्ते
उच्यते---अनन्तश्रुतिबोध्यानामनन्तानां विद्यानामेकीकृत्यानुष्ठानायोगात् स्वरू-
पैक्येऽपि ब्रह्मणो गुणभेदात् विद्याभेदः । यत्र गुणभेदो नास्ति तत्र स्थाना-
दिभेदाद्विद्याभेदः । राजादिगुणभेदादिन्द्रस्य पुरोडाशदानभेदवत् गार्हपत्य-
स्थानादिभेदादग्रेरूपचारभेदवच्च विद्याभेद उपपन्न इति निरूपितम् । अतो
<!-- APPAYYA !-->
<head>अथ नानाशब्दाद्यधिकरणम् ।। ३३ ।।</head>
<p><pratika>सू॰ ।। नानाशब्दादिभेदात् ।। ५६ ।। यत्र गुणभेद इति</pratika> । सत्यविद्यायां हि <quote>‘सयो
हवैतन्महद्यक्षं प्रथमजं वेदे’</quote>त्यत्र वेद्यस्य सत्यस्य ब्रह्मणो गुणभेदो नाम्नातः । तत्राक्षादि-
त्यस्थानभेदात् विद्याभेद इत्यर्थः । ननु दहरवैश्वानरादिविद्यासु प्रत्ययावृत्तिरूपोपासन-
स्यैकरूपत्वाद्वेद्यस्य ब्रह्मणस्सर्वत्रैकरूपत्वाच्च विद्यैक्यमाशङ्क्य <quote>‘यथें द्राय राज्ञ’</quote>इत्यत्र हविः-
प्रदानरूपस्य यागस्य सर्वत्रैकरूपत्वेऽपि यष्टव्यस्येंद्रस्येकत्वेऽपि राजादिगुणभेदाद्यागभेदः
तथा वेद्यगुणभेदाद्विद्याभेदः इति <quote>‘प्रदानवदेव तदुक्त’</quote>मित्यधिकरणे निरूपितम् । स्थान-
भेदाद्विद्याभेद इत्यपि आयतनभेदादग्नीनामुपचारभेदवदिति तत्रैव निरूपितप्रायं । किम-
र्थमिदमधिकरणमित्याशङ्क्य तत्राधिकरणे निरूपितत्वं तावदंगीकरोति । <pratika>राजादिवदिति</pratika> ।
तेनैव न्यायेनात्रापि निर्णय इत्यत आह---<pratika>अत इति</pratika> । न च शब्दाद्यनुबन्धभेदस्तत्र नोक्त
इति तदर्थमिदमधिकरणं स्यादिति शङ्कनीयम् । <quote>‘यजति जुहोति ददाती’</quote>त्यादिपदपर्या-
यधातुभेदे हि शब्दान्तरन्यायः प्रवर्त्तते । विद्याप्रकरणेषु <quote>‘ध्यायेदुपासीत क्रतुं कुर्वीते’</quote>ति
धातुभेदेऽपि नापर्यायतास्ति । न चोपकोसलविद्यादिषु केवलं विदिधातुप्रयोगोऽपि दृ-
श्यते । तस्य ज्ञानसामान्यवाचित्वं नोपास्तिपर्यायतास्तीति वाच्यम् । ध्यानस्यैव साक्षात्का-
रजनकताया लोकदृष्टत्वेन <quote>‘ततस्तु तं पश्यते निष्कलं ध्यायमान’</quote> इति श्रुतिप्रतिपन्नत्वेन
च मोक्षापेक्षितसाक्षात्कारसिद्धये तेषु विधिश्रवणस्य विद्यान्तरश्रुतोपासनार्थत्वस्यावश्याङ्गी-
कर्तव्यतया फलतः पर्यायत्वप्राप्तेः । न चावृत्त्यनपेक्षा सकृदेवानुष्ठेया साक्षात्कारद्वारिका,
काचन मुक्तिहेतुर्विद्यास्ति । येनावृत्त्यनावृत्तिगुणविधावाचकधात्वोरपर्यायत्वेन तत्र शब्दा-
न्तरन्यायस्समर्थेति तथाभूतविद्यायां प्रमाणाभावात् । तत्सत्वे च किमुपकोसलविद्याद-
योऽपि तथैवावृत्तिनिरपेक्षाः मोक्षहेतव इति शङ्काया अशक्यनिरसनत्वेन तेषामुपासना-
विशेषत्वाभ्युपगमस्य निर्मूलत्वापत्तेः । न च क्वचिद्विद्यायां विद्योपास्तौ व्यतिकरितप्रयोग-
सत्वात् तत्र विदे छागविदेन्यायेनोपासनापर्यवसानमस्तीत्येतावतान्यत्रापि तथा कल्पनं
युक्तम् । कर्मकाण्डेऽपि <quote>‘योऽश्वमेधेन यजते य उ चैनमेवं वेदे’</quote>त्यादेरुपासनार्थत्वकल्प-
नाप्रसङ्गा<quote>‘च्चित्रया यजेत पशुकाम’</quote> इत्यादावपि पशुशब्दस्य छागार्थत्वकल्पनाप्रसंगाच्च ।
तस्माद्विद्याविधिषु मुख्यस्य शब्दांतरस्यासंभवात् तत्तद्विद्याप्रकरणाम्नाता साधारणगुण-
कलापविशेषितविद्याविधय एव शब्दांतराणीव भवंति । <quote>‘अर्थेनैव विशेषो हि निराकार-
