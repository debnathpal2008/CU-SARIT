<pb n="161"/>
प्रकारकमेवासंकीर्णं भवतीति । अनेन परब्रह्मज्ञानविशेषेण विगलितदेहाभि-
मानानां महाव्याप्त्या पराहंभावमुपगतानां मुक्तात्मनां निरतिशयत्वेन नित्य-
त्वेन च ज्ञानादीनां स्वाभाविकानां सांसारिकज्ञानादितो व्यतिरेक इति सिद्धम् ।।
अज्ञानोपाधिभ्यां ब्रह्मैव संबध्यत इति यदुक्तं, तत्र न व्यवस्थेत्याह—
<sutra>।। सू ।। आभासा एव च ।। ४९ ।।</sutra>
सत्यमिथ्योपाधिभ्यां बद्धस्य ब्रह्मण एव जीवभाव इति पक्षद्वयेऽपि युक्तय
आभासा एव ।।
तथा हि—
<sutra>।। सू ।। अदृष्टानियमात् ।। ५० ।।</sutra>
सत्यमिथ्योपाधिकृतत्वे ह्यात्मनां ब्रह्मण एवाज्ञानमुपाधिश्चेति तत्कृतेना-
दृष्टेनापि न नियमः ।।
किं च—
<sutra>।। सू ।। अभिसंध्यादिष्वपि चैवम् ।। ५१ ।।</sutra>
अदृष्टहेतुभूताभिसंध्यादिषु चैवमेव नियमाभावः ।।
<!-- APPAYYA !-->
लंघिचिच्छक्तिव्याप्तिकानां ब्राह्मणादीनां ज्ञानसुखादेः शूद्रादिगतज्ञानसुखाद्यव्यतिरेकस्त-
दवैरूप्यमेव भवति । यथा शूद्रादीनां ज्ञानसुखादिकं यथाकारणलाभं परिमितं भवति तथैव
ब्राह्मणादीनामपि भवतीति यावत् । अतः प्रथमकल्पो न संभवति । द्वितीयकल्पस्तु
बद्धानां मलावृतचिच्छक्तिकत्वान्न संभवति । अत एव बद्धमुक्तसाम्यापादनरूपा द्वितीय-
शंकापि न प्रवर्तते । परमेश्वरसाक्षात्कारसंपन्नां चिच्छक्तिव्याप्तिमुपगतानां हि मुक्तानां
ज्ञानसुखादिकमभिव्यक्तं परिमितात्सांसारिकज्ञानसुखैश्वर्यादितो निरतिशयत्वेन विलक्ष-
णमेव भवतीति । एवं बद्धानां ज्ञानसुखादिकं यथाकारणलाभं व्यवस्थितमेकप्रकारं
भवति । मुक्तानां तु तत्स्वाभाविकमावरणापायादभिव्यक्तं निरतिशयत्वेन तद्विलक्षणं
भवतीति व्यवस्थोपपादिता । एवं व्यवस्था मिथ्योपाध्यवच्छिन्नब्रह्मजीववादे सत्योपाध्य-
वच्छिन्नब्रह्मजीववादे च पूर्वपक्षिते न संभवतीति प्रतिपादनार्थत्वेन उत्तरसूत्राण्यवतार-
यति—<pratika>अज्ञानेति । सू ।। आभासा एव च ।। ४९ ।।</pratika> असत्यमज्ञानं सत्यं शरीरान्तःकर-
णादिकं वोपाधिर्भवत् स्वयं भिन्नभिन्नमप्येकस्यैव ब्रह्मण उपाधिर्भवेत् । न तावता तदुप-
हितं ब्रह्म भिद्यते । न खलु दारुखण्डे निपतन्कुठारः दारुखण्डमिव ब्रह्मणि समवयन्नु-
पाधिर्ब्रह्म भिनत्ति । तथा च भोगानाश्रयाणामुपाधीनां भेदेऽपि विचित्रभोगाश्रयस्यै-
कत्वेन भोगसांकर्यमपरिहार्यमिति । इत्येवं तदसांकर्योपपादकयुक्तय आभासा इति भावः ।
अदृष्टादेर्भोगव्यवस्था भविष्यतीत्याशंकानिराकरणार्थान्युत्तरसूत्राणीति दर्शयति—<pratika>तथा
हीति । सू ।। अदृष्टानियमात् ।। ५० ।।</pratika> अदृष्टमप्यज्ञानाद्युपाधिभिरुपहितस्यैकस्यैव
ब्रह्मणो धर्मो भवन्न व्यवस्थापकमित्यर्थः । <pratika>सू ।। अभिसन्ध्यादिष्वपि चैवम् ।। ५१ ।।</pratika>
अदृष्टाहेतुसंकल्पानुष्ठानशरीरादिप्रतिनियमाद्व्यवस्था भविष्यतीति शंकानिराकरणायादृष्टे
दर्शितस्यानियमापादकन्यायस्य संकल्पादिष्वतिदेशार्थमिदं सूत्रम् । नन्वात्मप्रदेशव्यवस्थया
