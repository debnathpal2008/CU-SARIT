<pb n="131"/>
अथ तेजोऽधिकरणम् ।। ४ ।।
<sutra>सू ।। तेजोऽतस्तथा ह्याह ।। १० ।।</sutra>
अत्र वाय्वादिकार्यं साक्षाद्ब्रह्मण उत्पद्यते स्वस्वपूर्वकारणाद्वेति संदेहे सति
स्वस्वपूर्वकारणादिति पूर्वपक्षः । तथा हि <quote>‘आकाशाद्वायुरिति’</quote> श्रुतेर्वायुराका-
शादेवोत्पद्यते न साक्षाद्ब्रह्मणः । तेजोऽपि तता वायोरेव । तथा <quote>‘वायोरग्नि’</quote>-
रित्याह श्रुतिः ।।
<!-- APPAYYA !-->
<head>अथ तेजोऽधिकरणम् ।। ४ ।।</head>
<p>एवं ब्रह्मव्यतिरिक्तस्य कृत्स्नस्य प्रपञ्चस्य ब्रह्मकार्यत्वमविरोधेनोपपादितम् । अथ त-
त्कार्यत्वं साक्षादेव न तु परंपरयेत्येतदविरोधेनोपपादयितुमधिकरणम् <pratika>।। सू ।। तेजोऽतस्तथा-
ह्याह ।। १० ।।</pratika> <quote>‘आत्मन आकाश’</quote> इत्यादिसृष्टिवाक्यागतानां पंचम्यंतानामाकाशादि-
शब्दानां महाभूततदन्तर्याम्यन्यतरपरत्वानवधारणात्संशयं दर्शयति —<pratika>अत्रेति । आका-
शाद्वायुरिति । श्रुतेरिति</pratika> । आकाशशब्दस्य वियति तदंतर्यामिणि ब्रह्मणि च शक्ते-
रविशिष्टत्वेऽपि वियत्परत्वमेव युक्तम् । लौकिकवैदिककारणप्रसिद्ध्यतिशयानुग्रहात्
<quote>‘आत्मन आकाश’</quote> इति तत्रैव प्रथमांतस्याकाशशब्दस्य वियत्परतायाः क्लृप्तत्वाच्चांतर्यामिणः
कार्यत्वासंभवादिति भावः । <pratika>तेजोऽपि तथा वायोरेवेति</pratika> । उक्तन्यायादेव <quote>‘तत्तेजोऽ-
सृजते’</quote> ति छांदोग्यवाक्यं परंपराकारणत्वविषयमिति न तद्विरोध इति भावः । ननु छांदो-
ग्यश्रुतौ <quote>‘तत्तेज ऐक्षते’</quote> त्यत्र तेजश्शब्दस्यांतर्यामिपरत्वं वाच्यम् । ईक्षणलिंगात् । अत-
स्तैत्तिरीयकगतानामपि कारणपराणामाकाशादिशब्दानामंतर्यामिपरत्वं स्यादिति शङ्का-</p>
<!-- APPAYYA !-->
<head>सूत्रार्थचन्द्रिकायाम्</head>
<head>अथ असंभवाधिकरणम् ।। ३ ।।</head>
<sutra>सू ।। असंभवस्तु सतोऽनुपपत्तेः ।। ९ ।।</sutra>
<p><pratika>भगवत्पादमते</pratika>, पूर्वमसंभावितोत्पत्तिकयोर्वाय्वाकाशयोरुत्पत्तिरस्तीति श्रुतिबलादुक्तम् । तद्वद्ब्रह्मान्तराह्ब्रह्मोत्पत्तिः
श्रुतिबलादस्त्विति दृष्टान्तसंगत्येदमारभ्यते—<pratika>असंभवस्त्विति</pratika> । अत्र <quote>‘न चास्य कश्चिज्जनिता न चाधिपः’</quote> इत्यादीनां
ब्रह्मणो नित्यत्वप्रतिपादकश्रुतीनां <quote>‘त्वं जातो भवसि विश्वतोमुखः’</quote> इति श्रुत्या विरोधोऽस्ति न वेति <pratika>संदेहः</pratika> । विरो-
धोऽस्तीति <pratika>पूर्वपक्षः । सिद्धान्तस्तु, सतस्तु</pratika> सदात्मकस्य ब्रह्मण एव । <pratika>असंभवः</pratika>=उत्पत्त्यसंभः । कुतः ।
<pratika>अनुपपत्तेः</pratika>=सत्सामान्यात्सत्सामान्यस्योत्पत्त्यनुपपत्तेः । विशेषस्यैव हि घटादेर्मृत्सामान्यजन्यत्वदर्शनात् । जन्मश्रुति-
श्चौपाधिकविषया । अतो नित्यं ब्रह्मेत्यविरोधः ।।</p>
<p><pratika>श्रीकण्ठमते</pratika>, यद्यपि पूर्वपक्षसिद्धान्तादिकं पूर्वस्मादविशिष्टम् । तथापि तदुपपादनप्रकारः परं भिद्यते—यथा—<quote>‘सदेव
सोम्येदमग्र आसीत्’</quote> इति सद्रूपाह्ब्रह्मण आकाशादीनामुत्पत्तिरिति निरूपितम् । सर्वकारणस्य सतोऽपि ब्रह्मणः कुतश्चि-
दुत्पत्तिरस्ति वा न वेति <pratika>संदेहः</pratika> । <quote>‘असंद्वा इदमग्र आसीत् । ततो वै सदजायते’</quote> ति श्रवणात्सर्वविकारेभ्यः
पूर्वमसतः कारणात्सद्रूपं ब्रह्मापि जायत इति <pratika>पूर्वपक्षः । सिद्धान्तस्तु</pratika>, <quote>‘सदेव सोम्येदमग्र आसीदेकमेवाद्वितीयं’</quote>
<quote>‘यदा तमस्तन्न दिवा न रात्रिर्न सन्न चासच्छिव एव केवलः’</quote> इति शिवस्य ब्रह्णण एवावधारणात्तदा सर्वनिषेधादसतस्स-
ज्जनिप्रतिषेधाच्च तस्यासंभव एव । तदन्यस्य तु अनुपपत्तेः संभवः इति । अत्र <quote>‘अनुपपत्ते’</quote> रित्येतत्तदन्यस्य
संभवहेतुतया व्याख्यातमित्यपि पूर्वस्माद्विशेषः । ततो ब्रह्मण एवानुत्पत्तिस्तदन्यस्य सर्वविज्ञानप्रतिज्ञानुपपत्तेरुत्प-
त्तिरिति सूत्रार्थः फलितः ।।</p>
<p><pratika>रामानुजमते</pratika>, अस्यापि सूत्रस्य पूर्वसूत्रवत्पूर्वाधिकरणशेषतयैव निवेशातत्रैव व्याख्याततया न पुनर्विवरणा-
वकाशः । सूत्रार्थः परं श्रीकण्ठमतादविशिष्ट इति स्पष्टमेव ।।</p>
<p><pratika>आनन्दतीर्थमते</pratika>, इदमप्यविशिष्टार्थमेव शांकरमतात् । तुशब्दोऽवधारणे । <pratika>सतः</pratika>विष्णोः । <pratika>असंभवस्तु</pratika>=
अनुत्पत्तिरेव । न <quote>‘त्वसतः सदजायते’</quote> ति श्रुत्या असतस्सकाशादुत्पत्तिर्वाच्या । कुतः । <pratika>अनुपपत्ते</pratika>=विष्णोरसदुत्प-
त्तरयोगादित्यर्थः ।। <pratika>इत्यसंभवाधिकरणम् ।। ३ ।।</pratika></p>
