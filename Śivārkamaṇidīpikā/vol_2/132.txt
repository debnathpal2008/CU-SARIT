<pb n="132"/>
<sutra>सू॰ ।। आपः ।। ११ ।।</sutra>
<quote>‘अग्नेराप’</quote> इति श्रुतेरापोऽप्येग्नेरेवेति ।।
<sutra>सू॰ ।। पृथिवी ।। १२ ।।</sutra>
<quote>‘अद्भ्यः पृथिवी’</quote> ति श्रुतेरद्भ्यः एव पृथिवी । अतो ब्रह्मण एव साक्षान्नोत्प-
द्यंते भूतानि ।।
<sutra>सू॰ ।। अधिकाररूपशब्दान्तरेम्यः ।। १३ ।।</sutra>
छांदोग्येऽपि <quote>‘ता अन्नमसृजन्ते’</quote> त्यन्नशब्देन पृथिव्येवोच्यते । सर्वभूतसृष्ट्य-
धिकारात् <quote>‘यत्कृष्णं तदन्नस्ये’</quote> ति रूपविधानाच्च । <quote>‘अद्भ्यः पृथिवी’</quote> ति शब्दाच्च ।
अतः पृथिव्येवाद्भ्य उत्पद्यते । तदेवंन्यायेन ब्रह्म न सर्वेषां साक्षात्करणं
किंतु परंपरयेति ।।
सिद्धान्त उच्यते—
<sutra>सू॰ ।। तदभिध्यानादेव तु तल्लिंगात्सः ।। १४ ।।</sutra>
ब्रह्मण एव तु साक्षात्सर्वभूतोत्पत्तिः । तथा हि—
<quote>‘तस्माद्वा एतस्मादात्मन आकाशस्संभूतं’</quote> इत्यारभ्य वाय्वादीनां पृथिव्यं-
तानां न पूर्वपूर्वकारणादुत्पत्तिरुच्यते । किं तु पूर्वपूर्वकारणादाकाशादिविशि-
ष्टात् ब्रह्मण एवोत्तरोत्तरवाय्वादिकार्योत्पत्तिरुच्यते इति परमात्मा शिव एव
<!-- APPAYYA !-->
<pratika>निराकरणार्थं सूत्रम्—सू ।। आपः ।। ११ ।।</pratika> <quote>‘अतस्तथा ह्याहे’</quote> ति पूर्वसूत्रादनुषङ्गः ।
<pratika>आपोऽप्यग्नेरेवेति</pratika> । छांदोग्येऽपि कारणपरतेजश्शब्दस्य पूर्वोक्त१युक्तिभिः भूतविशेष-
परत्वमेव युक्तमीक्षणं तु प्रथमश्रुततेजश्शब्दानुसारेण <quote>‘तस्माद्यत्र क्वच शोचति स्वेदते
वा पुरुषः तेजस एव तद्ध्यापो जायन्त’</quote> इति वाक्यशेषदर्शनाच्च गौणं भविष्यतीति
भावः । <pratika>सू ।। पृथिवी ।। १२ ।।</pratika> अत्रापि पूर्ववदनुषंगः । यद्यपि पूर्वसूत्रोक्तन्यायेनैवाद्भ्य
एव पृथिवीत्ये२तत्सिद्धं तथापि छांदोग्ये <quote>‘ता अन्नमसृजन्ते’</quote> ति श्रवणात् <quote>‘तस्माद्यत्र क्व च
वर्षति तदेव भूयिष्ठमन्नं भवती’</quote> ति तद्वाक्यशेषाच्च तद्विरोधशंकां प्रसज्यैतदविरोधो-
पपादनस्यावसरदानायेदं सूत्रम् । तामेव प्रसक्तां शङ्कां निराकर्त्तुमुत्तरसूत्रम्—<pratika>सू ।। अधि-
काररूपशब्दान्तरेभ्यः ।। १३ ।। यत्कृष्णं तदन्नस्येति रूपविधानाच्चेति</pratika> । पृथिव्यामेव
हि प्रायिकतया कृष्णं रूपं दृश्यते न व्रीहियवादिष्वदनीयेष्विति भावः । अतः पृथिव्येवाद्भ्य
उत्पद्यत इति महाभूताधिकाररूपस्य प्रकरणस्य कृष्णरूपात्मकस्य लिंगस्य श्रुत्यंतरगतयथासं-
ख्याम्नानरूपस्य स्थानप्रमाणस्य चेति प्रमाणत्रयस्यान्नश्रुतिवर्षणप्रयुक्तभूयिष्ठत्वलिंगरूप-
प्रमाणद्वयापेक्षया बलवत्त्वादिति भावः । <pratika>सू ।। तदभिध्यानादेव तु तल्लिङ्गात्सः ।। १४ ।।
आकाशादिविशिष्टादिति</pratika> । इदमाकाशाद्यभिमानिसदाशिवादिशरीरकत्वस्यापि वक्ष्य-
माणस्योपलक्षणम् । <pratika>शिव एवेति</pratika> । अनेन सौत्र एवकारो भिन्नक्रम इति दर्शितम् ।
तेन प्रथमान्ताकाशादिपदोक्तोऽपि तत्तद्विशिष्टश्शिव एव । <quote>‘तदैक्षत बहु स्या’</quote> मिति
तदभिध्यानात् । तस्य स्वरूपान्यथाभावरूपकार्यत्वासंभवेऽपि स्वविशेषणभूतधर्मान्यथा-
भावरूपकार्यत्वसंभवादिति सूच्यते । <quote>‘तदैक्षत बहु स्यां प्रजायेये’</quote> तिवदिति दृष्टांतो-
<note>(१) <quote>‘युक्तिभ्यां’</quote> इति ख पाठः</note> <note>(२) <quote>‘त्येतदपि सिद्ध्यति’</quote> इति ख पाठः ।</note>
