<pb n="040"/>
शास्त्रप्रमाणके ।।
सर्वशक्तिमत्त्वेन सर्वोपपत्तिमाह---
<sutra>।। सु ।। सर्वोपेता च तद्दर्शनात् ।। ३० ।।</sutra>
<quote>‘पराऽस्य शक्तिर्विवधैव श्रूयते स्वाभाविकी ज्ञानबलक्रिया च ।।’</quote> <quote>‘मायां तु
प्रकृतिं विद्यान्मायिनं तु महेश्वरम् । तस्यावयवभूतेन व्याप्तं सर्वमिदं जगत् ।।’</quote>
इत्यादिदर्शनात् सर्वाऽपि शक्तिर्ब्रह्माश्रितेति विज्ञायते । अतः सर्वशक्तिमतः
तस्य किं न संभवति ।।
<sutra>।। सू ।। विकरणत्वान्नेति चेत्तदुक्तम् ।। ३१ ।।</sutra>
<quote>‘न तस्य कार्यं करणं च विद्यते’</quote> इति ब्रह्मणो विकरणत्वमुच्यते ततोऽस्य
न कारणत्वमिति चेत्—न, तस्योत्तरं <quote>‘शब्दमूलत्वा’</quote> दिति पूर्वमूक्तमेव । विचित्रा-
नन्तशक्तिशबलमायापरमशक्तिविशिष्टः परमेश्वरः स्वशक्तिशकलेन प्रपञ्चाकारः
स्वतः प्रपञ्चातीतश्च भवतीत्यत्र <quote>‘मायां तु प्रकृतिं विद्यान्मायिनं तु महेश्वरम् ।
तस्यावयवभूतेन व्याप्तं सर्वमिदं जगत् ।।’</quote> इति श्रुतिरेव भगवती प्रमाणम् ।
अत्र विषये पुराणं च---
<quote>‘विश्वोत्तरोत्तरविचित्रमनोरथस्य यस्यैकशक्तिशकले सकलः समाप्तः ।
अध्वानमध्वपतिमध्वविदो वदन्ति तस्मै नमः सकललोकविलक्षणाय ।।’</quote> इति ।
<!-- APPAYYA !-->
गप्रदेशवर्त्तिनश्चाभ्युपगम्यंते । ततश्च परमाण्वोस्संयोगस्य कृत्स्नपरमाणुत्वव्यापित्वं वा
निष्प्रदेशयोस्तयोः प्रदेशवत्त्वं वा तयोस्संयोगाभावेऽपि द्व्यणुकजननं वा दृष्टविरुद्धं तैर-
भ्युपगंतव्यमापद्यते । न हि शास्त्रप्रमाणके ब्रह्मणि शुष्कतर्काणां शास्त्रविरोधेनेव शुष्क-
तर्कप्रमाणके प्रधानादौ केनचिदुपायेन तेषां कुतर्कत्वमुपपादयितुं शक्यम् । प्रधानादिक-
ल्पकतर्काणां तत्प्रतिक्षेपकतर्काणां च दृष्टसाधर्म्यमूलत्वस्याप्रयोजकत्वस्य च तुल्यत्वात्
प्रत्युत तर्कप्रतिक्षेपकतर्काणामेव प्रयोजकत्वाच्चेति भावः । उत्तरसूत्रमवतारयति—<pratika>सर्वश-
क्तिमत्त्वेनेति</pratika> । श्रुतिबलेन प्राक्परिणामित्वेऽपि परिपूर्णत्वमुपपादितमिदानीं श्रुत्यवग-
तसर्वशक्तिमत्त्वेन तदुपपद्यत इति भावः । सू ।। सर्वोपेता च तद्दर्शनात् ।। ३० ।। <pratika>अतः
सर्वशक्तिमत इति</pratika> । अल्पशक्तिमतामपि हि प्रपञ्चान्तर्गतचिदचिद्वस्तूनामतर्कणीया बहुवि-
धवैचित्री दृश्यते, किमुत सर्वशक्तिमत इति भावः । शक्तिमतामपि चेतनानां करणकलेबरव-
त्त्वएव शक्‍त्युन्मेषो दृष्टः । अतस्तद्रहितस्य सदपि सर्वशक्तिमत्त्वमध्ययनादिरहितस्य धीशक्ति-
मत्त्वमिवाप्रयोजकमित्याशङ्कानिराकरणार्थं सूत्रम्—<pratika>विकरणत्वान्नेति चेत्तदुक्तम् ।। ३१ ।।</pratika>
करणग्रहणं कलेबरस्याप्युपलक्षणम् । तदुक्तं तस्य चोद्यस्य <quote>‘श्रुतेस्त्वि’</quote>ति सूत्रेणोत्तरमु-
क्तमित्यर्थः । कल्प्येश्वरवाद एवायं दोषो भवेत् न तु श्रौतेश्वरवाद इति भावः ।
<pratika>स्वशक्तिशकलेनेति</pratika> । शक्त्यवस्थारूपस्य पुरुषस्य शकलशब्देन ग्रहणं पुरुषावस्थापरि-
णामेऽपि शक्तेरवैकल्यद्योतनार्थम् । <pratika>विश्वोत्तरेति</pratika> । मनोरथः सङ्कल्पः । सकलः षड्वि-
धोऽप्यध्वा । समाप्तः विश्रांतः । अध्वविदः वैदिकं सन्मार्गं जानानाः त्रयीविद्याविदः । <pratika>व-
दन्ति</pratika> <quote>‘अध्वनामध्वपते श्रेष्ठस्याध्वनः पारमशीये’</quote> त्यादिष्वामनंति । अधिकरणार्थमुपसं-
