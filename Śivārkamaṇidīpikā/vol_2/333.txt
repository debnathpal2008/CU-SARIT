<pb n="333"/>
तत्र विहाररूपार्थोपलब्धेः । <quote>‘स स्वराङ्गवति तस्य सर्वेषु लोकेषु कामचारो भवति’</quote>
इति दृश्यते । लोकवत्, यथा लोके राजाश्रितानां पुरुषाणामनितरपुरुषसाधार-
णसर्वार्थसिद्धिः । अतो मार्गश्रुतिरपि न बाध्यते, देहवियोगकाले सकलकर्मक्ष-
येऽपि विद्यामाहात्म्याल्लिङ्गशरीरावस्थानेन मार्गगतिः, तत्तद्देशविहारचन्द्रसंवा-
दादिसर्वार्थसिद्धिसंभवादिति ।।
एवं प्राप्ते सिद्धान्त उच्यते---
<sutra>सू ।। गतेरर्थवत्त्वमुभयथाऽन्यथा हि विरोधः ।। ३० ।।</sutra>
देहवियोगकाले विरजानद्यतिक्रमणकाले च इत्युभयथा कर्मक्षये सत्येव देव-
यानगतेः प्रयोजनवत्त्वम् । अन्यथा देहवियोगकाल एव सर्वकर्मक्षये तदनन्तर-
मेवासौ मुक्त इति देवयानगतेर्निष्प्रयोजनत्वात् देवयानगतिश्रवणस्य <quote>‘परं ज्यो-
तिरुपसंपद्य स्वेन रूपेणाभिनिष्पद्यते’</quote> इति देवयानेन ब्रह्मप्राप्त्यनन्तरमेव धीवि-
कासादिरूपस्वरूपाविर्भावश्रवणस्य च विरोधः स्यात् । एवं च यद्यपि विद्यासा-
मर्थ्याद्देवयानेन गतिस्तत्तद्देशविहारचन्द्रसंवादादिकमग्रिमविहारादिवदुपपद्यते ।
तथाऽपि यावद्ब्रह्मप्राप्ति धीसंकोचरूपसंसारानुवृत्तिः विद्यासामर्थ्यान्नोपपद्यत इति
तन्मूलभूतकर्मलेशानुवृत्तिरवश्यमेष्टव्या । न च परमेश्वरसंकल्पविशेषादेव तद-
नुवृत्तिः स्यादिति वाच्यम्, तस्यौवास्माभिः कर्म<ref>(मूल)</ref>तयोच्यमानत्वात्, न ह्य-
स्मन्मते विहितनिषिद्धाचरणप्रयुक्तपरमेश्वरसंकल्पव्यतिरेकेण पुण्यपापे स्तः ।।
ननु ब्रह्मप्राप्त्यनन्तरधीविकासादिस्वरूपाविर्भावश्चेत् तावत्पर्यन्तं धीसंकोच-
हेतुकर्मानुवृत्त्या भाव्यम् । कथं विरजानद्यतिक्रमणानन्तरमेव कर्मक्षयः ।।
उच्यते---प्राकृतप्रपञ्चसीमावध्यतिक्रमणमेव परमाकाशरूपपरमशिवपदप्राप्ति-
रिति सैव <quote>‘परं ज्योतिरुपसंपद्य’</quote> इत्यनेन ब्रह्मप्राप्तिर्विवक्षिता । विष्णुपदसंब-
न्धिनी विरजानदी प्राकृतप्रपञ्चसीमावधिः । तदनुप्रवेशतः प्रक्षीणसर्वकर्मलेपा
<!-- APPAYYA !-->
रादय आम्नायन्ते । ते ब्रह्मविद्यासामर्थ्यलब्धैरप्राकृतैश्शरीरेन्द्रियैरुपपादनीयाः । एवं सर्व-
कर्मक्षयेऽपि ब्रह्मविद्यासामर्थ्यादेव मार्गगतिपर्यन्तं सूक्ष्मशरीरस्यानुवृत्त्या चन्द्रसंवादादि-
रुपपन्नः । लोके राजाश्रितपुरुषाणामपि ह्यभिमतार्थसिद्धिसंपादकसकलसाधनसंपत्तिर्दृ-
श्यते । किमुत परंब्रह्मैव शरणं प्राप्तानामिति भावः । <pratika>सू॰ ।। गतेरर्थवत्त्वमुभयथाऽन्यथा
हि विरोधः ।। ३० ।।</pratika> धीसंकोचानुप्रवृत्त्यर्थं तन्मूलकर्मलेशानुवृत्तिरवश्यमभ्युपगन्तव्येति
विद्यासामर्थ्याद्भवदपि कर्मणो हानं कस्यचिद्देहवियोगकाले कस्यचिद्विरजानद्यतिक्रमणा-
नन्तरमिति व्यवस्थापनीयम् । अत<quote>‘स्तत्सुकृते’</quote>त्यादि श्रुतिरपि न पाठक्रमात्प्रच्यावनीया ।
न हि देहवियोगकाल एव सर्वकर्महानमिति पूर्वपक्षिणापि वक्तुं शक्यम् । केषांचित्कर्मणां
विद्योदये सत्येव हानस्य <quote>‘तदधिगम उत्तरपूर्वाधयो’</quote>रित्यधिकरणे वक्ष्यमाणत्वादिति भावः ।
<pratika>प्राकृतप्रपञ्चसीमावधिरिति</pratika> । प्राकृतग्रहणमुपलक्षणम् । प्रकृतिमायाबिन्दूपादानकस्य
मलिनमिश्रशुद्धात्मकस्य सांसारिकभोगस्थानविशेषभूतलोकसंघातात्मकस्य प्रपञ्चस्य सी-
माया अवधिः समाप्तिभूमिः । ततः परं परमानन्दमयो मुक्तप्राप्यः परमशिवलोकः । <pratika>ननु</pratika>
