<pb n="374"/>
सङ्कोच इत्येव तस्मिन्नधिकरणे तेषामपि मर्यादा व्यवस्थापनीया । अत एव वार्तिककृता
<quote>‘गुणानां च परार्थत्वादसंबद्धस्समत्वात्स्या’</quote>दिति सूत्रं पात्राणामङ्गावतारन्यायेन पावमा-
नेष्टिमात्राङ्गत्वनिवारणाय पावमानेष्टीनामाधानाङ्गत्वनिराकरणार्थं न भवति । ता-
सामाधानाङ्गत्वेऽपि पात्राणां वाक्यबलेन सर्वयज्ञार्थतासिद्धेः । यज्ञशब्दस्य प्रकरणानुसा-
रेण संकोचकल्पनायोगादिति भाष्यभङ्गं कृत्वा तत्सूत्रं निविदधिकरणगुणसूत्रत्वेन यो-
जितम् । अतो मीमांसकमर्यादयापि <quote>‘आत्मानमरणिं कृत्वे’</quote>ति मन्त्रे ध्यानशब्दस्य प्रकर-
णानुसारेण सङ्कोचः प्रसज्यत इति भाष्ये <quote>‘सर्वशाखागतक्रत्वन्वय’</quote> इत्यस्य शाखान्तरग-
तकर्मान्वय इत्यर्थः । आधानस्य क्रतुत्वाभावात् । अथवा प्राक्सूत्रकृता गुणमुख्यव्यति-
क्रमाधिकरणन्याय<quote>‘स्यौपसदव’</quote>दित्युदाहरणान्तरमुपन्यस्तमिति तदभिप्रायं क्रतुग्रहणम् ।
अपिचाऽऽथर्वशाखारंभे विद्याविशेषमनुपक्रम्य <quote>‘भगवन्किमादौ प्रयुक्तध्यानं ध्यायितव्यं किं
तद्ध‍यानं को वा ध्याता कश्च ध्येय’</quote> इत्यङ्गिरससनत्कुमारयोः प्रश्ने <quote>‘स एभ्योऽथर्वा प्रत्युवा-
चे’</quote>ति तत्प्रतिवचनमुपक्रम्य प्रश्नचतुष्टयप्रतिवचनत्वेनैवाग्रिमस्संदर्भस्सर्वोऽपि प्रवर्तितः ।
तत्र ब्रह्मध्यानस्यादौ किमक्षरं प्रयुक्तं सद्ब्रह्मस्वरूपतद्ग‍ुणवाचकतया तद्ध‍यानसाधनमिति
कृत्वा ध्यातव्यमित्यादि । अत्र स्पष्टं प्रणवस्य सर्वविद्यासाधारण्यमाहवनीयस्येव सर्वहो-
मसाधारण्यम् । अतः कैवल्योपनिषदादिष्वपि <quote>‘आत्मानमरणिं कृत्वे’</quote>ति मन्त्रः सर्वविद्या-
साधारणः । तस्यायमर्थः । यथा ह्यरणौ प्रागपि स्थितस्य वह्नेरभिव्यक्त्यर्थमधरोत्तरारणी
संयोज्य मथनेन वह्निरभिव्यक्तो भवति । स चाभिव्यक्तेन वाह्निना मथिता स्वाभिमतं
दाह्यदाहं लभते । एवं पण्डितः कृतश्रवणमननादिकं, स्वात्मनि प्रागपि स्थितस्य शिवस्या-
भिव्यक्त्यर्थं स्वात्मानं प्रणंव च ध्यानक्रियायां कर्तृकरणभूतौ संयोज्य ध्यानाभ्यासं क-
रोति चेत्तेन स्वात्मनि शिवो ऽभिव्यक्तो भवति । तदनुग्रहेण स पाशदाहं लभते । इति <quote>‘ध्यान-
निर्मथनाभ्यासाद्देवं पश्येन्निगूढव’</quote>दिति श्वेताश्वतरोपनिषदि पाठात्तदर्थोपसंहारेणारणिम-
थनपाशदहनोक्तिसामर्थ्येन चायमर्थः स्पष्टः । एवं तावत्प्रणवाभ्यासस्य सर्वविद्यासाधा-
रण्यं यदुक्तं तत्तत्कर्ममीमांसकमर्यादामप्यनुवर्तत इत्युपपादितम् । यथैव भस्मोद्ध‍ूलनत्रिपु-
ण्ड्रयोरपेक्षावशात्सर्वविद्धासाधारण्यं यदुक्तं तदपि तन्मर्यादानुवर्त्यैव । तैरपि व्रीह्याद्युद्देशेन
विहितस्यावहननादेर्यवादिसाधारण्यमपेक्षावशादेव समर्थनीयम् । तदेत<quote>‘दावृत्तिरसकृदुपदे-
शा’</quote>दित्यधिकरणे सप्रपञ्चमुपपादयिष्यते । तत्रैवात्रत्यानां शङ्काशूकानामपि सविशेषं नि-
राकरणं भविष्यति । सूत्रे वाकारो बोधनीयभेदेन व्यवस्थितविकल्पार्थः । प्रणवादिचिन्तना-
दीनां विद्याविशेषसन्निध्याम्नातानामपि सकलविद्यासाधारण्ये यो वक्तव्यो न्यायस्स ब्रह्ममी-
मांसकानां विद्याविशेषसन्निध्याम्नातस्य आनन्दादिगुणजातस्य अस्थूलत्वादिनिषेधवृन्दस्य
अर्चिरादिमार्गस्य सन्न्यासस्य यज्ञादिकर्मनिकरस्य शमदमादिपरिकरस्य च सर्वविद्यासा-
धारण्यमभ्युपगच्छतां प्रसिद्ध एवेति वर्णितम् पूर्वसूत्रे कर्ममीमांसकान्प्रति त्विदमुच्यते ।
तेषामपि नास्ति विरोधः मन्त्रादिषु दर्शनात् । क्वचिच्छाखायां विद्याविशेषसन्निध्याम्नाताना-
मपि प्रणवचिन्तनादीनां शाखान्तरपठितविद्यांतराङ्गत्वं सामशाखायां क्रतुप्रकरणाम्नातानां
तदङ्गानां स्तोत्रीयसाधारणमन्त्राणां याजुर्वेदिकाधानाङ्गत्वमिव विनियोजकप्रमाणबलान्न
विरुध्यते । ध्यानानुवादस्य प्रकरणानुरोधेन सङ्कोचाभावः स्वरविधौ यजुर्वेदविहितकर्मा-
