<pb n="079"/>
<p>किंच । <pratika>सू ।। उभयथा च दोषात् ।। १५ ।। उभयथा च</pratika>= वैशेषिकमते परमाणूनामुपचितानुपचितगुणात्मकत्व-
कल्पने लोके उपचितानुपचितगुणात्मकपृथिव्यादेः स्वरूपोपचयदर्शनात् अणुत्वं व्याहन्येत । तदकल्पने तत्कार्यपृथिव्यादिषु
रूपादिकं नोपलभ्येतेति उभयथापि <pratika>दोषात्</pratika> अनुपपन्नः परमाणुकारणवादः ।।</p>
<p>अपिच । <pratika>सू ।। अपरिग्रहाच्चात्यंतमनपेक्षा ।। १६ ।।</pratika> परमाणुकारणवादस्य केनचिदप्यंशेन कैश्चिदपिशिष्टैरपरिग्रहाच्च
तत्रात्यन्तमनपेक्षा श्रेयोऽर्थिभिः कार्या । तस्माद्वैशेषिकराद्धान्तो भ्रान्तिमूल एवेति सिद्धम् ।।</p>
<head>इति भगवत्पादमते परमाणुजगदकारणत्वाधिकरणमुतोभयथाधिकरणम् ।। ३ ।।</head>
<p><pratika>श्रीकण्ठरामानुजमतयोरिदं</pratika> सप्तसूत्र्यात्मकमधिकरणं <pratika>महद्दीर्घाधिकरण</pratika>मथवा <pratika>वैशेषिकाधिकरण</pratika>मिति व्यप-
दिश्यते । <pratika>पूर्वपक्षसिद्धान्तादिकं</pratika> पूर्वस्मादविशिष्टम् । सूत्रार्थनिरूपणप्रकारमात्रेऽस्ति कियदिव वैशिष्ट्यम् । परस्परमन-
योर्नास्ति वैलक्षण्यकणिकापि । आद्यं सूत्रं पूर्वसूत्रादसमञ्जसशब्दानुवृत्त्या ह्रस्वपरिमण्डलाभ्यां महद्दीर्घाणुह्रस्वोत्पत्तिवदन्यच्च
तदभ्युपगतं सर्वमसमञ्जसमित्यर्थपरतया व्याख्यातम् । अत्र परमाणुकारणवादिवैशेषिकमतं समञ्जसमसमञ्जसं वेति संदेहे
समञ्जसमिति <pratika>पूर्वपक्ष</pratika>मापाद्य असमंजसमिति च राद्धान्तितम् ।।</p>
<p><pratika>सू ।। उभयथापि न कर्मातस्तदभावः ।। १ ।।</pratika> परमाणुकारणवादे जगदुत्पत्तिकारणीभूतपरमाणुगतं किंचिदाद्यं
कर्मादृष्टकारितमभ्युपगम्यते । तच्च कर्म परमाणुगतादृष्टकारितं वा जीवगतादृष्टकारितं वेति विचारे <pratika>उभयथापि</pratika> अदृष्टस्य
सदोत्पादकत्वप्रसंगात्कर्म न संभवति । <pratika>अतो</pratika> जगदुत्पत्तेः <pratika>तदभावः</pratika>=अणुगतकर्मपूर्वकत्वाभावः ।</p>
<p><pratika>सू ।। समवायाभ्युपगमाच्च साम्यादनवस्थितेः ।। १२ ।।</pratika> वैशेषिकमते समवायाख्यसंबन्धाभ्युपगमाच्च तन्मत-
मसमञ्जसम् । कुतः । <pratika>साम्यादनवस्थितेः</pratika>=समवायस्यापि अवयविजातिगुणवदपृथक्सिद्धहेत्वपेक्षासाम्यात्तस्यापि तथा
संबन्धान्तरापेक्षेत्यनवस्थाप्रसंगादित्यर्थः ।।</p>
<p><pratika>सू ।। नित्यमेव च भावात् ।। १३ ।।</pratika> समवायसंबन्धस्य नित्यत्वाभ्युपगमात् संबन्धिनित्यत्वमन्तरेण तदनुपपत्ते-
रवयवावयविनोरुभयोरपि <pratika>नित्यमेव च भावात्</pratika>=नित्यत्वप्रसंगादसमञ्जसम् ।।</p>
<p><pratika>सू ।। रूपादिमत्त्वाच्चेत्यादि ।। १४ ।।</pratika> अविशिष्टार्थमिदम् । तस्मादप्यसमञ्जसमित्यर्थः ।</p>
<p><pratika>सू ।। उभयथाच दोषात् ।। १५ ।।</pratika> अनित्यत्वादिभयात्परमाणूनां रूपादिशून्यत्वाङ्गीकारे कार्यगुणस्य कारणगुणपूर्वक-
त्वासिद्धिः । तत्सिद्धये पुनरपि रूपादिमत्त्वाङ्गीकारे चानित्यत्वाद्यनर्थापतिरित्युभयथापि दोषसभंवादसमञ्जसं काणा-
दमतमित्यर्थः ।।</p>
<p><pratika>सू ।। अपरिग्रहाच्चात्यन्तमनपेक्षा ।। १६ ।।</pratika> प्रधानकारणवादस्य श्रुतिन्यायविरुद्धस्यापि सत्कार्यवादादौ क्वचिदंशे
वैदिकपरिग्रहोऽस्ति । परमाणुवादस्य तु केनाप्यंशेन कैश्चिदपि शिष्टैरपरिग्रहान्निश्रेयसार्थिभिरत्यन्तमनपेक्षा कार्या ।।</p>
<head>इति श्रीण्ठरामानुजमतयोर्महद्दीर्घाधिकरणमथवा वैशेषिकाधिकरणम् ।। २ ।।</head>
<head>अथानन्दतीर्थमते वैशेषिकाधिकरणम् ।। २ ।।</head>
<p><pratika>आनन्दतीर्थमते</pratika> अस्यैव महद्दीर्घाधिकरणस्य वैशेषिकाधिकरणत्वेन व्यवहारः । ये तु जदत्कर्तारमीश्‍वमभ्युपगच्छ-
न्तोऽपि अनन्तगुणमष्टगुणं वदन्ति तेषां, वैशेषिकादीनां तत्कल्पना सर्वाप्यनुपपन्ना । अतो वैशेषिकप्रक्रियाया अनुपपन्नत्वान्न
तद्विरोध ईश्वरानन्तगुणत्वस्येति वैशेषिकमतनिराकरणमनेन क्रियते । आद्यसूत्रेण वैशेषिकाभिमता समवायिकारणप्रक्रि-
या दूष्यते । <pratika><quote>‘उभयथापी’</quote></pratika> त्यादिसूत्रैस्तु तदभिमतनिमित्तकारणप्रक्रियादिदूषणमुपपाद्यते । सूत्रार्थवर्णनादिप्रकारस्तु
प्रायोऽविशिष्टश्शांकरमतात् । अतो यत्रास्ति वैलक्षण्यं तन्मात्रमिह प्रदर्श्यते । <pratika>सू ।। महद्दीर्घवद्वा ह्रस्वपरिमण्डला-
भ्याम् ।। १० ।। महद्दीर्घवत्</pratika>=वैशेषिकमते त्र्यणुकादिगतान्महत्त्वाद्दीर्घत्वाच्च यथा चतुरणुकादिगतपरिमाणमुत्पद्यते
तथा <pratika>ह्रस्वपरिमण्डलाभ्यामपि</pratika>=द्व‍यणुकपरमाणूभयगतह्रस्वत्वपारिमाण्डल्यपरिमाणाभ्यामपि त्र्यणुकद्व‍यणुकगतपरिमा-
णोत्पत्तिः स्यात् । अन्यथा महत्त्वदीर्घत्वाभ्यामपि कार्योत्पत्तिर्न स्यादिति वाशब्दार्थः । तस्माद्वैशेषिकमतमनुपपन्नमित्यर्थः ।।
<pratika>सू ।। उभयथापि न कर्मातस्तदभावः ।। १२ ।।</pratika> यतः <pratika>उभयथापि</pratika>=ईश्‍वरेच्छाया नित्यत्वानित्यत्वपक्षद्वयेऽपि । <pratika>न
कर्म</pratika>=न परमाणुषु क्रियोत्पत्तिसंभवः । <pratika>अतः तदभावः</pratika>=तस्मिन्द्व‍यणुकादिकार्याभावः स्यादित्यर्थः ।।</p>
<p><pratika>सू ।। समवायाभ्युपगमाच्च साम्यादनवस्थितेः ।। १३।।</pratika> इदमविशिष्टार्थं शांकरमतात् ।।</p>
<p><pratika>सू ।। नित्यमेव च भावात् ।। १४ ।।</pratika> ईशेच्छापरमाण्वादिकारणानां सदात्वात् वैशेषिकमते नित्यमेव सर्वदैवं कार्यो-
त्पत्तिः स्यात् । न तु कदाचिदित्यर्थः ।।</p>
<p><pratika>सू ।। उभयथा च दोषात् ।। १५ ।।</pratika> वैशेषिकमते <pratika>उभयथा च</pratika>=परमाणुनित्यत्वानित्यत्वरूपपक्षद्वयेऽपि <pratika>दोषात्=</pratika>
तद्वत्सर्वनित्यत्वकारणाभावनिमित्तकतदुत्पत्त्यभावस्य दोषस्य सत्त्वात् न तत्पक्षों युक्त इत्यर्थः ।।</p>
<p><pratika>सू ।। अपरिग्रहाच्चात्यन्तमनपेक्ष ।। १६ ।। अपरिग्रहाच्च</pratika>=वैशेषिकमतस्य श्रुत्यादिपरिग्रहशून्यत्वात् तद्विरुद्धत्वाच्च
तत्र अत्यन्तमनपेक्षा=अनादरः कार्य इत्यर्थः ।। <pratika>इत्यानन्दतीर्थमते वैशेषिकाधिकरणम् ।। २ ।।</pratika></p>
<head>इति सूत्रार्थचन्द्रिकायां महद्दीर्घाधिकरणम् ।। २ ।।</head>
