<pb n="273"/>
अथ फलाधिकरणम्. ।। ९ ।।
एवं सर्वेश्वरतया सर्वात्मकतया स एव परमेश्वरः सर्वकर्मणां तत्तद्देवतारू-
पेण स्वरूपेण च फलदाता भवतीति निरूपयितुमाह---
<sutra>सू ।। फलमत उपपत्तेः ।। ३७ ।।</sutra>
इह पूर्वत्र सर्वेश्वरतया प्रतिपादितस्य परब्रह्मण एव सर्वानुष्ठातॄणामनुष्ठान-
फलदातृत्वमुतान्यस्येति संशयः ।।
अनुक्षणविनाशिनोऽपि कर्मणोऽपूर्वव्यवधानेन कालान्तरभाविफलदाने साम-
र्थ्यमस्त्येव । ततः कर्मणः फलदातृत्वे सिद्धे तदतिरिक्ताप्रसिद्धपरमेश्वरकल्पने
गौरवप्रसङ्गात् तस्य न फलदातृत्वमिति पूर्वः पक्षः ।।
<!-- APPAYYA !-->
<head>अथ फलाधिकरणम् ।। ९ ।।</head>
<p>संगतिं सूचयन्नुत्तराधिकरणमवतारयति—<pratika>एवमिति</pratika> । यथा निरस्तसमस्तदोषस्सकलमं-
गलगुणरत्नाकरस्सर्वकारणत्वसर्वेश्वरत्वादिविषये समाभ्यधिकरहितश्च परमेश्वरः एवं स१क-
लकर्मजातानां स्वर्गापवर्गादिफलप्रदोऽपि स एवेति तस्य महिमान्तरं निरूपयितुमधिकर-
णमारभ्यत इत्यर्थः । अनेन महाप्रभुर्महावदान्यश्च फलेप्सुभिस्सर्वैस्सेव्यो नान्यः । <quote>‘एकाहा-
द्वा तेषां समत्वात्स्या’</quote> दिति न्यायात् । तत्रोत्तरपादप्रतिपादनीयाभिरुपासनाभिराराधनीयत्व-
सिद्ध‍यर्थं परमेश्वरस्यानन्यसामान्यं महाप्रभुत्वं निरूपितम् । इदानीं कर्मभिरुपासनैश्च प्रीतो
महाफलं प्रयच्छतीति तस्य महावदान्यत्वं प्रतिपाद्यत इति संगतिः सूचिता । <pratika>सू ।। फलमत उ-
पपत्तेः ।। ३७ ।।</pratika> विधिश्रुते <quote>‘र्यमेभ्यो लोकेभ्य उन्निनीषत’</quote> इत्यादिश्रुतेश्च संशयमाह—<pratika>पूर्व-
त्रेति । अन्यस्येति</pratika> । कर्मण इत्यर्थः । ननु तत्कालविनाशिनः कर्मणः कथं फलजनक-
त्वम् । अपूर्वव्यापारकल्पने तु <quote>‘धर्मिकल्पनातो वरं धर्मकल्पने’</quote>ति न्यायादीश्वरस्यैव फल-
दातृत्वकल्पना युक्तेति पूर्वपक्षस्य नावकाश इत्याशंक्याह—<pratika>अनुक्षणेति</pratika> । केवलः परमे-
श्वरः कर्मफलदातेति वक्तुं न शक्यते । अदृष्टवत्तस्य विपाकापेक्षत्वाभावेन स्वर्गादेः
कालान्तरभावित्वभङ्गप्रसंगात् । कर्मोपासनाभिराराधितस्य प्रसन्नस्य परमेश्वरस्य फलदा-
तृत्वपक्षेऽपि कर्मानुष्ठानानंतरमेव प्रसादो वक्तुं शक्यते । परमस्वतन्त्रस्य प्रसादे सति फले
विलंबायोगात् प्रयाजादिभिरंगैस्तदनुष्ठानानंतरमेव प्रसादे सति प्रधानानुष्ठानेऽपि अंगा-
न्तरकैवल्येऽपि फलनिष्पत्तिप्रसंगाच्च । तस्मात्कर्मभिरपूर्वे निष्पादिते तस्य परिपक्वतया
फलजननौन्मुख्यदशायां परमेश्वरस्य प्रसादो वक्तव्यः । तथा चावश्याभ्युपगन्तव्यापूर्व-</p>
<!-- APPAYYA !-->
<head>अथ सर्वगतत्वाधिकरणम् ।। १९ ।।</head>
<p><pratika>सू ।। अनेन सर्वगतत्वमायामयशब्दादिभ्यः ।। ३८ ।।</pratika> अत्र देशकालान्तरेषु सृष्ट्यादिकमन्येनापि परमेश्वरदत्त-
स्वातन्त्र्येण क्रियत इति वक्तुं युज्यते वा न वेति <pratika>संदेहः</pratika> । यथा लोके स्वतन्त्रोऽपि राजा स्वयमेक एव राज्यधुरां निर्व-
हतीति नियमो नास्ति किं तु तद्दत्तस्वातन्त्र्यस्तत्रतत्रान्योऽपि निर्वहति तथा सृष्ट्यादिकमन्येनापि परमेश्वरदत्तस्वातन्त्र्येण
देशकालान्तरेषु क्रियत एवेति युक्तमेवेति <pratika>पूर्वपक्षः । सिद्धान्तस्तु, अनेन</pratika> भगवतैव सर्वदेशकालयोः सृष्ट्यादिर्भवति ।
न तु देशकालान्तरयोरन्येन । कुतः । <pratika>सर्वगतत्वमायामयशब्दादिभ्यः</pratika> <quote>‘एष सर्वगत’</quote> इति सर्वगतत्वश्रुतेः तस्य च
सृष्ट्याद्यर्थत्वात् विष्णौ प्रयुक्तमायामयशब्दव्याख्यानरूपसर्वत्रेत्यादिश्रुतेश्चेत्यर्थः । अन्यत्र प्रमाणाभावाच्चेत्यादिशब्दार्थः ।।
अत्रमते <pratika><quote>‘मायामयशब्दादिभ्यः’</quote></pratika> इति पाठो विशिष्टः । <pratika>इत्यानन्दतीर्थमते सर्वगतत्वाधिकरणम् ।। १९ ।।</pratika></p>
<head>इति सूत्रार्थचन्द्रिकायां पराधिकरणम् ।। ७ ।।</head>
<note>(१) <quote>‘सर्वेषां कर्मोपासनानाम्’</quote> इति ख. पाठः ।</note>
