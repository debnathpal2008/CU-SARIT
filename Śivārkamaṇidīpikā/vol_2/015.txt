<pb n="015"/>
अन्यथा यथा प्रतितर्कपराहतिः न भवति तथा प्रकारान्तरेण प्रधानमनुमे-
यमिति वादोऽपि युक्तो न भवति । तत्राप्येवं प्रतितर्ककलहसम्भावनया प्रति-
ष्ठितत्वाभावदोषादनिर्मोक्ष एव प्रसज्यते । ततः शुष्कतर्कमूलः प्रधानकारण
वाद एव त्याज्यः न तु प्रबलश्रुतिप्रमाणसिद्धो ब्रह्मकारणवाद इति युक्तम् ।।
इत्यपीतौ तद्वत्प्रसंगाधिकरणम् ।। ४ ।।
<!-- APPAYYA !-->
प्रधानकारणत्वोपपादकतया उपन्यस्यमानानां तर्काणां नैयायिकादितर्कैः प्रतिहतिर्भवति
तथा यस्मिन्प्रकारे प्रतिहतिर्न भवति तथाभूतेनान्यादृशेन प्रकारेण प्रधानमनुमास्यामह इत्ये-
तदप्यभिमानमात्रम् । यतस्तादृशः पुरुषबुद्धिकल्पितः तर्क एव न संभवति । केन चित्कुश-
लेनोन्नीतस्य तर्कस्य कुशलतरान्योन्नीततर्केण प्रतिहतिसंभवात् पुरुषबुद्धिप्रभवकल्पनाना-
ममर्यादत्वात् । अतस्तर्कांतरोन्नयनप्रयासेऽप्यप्रतिष्ठितत्वदोषादनिर्मोक्ष एव प्रसज्यत
इत्येवं सूत्रार्थमभिप्रेत्य व्याचष्टे—<pratika>अन्यथेति</pratika> । अशुष्कतर्कावलंबनेन प्रधानकारणवादस्य
व्यवस्थापनासंभवात् वेदांतसिद्धे ब्रह्मकारणवादे परोन्नीतकुतर्काप्रसराच्च स एव युक्त
इत्यधिकरणार्थमुपसंहरति—<pratika>तत इति</pratika> ।।</p>
<head>इत्यपीतौ तद्वत्प्रसंगाधिकरणम् ।। ४ ।।</head>
<head>नयमणिमालायाम्</head>
<head>अथ अपीतौ तद्वत्प्रसंगाधिकरणम् ।। ४ ।।</head>
<sutra>सू ।। अपीतौ तद्वत्प्रसंगादसमञ्जसम् ।। ८ ।। न तु दृष्टान्तभावात् ।। ९ ।। स्वपक्षदोषाच्च ।। १० ।।
तर्काप्रतिष्ठानात् ।। ११ ।। अन्यथानुमेयमिति चेदेवमप्यनिर्मोक्षप्रसंगः ।। १२ ।।</sutra>
<lg><l>सत्कार्यवादिनस्ते मतमैक्यं कार्यकारणयोः । तस्माज्जगत इव स्याद्दोषगणश्शंकरस्यापि । ९३ ।</l></lg>
<lg><l>चिदचिच्छरीरकस्य हि कार्यत्वं कारणत्वमपि । न स्युश्शरीरदोषाश्शरीरिणो बाल्ययौवनादिनयात् ।। ९४ ।।</l></lg>
<head>इत्यपीतौ तद्वत्प्रसंगाधिकरणम् ।। ४ ।।</head>
<head>सूत्रार्थचन्द्रिकायाम्</head>
<head>अथ न विलक्षणत्वाधिकरणम् ।। ३ ।।</head>
<sutra>सू ।। न विलक्षणत्वादस्य तथात्वं च शब्दात् ।। ४ ।। अभिमानिव्यपदेशस्तु विशेषानुगतिभ्याम्
।। ५ ।। दृश्यते तु ।। ६ ।। असदिति चेन्न प्रतिषेधमात्रत्वात् ।। ७ ।। अपीतौ तद्वत्प्रसङ्गादसमञ्जसम् ।। ८ ।।
नतु दृष्टान्तभावात् ।। ९ ।। स्वपक्षदोषाच्च ।। १० ।। तर्काप्रतिष्ठानादप्यन्यथानुमेयमिति चेदेवमप्य-
विमोक्षप्रसङ्गः ।। ११ ।।</sutra>
<p>भगवत्पादमते, वेदविरुद्धसांख्यादिस्मृतीनां मूलाभावादप्रामाण्यसिद्धावपि व्याप्तिपक्षधर्मतामूलकलोकसिद्धतर्केण
वैदिकसमन्वयो विरुध्येत वा नवेसि संदेहे, <pratika>न</pratika> जगत् चेतनप्रकृतिकम् । <pratika>अस्या</pratika>चेतनस्य जगतः चेतना<pratika>द्विलक्षणत्वात्</pratika> ।
यत् यद्विलक्षणं न तत् तत्प्रकृतिकम् । यथा तन्तुविलक्षणो घटो न तन्तुप्रकृतिकः । अतस्तर्केण विरोधाद्वैदिकसमन्वयो न
युक्त इति <pratika>पूर्वपक्षः</pratika> । ननु ब्रह्मजगतोर्वैलक्षण्यं कुतोऽवगतमिति चेत् <pratika>तथात्वं च</pratika>=वैलक्षण्यं च । <pratika>शब्दात्</pratika>=<quote>‘विज्ञानं चाविज्ञा नं
चाभवत्’</quote> इत्यादिश्रुतितोऽवगतमित्यर्थः ।</p>
<p>ननु <quote>‘ते हेमे प्राणा अहंश्रेयसे विवदमाना’</quote> इत्यादिश्रुतिभिब्रह्मवज्जगतश्चेतनत्वावगमात्र तयोर्वैलक्षण्यमित्याशंक्याह—<pratika>सू ।।
अभिमानिव्यपदेशस्तु विशेषानुगतिभ्याम् ।। ६ ।।</pratika> उक्तशङ्कानिरासार्थस्तुशब्दः । उक्तश्रुतिभिर्न जगतश्चेतनत्वं
प्रत्येतव्यम् । <quote>‘ते हेमे प्राणा’</quote> इत्यादिषु प्राणाद्यभिमानिनीनां देवतानां व्यपदेशो भवति न प्राणादिमात्रस्य । कुतः ।
<pratika>विशेषानुगतिभ्याम्</pratika>=<quote>‘एता हवै देवता अहंश्रेयसे विवदमानाः’</quote> इति प्राणानां चेतनवाचिना देवताशब्देन विशेषितत्वात्
<quote>‘अग्निर्वाग्भूत्वा मुखं प्राविशत्’</quote> इत्यादिमन्त्रार्थवादादिषु सर्वत्र तदभिमानिदेवतानामनुगतिश्रवणाच्चेत्यर्थः । अतो न चेतनं
जगत् । तस्मादचेतनस्य जगतो <pratika>वैलक्षण्यान्न चेतनप्रकृतिकत्वम्</pratika> ।</p>
