<pb n="406"/>
दिनमेकमपि द्विजः’ इति स्मृतेश्च । एवमनाश्रमित्वादाश्रमित्वं वरमेव; तथाऽप्या-
पद्विषयेऽनाश्रमिणामपि जप्यादिसाधनेन विद्या संपद्यत एवेति ।।
इति अन्तराधिकरणम् ।। १० ।।
अथ तद्भ‍ूताधिकरणम् ।। ११ ।।
<sutra>सू ।। तद्भ‍ूतस्य तू नातद्भावो जैमिनेरपि नियमात्तद्रूपाभावेभ्यः ।। ४० ।।</sutra>
इहोर्ध्वरेतसां पूर्वाश्रमावरोहोऽस्ति न वेति संदेहः । <quote>‘ब्रह्मचर्यं समाप्य गृही
भवेत् गृहाद्वा वनी भूत्वा प्रव्रजेत्’</quote> इत्याश्रमारोहो यथ स्वेच्छाधीनस्तथाऽवरो-
होऽपि ।। इति प्राप्ते सिद्धान्तयामः---नैष्ठिकादिभूतस्यातद्भावः ततः प्रच्युतिर्न
संभवति । कुतः ? नियमात् तद्रूपाभावेभ्यः । नियच्छन्ति हि <quote>‘अत्यन्तमात्मानमा-
चार्यकुलेऽवसादयन्’</quote> इति । <quote>‘अरण्यमियात् ततो न पुनरेयात्’</quote> इति <quote>‘संन्यस्या-
ग्नीन् न पुनरावर्तयेत्’</quote> इति च शास्त्राणि नियच्छन्ति । न चारोहरूपशास्त्रवदव-
रोहरूपशास्त्राणि सन्ति । अतस्तेषामप्रच्युतिनियमश्रुतेः प्रच्युतौ श्रुत्याद्यभावाच्च
न तेषां विद्याऽधिकारः । जैमिनेरप्येवमेव मतम् ।। आरूढपतितस्य प्रायश्चित्ता-
दिना विद्याऽधिकारो नास्तीत्याह---
<!-- APPAYYA !-->
<pratika>अनाश्रमीति । आपद्विषय इति</pratika> । आश्रमान्तरप्राप्त्युपायासंपत्तिविषय इत्यर्थः ।।
इति अन्तराधिकरणम् ।। १० ।।
अथ तद्भ‍ूताधिकरणम् ।। ११ ।।
<pratika>सू ।। तद्भ‍ूतस्य तु नातद्भावो जैमिनेरपि नियमात्तद्रूपाभावेभ्यः ।। ४० ।।</pratika> ऊ-
र्ध्वरेतसामाश्रमं प्राप्य पुनर्दारपरिग्रहं कृतवतां विद्याधिकारोऽस्ति न वेति विद्याधिकार-
विशेषणभूतशास्त्रापर्युदाससम्पत्त्यसंपत्तिभ्यां संशये पूर्वपक्षेः । आश्रमाणामारोहवदवरो-
होऽप्यस्तु नाम वृक्षाणामिव । ततश्च दारपरिग्रहेण गार्हस्थ्ये सति विद्याङ्गकर्मभूयस्त्व-
मपि लभ्यत इति <quote>‘अतस्त्वितरज्ज्यायो लिङ्गाच्चे’</quote>ति न्यायः प्रवर्तेत । यदि तु <quote>‘ब्रह्मचर्यं समाप्य
गृही भवे’</quote>दिति क्रमस्योक्तत्वात् व्युत्क्रे गृहस्थाश्रमप्राप्तिर्न स्यात् तदानीं तेषां स्वाश्रम-
प्रच्युतानामनाश्रमित्वेऽ<quote>‘प्यन्तरा चापि तु तद्द‍ृष्टेरिति’</quote> न्यायः प्रवर्तेत । तस्मादुभयथापि
तेषां विद्याधिकारोऽस्तीति । नेति सिद्धान्तः । यतस्तद्भ‍ूतस्य ऊर्ध्वरेतसामाश्रमं प्राप्तस्य
नातद्भावः तदाश्रमपरित्यागो नास्ति । <quote>‘अत्यन्तमात्मान’</quote>मित्यादिशास्त्रैस्तथा नियमनात्
अतद्रूपापत्तौ शास्त्राभावाच्च । तथा च नियमोल्लङ्घनेन शास्त्रपर्युदस्तानां नास्ति विद्या-
धिकार इति ।। ननु तर्ह्यवरुह्य कृतप्रायश्चित्तानां तत्राधिकारोऽस्त्वित्याशङ्कानिराकरणार्थं</p>
<!-- APPAYYA !-->
<head>नयमणिमालायाम्</head>
<head>अथ अन्तराधिकरणम् ।। १० ।।</head>
<p><sutra>सू॰ ।। अन्तरा चापि तु तद्द‍ृष्टेः ।। ३६ ।। अपि च स्मर्यते ।। ३७ ।। विशेषानुग्रहश्च ।। ३८ ।। अत-
स्त्वितरज्ज्यायो लिङ्गाच्च ।। ३९ ।।</sutra>
<lg><l>विद्यायामधिकारो विदुरादेर्नास्त्यनाश्रमिणः । विद्यार्थस्याभावादाश्रमधर्मस्य कस्यापि ।। ३११ ।।</l></lg>
<lg><l>रैक्वादिषु तद्द‍ृष्टेरस्ति तु तस्यापि तदधिकृतिः । तदनुग्रहश्च युक्तो जपैश्च सामान्यधर्मैश्च ।। ३१२ ।।</l></lg></p>
<head>इति अन्तराधिकरणम् ।। १० ।।</head>
