<pb n="177"/>
अथ मुख्यप्राणाणुत्वाधिकरणम् ।। ५ ।।
<sutra>।। सू ।। अणुश्च ।। १२ ।।</sutra>
पञ्चवृत्तिरयं प्राणवायुरिन्द्रियवदणुर्विभुर्वेति संदेहे सति, नाणुरयम्,<quote>‘समः
प्लुषिणा समो मशकेन समो नागेन सम एभिस्त्रिभिर्लोकैः समोऽनेन सर्वेण’</quote>
<quote>‘प्राणे सर्वं प्रतिष्ठितम्’</quote> <quote>‘सर्वं हीदं प्राणेनावृत्तम्’</quote> इति श्रुतेः सर्वावारकतया
व्यापी प्राणः ।।
इति प्राप्ते ब्रूमः—अणुरेव प्राणवायुः,<quote>‘प्राणमनूत्क्रामन्तम्’</quote> इति तस्य गतिश्रव-
णात् । आधिदैविकस्य हिरण्यगर्भप्राणस्य विभुत्वं न व्यष्टिरूपस्येति न
विरोधः । तस्मादणुरेव प्राणः पञ्चवृत्तिरिति ।। इति मुख्यप्राणाणुत्वाधिकरणम् ।। ५ ।।
<!-- APPAYYA !-->
<head>अथ मुख्यप्राणाणुत्वाधिकरणम् ।। ५ ।।</head>
<p><pratika>सू ।। अणुश्च ।। १२ ।। ननु</pratika> <quote>‘सर्वेऽनन्ता’</quote> इति इन्द्रियाणामानन्त्यश्रुतौ सत्यामप्युत्क्र-
मणलिंगेन तेषां परिच्छिन्नत्वं प्रसाधितम् । एवं <quote>‘समोऽनेन सर्वेणे’</quote>ति व्यापित्वश्रुतौ सत्या-
मपि तेनैव लिंगेन प्राणस्यापि परिच्छिन्नत्वं सिद्ध्येत् किमनेनाधिकरणेन । न च वाच्य-
मुपास्तिविधानान्तर्गतत्वाद्द‍ुर्बलमिति । सर्वसाम्यश्रवणेऽपि तुल्यत्वात् । तत्रापि <quote>‘साम
प्राण’</quote>इत्युक्त्वा <quote>‘य एवमेतत्साम वेद’</quote> इत्युपास्तिविधानात् इत्याशंक्याधिकरणारंभहेतुभू-
तामधिकाशंकां दर्शयति—<pratika>सर्वावारकतयेति</pratika> । उदाहृतश्रुतौ हि प्राणस्य सर्वसाम्यमुक्त्वा
तत्रोपपत्तितया <quote>‘सर्वं हीदं प्राणेनावृत’</quote>मित्युक्तम् । अतस्सोपपत्तिकतयोत्क्रमणलिंगतः
प्रबलेन सर्वसाम्यलिंगेन प्राणस्य विभुत्वसिद्धावुत्क्रमणलिंगमौपाधिकोत्क्रमणतया नेतव्यम् ।
<quote>‘सम एभिस्त्रिभिर्लोकै’</quote>रित्यतः प्राक्<quote>‘समः प्लुषिणा समो मशकेन समो नागेने’</quote>ति वाक्यान्यपि
घटकारकाद्याकाशन्यायेन औपाधिकपरिच्छेदपरतया योजनीयानीति भावः । <pratika>आधिदै-
विकस्येति</pratika> । सर्वसाम्यवचनं समष्टिप्राणविषयमित्यविरोधे संभवति न सर्वविषयत्वं
कल्पनीयमिति भावः ।। <pratika>इति मुख्यप्राणाणुत्वाधिकरणम् ।। ५ ।।</pratika></p>
<!-- APPAYYA !-->
<head>नयमणिमालायाम् अथ मुख्यप्राणाणुत्वाधिकरणम् ।। ५ ।।</head>
<sutra>सू ।। अणुश्च ।। १२ ।।</sutra>
<lg><l>लोकैस्त्रिभिस्समानस्सर्वेण यतश्च सम उक्तः । सर्वस्य च प्रतिष्ठा तस्माद्विभुरेष इत्युदितम् ।। १६० ।।</l></lg>
<lg><l>उत्क्रान्त्याद्यनुरोधादयमप्यणुरक्षवद्युक्तः । लोकत्रयसाम्यादेराम्नानं स्यात्समष्टिपरम् ।। १६१ ।।</l></lg>
<head>इति मुख्यप्राणाणुत्वाधिकरणम् ।। ५ ।।</head>
<head>सूत्रार्थचन्द्रिकायाम्</head>
<head>अथ मुख्यप्राणाणुत्वाधिकरणम् ।। ५ ।।</head>
<sutra>सू ।। अणुश्च ।। १२ ।।</sutra>
<p><pratika>भगवत्पादमते</pratika>, पंचवृत्तेः प्राणस्यान्तरंगस्वरूपकथनानन्तरं बहिरंगपरिमाणमतिदिशति---<pratika>सू ।। अणुश्च ।। १३ ।।</pratika>
अत्रोत्क्रान्त्यादिश्रुतेः <quote>‘सम एभिस्त्रिभिर्लोकै’</quote> इत्यादिप्राणविभुत्वश्रुतेश्च मिथो विरोधोऽस्ति न वेति <pratika>संदेहः</pratika> । अस्तीति
<pratika>पूर्वपक्षः । सिद्धान्तस्तु</pratika>, चक्षुरादिवत्प्राणोऽप्यणुः परिच्छिन्नः सूक्ष्मश्च । <quote>‘सम एभिः’</quote> इति श्रुतिः सकलवायुपरा,
नाध्यात्मिकप्राणमात्रपरेत्यनयोर्न विरोध इति सिद्धमिति ।।</p>
<p><pratika>श्रीकण्ठमते</pratika>, तथा <pratika>रामानुजमते च</pratika> अत्राधिकरणे संदेहादिषु नास्ति वैशिष्ट्यं पूर्वस्मादिति वेद्यम् ।।
<pratika>आनन्दतीर्थमते</pratika>, मुख्यप्राणोऽणुर्वा व्याप्तो वेति <pratika>संदेहः</pratika> । <quote>‘प्राण एवाधस्तात्प्राण उपरिष्टात्प्राणो मध्यतः प्राणस्सर्वत’</quote>
