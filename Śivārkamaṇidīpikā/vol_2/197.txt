<pb n="197"/>
ग्निविद्यायां प्रश्नप्रतिवचनाभ्यामवगम्यते । कथम् ? ‘वेत्थ यथा पञ्चम्यामाहुता-
वापः पुरुषवचसो भवन्ति’ इति प्रश्नः <quote>‘इति तु पञ्चम्यामाहुतावापः पुरुषवचसो
भवन्ति’</quote> इति प्रतिवचनम् । तत्र चायमर्थः संपिण्डितः—ब्राह्मणादिदेहस्थो जीवः
स्वाहादानादि कर्म कृत्वा तत्फलभोगायास्माद्देहादुत्थाय गच्छन्नेतद्देहस्थाभिर-
द्भिर्भूतान्तरसंसृष्टाभिः सूक्ष्माभिः परिष्वक्तः अग्नित्वेन निरूपितं द्युलोकं प्राप्य
ताभिरेवामृतमयदेहाकारेण परिणताभिरद्भिः परिष्वक्तो देवानां शेषभावमुप-
गम्य तैः सह तत्र भोगविशेषाननुभूय भुक्तावशिष्टेन ब्राह्मणादिदेहप्रापकेन
कर्मणा सह पुनरिमं लोकमागत्य कर्म कर्तुं ताभिरेव परिष्वक्तोऽग्नित्वेन निरूपितं
पर्जन्यं प्राप्य वर्षधाराभिः सह अग्नित्वेन निरूपितां पृथिवीमुपगम्य व्रीह्यादि-
सस्येन अन्नाकारपरिणतेन सह अग्नित्वेन निरूपितं पुरुषं प्राप्य तत्र शुक्लाका-
रपरिणताभिस्ताभिरद्भिः परिष्वक्तोऽग्नित्वेन निरूपितां योषितं प्राप्य तत्र
देहाकारपरिणताभिः पुरुषशब्दाभिलापनीयाभिरद्भिः परिष्वक्तः कर्मानुरूपब्रा-
ह्यणादिदेहेन जायत इति । तदेतत्सर्वमुत्तरत्राभिव्यज्यते । तस्मात् पुरुषो
भूतसूक्ष्मैर्वेष्टित एव देहान्तरं प्राप्नोतीति ।।
<sutra>।। सू ।। त्र्यात्मकत्वात्तु भूयस्त्वात् ।। २ ।।</sutra>
सर्वस्य त्रिवृत्करणेन त्र्यात्मकत्वाद्भ‍ूतान्तरसंसृष्टा एवापो भूयस्त्वादप्छ-
ब्देनोच्यन्ते । अतः <quote>‘पञ्चम्यामाहुतावापः’</quote> इति केवलाप्छब्दग्रहणेऽपि न विरोधः ।।
<sutra>।। सू ।। प्राणगतेश्च ।। ३ ।।</sutra>
<quote>‘प्राणमनूत्क्रामन्तं सर्वे प्राणा अनूत्क्रामन्ति’</quote> इति जीवेन सहेन्द्रियगतेस्तदा-
<!-- APPAYYA !-->
प्रतिपत्तिशब्दः प्राप्तिवाची । सप्तभ्युद्देश्यरूपविषयार्थेति भावः । प्रश्नप्रतिवचनयोः भूतवे-
ष्टितो जीवो यातत्येतदर्थपर्यवसायित्वं सूत्राकार एवोत्तरसूत्रैः प्रपंच३यिष्यति । अत्र
श्रोतॄणामाकाङ्क्षाशान्तये तमर्थं सर्वं निष्कृष्य दर्शयति—<pratika>तत्र चायमर्थ</pratika> इति । प्रश्नप्रतिवच-
नयोराप एव केवलाः श्रूयन्ते न भूतान्तरश्रवणमस्तीति शंकानिराकरणार्थं तावदिदं
सूत्रम्—<pratika>सू ।। त्र्यात्मकत्वात्तु भूयस्त्वात् ।। २ ।। सर्वस्येति ।।</pratika> प्रश्नप्रतिवचनयोरपां
पुरुषशब्दाभिलपनीयत्वं श्रूयमाणं पुरुषाधिष्ठानदेहारंभकत्वेनैवोपपादनीयम् । त२दारंभश्च
न केवलाभिरद्भिरुपपद्यते । अशितपीतादिपरिपाकस्नेहगंधादिकार्यदर्शनेन देहस्य त्र्यात्म-
कत्वात् देहाद्यारंभार्थं सर्वस्यापि तेजोऽबन्नस्य सर्गाद्यकाल एव त्रिवृत्कृतत्वेन त्र्यात्मक-
त्वाच्च । अतस्त्रयाणां देहारंभकत्वेऽपि देहस्य रसलोहितादिभूयस्तया कार्यानुसारेण भूते-
ष्वपां भूयस्त्वात् अप्शब्देनाभिधानं न तु भूतान्तराभावादिति भावः । न केवलं प्रश्नप्र-
तिवचनयोः श्रूयमाणानामपां देहारंभकत्वात्क्रयात्मकतया तयोरप्शब्दस्य त्र्यात्मकभूतसू-
क्ष्मपरता किं तु तासां सूक्ष्मदेहरूपत्वादपीति पूर्वसूत्रसाध्ये हेत्वन्तरकथनार्थं सूत्रम्—<pratika>सू ।।
प्राणगतेश्च ।। ३ ।।</pratika> अस्ति तावदिदमिह परत्र च जीवस्य गतागतयोरिंद्रियाणामपि तेन
सह गतागते । न चेंद्रियाणां शरीराश्रयणं विना गतागते संभवतः । नापि तेषामवस्था-
<note>भूतवेष्टितस्य’ इति ख. पाठः ।</note> <note>(१) प्रतिपादयिष्यति’ इति ख. पाठः ।।</note> <note>(२) देहारंभश्च इति ख. पाठः ।</note>
