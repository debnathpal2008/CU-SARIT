<pb n="376"/>
<p>सिद्धान्ते तु---समस्तोपासनमेव मुख्यमित्युच्यते । तथा हि---तत्र त्रैलोक्य-
शरीरतयोपास्यस्य वैश्वानरात्मनः स्वर्लोकादिपृथिव्यन्तानां मूर्धादिपादान्ताव-
यवत्वमभिधाय <quote>‘यस्त्वेतमेवं प्रादेशमात्रमभिविमानमात्मानं वैश्वानरमुपास्ते स
सर्वेषु लोकेषु सर्वेषु भूतेषु सर्वेष्वात्मस्वन्नमत्ति’</quote> इति ब्रह्मानुभवः फलं चाभिहि-
तम् । तत्र मूर्धाद्यवयवोपासनात् भूम्नः समस्तोपासनस्य ज्यायस्त्वं प्रामाणिक-
त्वम्, तत्रैव ब्रह्मानुभवफलाभिधानात् । तत्रावयवोपासनं फलकीर्तनं च क्रतु-
वदविवक्षितम् । <quote>‘वैश्वानरं द्वादशकपालं निर्वपेत् पुत्रे जाते’</quote> इत्युक्त्वा <quote>‘यदष्टा-
कपालो भवति गायत्र्यैवैनं ब्रह्मवर्चसेन पुनाति’</quote> इत्यादिनोच्यमानमष्टाकपा-
लादिकं तत्फलं च यथा न विवक्षितं तद्वत् । तथा हि समस्तोपासनस्यैव ज्यैष्ठ्यं
<!-- APPAYYA !-->
श्शरीरकवैश्वानरात्मनिरूपणपूर्वकसर्वलोकसर्वभूतसर्वात्मभोग्यब्रह्मानन्दानुभवरूपतदुपा-
सनाफलप्रतिपादनपर्यन्तस्य कृत्स्नस्य सन्दर्भस्यैकवाक्यत्वावगमात्तत्संरक्षणीयव्यस्तोपास-
नतत्फलवचनानां पुत्रेष्टिविषयमहावाक्यान्तर्गताष्टाकपालतत्फलादिवचनवदर्थवादरूपत्वं
कल्पनीयमिति वाच्यम् । भूमविद्यायां सत्यशब्दोक्तस्य ब्रह्मणः सर्वतोभूमत्वप्रतिपादनार्थं
तदवधित्वेनोपन्यस्यमानेषु नामादिप्राणान्तेष्विव सर्वशरीरकस्य वैश्वानरस्य प्रतिपादनार्थं
तदवयवत्वेनोपन्यस्यमानेषु स्वर्लोकादिषु प्रातिस्विकोपासनातत्फलविधानस्य महावाक्यै-
क्याविरोधित्वात् । न च भूमविद्यायां नामाद्युपासनानामश्रुता निन्दात्र व्यस्तोपासनानां
श्रूयते । साचोदितानुदितहोमनिन्दान्यायेन प्रक्रान्तपरित्यागविषयतया योजयितुं न श-
क्यते । समस्तोपासनामविज्ञाय व्यस्तोपासनामेव कृतवतः प्राचीनशालादिति तन्निन्दा-
श्रवणादिति वाच्यम् । तथापि न हि निन्दान्यायेन योजयितुं शक्यत्वात् । न ह्यत्रोदि-
तानुदितहोमयोरिव व्यस्तोपासनेषु प्रायश्चित्तश्रवणमस्ति येन प्रक्रान्तपरित्यागविषयतया
योजनपर्यंतमपश्येत । निन्दया व्यस्तोपासनां निषेधोन्नयनबलेन <quote>‘नचतुस्त्रिंश’</quote>दिति ब्रूयादिति
निषेधेनेव विध्युन्नयनमवर्जनीयम् । निषेधस्य रागप्राप्तविषयत्वाभवात् । तस्मात्समस्तोपास-
नवद्व्यस्तोपासनान्यपि नामाद्युपासनवद्विधेयान्येवेति भावः । ननु ज्यायस्त्वं प्रशस्यतरत्वं
न तद्व्यस्तोपासनविधिप्रतिक्षेपकं किंतु तत्साधकमेव । तत्सद्भावे हि ब्रह्मदृष्टिविशिष्टैकैकाव-
यवोपासनारूपादभ्युदयफलात्तस्मात्सर्वावयवविशिष्टब्रह्मोपासनस्य मोक्षफलस्य विषयविशे-
षेण फलविशेषेण च प्राशस्त्यमुपपद्यत इत्याशङ्क्य व्याचष्टे---<pratika>प्रामाणिकत्वमिति । ज्या-
यस्त्वं</pratika> प्राचीनत्वं । <quote>‘वृद्धस्य चे’</quote>ति सूत्रेण वृद्धशब्दस्यापि ज्यादेशविधानात् । तत्प्रामाणिक-
त्वपर्यवसायी । प्रामाणिकं हि स्वाभाविकत्वेन प्रायोऽनादिसिद्धं भवति । भ्रान्तिकल्पितं
तु पूर्वपक्षिणोत्प्रेक्षितमद्यतनं भवेत् । <pratika>क्रतुवदविवक्षितमिति</pratika> । अत्र ब्रह्मानुभवफलाभि-
धानादिति हेतोरन्वयः । तथा च यस्मिञ्जात एतामिष्टिं निर्वपतीति वाक्येन वर्ण्यमाने
द्वादशकपालद्रव्यकेष्टिफले पूतत्वादिसमुदाये पूतत्वादिरेकैक इव सकलविषयभोगकणि-
कामहासुधासमुदायमाणब्रह्मानन्दानुभवे ‘अत्त्यन्नमित्यादिनोक्तोऽभ्युदयफलविशेषोन्तर्भव-
तीत्यवयुत्यानुवादसंभवान्न वाक्यभेदावहं व्यस्तोपासनानामपि विधानमाश्रयणीयमिति
भावः । ननु महावाक्यैकत्वेऽपि नामाद्युपासनादिवद्व्यस्तोपासनानां विधानमुपपद्यते इत्या-
शङ्कानिराकरणार्थं <quote>‘तथाहि दर्शयति’</quote> इति सूत्रशेषं व्याचष्टे---<pratika>तथा हीति</pratika> । ज्यैष्ठ्य-
<pratika>मिति</pratika> । व्यस्तोपासनाभिरनर्थस्योद्धाटनेन तासां भ्रान्तिमूलत्वं दर्शयन्ती श्रुतिः समस्तो-
