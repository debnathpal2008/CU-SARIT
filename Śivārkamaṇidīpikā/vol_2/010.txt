<pb n="010"/>
कुतो वैलक्षण्यमवगतमिति चेत्—शब्दादेव । <quote>‘विज्ञानं चाविज्ञानं च’</quote>
इत्यादिशब्दो हि प्रपञ्चस्य विकारस्पदत्वाज्ञत्वाद्यपुरुषार्थरूपत्वमभिधत्ते । अतः
सत्यज्ञानानन्दरूपात् ब्रह्मणोऽस्य वैलक्षण्यं सिद्धम् । कथमनयोर्गोमहिषयोरिव
कार्यकारणभावः सम्भवति ?
<sutra>।। सू ।। अभिमानिव्युपदेशस्तु विशेषानुगतिभ्याम् ।। ५ ।।</sutra>
यद्यचेतनत्वेन चेतनात् ब्रह्मणो विलक्षणमिदं जगत्, तत्कथमस्मिन् ‘तं
पृथिव्यब्रवीत्‘ ‘आपो वा अकामयन्त‘ ‘शृणोत ग्रावाणो विदुषः‘ इत्यादौ
चेतनकार्यव्यपदेशः । तस्मादिदं चेतनमेव सर्वं जगत् । अतो न ब्रह्मप्रपञ्चयोश्चेत-
नाचेतनरूपतया न वैलक्षण्यमिति शङ्क्यम् । यतस्तथा सर्वत्र ज्ञानकार्यव्यपदेशस्तु
<!-- APPAYYA !-->
वाभावप्रसंगादिति । नीलति श्‍वेतते लोहितायते इत्याद्यनुभवानां नैल्याद्याश्रयत्वविषयत्वव-
त् प्रकाशत इत्याद्यनुभवानामपि चैतन्याद्याश्रयत्वविषयतौचित्यात् घटादौ चैतन्यस्य
परत्वापरत्ववदवधिविशेषापेक्षगुणत्वेन मम प्रकाशते मम न प्रकाशत इति व्यवहारोपप-
त्तेश्च । यदि घटादिषु चैतन्यसद्भावप्रयुक्तव्यवहारादर्शनात् घटः प्रकाशते न प्रकाशत
इत्यादिव्यवहारयोस्तत्तत्पुरुषगतघटादिज्ञानसामग्रीसत्त्वासत्त्वकालप्रभवत्वाच्च तत्तद्ज्ञान-
विषयत्वमेवार्थः यथा मह्यं रोचते मोदक इत्यनुभवस्य स्वतदिच्छाविषयत्वमर्थ इतीष्यते
तथाऽपि घटादिषु वृक्षादिष्विवानुद्भ‍ूतं चैतन्यमस्तु, श्रुतब्रह्मप्रकृतिकत्वान्यथानुपपत्त्या
तत्कल्पनसंभवात् । न च प्रपंचस्य चैतन्यवत्त्वे सिद्ध एव श्रुत्या ब्रह्मप्रकृतिकत्वमवधार-
णीयमित्यन्योन्याश्रय इति वाच्यम् । योग्यतासंशयेऽपि शाब्दज्ञानसंभवात् । अन्यथा
ज्योतिष्टोमस्य स्वर्गसाधनत्वमपूर्वे कल्पित एवावगंतव्यमिति तत्राप्यन्योन्याश्रयप्रसंगात्
काष्ठज्वालात् भांडतद्गतवारिस्थतेजसो दीपात्तुषाग्नेश्च उत्पत्तिदर्शनात् तत्रानुद्भ‍ूतरूपावय-
वान्तरकल्पनायां गौरवात् । न च पुरुषेष्विव घटादिष्वपि चैतन्यसत्त्वे चेतनव्यवहारा-
नुपपत्तिः । चैतन्योपलंभानुपलंभाभ्यां तदुपपत्तेः । घटतृणादेः कर्तु/?/पलंभानुपलंभाभ्यां
कृताकृतव्यवहारदर्शनात् । तस्मादसिद्धं प्रपंचस्य ब्रह्मवैलक्षण्यमित्याशंकोत्तरत्वेन <quote>‘तथात्वं
च शब्दा’</quote> दिति सूत्रशेषमवतारयति—<pratika>कुत इति</pratika> । यं वैदिकशब्दमनुसृत्य प्रपंचस्य ब्रह्मप्रकृ-
तिकत्वं वेदश्रद्धाजडेन त्वयेष्यते तस्मादेव वैदिकशब्दात् <quote>‘विज्ञानं चाविज्ञानं च’</quote> <quote>‘क्षरं त्व-
विद्या ह्यमृतं तु विद्या विद्याविद्ये ईशते यस्तु सोऽन्यः’</quote>इत्येवमादिरूपात्प्रपंचस्य विकारास्पदत्वा-
दिकमिवाचेतनत्वमप्यवगम्यत इत्येवं सौत्रं चशब्दमेवकारार्थमङ्गीकृत्य शब्दादेवेत्युक्तम् ।
<quote>‘क्षरं त्वविद्ये’</quote>ति विशिष्य जडवर्गस्य विकारित्वोक्त्या चेतनवर्गस्य निर्विकारत्वात्
जीववत् ब्रह्मणोऽपि प्रपंचप्रकृतिकत्वमनुपपन्नमिति दर्शयितुं वा विकारास्पदत्वविशेषणम् ।
अत<quote>‘स्सत्यज्ञाने’</quote>ति सत्यशब्दोऽत्र निर्विकारपरः । सत्ताश्रयत्वादेर्घटादिसाधारण्यात् । ननु
<quote>‘पृथिव्यब्रवीत्’</quote> इत्यादिश्रुतिषु पृथिव्यादीनां चैतन्यकार्यव्यवहारादिश्रवणादस्त्येव पिशा-
चादीनामिव तेषामस्मदाद्यनवगतं चैतन्यम् । अतस्तदनुसारेण <quote>‘विज्ञानं चाविज्ञानं चे’</quote>
त्यादिश्रुतिः कृताकृतव्यवहारवन्नेतव्येत्याशंक्य श्रुतयः पृथिव्याद्यभिमानिदेवताविषया
इत्युपपादनार्थं सूत्रम्—<pratika>।। सू ।। अभिमानिव्युपदेशस्तु विशेषानुगतिभ्याम् ।। ५ ।।</pratika>
