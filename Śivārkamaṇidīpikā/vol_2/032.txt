<pb n="032"/>
त्युच्यते । भेदश्च स्वाभाविकः । ततश्च विश्वस्मादधिकमेव परं ब्रह्म । कारणत्व-
कार्यत्वव्यवस्था <quote>‘न तु दृष्टान्त भावात्’</quote> (ब्र॰२-१-९-सू)इत्यत्र निरूपितैव । तस्माद्भे-
दाभेदश्रुतीनामविरुद्ध एवायं मार्गः ।।</p>
<sutra>।। सू ।। अश्मादिवच्च तदनुपपत्तिः ।। २३ ।।</sutra>
<p>सर्वथा जीवेश्वरयोरभेद एव अभेदश्रुतिभिरिति चेत्—न । अनुपपत्तेः । अश्म-
काष्ठतृणादेरचेतनस्येव जीवस्याप्यज्ञत्वादिना सर्वज्ञत्वादियुक्तादीश्वरात् अत्य-
न्तविजातीयत्वश्रवणात् तयोरेकभावानुपपत्तेः । तस्मादीश्वरो जीवादर्थान्तरभूत
एव । एवं चेतनस्याप्यधिकगुणवैषम्यादीश्वरभावानुपपत्तिः, किमुताचेतनस्य
स्वरूपविलक्षणस्येति तात्पर्यम् । सर्वथा श्रुतिस्मृतिन्यायैः कार्यत्वेन स्वानन्यभू-
तादपि चेतनाचेतनप्रपञ्चात् विश्वस्मादधिक एव सर्वज्ञः सर्वशक्तिः परमेश्वरः ।।
इत्यारंभणाधिकरणम् ।। ७ ।।
<!-- APPAYYA !-->
कानिराकरणार्थमधिकरणांतरं व्याख्यायतामित्याशंक्याह—<pratika>कारणत्वेति</pratika> । <quote>‘अपीतौ तद्व-
त्प्रसङ्गादसमञ्जसम्’</quote> <ref>(ब्र॰ २—१—८.)</ref> न तु दृष्टांतभावा <ref>(ब्र॰ २—१—९.)</ref> दिति पूर्वो-
त्तरपक्षसूत्राभ्यां ब्रह्मणो जडजीवसंसर्गप्रयुक्तदुष्टत्वनिराकरणं स्पष्टमेव कृतं प्रागित्यतिस्पष्टं
तादर्थ्यमस्य सूत्रद्वयस्य न युक्तं किं त्वारंभणसूत्रस्य भेदसाधकसूत्रासाहित्येन भेदाविरो-
ध्यनन्यत्वपर्यवसायित्वं न स्पष्टमिति तद्विषयत्वेनारंभणाधिकरणशेषत्वमेवास्य युक्तमिति
भावः <pratika>।। सू ।। अश्मादिवच्च तदनुपपत्तिः ।। २३ ।।</pratika> सूत्रव्यावर्त्यां शंकामाह—<pratika>सर्वथेति ।</pratika>
<quote>‘तदनन्यत्व’</quote>मित्यत्यंताभेद इत्येव युक्तमभेदश्रुतिबाहुल्याद्भेदश्रुतीनामौपाधिकभेदविषयत्वो-
पपत्तेरिति शंकार्थः । <pratika>अनुपपत्तेरिति</pratika> । अभेदश्रुतिरुपपत्तिविरुद्धेत्युपपत्तिसहकृता भेद-
श्रुतिः प्रबलेत्यर्थः । ननु <quote>‘अश्मादिव’</quote>दिति सिद्धवद्द‍ृष्टांतीकरणमयुक्तम् । <quote>‘सर्वं खल्विदं ब्रह्म’</quote>
<quote>‘इदं सर्वं यदयमात्मा’</quote>इत्यादिश्रुत्यनुसारेण ब्रह्मण्यचेतनाभेदस्यापि शंकितुं शक्यत्वात्
चेतनाचेतनत्ववैलक्षण्येऽप्यभेदस्य शक्तिप्रपञ्चाभेदवादिनां सिद्धांतिनामवश्यमंगीकर्तव्य-
त्वात् इत्याशंक्य सूत्रतात्पर्यमाह—<pratika>एवं चेतनस्यापीति</pratika> । कैमुतिकन्यायेनाचेतनवर्गस्य
भेदश्रुतितदनुग्राहकोपपत्तिभ्यां भेदं सिद्धं हृदि कृत्वा समुच्चयोपमयाश्मादिवदिति सूत्रित-
मिति भावः । अवांतरार्थोपसंहारमुखेनाधिकरणार्थमुपसंहरति—<pratika>सर्वथेति ।</pratika></p>
<head>इत्यारंभणाधिकरणम् ।</head>
<!-- APPAYYA !-->
<head>नयमणिमालायाम्</head>
<head>अथ आरंभणाधिकरणम् ।</head>
<sutra>सू॰।। तदनन्यत्वमारंभणशब्दादिभ्यः ।। १५ ।। भावे चोपलब्धेः ।। १६ ।। सत्वाच्चापरस्य ।। १७ ।।
असव्द्यपदेशान्नेति चेन्न धर्मान्तरेण वाक्यशेषाद्युक्तेश्शब्दान्तराच्च ।। १८ ।। पटवच्च ।। १९ ।। यथा च
प्राणादिः ।। २० ।। इतरव्यपदेशाद्धिताकरणादिदोषप्रसक्तिः ।। २१ ।। अधिकं तु भेदनिर्देशात् ।। २२ ।।
अश्मादिवच्च तदनुपपत्तिः ।। २३ ।।</sutra>
<p>नैव प्रपञ्चशिवयोरनन्यता कार्यकारणायत्ता । धर्मैर्विप्रतिषिद्धैः स्वहिताकृत्यादिदोषैश्च ।। ९९ ।।
शंभुर्विश्वाधिको नस्तदपि च तदनन्यत्वमस्यानिवार्यं शब्दैरारंभणाद्यैः स्फुरति सदिति च स्फूर्तिसत्तानुवृत्त्या ।
तच्चेदं स्थूलसूक्ष्माकृतियुतचिदचिद्विग्रहश्शंभुरेव स्यात्कार्यं कारणं चेत्युभयमधिगतानन्यता चेति युक्तम् ।। १०० ।।</p>
<head>इत्यारंभणाधिकरणम् ।। ७ ।।</head>
