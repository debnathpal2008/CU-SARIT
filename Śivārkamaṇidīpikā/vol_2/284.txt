<pb n="284"/>
<sutra>सू ।। भेदान्नेति चेन्नैकस्यामपि ।। २ ।।</sutra>
अविशेषपुनःश्रुतिः प्रकरणान्तरसहिता भेदापादिका । अतो न विद्यैक्यमिति
चेत्—विद्यैक्येऽपि शाखान्तरेऽपि प्रतिपत्तृभेदादुपपन्ना सा न भेदावहा ।।
<sutra>सू ।। स्वाध्यायस्य तथात्वेन हि समाचारेऽधिकाराच्च सववच्च तन्नियमः ।। ३ ।।</sutra>
अथर्ववेदे <quote>‘तेषामेवैतां ब्रह्मविद्यां वदेत’</quote> इति शिरोव्रतनियमःस्वाध्यायाङ्गत्वेन
न तु विद्याङ्गत्वेन । <quote>‘नैतदचीर्णव्रतोऽधीते’</quote> इति तस्याध्ययनसंबन्धावगमात्, समा-
चारग्रन्थे <quote>‘इदमपि वेदव्रतेन व्याख्यातम्’</quote> इति तस्य वेदव्रतत्वप्रतिपादनाच्च ।
<quote>‘ब्रह्मविद्याम्’</quote> इत्यत्र ब्रह्मशब्दो वेदविषयः ।
<!-- APPAYYA !-->
अभ्यासप्रकरणान्तराभ्यां विद्याभेदशङ्कानिराकरणार्थं सूत्रम्—<pratika>भेदादिति चेन्नैकस्यामपि
।। २ ।।</pratika> सर्ववेदान्तप्रत्ययं दहराद्युपासनं नैकं विधिश्रुतेः प्रकरणस्य च भेदादिति शंका-
भागं तात्पर्यतो व्याचष्टे—<pratika>अविशेषेति । प्रतिपत्तृभेदादिति</pratika> । सर्वस्यापि स्वशाखाध्य-
यनं प्र१थममावश्यकमिति तं प्रति तावत्प्रमितिजनकत्वेनार्थवत्त्वमस्ति । अतो नानर्थक्यमू-
लोऽभ्यासन्यायः प्रकरणान्तरन्यायो वात्र प्रवर्तते । न च परशाखाध्यायिनं प्रत्यनुवाद-
कत्वाद्वैरूप्यमिति वाच्यम् । वाक्यान्तरेण प्राप्तिमपेक्ष्यार्थज्ञानजनकत्वं ह्यनुवादकत्वं न
ज्ञातज्ञापकत्वमात्रम् । स्वशाखागतवाक्यस्यापि पुनःश्रवणेऽनुवादकत्वेन वैरूप्यापत्तेः ।
न च नानाशाखागतेष्वग्निहोत्रादिवाक्येषु किञ्चिदपि वाक्यं शाखान्तरवाक्यतः प्राप्तिम-
पेक्ष्य स्वार्थं बोधयति । अतो नानुवादकत्वकृतं वैरूप्यमपीति भावः । <pratika>सू॰ ।। स्वाध्या-
यस्य तथात्वेन समाचारेऽधिकाराच्च सववच्च तन्नियमः ।। ३ ।।</pratika> स्वाध्यायस्य तथा-
त्वेन स्वाध्यायं प्रत्यङ्गत्वेन शिरोव्रतविधिः न तु विद्यां प्रत्यङ्गत्वेन । कुतः । समाचारेऽधि-
कारात् आथर्वणिकाना वेदव्रतोपदेशार्थे समाचाराख्ये ग्रन्थे तथा प्रतिपादनात् । चका-
रेण <quote>‘नैतदचीर्णव्रतोऽधीत’</quote> इत्यग्रिमवाक्ये तथैव स्पष्टत्वाच्चेति सूत्रार्थं दर्शयन्धर्मविशे-
षाद्विद्याभेद इति शङ्कां निराचष्टे—<pratika>अथर्वेति</pratika> । एवञ्च धर्मविशेषान्मुण्डकोपनिषद्रूपस्वा-
ध्यायस्यैव शाखान्तररूपात्स्वाध्यायाद्भेदो भवति । तस्यैव चाथर्वणिकमात्राधिकारिकशि-
रोव्रताङ्गत्वानुरोधेन तन्मात्राध्येयत्वं सिध्यति । न तु शाखान्तरगताक्षरविद्याया मुण्डक-
प्रतिपाद्याक्षरविद्यातो भेदो भवति । नाप्यक्षरविद्यामात्रस्याथर्वणिकैकाधिकारिकत्वं सिध्यति ।
तस्मादाथर्वणिकैरेतद्ग्रन्थोपायाक्षरविद्या वेदितव्येति तेषामेव शिरोव्रतपूर्वकाध्ययनप्रा-
प्तैतद्ग्रन्थवोधिनैषा विद्या फलं प्रयच्छति । शाखान्तराध्यायिनां त्वेपैव विद्या शाखान्तरा-
ध्ययनप्राप्तैतद्ग्रन्थाध्यायिभ्यो लब्धा वा फलं प्रयच्छतीति न कश्चिद्दोषः । ननु स्वाध्या-
याङ्गस्य शिरोव्रतस्य संयोगपृथक्त्वन्यायेन विद्याङ्गत्वमप्यस्तु को विरोध इत्याशङ्कानिरा-
करणार्थमाह—<pratika>ब्रह्मविद्यामित्यत्रेति</pratika> । मुण्डकोपनिषदुपक्रमे <quote>‘द्वे विद्ये वेदितव्ये इति ह
स्म यद्ब्रह्मविदो वदन्ति परा चैवापरा च तत्रापरा यदृग्वेदो यजुर्वेदस्मामवेदोऽथर्ववेदश्शि-
क्षा कल्पो व्याकरणं निरुक्तं छंदो ज्योतिषमितिहासः पुराणं न्यायो मीमांसा धर्मशा-
स्त्राणीत्यथ परा यया तदक्षरमधिगम्यते’</quote> इत्यत्र प्रकरणे विद्याशब्दो विद्यास्थानपरो-
ऽवगतः । तदनुसारेणोपसंहारेऽपि तस्य तादर्थ्ये स्थिते निषादस्थपतिन्यायेन समानाधिकरण-
<note>(१) <quote>‘प्रथमप्रक्रममिति’</quote> इति क. ग. पाठः ।</note>
