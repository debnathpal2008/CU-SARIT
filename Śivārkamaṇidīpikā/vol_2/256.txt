<pb n="256"/>
ननु सन् घटः सन् पट इत्यादिष्वनुवृत्तं सद्रूपं ब्रह्म सत्यम् । अन्यत् व्याव-
र्तमानं घटादिकं <quote>‘नेति नेति’</quote> इति प्रतिषेधति श्रुतिरित्यत आह---
<sutra>सू ।। तदव्यक्तमाह हि ।। २२ ।।</sutra>
ब्रह्मस्वरूपं प्रत्यक्षादिना प्रमाणान्तरेण नाभिव्यज्यते । <quote>‘न संदृशे तिष्ठति
रूपमस्य । न चक्षुषा पश्यति कश्चनैनम् । हृदा’</quote> इत्यादिना यतः श्रुतिराह अतः
प्रत्यक्षादिना सिद्धा सत्ता न ब्रह्मेति ।।
ब्रह्मस्वरूपग्रहणे हेतुमाह—
<sutra>सू ।। अपि संराधने प्रत्यक्षानुमानाभ्याम् ।। २३ ।।</sutra>
अपि तु ध्यानरूपज्ञानेन सम्यगाराधने ब्रह्मस्वरूपं गृह्यते । ये ब्रह्मभाविता
ब्रह्मोपासते, तेषां ब्रह्मस्वरूपं ग्रहणयोग्यं भवतीति श्रुतिस्मृतिभ्यामवगम्यते—
<quote>‘नायमात्मा प्रवचनेन लभ्यो न मेधया न बहुना श्रुतेन ।
यमेवैष वृणुते तेन लभ्यः तस्यैष आत्मा विवृणुते तनूं स्वाम् ।।’</quote> इति ।
<quote>‘ततस्तु तं पश्यते निष्कलं ध्यायमानः’</quote> इत्यादिका श्रुतिः ।
स्मृतिरपि—<quote>‘नासौ प्रत्यक्षविषयः’</quote> इत्यादिका ।।
<sutra>सू ।। प्रकाशादिवच्चावैशेष्यं प्रकाशश्च कर्मण्यभ्यासात् ।। २४ ।।</sutra>
<!-- APPAYYA !-->
अप्युत्पत्तेरभावात् । ततो योगिनां मुक्तानां च ज्ञानविकासानन्तरं भूर्तामूर्तप्रपञ्चरूप-
त्वसद्भावेऽपि प्राक् ज्ञानसंकोचकाले तन्नास्तीति सार्वदिकमू१र्तामूर्तरूपत्वशालि ब्रह्म यथा
प्रपञ्चादुत्कृष्टं न तथा जीवा इत्यभिप्रायः । एवमर्थवर्णन एव <quote>‘द्वे वाव ब्रह्मणो रूपे’</quote> इत्या-
द्युपक्रमानुगुण्यं <quote>‘नित्यो नित्यानां चेतनश्चेतनाना’</quote> मित्यादिश्रुत्यन्तरानुगुण्यं च लभ्यते
इति । <quote>‘अथ प्राणा वै सत्य’</quote> मित्यादिवाक्यशेषस्य पूर्वपक्ष्यभिमतार्थनिराकरणार्थत्वेनो-
त्तरसूत्रमवतारयति—<pratika>नन्विति । तदव्यक्तमाह हि ।।२२।। न ब्रह्मेति</pratika> । किंतु ब्रह्मशक्तिरूपा
प्रपञ्चोपादानत्वेन तत्तादात्म्यापन्ना सत्तेत्यर्थः । <pratika>सू॰ ।। अपि संराधने प्रत्यक्षानुमा-
नाभ्याम् ।। २३ ।।</pratika> <quote>‘अपित्वि’</quote>ति शब्दो न चक्षुषा पश्यतीति व्यावर्तितात्साधनान्तरा-
त्संराधनस्य विशेषप्रदर्शनार्थः । ध्यानयज्ञेनाराधनस्य सम्यक्त्वं परमेश्वरप्रसादलभ्यत-
द्विषयदृढभक्तिपूर्वकत्वम् । ब्रह्मभाविताः ब्रह्मणैव भाववन्तः स्वविषयदृढभक्तिमन्तः
कृताः । ब्रह्मभाववच्छब्दा<quote>‘त्तत्करोती’</quote>ति णिचि णाविष्ठवद्भावात् <quote>‘विन्मतोर्लुगि’</quote>ति मतु-
ब्लोपे ण्यंतात्कर्मणि क्तप्रत्यये <quote>‘निष्ठायां सेटी’</quote> ति णिलोपे च सति ब्रह्मभाविता इति
रूपम् । <pratika>नायमात्मेति</pratika> । प्रवचनं बहुवेदपरिश्रमः । मेधा बहुविद्याधारणसमर्था धीः ।
बहुश्रुतं तर्कमीमांसादिपरिश्रमः । एषः परमात्मा यं नित्यनैमित्तिकाद्यनुष्ठानेन मलपाक-
वशेन च शुद्धान्तःकरणं वृणुते स्वकीयत्वेन परिगृह्णाति मद्भक्त्या कृतार्थोऽयं भवत्विति
कटाक्षयति । तेनैव लभ्यः दृढभक्तिविषयत्वेन प्राप्यः तस्यैव पुरुषधौरेयस्य स्वां तनुं स-
च्चिदानंदलक्षणां विवृणुते प्रकाशयतीत्यर्थः । ध्यायमान इति हेतौ शानच्प्रत्ययः । ध्यानेन
पश्यतीत्यर्थः । <pratika>सू ।। प्रकाशादिवच्चावैशेष्यं प्रकाशश्च कर्मण्यभ्यासात् ।। २४ ।।</pratika>
<note>(१) <quote>‘सर्वप्रपञ्चरूपत्व’</quote> इति ख॰ पाठः ।</note>
