<pb n="066"/>
भ्युपगम्यते । इदं सर्वमसमञ्जसमेव । तदभ्युपगतकारणगुणप्रक्रियाविरोधात् ।
अवयवाश्च स्वीयैः षड्भिः पार्श्वैः संयुज्यमानाः पृथुतरमवयविनमारभन्ते । पर-
माणूनां पार्श्वाभावात् पृथुतरद्रव्यारम्भकास्ते न भवेयुः । अतः परमाणुकार-
णवादो न युक्तः ।।
<!-- APPAYYA !-->
परिमण्डलात्परमाणोः अणु ह्रस्वं द्व्यणुकमुत्पद्यत इत्येतदसमंजसमित्येतावदुच्यते न तु तद्द‍ृष्टां-
तेन वैशेषिकमतसिद्धस्य कस्यचिदन्यस्यासामंजस्यम् । भाष्यमप्यस्मिन्नेवार्थे स्वारस्यवद्द‍ृश्यते ।
<quote>‘अवयवाश्चे’</quote> त्यादिभाष्येण परमाणोर्व्द्यणुकोत्पत्तौ सूत्रकृता विवक्षितमसामंजस्यांतरमुंच्यते
न तु पूर्वप्रतिपादितस्यासामंजस्यस्य दार्ष्टान्तिकमसामंजस्यमुच्यत इति तत्रत्येन किंचेत्यर्थेन
चकारेणैव स्पष्टम् । <pratika>तदभ्युपगतेति ।</pratika> ननु, <quote>‘कारणगुणाः कार्ये गुणानारभन्त’</quote> इतिवैशेषिक-
मर्यादा विशेषगुणविषयेति चेन्न । विशेषगुणत्वानिर्वचनात् । स्वाश्रयसमानाधिकरणद्रव्य-
विभाजकधर्मात्यंताभावसमानाधिकरणगुणावृत्तिगुणत्वव्याप्यजातिमत्त्वं तदिति चेत् ।
न । रूपरसस्पर्शाव्याप्तेः । तेषां नीलरूपत्वादिना विशेषगुणत्वमिति चेन्न । पृथिव्यादित्रय-
साधारणस्य धवलरूपस्य विशेषगुणत्वाभावप्रसंगात् । तस्य च पाकजापाकजभास्वराभा-
स्वरत्वेन पृथिव्यादिविशेषगुणत्वमिति चेन्न । किंचिद्धवले धवलतरे च पार्थिवद्रव्ये संयो-
ज्य पेषणेनोत्पादितस्यातिधवलरूपस्य पृथिवीविशेषगुणत्वाभावप्रसंगात्तस्यापाकजाभास्वरस्य
जलसाधारणत्वात् । न च किंचिद्धवलं धवलतरं च रूपद्वयमेव स्वाश्रयसंवलनदोषात्तदुभय-
विजातीयतया प्रतीयते न तु तत्र रूपांतरमुत्पद्यत इति वाच्यम् । अबाधितरूपांतरप्रती-
त्यनुसारेण हरिद्राचूर्णयोरिव जलभूतलयोरिव च तयोरपि संयोजनेन रूपांतरोत्पत्तेरभ्युप-
गंतव्यत्वात् । न च तत्पाकजमिति वक्तुं शक्यम् । हिमजलेन पेषणे विरूपान्तरोत्पत्ति-
दर्शनात् उद्भ‍ूतोष्णस्पर्शतेजस्साध्यत्वात्पाकस्य । एवं दृढतरावर्त्तितमृदुतरस्पर्शतंतुसूत्रगत-
कठिनस्पर्शे च विशेषगुणत्वाभावप्रसंगो द्रष्टव्यः । तत्र पृथिवीविशेषगुणत्वप्रयोजकस्य पाक-
प्रयोज्यजातिविशेषवत्त्वस्याभावात् । न च बहिरिंद्रियव्यवस्थापकगुणत्वं विशेषगुणत्व-
मिह विवक्षितं तच्च चक्षुस्तैजसं गंधाव्यंजकत्वे सति रूपव्यंजकत्वात् सौरालोकवदि-
त्यादिप्रकारेण यद्ग‍ुणव्यंजकतया बहिरिन्द्रियाणां भूतप्रकृतिकत्वमनुमेयं तत्त्वमिति वा-
च्यम् । अनुमानानामप्रयोजकत्वेन तैजसत्वाद्यसाधकत्वात् । न च सौरालोकादिषु रूपगुणमा-
त्रव्यंजकत्वं तेजस्त्वावच्छेदेन गृहीतमिति कार्यकारणभावमूलस्तर्कोऽऽस्तीति वाच्यम् । सौरा-
लोके तस्य उद्भ‍ूतरूपतेजस्त्वावच्छेदेन गृहीततया चक्षुषोऽप्युद्भ‍ूतरूपत्वसिद्धिप्रसंगात् ।
तस्माल्लोकसिद्धस्य विशेषगुणत्वस्याभावात् पारिभाषिकस्याप्यनुगतस्य निर्वक्तुमशक्य-
त्वात् कारणगुणप्रक्रिया गुणमात्रघटितेति भावः । <pratika>षड्भिः पार्श्वैरिति ।</pratika> यथा दशदिक्‌सं-
बंधिदशप्रदेशवन्तोंऽगुल्यादयः परस्परं संश्लेष्यमाणाः एकया महादिशा विदिक्द्वयेन चाव-
च्छिन्नैः प्रत्येकं त्रिभिस्त्रिभिः प्रदेशैः संयुज्यन्ते एवं तन्तवोऽपि संश्लेष्यमाणाः प्रत्येकं
संयुक्तसप्तपार्श्वयुक्ताः स्वाधिकपरिमाणं पटादि कार्यमारभंते । तथा निरवयवेषु परमाणुषु
संयुज्यमानेष्वसंयुक्तप्रदेशासंभवात्तेषां स्वाधिकपरिमाणकार्यारंभकत्वं न स्यादित्यर्थः । ननु
परमाणुभिर्व्द्यणुकानामारंभ इष्यते । तेष्विष्ट एव महत्त्वरूपस्य पृथुत्वस्याभावः । त्र्यणु-
कप्रभृतिषु तदुपपद्यत एव । तदारंभकेषु द्व्यणुकादिष्वव्याप्यवृत्तिसंयोगसंभवादिति चेन्न ।
