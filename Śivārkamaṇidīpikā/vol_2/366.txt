<pb n="366"/>
रणं विद्यामयाग्निभिः कथमपि सम्पादयितुं न शक्यते । कथमेतेषु तत्कार्यातिदेशः । न
ह्यशकनीयमर्थं शास्त्रसहस्रमपि संभूय विधातुं शक्नोति । न हि <quote>‘हिरण्यगर्भस्समवर्त-
ताग्र’</quote> इति मन्त्रस्य वृत्त्यंतराश्रयणेनेंद्राघारप्रकाशन इव उत्करस्य पृथ्वग्रताश्रयणेन वा-
जिनः पात्रधारणइव परिधेः प्रथिमापेक्षणेन पशुनियोजनइव रथघोषस्य सूचकत्वकल्पने-
नोद्गातृप्रेरणइव च विद्यामयाग्नीनां केनाप्युपायेनाहवनीयधारणसामर्थ्यं संपादयितुं श-
क्यते । उच्यते । इष्टकचितोऽग्निरुत्तरवेदिवदाहवनीयधारणप्रयोजनं क्रत्वङ्गं न भवति ।
किंतु गोदोहनादिवत्क्रत्वङ्गाश्रितः फलार्थगुणः । <quote>‘पशुकामश्चिन्वीते’</quote>ति श्रवणात् अभागि-
प्रतिषेधवार्तिके तथैवोक्तत्वाच्च । अतोऽत्र पूर्वाग्निकार्यादिदेशः पशुफलातिदेश इति नास्ति
कश्चिद्विरोधः । एवञ्च विद्यामयाग्निभिः सिद्धस्वफलस्येष्टकचितस्याग्नेर्निवृत्तावन्यतः स्व-
कर्तव्योपकारलाघवमपश्यन्ती क्रत्वर्थोत्तरवेदिः प्राप्नोतीति तयाग्निधारणसिद्धिः । यदि
चोत्तरवेदिवदग्निधारणार्थं क्रत्वंगमग्निः, तथापि तस्यैतद्वदग्निधारणमेव न प्रयोजनं । किंतु
क्रतुफलभूयस्त्वमपि । उत्तरवेद्यपेक्षया तस्यानेकदृष्टादृष्टाङ्कपालयुक्तस्यातिक्लेशसाध्य-
त्वात् । उत्तरवेद्यां ह्यग्निश्चीयत इति विधानादग्निपक्षे उत्तरवेद्या अपि सत्वाच्च संकर्षका-
ण्डेऽपि तथैव प्रतिपादनाच्च । तत्र हि मध्यमायामुपसद्यग्निश्चीयते प्रकृत्युपबन्धादिति द्वि-
तीयाध्यायाधिकरणे किमग्नावुत्तरवेदिधर्मा भवन्ति न भवन्ति वेति सन्दिह्याग्न्युत्तरवेद्यास्स-
मुच्चयेन भिन्नकार्यत्वावगत्या प्रकृतिविकृतिभावाभावान्न भवन्तीति पूर्वपक्षप्राप्तावुत्तरवेद्याः
प्रकृतावग्निधारणार्थत्वावगमात् <quote>‘इष्टकाभिरग्निं चिनुत’</quote> इत्याहवनीयाग्नेश्चयनसंस्कार्यत्वश्रव-
णस्य साक्षादुपपादयितुमशक्यत्वेन योग्यतया चयननिवृत्त्यर्थस्थण्डिलसाध्याग्निधारणद्वा-
रकत्वावगमेन स्थाण्डिलरूपस्याप्यग्नेराहवनीयधारणार्थत्वादेवमुभयोरेककार्यत्वेऽपि <quote>‘वेद्यां
हवींष्यासादयति बर्हिषि हवींष्यासादयती’</quote>ति वचनबलाद्वेदिबर्हिषोरिव <quote>‘उत्तरवेद्यां ह्य-
ग्निश्चीयत’</quote> इति वचनबलात्समुच्चयोपपत्तेरेककार्यत्वस्य न्यायतः प्राप्तेः प्रकृतिविकृति-
भावाभावेऽपि बाधकाभावात् । तस्मादुत्तरवेदिधर्मास्तत्र भवन्त्येव । अतस्तस्य चयनमपि ।
यथा प्रकृतिमध्यमायामुपसदि कार्यमिति सिद्धान्तं कृत्वा <quote>‘अनुपसदमग्निश्चीयत’</quote> इत्येकेषां
<quote>‘सोस्य नित्यविधि’</quote>रिति गुणसूत्रेण केषांचिदनुपसदमग्निचयनमित्याहत्य विधानादिति प्रति-
पादितम् । ततश्च पूर्वाग्निकार्यातिदेशः क्रतुफलभूयस्त्वातिदेश इत्यस्मिन्नपि पक्षे नास्ति
कश्चिद्विरोधः । एवं विद्यामयाग्निषु पूर्वाग्निकार्यातिदेशसद्भावात्तदुपपादनसंभवाच्च तत्रैव
विधिः न तु विद्यामयेषु ग्रहादिष्विति । <quote>‘मनसैषुग्रहा अगृह्यन्ते’</quote>त्यादि श्रवणेऽपि तत्र क्रि-
यामयग्रहादिकार्यातिदेशभावात्तत्कल्पनेऽपि तदुपपादनस्याशक्यत्वाच्च तत्र विधिमङ्गीकृत्य
पूर्वपक्षो न प्रवर्तितः । एवञ्च <quote>‘मनसैषुग्रहा अगृह्यन्त मनसास्तुवत मनसासंशन्वाचैषु-
ग्रहा अगृह्यन्त वाचास्तुवत वाचाशसंन्प्राणेनैषुग्रहा अगृह्यन्त प्राणेनास्तुवत प्राणेनाशंस-
न्नि’</quote>त्यादिषु न मनोवाक्‌प्राणचक्षुरादिवृत्त्यात्मकग्रहग्रहणादिविधिः । पुरुषायुषान्तर्गताना
सर्वासामपि मनोवागादिवृत्तीनामग्निदृष्ट्या क्रोडीकृतत्वात् । किंतु क्रियारूपाणां ग्रहग्रह-
णादीनां साक्षात्परंपरया वा मनोवृत्त्यादिसाध्यानां मनोवृत्तित्वाद्युपचारेण मनोवृत्त्यादि-
रूपाग्नीनां क्रियारूपक्रत्वनुप्रवेशिनाञ्च तथाभूतसकलयज्ञपरिकरयुक्तत्वेन स्तुतिरिति पूर्वप-
