<pb n="250"/>
पमयापि सर्वात्मनः परमेश्वरस्य सिद्धमुभयलिङ्गत्वम् ।।
अत्राशङ्कते---
<sutra>।। सू ।। अम्बुवदग्रहणात्तु न तथात्वम् ।। १९ ।।</sutra>
अम्बुनि यथा सूर्योऽपरमर्थो गृह्यते, न तथा परमेश्वरः पृथिव्यादौ । किंतु
परमार्थतस्तत्र स्थित एव गृह्यते । अतः कथमस्य निर्दोषत्वम् ? ।।
इति शङ्कायाः परिहार उच्यते—
<sutra>।। सू ।। वृद्धिह्रासभाक्त्वमन्त र्भावादुभयसामञ्जस्यादेवं दर्शनाच्च ।। २० ।।</sutra>
नेत्यनुवर्तते । वस्तुतः पृथिव्यादिष्वन्तर्भावादपि परमेश्वरस्य तद्गतवृद्धिह्रास-
भाक्त्वं न संभवति । पूर्वोक्तोभयदृष्टान्तग्रहणसामञ्जस्यादेवमवगम्यते । उक्तं
हि वस्तुतोऽनवस्थितस्य सूर्यस्य स्थितस्य चाकाशस्योपमानत्वेन ग्रहणं <pratika>सर्वत्रा</pratika>-
वस्थितस्यापि परमेश्वरस्यानवस्थितस्येव न तद्दोषस्पर्श इति ज्ञापयितुमिति । तथा
हि दृश्यते विवक्षितधर्मसाम्यज्ञापनमात्रेण चन्द्रवन्मुखमिति दृष्टान्तः । तस्मा-
दुभयलिङ्गसिद्धिरीश्वरस्य पारमार्थ्यात् पृथिव्यादिषु स्थितस्यापि । अथवा—श्रुता-
वपि दृश्यते विवक्षितधर्मसाम्येन दृष्टान्तः <quote>‘अश्व इव रोमाणि विधूय पापम्’</quote>
इत्यादौ । अतो विवक्षितधर्मसाम्येनोभयदृष्टान्तसामञ्जस्यादुभयलिङ्गमेव ब्रह्मेति
सिद्धम् ।। इत्युभयलिङ्गाधिकरणम् ।। ५ ।।
<!-- APPAYYA !-->
अतः प्रतिसूर्यस्य चलनादिकमिव तत्स्थित्यवभासप्रयुक्तं दोषवत्त्वं गुणवत्त्वं वा भासतां
नाम न तत्पारमार्थिकमिति । तस्मादस्याः श्रुतेर्विवक्षितार्थविरुद्धाया उदाहरणमयुक्त-
मिति । <pratika>सू ।। वृद्धिह्रासभाक्त्वमन्तर्भावादुभयसामञ्जस्यादेवं दर्शनाच्च ।। २० ।।</pratika>
अयं हि परिहाराभिप्रायः । यथा जलसूर्यस्य जलोपाधिप्रयुक्तवृद्धिह्रासादिभाक्त्वं वस्तुतो
न भवति एवं ब्रह्मणः पृथिव्याद्यन्तरवस्थितिप्रयुक्तं गुणदोषभाक्त्वं न भवतीति तत्प्रयुक्त-
गुणदोषभाक्त्वाभावमात्रे द्वितीयदृष्टान्तः । तथा सत्येव दृष्टान्तद्वयीसामञ्जस्यात् । प्रति-
सूर्यवदुपाध्यनवस्थितिपर्यन्तविवक्षायां प्रथमश्रुतदृष्टान्तोपमर्दापत्तेः । तथा सत्येव सत्य-
ज्ञानादिश्रुत्युभयलिङ्गत्वश्रुतिरूपोभयसामञ्जस्याच्च । अन्यथा सर्वशरीरत्वसर्वनियंतृत्वादिप्र-
तिपादकानेकश्रुतिविरोधापत्तेः । न हि सर्वात्मना दृष्टान्तदार्ष्टान्तिकयोस्साम्येन भाव्य-
मित्यस्ति नियमः । लोकवेदयोर्विवक्षितांशसाम्यमात्रेण दृष्टान्तोपादानर्शनादिति ।</p>
<head>इत्युभयलिङ्गाधिकरणम् ।। ५ ।।</head>
<!-- APPAYYA !-->
<head>नयमणिमालायाम्</head>
<head>अथोभयलिंगाधिकरणम् ।। ५ ।।</head>
<sutra>सू ।। न स्थानतोऽपि परस्योभयलिंगं सर्वत्र हि ।। ११ ।। भेदादिति चेन्न प्रत्येकमतद्वचनात् ।। १२ ।।
अपि चैवमेके ।। १३ ।। अरुपवदेव तत्प्रधानत्वात् ।। १४ ।। प्रकाशवच्चावैयर्थ्यात् ।। १५ ।।
आह च तन्मात्रम् ।। १६ ।। दर्शयति चाथो अपि स्मर्यते ।। १७ ।। अत एव चोपमा सूर्यकादिवत् ।। १८ ।।
अंबुवदग्रहणात्तु न तथात्वम् ।। १९ ।। वृद्धिह्रासभाक्त्वमन्तर्भावादुभयसामंजस्यादेवं दर्शनाच्च ।। २० ।।</sutra>
<lg><l>यद्यपि निर्दोषत्वं स्वतस्समाम्नातमंबिकारमणे । दोषवति वस्तुनि स्थितिरथापि दोषं समावहेदेव ।। १८७ ।।</l></lg>
<lg><l>मैवमतिरोहितोभयलिंगस्य विभोर्मृगांकचूडस्य । दुष्टे स्थित्या न भवेत्परतंत्रस्येव तदनिष्टम् ।। १८८ ।।</l></lg>
<head>इति उभयलिंगाधिकरणम् ।। ५ ।।</head>
