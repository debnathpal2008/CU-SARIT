<pb n="281"/>
अतो धर्मभेदादुपासनाभेदः । ततः शाखादिभेदादुपासनाभेद इति पूर्वः पक्षः ।।
<!-- APPAYYA !-->
तमध्ययनसंस्कार्यायास्तस्या उपनिषद एवांगं भवेत् । तथा च सैवोपनिषदेतत्प्रतिपाद्याक्षरब्रह्म-
विद्याप्रतिपादकोपनिषदन्तराद्भिद्येत नाक्षरब्रह्मविद्येति वाच्यम् । अध्ययनजन्यसंस्कारस्या-
क्षरावाप्तिरूपत्वेन शिरोव्रतमंतरेणाध्ययनेनैवावाप्तुं शक्यायामुपनिषदि तज्जन्ये विद्यानुष्ठानो-
पयोगिन्यर्थज्ञाने चानुपकारकस्य शिरोव्रतस्य विद्यायामेव फलोपकार्यंगत्वस्य वक्तव्य-
त्वात् । न च तस्यां शिरोव्रतस्य विनियोजकं प्रमाणं नास्ति किंत्वध्ययन एव अचीर्णव्रत-
स्याध्ययननिषेधसामर्थ्यात् शिरोव्रताचरणमध्ययनांगमिति सिद्धेरिति वाच्यम् । उक्तसाम-
र्थ्यादध्ययनांगत्वकल्पनायां प्रसक्तायामध्ययने तदवाप्यायामुपनिषदि चानुपकारिणश्शिरो-
व्रतस्योपनिषत्प्रतिपाद्यत्वेन तदुपस्थाप्यायां विद्यायां जुह्वाकृत्यनुपकारकस्य पर्णत्वस्य जुहू-
पस्थाप्यायामिष्टाविव विनियोजकस्य वाक्यप्रमाणस्य वोपनिषदुपस्थाप्याया विद्याया बुद्धि-
सन्निधानसत्त्वात्सन्निधिलक्षणस्थानप्रमाणस्य वा सत्त्वात् शिरोव्रतस्याध्ययनांगत्वविधिव्य-
तिरेकेण <quote>‘तेषामेवेतां ब्रह्मविद्या’</quote> मिति प्रकृतब्रह्मविद्यांगत्वविधेरपि सत्त्वाच्च । न च <quote>‘नैत-
दचीर्णव्रत’</quote> इत्यग्रिमवाक्यानुसारेण ब्रह्मविद्याशब्दस्तत्प्रतिपादकप्रकृतोपनिषद्ग्रंथपरो व्या-
ख्येय इति वाच्यम् । उपसंहारानुरोधेनोपक्रमस्यान्यथाकरणायोगाद्विरोधाभावाच्च ।
अध्ययनांगस्य सतस्संयोगपृथक्त्वेन विद्यांगत्वस्यापि संभवात् । <quote>‘तेषामेवैता’</quote>मित्यनेना-
प्यध्ययनांगत्वस्यैव बोधनेऽग्रिमवाक्येन पौनरुक्त्यापत्तेश्च । न <quote>‘चेतामि’</quote>ति प्रकृतपरामर्शिना
सर्वनाम्ना मुण्डकोपनिषदध्ययनावाप्यत्वेन रूपेण विद्यापरामर्शादुपनिषदंतरेण यैरेषा
विद्यावाप्यते तेषां तदनुष्ठाने शिरोव्रतमंगं न सिध्यतीति नास्ति विद्यैक्ये कश्चिद्विरोधः
इति वाच्यम् । मुण्डकोपनिषदध्ययनावाप्यत्वेन रूपेण विद्यायाः शब्दतः प्रकृतत्वाभावेन
ताद्रूप्येण परामर्शे हेत्वभावात् । अन्यथा <quote>‘य एतेनानिष्ट्वाथान्येन यजत’</quote> इत्यत्राप्येतच्छ-
ब्दस्य तच्छाखाध्ययनावाप्तत्रिवृदादिस्तोमयुक्तज्योतिष्टोमपरत्वापत्त्या क्रत्वंतराणां तथाभू-
तज्योतिष्टोमपूर्वकत्वनियमप्रसंगादेवमपि पौनरुक्त्यापरिहाराच्च । अग्रिमवाक्येन मुण्ड-
कोपनि१षदुपस्थितौ तस्यामनुपकारकस्य शिरोव्रतस्य तदवाप्यविद्यांगत्व एव पर्यवसा-
नात् । न च, तर्हि शाखान्तरेष्वप्याम्नाताक्षरब्रह्मविद्याथर्वणिकमात्राधिकारिकशिरो-
व्रतांगकत्वानुरोधेन तन्मात्राधिकारिकेत्यधिकारसंकोचोऽस्तु । <quote>‘ऋद्धिकामास्सत्रमासीर’</quote>
न्नित्यविशेषश्रवणेऽपि सत्रे ये यजमानास्त ऋत्विज इति ब्राह्मणकर्तृकेषु ऋत्विक्कर्मसु यज-
मानानां कर्तृत्वविध्यनुरोधेन ब्राह्मणानामेवाधिकारः । तत्रापि राजन्यवसिष्ठानां नारा-
शंसो द्वितीयः प्रयाजस्तनूनपादन्येषामिति प्रयोजकेषु कल्पभेदश्रवणात्सर्वेषां यजमानानां
तद२वैगुण्याय तुल्यकल्पानामेवाधिकारः । तत्रापि वैश्वामित्रो होतेति । नियमात् वैश्वामि-
त्रतत्तुल्यकल्पानामेवाधिकार इत्यंगानुरोधेनाधिकारसंकोचदर्शनात् । तथा च मुण्डके
शाखान्तरेषु चाक्षरब्रह्मविद्यैक्येऽपि न कश्चिद्विरोधः । आथर्वणिकव्यतिरिक्तानां तु दहर-
वैश्वानरादिविद्यान्तरोपासनेन मुक्तिर्भविष्यतीति वाच्यम् । शाखान्तरोक्ताक्षरविद्या३यां
मुण्डकोक्तांगानुरोधेन संकोचानुपपत्तौ तत्संकोचनायोगात् । न च चोदनाद्यविशेषादभे-
दसिद्धेस्तत्सङ्कोचनं, तद्भेदस्याभ्यासादिभिस्साधितत्वादिति भावः । अतो धर्मभेदादिति ।
<note>(१) <quote>‘मुण्डकोपनिषदङ्गत्वप्रतीतौ’</quote> इति ख. पाठः ।</note> <note>(२) <quote>‘तदवैगुण्यानुरोधेन तुल्यकल्पानामिहाधिकार’</quote> इति ख. पाठः ।</note>
<note>(३) <quote>‘विद्याया मुण्डकोक्ताक्षरविद्यातो भेदेनाधिकारासंकोचोपपत्तौ’</quote> इति ख. पाठः ।</note>
