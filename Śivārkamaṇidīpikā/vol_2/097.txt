<pb n="097"/>
<p>रम्, न बाह्याः पदार्थाः, स्वप्ने बाह्यपदार्थाननपेक्ष्य केवलया बुद्ध्या व्यवहारदर्श-
नात् । तद्वत् जाग्रद्व‍यवहारस्यापि व्यवस्था युज्यते । ततो विज्ञानमात्रं तत्त्वमिति ।।
एवं प्राप्तेऽभिधीयते—घटं जानामीति कर्तुः कर्मतयार्थस्योपलब्धेस्तदभावो
न शक्यते वक्तुम् । पुरुषस्यार्थविशेषव्यवहारानुगुण्यापादनमेव हि ज्ञानस्याकारः ।।
यदुक्तम्, स्वप्नदृष्टान्तेन जाग्रद्व‍यवहारस्यापि शून्यत्वं, तत्राह—
<sutra>।। सू ।। वैधर्म्याच्च न स्वप्नादिवत् ।। २८ ।।</sutra>
कारणदोषबाधराहित्यरूपवैधर्म्याच्च न स्वप्नादिवज्जागरितज्ञानस्य मिथ्यात्वम् ।
अतो न विज्ञानमात्रं तत्त्वम् ।।
युक्त्यन्तरमाह—
<sutra>।। सू ।। न भावोऽनुपलब्धेः ।। २९ ।।</sutra>
अर्थशून्यस्य ज्ञानस्य सद्भावो न संभवति, तस्य कुत्राप्यनुपलम्भात् । स्वप्न-
<!-- APPAYYA !-->
द्रज्ञानवत् भ्रांतत्वात् । तदाहुः—<quote>‘सहोपलंभनियमादभेदो नीलतद्धियोः । भेदस्तु भ्रांति-
विज्ञाने दृश्येतेन्दाविवाद्वये’</quote> ।। इति । बाह्यस्य नीलादेः कथमान्तरज्ञानभेदावभासो
भ्रम इति चेत् । बाह्यत्वावभासोऽपि भ्रम एव । उपरि स्थितानां नक्षत्रादीनामुद्यतां भू-
मिस्थत्वावभासवत् । एतेनाहं जानामीति क्रियाकर्तृभावेन भेदावभासोऽपि व्याख्यातः ।
तदप्याहुः—<quote>‘अविभागोऽपि बुद्ध्यात्मा विपर्यासितदर्शनैः । ग्राह्यग्राहकसंवित्तिभेदवानिव
लक्ष्यते ।।’</quote> इति । इत्थं प्रवृत्तो विज्ञानवादः । ननु बाह्यार्थतदवभासयोरभावे कथं बा-
ह्यार्थव्यवहारः इत्याशंक्य दृष्टांतेनोपपादयति—स्वप्न इति । ज्ञानातिरिक्तस्यार्थस्य नाभावः
उपलब्धेः प्रत्यक्षोपलब्धिविरोधेन ज्ञानाभेदानुमानानुत्थानादिति सूत्रार्थं दर्शयन् सिद्धां-
तयति—घटं <pratika>जानामीति</pratika> । न च दृढविपक्षबाधकतर्कानुगृहीतानुमानविरोधात् प्रत्यक्षो-
पलब्धिरेव भ्रांतिरिति शंकनीयम् । विपक्षबाधकतर्काणां प्रशिथिलत्वात् समुदायारंभ-
वादोक्तदोषाणां श्रुतिपरिगृहीते परिणामवादे प्रसराभावात् चिच्छक्तिपरिणामरूपस्य
प्रदीपप्रभावद्द्रव्यस्य ज्ञानस्य चक्षुरादिगोलकद्वारा बहिर्दीर्घप्रभाकारेण निर्गतस्य विषयैः
संयोगसंभवेन ज्ञानविषयसंबंधानिरूपणासिद्धेश्चेति भावः । स्यादेतत् । बाह्यं नीलादिकमभ्यु-
पयद्भिरपि ज्ञानानां नीलाद्याकारत्वमनुभवसिद्धमवश्यमंगीकरणीयम्, तेनैव सर्वव्यव-
हारोपपत्तौ किं बाह्यार्थकल्पनया, न हि नीलाद्याकारद्वयमुपलभ्यत इत्याशंक्याह—पुरु-
षस्येति । पुरुषस्य नीलाद्यर्थविशेषेषु यो व्यवहार इच्छाप्रवृत्त्यादिरूपः तदानुगुण्यमेव
ज्ञानस्य नीलाद्याकारः, न तु बाह्यार्थस्येव मुख्यं नीलाद्याकारत्वमस्ति । नीलपीतशीतोष्णा-
दिसमूहालंबनानां परस्परविरुद्धानेकरूपत्वापत्तेरिति भावः । स्वप्नदृष्टांतेन नीलादिज्ञानानां
बाह्यार्थशून्यत्वं यदुच्यते तत्स्वप्नमायादीनां बाह्यार्थशून्यत्वं परमतानुसारेणाभ्युपगम्यैव
दृष्टांतवैधर्म्यप्रदर्शनार्थम् । उत्तरसूत्रमवतारयति—<pratika>यदुक्तमिति । सू॰ ।।</pratika> वैधर्म्याच्च न स्व-
प्नादिवत् ।। १८ ।। स्वप्नादिषु हि निद्रादिदोषोपप्लुतानि करणानि अनंतरं बाधश्च दृश्यते
नैतदुभयं नीलादिज्ञानेष्वस्तीति वैधर्म्यमुपपादयति—<pratika>कारणेति</pratika> । वस्तुतः क्वचिदपि ज्ञाना-
नामर्थशून्यत्वं संप्रतिपन्नं नास्तीति स्वमतप्रदर्शनार्थं सूत्रम्—<pratika>सू॰ ।। न भावोऽनुपल-</pratika>
