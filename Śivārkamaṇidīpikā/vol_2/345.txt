<pb n="345"/>
<p><quote>‘यः प्राणेन प्राणिति स त आत्मा’</quote> इति तत्प्रतिवचनविषयस्य कहोलप्रश्नप्रति-
वचनविषयस्याशनायाद्यतीतत्वादेश्च भेदानुपपत्तिरितिचेत् ।।
सिद्धान्तयति---नोपदेशवदिति । <quote>‘य आत्मा सर्वान्तरः’</quote> इत्युभयत्र प्रश्नैक-
रूप्यात् परमेश्वर एवोभयत्र प्रश्नविषयः । प्रतिवचनगतं निरुपाधिकं प्राणानादिहे-
तुत्वमशनायाद्यतीतत्वं च तत्रैव समुपपद्यते । सद्विद्योपदेशवत् प्रश्नप्रतिवचनावृ-
त्तिरेकविषया । प्रष्ट्टभेदो रूपभेदश्च न विद्याभेदावहः ।।
तता ह्याह---
<sutra>सू ।। व्यतिहारो विशिंषन्ति हीतरवत् ।। ३६ ।।</sutra>
अर्थैक्ये निश्चिते सति प्रष्ट्रोर्बुद्धिव्यतिहारः कर्तव्यः । उषस्तिनाऽप्यशनाया-
द्यतीतत्वधीः, कहोलेनापि प्राणनादिहेतुत्वधीः कार्या । उभयप्रकरणगतानि हि
वाक्यानि परमेश्वरं विशिंषन्ति, यथेतरत्र सद्विद्यायाम् । तस्मादेकस्यैव प्रश्नप्रति-
<!-- APPAYYA !-->
प्रश्नतत्प्रतिवचनयोर्जीवविषयत्वब्रह्मविषयत्वान्यतरानवधारणात्संशये पूर्वपक्षः । प्रश्नप्र-
तिवचनावृत्तेरुषस्तिप्रश्नप्रतिवचनं प्राणितृत्वादिलिंगाज्जीवविषयं । कहोळप्रश्नप्रतिवचनमश-
नायाद्यतीतत्वलिंगाद्ब्रह्मविषयमित्युपास्यभेदाच्च विद्या भिद्यते । यद्यप्युषस्तिप्रश्नोऽपि
परब्रह्मविषयः <quote>‘यत्साक्षादपरोक्षाद्ब्रह्मे’</quote>ति साक्षात्त्वविशेषणात् । उषस्तिप्रश्नप्रतिवचनानन्तरं
प्रवृत्तस्य कहोलप्रश्नस्य परब्रह्मविषयत्वेन संप्रतिपन्नस्य यदेव साक्षाद्ब्रह्मेत्यवधारणेन उष-
स्तिप्रश्नसमानविषयत्वावगमाच्च । न च तस्योपक्रमगतस्य प्रतिवचनानुसारेण जीवविष-
यत्वं कल्पयितुं युक्तम् । तदनुसारेण प्रतिवचनस्यैव ब्रह्मविषयत्ववर्णनौचित्यात् । सुषुप्ति-
समयादिसाधारणनिरुपाधिकप्राणनव्यापारादिकर्तृत्वस्य ब्रह्मण्येव स्वारस्यादित्युच्यते,
तथापि प्रष्ट्टभेदात्प्राणितृत्वाद्यशनायातीतत्वादिरूपभेदाच्चानिवार्यो विद्याभेद इति तत्र
प्रथमपूर्वपक्ष उद्भाव्य प्रथमसूत्रेण निराकृतः । तत्र भूतग्रामवत्त्वं स्वात्ममनश्शरीरेंद्रिय-
प्राणादिमत्त्वं तद्विशेषणं प्राणितृत्वादेर्जीवलिंगत्वोपपादनार्थं शरीराद्यंतरत्वविषयतया
सर्वांतरत्वोपपादनार्थं च अन्तरा अंतरे प्राथमिके सर्वांतरवाक्ये । अंतरशब्दात्सप्तम्या-
<quote>‘स्सुपांसुलु’</quote>गित्यादिना पूर्बसवर्णादेशः । तस्मिन्भूतग्रामवतः स्वात्मनो निर्देश इति शेषः ।
द्वितीयपूर्वपक्षोत्तरत्वेन द्वितीयसूत्रमवतारयति---<pratika>प्रष्ट्टभेदो रूपभेदश्चेति । तथाह्या-
हेति</pratika> । यथा न विद्याभेदावहस्तथैवोपपादयतीत्यर्थः । <pratika>सू॰ ।। व्यतिहारो विशिंषन्ति
हीतरवत् ।। ३६ ।।</pratika> ननु प्रकरणद्वयगतान्यपि वाक्यान्येकमेव ब्रह्म विशिंषन्तु न तावता
रूपभेदप्रयुक्तविद्याभेदशङ्का निवारिता भवति । न हि खल्वेतस्यैवाक्षरस्योपव्याख्यानं
भवतीत्येकमेवोद्गीथावयवं प्रस्तुत्य तं विशिंषत्सु प्राणाकाशहिरण्मयपुरुषादिवाक्येष्वध्यस-
नीयात्मकरूपभेदप्रयुक्तो विद्याभेदो नास्तीत्याशङ्क्येतरवदिति सूत्रांशं व्याचष्टे---<pratika>यथेत-
रत्रेति</pratika> । उद्गीथप्रकरणे <quote>‘देवासुरा हवै यत्र सं१येतिरे’</quote>इत्यारभ्य मुख्यप्राणादयः परस्पर-
भिन्नाः परस्परविलक्षणगुणयुक्ताश्चाध्यसनीयत्वेन वक्तुं प्रक्रांता इति युक्तस्तत्र रूपभेदा-
द्विद्याभेदः । इह तु सर्वांतरत्वं प्रकरणद्वयेऽपि समम् । <quote>‘अतोन्यदार्त्त’</quote>मित्युपसंहारोऽपि
<note>१ संयत्ता इति—म्—पाठः ।</note>
