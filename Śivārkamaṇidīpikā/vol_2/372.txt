<pb n="372"/>
<p>त्रिपुण्ड्रधारणविधिः श्रूयते । तस्य <quote>‘शिवसायुज्यम्’</quote> इति फलश्रवणात् पर-
विद्याङ्गत्वम् । तदेवं विद्याङ्गावबद्धाः यासु शाखासु श्रुतास्तासु विहितेषूपासने-
<!-- APPAYYA !-->
ण्ड्रधारणस्य तत्कुतोऽवगम्यते इत्याकाङ्क्षायामाह---<pratika>तस्येति</pratika> । <quote>‘तिर्यक् तिस्रो रेखाः प्रकु-
र्वीत व्रतमेतच्छांभवं सर्ववेदेषु देवादिभिरुक्तं तत्समाचरेन्मुमुक्षुरपुनर्भवाये’</quote>ति त्रिपुण्ड्रधा-
रणस्य मुक्तिफलकत्वमुक्तम् । उपनिषदन्ते च <quote>‘एतत्रिपुण्ड्रं भस्मना करोति यो विद्वान्ब्रह्म-
चारी गृही वानप्रस्थो यतिर्वा समस्तमहापातकोपपातकेभ्यः पूतो भवती’</quote>त्युपक्रम्य देहं
त्यक्त्वा शिवसायुज्यमाप्नोति न स पुनरावर्तत इत्युपसंहृतम् । न च विद्याङ्गभावं विना
तस्य साक्षान्मुक्तिफलकत्वं सम्भवतीति तस्य मुक्तिफलकविद्याङ्गत्वमवसीयत इति भावः ।
इत्थं विषयं संशोध्य पूर्वपक्षमाह---<pratika>एवमिति</pratika> । विद्याविशेषप्रकरणाम्नातयोः प्रणवाभ्यास-
भस्मोद्ध‍ूलनयोः प्रकरणान्नियमः स्पष्टः । त्रिपुण्ड्रधारणस्य तु विद्याविशेषमत्र शाख्यायां
विधानं तच्छाखाम्नातविद्यासु सन्निधानान्नियमः । यथा वेदाद्यधिकरणपूर्वपक्षे <quote>‘शन्नो मि-
त्रा’</quote>दि मन्त्रस्येति भावः । <quote>‘श्रुत्या सन्निधेर्बाध’</quote> इति सन्निधिग्रहणं प्रकरणस्याप्युपलक्षणम् ।
श्रुतिग्रहणमपेक्षारूपवस्तुसामर्थ्यात्मकलिङ्गस्याप्युपलक्षणम् । तथाचा<quote>‘त्मानमरणिं कृत्वे’</quote>ति
मन्त्रे <quote>‘क्त्वा’</quote>श्रुत्या प्रणवस्य ध्यानमात्राङ्गत्वेन विधानात्तया दहरविद्याप्रकरणस्य बाधः ।
न हि ध्यानसामान्यवाचिन्या प्रकरणानुसारेण दहरविद्यायाः सङ्कोचो युज्यते ।
भस्मोद्ध‍ूलनत्रिपुण्ड्रधारणयोस्तु जाबालश्रुतौ <quote>‘नीलकण्ठाय शिरसि निक्षिपेत्सर्वात्मने नम’</quote>
इत्यन्तेन तदुभयविधानानन्तरं <quote>‘पापं नाशयते कृत्स्नमपि जन्मशतार्जित’</quote>मित्यादिना
पापक्षयहेतुत्वावगमात् । कालाग्निरुद्रोपनिषदि त्रिपुण्ड्रधारणस्य पापक्षयद्वारा मुक्तिहेतु-
त्वश्रवणात् । <quote>‘मद्यं पीत्वा गुरुदारांश्च गत्वा स्तेयं कृत्वा ब्रह्महत्यां च कृत्वा । भस्मच्छन्नो
भस्मशय्याशयानो रुद्राध्यायी मुच्यते सर्वपापैः’</quote> इति शातातपस्मृतौ भस्मोद्ध‍ूलनस्य
सर्वपापक्षयहेतुत्वश्रवणाच्च । तयोर्मुक्तिहेतुत्वश्रवणस्य श्रवणमनननिदिध्यासनादिप्रति-
बन्धकदुरितनिवृत्तिद्वारकत्वावगमात् । तस्मादपेक्षालक्षणवस्तुसामर्थ्यरूपेण लिङ्गेन पाशु-
पतविद्याप्रकरणस्य तत्तच्छाखाम्नातविद्यासन्निधेश्च बाधः । विद्याविशेषाम्नातानामपि
हि विशेषाणामपेक्षाबलात्प्रकरणमनादृत्य सर्वविद्यसाधारण्यापादन <quote>‘मानंदादयः प्रधा-
नस्य’</quote> <quote>‘अक्षधियां त्वविरोधः’</quote> इत्यधिकरणेषु सिद्धम् । अग्रे च <quote>‘तमेतं वेदानुवचने-
न’</quote>इत्यादि प्रकृतदहराकाशविषयकविद्याविशेषग्रहणे सत्यपि <quote>‘धर्मेण पापमपनुदती’</quote>ति
श्रुतिप्रतिपन्नस्य कर्मजन्यस्य पापक्षयरूपद्वारस्य सर्वविद्यापेक्षितत्वात्कर्मणां सर्वविद्या-
साधारण्यं वक्ष्यते । तथा <quote>‘तस्मादेवंविच्छान्तो दान्त’</quote> इत्यादि श्रुतौ प्रकृतविद्या-
परामर्शकैवंविच्छब्दे सत्यपि शमो दमो वक्ष्यते । तस्मादिह वक्तव्यमधिकं नास्तीति सं-
क्षिप्योक्तं भाष्ये <quote>‘श्रुत्या सन्निधेर्बाध’</quote> इति । यद्यपि श्रुत्यादिभिः प्रकरणाबाधस्य पूर्व-
विकल्पाधिकरणे निरूपितत्वादपेक्षावशात्सर्वविद्यासाधारण्यस्य बहुष्वधिकरणेषु प्रतिपन्न-
त्वाच्च नात्र व्युत्पादनीयमस्ति । तथापि भस्मोद्ध‍ूलनादिकं यथाप्रकरणं व्यवतिष्ठत इति
केषाञ्चिद्भ्रान्तानां वचनैर्मन्दानां माभूद्भ्रम इत्येतदधिकरणारंभः । शाखैक्यकृतस्य वेदैक्य-
कृतस्य च द्विविधस्यापि सन्निधेर्बाधप्रतिपादनार्थं सूत्रे <quote>‘शाखासु प्रतिवेद’</quote>मिति विशेषण-
द्वयम् । हिशब्दोऽस्यार्थस्य न्यायसाम्यादधिकरणांतरेभ्यः प्रसिद्धिद्योतनार्थः । एवं ब्रह्म-
मीमांसकमर्यादया प्रणवानुसन्धानादीनां सर्वविद्यासाधारण्यमुपपादितम् । कर्ममीमांस-
