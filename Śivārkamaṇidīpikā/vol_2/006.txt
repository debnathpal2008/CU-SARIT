<pb n="006"/>
अथ योगप्रत्युक्त्यधिकरणम् ।। ३ ।।
<sutra>।। सू ।। एतेन योगः प्रत्युक्तः ।। ३ ।।</sutra>
योगाङ्गप्रतिपादिनी हिरण्यगर्भस्मृतिरपि प्रधानकारणत्वमेव वदति । तथा
च यथा प्रधानकारणत्ववादिन्या साङ्ख्यस्मृत्या विरोधात् वैदिकसमन्वयस्य
संकोचो नाभवत् तथाऽनयाऽपि श्रुत्या संकोचो न भवति भवति वा ।
इति सन्देहे भवतीति वदामः । कथम् ? श्वेताश्वतरोपनिषदि ब्रह्मसाक्षात्का-
रहेतुतया प्रपञ्चिता योगविद्या । तथा च सांख्यस्मृतेरनुमेयश्रुतिमूलत्वेऽपि
प्रत्यक्षश्रुतिमूलया हिरण्यगर्भस्मृत्या प्रधानकारणवादिन्या ब्रह्मकारणवादिन्याः
श्रुतेः समन्वयस्य संकोचो युक्तः ।।
<!-- APPAYYA !-->
<p>सू॰ ।। एतेन योगः प्रत्युक्तः ।। ३ ।। अतिदेशाधिकरणस्यास्य पूर्वाधिकरणरीत्या पूर्वो-
त्तरपक्षौ दर्शयति—<pratika>योगांगेत्यादिना</pratika> । ननु, कास्मिन्नभ्यधिकाशंका ? योगशास्त्रकर्ता हिरण्य-
गर्भः। स किल कर्ता हिरण्यगर्भस्सकलवेदप्रवर्तनाधिकृतः तदर्थतत्त्वाभिज्ञ इत्यधिकाशंकेति ।
न । <quote>‘हिरण्यगर्भं पश्यत जायमान’</quote> मिति श्रुतौ हिरण्यगर्भस्येव कपिलस्याऽपि <quote>‘ज्ञानैर्बि-
भर्ति जायमानं च पश्ये’</quote> दिति श्रुतौ सार्वज्ञ्योपयोगिजायमानावस्थालब्धपरमेश्वरकटाक्षे-
क्षितत्वश्रवणाविशेषात् । योगशास्त्रादरणीयत्वहेतुरीश्वरांगीकारोऽस्तीति चेन्न।काणादगौतम-
मतयोरप्यपरिग्राह्यत्वस्य शिष्टापरिग्रहाधिकरणे प्रदर्शयिष्यमाणत्वेन तेन तस्यादरणीयता-
शंकानुत्थानात्, पूर्वाधिकरणनिरस्तसांख्यपक्षेऽपि तदंगीकारसत्वाच्च । न च निरीश्‍वरसांख्य
एव तत्र निराकृतः । तत्पक्षे वेदान्तानां जीवपरत्वमाशंक्य <quote>‘अधिकोपदेशात्तु बादरायणस्य’</quote>
<ref>(ब्र॰ ३—४—८)</ref> इति सूत्रेण जीवाधिकपरमेश्वरपरत्वं वेदान्तानां समर्थितम् । तस्मादधि-
काशंकाभावान्नैतदधिकरणमारंभणीयमित्यभिप्रायेणाशंकते—<pratika>कथमिति</pratika> । योगांगप्रतिपादि-
नीति प्राग्विशेषणेन सूचितामधिकाशंकां दर्शयति—<pratika>श्‍वेताश्‍वतरेति</pratika> । श्‍वेताश्‍वतराणां
मंत्रोपनिषदुपक्रममारभ्यासमाप्ति शिवमेव जगत्कारणत्वजगदन्तर्यामित्वादिधर्मवत्तया
प्रपंचेन प्रतिपादयति । तत्र द्वितीयाध्याये शिवसाक्षात्कारोपयोगिनी शिवयोगविद्या निरूपि-
ता । सैव योगशास्त्रे प्रपंचिता । योगशास्त्रे हि ‘ईश्वरप्रणिधानाद्वा । <ref>(पा॰ १ सू २३)</ref>
<quote>‘क्लेशकर्मविपाकाशयैरपरामृष्टः पुरुषविशेष ईश्वरः। तत्र निरतिशयं सर्वज्ञबीजम् । स पूर्वेषामपि
गुरुः कालेनानवच्छेदात् । तस्य वाचकः प्रणवः । तज्जपस्तदर्थभावनम् । ततः प्रत्यक्चेत-
नाधिगमोऽप्यन्तरायाभावश्च ।’</quote> इत्येवमीश्वरविषयाणि सप्त सूत्राणि शिवपुराणे परमे-
श्वरप्रतिपादकानि वचनान्यनुसृत्यैव कृतानि । शिवपुराणे हि वायुसंहितायां वचनानि
दृश्यंते—न शिवस्याणवो बन्धः कार्मो मायेय एव च । प्राकृतो वाथवा बन्धः अहं-
कारात्मकस्तथा । न रागो न च विद्वेषः शंभोरमिततेजसः । न वाप्यभिनिवेशोऽस्य
कुशलाकुशलान्यपि । स पुंविशेषः कथितः भगवानन्तकांतकः । लोके सातिशयत्वेन
ज्ञानैश्वर्ये विलोकिते । शिवेनातिशयत्वेन स्थितिं प्राहुर्मनीषिणः । प्रतिसर्गं प्रसूतानां
ब्रह्णणां शास्त्रविस्तरम् । उपदेष्टा स एवादौ कालवच्छेदवर्तिनाम् । कालावच्छे-
