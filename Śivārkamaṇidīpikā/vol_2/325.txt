<pb n="325"/>
अथ वेधाद्यधिकरणम् ।। १५ ।।
<sutra>सू ।। वेधाद्यर्थभेदात् ।। २५ ।।</sutra>
तैत्तिरीयाणामुपनिषदुपक्रमे श्रुतौ <quote>‘शं नो मित्रः शं वरुणः’</quote> <quote>‘सह नाववतु’</quote>
इति मन्त्रौ विद्याङ्गभूतौ न वा ।।
इति संशये विद्यासन्निधिवशाद्विद्याङ्गभूताविति प्राप्ते उच्यते---यथा आथ-
<!-- APPAYYA !-->
<head>अथ वेधाद्यधिकरणम् ।। १५ ।।</head>
<p>अथ तैत्तिरीयके ब्रह्मविद्याप्रकरणपाठात् <quote>‘तस्यैवं तिदुषो यजमानस्ये’</quote>ति विद्यासमभि-
व्याहाररूपाद्वाक्याच्च पुरुषविद्याया इव <quote>‘शं नो मित्र’</quote> इत्यादिमन्त्रयोर्ब्रह्मविद्यासन्निधि-
पाठाद्विद्याविषयब्रह्मप्रकाशनसामर्थ्यरूपलिङ्गाच्च ब्रह्मविद्याङ्गत्वं स्यादिति शङ्कानिराकर-
णार्थमधिकरणान्तरम्---<pratika>सू॰ ।। वेधाद्यर्थभेदात् ।। २५ ।।</pratika> अयमत्र पूर्वपक्षाभिप्रायः ।
<quote>‘वदिष्यामि अधितमस्त्वि’</quote>त्यध्ययनप्रकाशनसामर्थ्यरूपाल्लिङ्गादध्ययन इव विद्यासन्निधि-
पाठरूपात्स्थानप्रमाणादग्रे विधास्यमानासु विद्यास्वपि विनियोगः स्यात् । क्वचिद्विनियु-
क्तानां मन्त्राणामन्यत्रापि विनियोगस्य बहुलमुपलम्भेन विरोधाभावात् । विरोधाभावे च
प्रबलविनियुक्तस्य दुर्बलेनापि विनियोगसंभवात् । विद्यासु विनियोगाभावे तत्सन्निध्या-
म्नानस्यानर्थक्यप्रसङ्गेनात्र स्थानस्य लिङ्गेन समानबलात्वाच्च । अतएव <quote>‘अथातोऽग्निमग्नि-
ष्टोमेनानुयजन्ती’</quote>ति वाक्यविनियुक्ताग्न्यवरुद्धेऽपि क्रतावुत्तरवेद्याः क्रतुप्रकरणाम्नानवैयर्थ्य-
परिहाराय तस्या अपि क्रत्वङ्गत्वमाश्रितम् । अस्ति च सन्निध्यनुगुणं लिङ्गमपि विद्यासंब-
न्धिब्रह्मप्रकाशनसामर्थ्यरूपम् । तस्मादुदाहृतमन्त्रयोर्विद्यास्वपि विनियोग इति । सिद्धान्ता-
भिप्रायस्त्वयम्---साक्षादध्ययनप्रकाशनसामर्थ्यरूपालिङ्गाद्विनियोजकश्रुतिमात्रकल्पनया
शीघ्रमध्ययनविनियोगे सति तत एव मन्त्रयोर्नेराकाङ्क्ष्यात्सन्निधानेन स्वस्वप्रकरणाम्नाता-
ङ्गैर्निराकाङक्षाणामपि विद्यानामाकाङ्क्षामुत्थाप्य तया मन्त्र्योर्विद्याभिरेकवाक्यतां परिक-</p>
<!-- APPAYYA !-->
<head>सूत्रार्थचन्द्रिकायाम्</head>
<head>अथ पुरुषविद्याधिकरणम् ।। १४ ।।</head>
<sutra>सू ।। पुरुषविद्यायामिव चेतरेषामनाम्नानात् ।। २४ ।।</sutra>
<p><pratika>भगवत्पादमते</pratika>, अत्र पैङ्गिरहस्ये <quote>‘पुरुषो वाव यज्ञ’</quote> इति पुरुषविद्या श्रूयते । तत्राशीर्मन्त्रप्रयोगादयो धर्माश्च श्रू-
यन्ते । तैत्तिरीयेऽपि <quote>‘तस्यैवं विदुषो यज्ञस्यात्मा’</quote> इत्यादि । तत्र पैङ्गिरहस्योक्ताः पुरुषयज्ञधर्मास्तैत्तिरीयकेऽप्युपसंहार्या वा
न वेति <pratika>संदेहः</pratika> । उपसंहार्या इति <pratika>पूर्वः पक्षः । सिद्धान्तस्तु, पुरुषविद्यायामिव</pratika>=यथा पैङ्गिनां पुरुषविद्यायां
पुरुषो यज्ञत्वेन कल्पितः तदीयमायुस्त्रेधा विभज्य सवनत्वेन कल्पितम्, अशिशिषादीनि च दीक्षादिभावेन कल्पितानि,
तथा <pratika>इतरेषां</pratika>=तैत्तिरीयकाणां पुरुषविद्यायां सवनत्वादीनामनाम्नानात् । तेषां हि पुरुषविद्यायां पुरुषसंबन्धियज्ञोऽनु-
क्रान्तः । अतो विद्यैक्याभावान्नोपसंहर्तव्या इति सिद्धम् ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च पूर्ववदेव संदेहपूर्वपक्षादिकं प्रायस्सर्वमविशिष्टमेवेति नात्र पृथग्विस्तरः ।।</p>
<p><pratika>आनन्दतीर्थमते</pratika>, पूर्वोक्तो गुणोपसंहारः कर्तव्यो वा उत न कर्तव्यः । इति <pratika>संशये</pratika> बह्वल्पगुणोपासनयोग्याधिका-
रिणां बह्वल्पगुणविधायकविद्याविशेषपरिग्रहेणाभिमतार्थसिद्धेर्निरर्थको गुणोपसंहार इति <pratika>पूर्वपक्षः । सिद्धान्तस्तु</pratika>, क्वचि-
दपि विद्यायां सर्वगुणानामनुक्तत्वात्सर्वविद्योत्तमायां पुरुषसूक्तविद्यायामपि केषांचिदेवोक्तत्वादन्येषां च गुणानामनाम्ना-
नाच्च सर्वगुणोपासकैर्ब्रह्मादिभिरवश्यं कर्तव्य एव सर्वविद्यागुणोपसंहारः । अन्यैरपि स्वस्वापेक्षितफललाभाय एकस्यामेव
विद्यायां स्वापेक्षितसर्वगुणोक्तिनियमाभावाद्ग‍ुणोपसंहारः कर्तव्य एवेति ।।</p>
<head>इति सूत्रार्थचन्द्रिकायां पुरुषविद्याधिकरणम् ।। १४ ।।</head>
