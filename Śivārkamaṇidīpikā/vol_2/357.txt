<pb n="357"/>
<p><quote>‘निष्कलं निष्क्रियम्’</quote> इत्यादिना <quote>‘प्रधानक्षेत्रज्ञपतिर्गुणेशः’</quote> इत्यादिना च निर्गु-
णत्वे सगुणत्वे च सामान्येन प्राप्ते <quote>‘अपहतपाप्मा’</quote> <quote>‘यः सर्वज्ञः सर्ववित्’</quote> इत्यादि-
भिर्विशेषश्रुतिभिर्निर्गुणश्रुतेर्हेयगुणराहित्यमर्थः, सगुणश्रुतेः कल्याणगुणसाहित्यं
इति विज्ञायते । किंच वचनमेव सगुणं मोक्षफलं प्रकाशयति, <quote>‘सोऽश्नुते सर्वान्
कामान् सह ब्रह्मणा विपश्चिता’</quote> इति । विपश्चिता सर्वज्ञेन ब्रह्मणा सर्वानपि
कामान् मुक्तः सह प्राप्नोतीति । सहशब्दो ब्रह्मणाऽऽनन्दभोगस्य च यौगपद्या-
भिप्रायः । अतः सगुणमेव ब्रह्मस्वरूपं मुक्तप्राप्यं फलमिति ।।</p>
<head>इति तद्वचनाधिकरणम् ।। २५ ।।</head>
<!-- APPAYYA !-->
<p>प्राप्यं परं ब्रह्म निर्गुणमिति कल्पनायोगात् । <quote>‘ब्रह्म वेद ब्रह्मैव भवती’</quote>त्येवकारश्च साम्य-
श्रुत्यनुसारादिवार्थः । <quote>‘वैष्णवं वामनमालभेत स्पर्धमानो विष्णुरेव भूत्वेमाँल्लोकानभि-
जयति’</quote> <quote>‘विनाशमेवापीतो भवति’</quote> <quote>‘नाहमत्र भोग्यं पश्यामी’</quote> त्यादिश्रुतिष्वेवकारस्य इवा-
र्थत्वदर्शनादिति । सूत्रस्यायमर्थः । उपस्थिते उपासकेन ब्रह्मणि शिवे प्राप्ते सति अतः
ब्रह्मप्राप्त्यधीनज्ञानविकासादिस्वरूपाविर्भावाद्धेतोः जक्षणक्रीडनरमणादिस्वाच्छन्द्यतत्सा-
म्यापत्तिवचनात्स एव परं ब्रह्म तत्साम्यापत्तिरेव मुक्तिरिति ।।</p>
<head>इति तद्वचनाधिकरणम् ।। २५ ।।</head>
<!-- APPAYYA !-->
<head>नयमणिमालायाम्</head>
<head>अथ तद्वचनाधिकरणम् ।। २५ ।।</head>
<sutra>सू॰ ।। उपस्थितेऽतद्वचनात् ।। ४० ।।</sutra>
<lg><l>अक्तस्वरूपमेतन्मुक्तप्राप्यं न गुणयुतं ब्रह्म । किं तु परं निर्गुणमाम्नातं यत्सर्ववेदेषु ।। २६८ ।।</l></lg>
<lg><l>मुक्तानामेतदेव श्रुतिशिखरशतां शीर्षितं ब्रह्मगम्यं प्राप्ते ह्येतद्विहारं कथयति निजरूपाभिनिष्पत्तिलाभात् ।</l>
<l>नैर्गुण्योक्तिस्तु हेयानपनयति गुणान्विग्रहादिप्रसक्तानस्मिन्नेवेंदुमौलावपवदननयछागनीत्यादिनीत्या ।। २६९ ।।</l></lg>
<head>इति तद्वचनाधिकरणम् ।। २५ ।।</head>
<head>सूत्रार्थचन्द्रिकायाम्</head>
<head>अथ तद्वचनाधिकरणम् ।। २५ ।।</head>
<p><pratika>सू ।। उपस्थितेऽतस्तद्वचनात् ।। ४० ।।</pratika> इह पूर्वाधिकरणोक्तं ब्रह्मस्वरूपमेव मुक्तप्राप्यमुतान्यदिति <pratika>संशयः ।</pratika>
<quote>‘निष्कलं निष्क्रियं शान्तं निरवद्यं निरञ्जन’</quote>मित्यादिषु ब्रह्म निर्विशेषमेव श्रूयते । <quote>‘ब्रह्म वेद ब्रह्मैव भवति’</quote> इति मुक्तस्य
तत्स्वरूपापत्तिरेव मुक्तिः । अतो निर्विशेषमेव ब्रह्म मुक्तप्राप्यं नान्यदिति <pratika>पूर्वः पक्षः । सिद्धान्तस्तु</pratika>, पूर्वोक्तं सविशेष-
मेव ब्रह्मस्वरूपं मुक्तप्राप्यम् । <pratika>उपस्थिते</pratika>=दहरकमलान्तर्भावनीयतया प्रतिपादिते विरूपाक्षे परब्रह्मणि <quote>‘परंज्योतिरुपसं-
पद्ये’</quote>ति मुक्तेन प्राप्ते । <pratika>अतः</pratika>=<quote>‘स्वेन रूपेणाभिनिष्पद्यते’</quote> इति स्वरूपाभिनिष्पत्तेरेव हेतोः <quote>‘जक्षन्क्रीडन्रममाण’</quote>इत्यादिना
स्वच्छन्दतो ज्ञात्यादिप्राप्त्यभिधानात् <quote>‘मुक्तश्शिवसमो भवेत्’</quote> इति स्मृत्यनुगृहीतया <quote>‘परमं साम्यमुपैती’</quote>ति श्रुत्या मुक्तस्य
परब्रह्मसादृश्यप्राप्त्यभिधानाच्च । सगुणश्रुतीनां कल्याणगुणसाहित्यपरतया निर्गुणश्रुतीनां हेयगुणराहित्यपरतया च मुक्त-
प्राप्यं ब्रह्मस्वरूपं सविशेषमिति सिद्धम् ।। इति ।।</p>
<head>इति श्रीकण्ठमते तद्वचनाधिकरणम् ।। २५ ।।</head>
<p><pratika>रामानुजमते</pratika>, अनयोस्सूत्रयोः कामाद्यधिकरणशेषतया तत्रैव व्याख्याततया नात्र पुनर्विवरणावकाश इति बोध्यम् ।।</p>
<p><pratika>आनन्दतीर्थमते</pratika>, अनयोस्सूत्रयोः पूर्वाधिकरणशेषतया तत्रैव तयोर्व्याख्यानान्नात्र पुनस्तद्विवरणावकाश इति
बोध्यम् ।।</p>
<head>इति सूत्रार्थचन्द्रिकायामलोपाधिकरणम् ।। २५ ।।</head>
<head>इतःपरं नोपलभ्यते । अतः अत्रैव समापिता । अन्यत्स्पष्टमुपोद्धाते---</head>
