<pb n="265"/>
तुशब्दः पूर्वपक्षनिवर्तकः । अतस्तस्मात् सर्वोत्तराच्छिवात् परमस्तीति वादो
न युक्तः, <quote>‘विश्वाधिको रुद्रो महर्षिः’</quote> इत्यादिश्रुतिभिस्तस्य विश्वाधिकत्वसिद्धेः ।
अत्र च सेतुत्वादिव्यपदेशस्तत्सामान्यादेव सर्वलोकासंकरकरत्वेन <quote>‘अथ य
आत्मा स सेतुर्विधृतिरेषां लोकानामसंभेदाय’</quote> इति श्रयते । <quote>‘सर्वं खल्विदं
ब्रह्म’</quote> इति प्रतिपादितजगन्निमित्तोपादानभावस्य ब्रह्मण एव <quote>‘एतमितः प्रेत्या-
भिसंभवितास्मि’</quote> इति प्राप्यत्वमवगम्यते । अन्यत्र च—
<quote>‘त्रिलोचनं नीलकण्ठं प्रशान्तम् । ध्यात्वा मुनिर्गच्छति भूतयोनिं समस्त-
साक्षिं तमसः परस्तात् ।।’</quote>
इति तमसः परस्य सकलकारणस्य सर्वज्ञस्य त्रिलोचनत्वादिलक्षणस्य ब्रह्मण
एव सर्वोत्तरतः प्राप्यत्वमुच्यते । तस्मादत्र तरतिः प्राप्तिवचनः । अन्यथा पर-
मप्राप्याद्विश्‍वाधिकात् परमकारणादुपरि वस्तुसद्भावे तदुपर्यपि वस्तुसद्भावप्र-
सङ्गेनानवस्था वेदान्तवाक्यानां भवेत् । अतः सर्वातीतः परमशिव इति सर्वो-
त्कृष्टत्वं ब्रह्मण एव ।।
यदुक्तं परिमितत्वमपि तत्राह—
<sutra>सू ।। बुद्ध्यर्थः पादवत् ।। ३२ ।।</sutra>
<quote>‘चतुष्पात्’</quote> इत्युन्मानव्यपदेशो <quote>‘वाक्पादश्चतुष्पादः’</quote> इतिवदुपासनार्थः ।।
<sutra>सू ।। स्थानविशेषात् प्रकाशादिवत् ।। ३३ ।।</sutra>
अपरिमित एव यद्यपि परमेश्वरः । तथाप्यस्य स्थानविशेषादवच्छिद्यानु-
संधानं युज्यते, यथा वातायनादिस्थानसंबन्धात् प्रकाशादेः ।।
प्राप्यस्यापि प्रापकत्वं चास्तीत्याह—
<sutra>सू ।। उपपत्तेश्च ।। ३४ ।।</sutra>
प्राप्यस्यैव परमेश्‍वरस्य प्रापकत्वं चोपपद्यते, यथाह ‘यमेवैष वृणुते तेन
<!-- APPAYYA !-->
णोक्ता । सेतुशब्दो वाक्यशेषावगतासंकरकारित्वसामान्यनिबन्धनः । तरतिश्च प्राप्त्यर्थः ।
तरणस्य तरितव्यदेशप्राप्तिपूर्वकत्वेन देशान्तरप्राप्तिफलकत्वेन च तस्य तल्लक्षणत्वोपपत्ते-
रिति । यद्वा । पूर्वपक्षसूत्रात् <quote>‘परमत’</quote> इति <quote>‘अंबुवदग्रहणा’</quote>दिति पूर्वाधिकरणसूत्रान्नेति
चानुवर्तनेन परमेश्वरात्परं नास्तीति प्रतिज्ञापूर्वकं सेतुव्यपदेशस्यानेन सूत्रेण गतिरुक्ता ।
<pratika>सू ।। बुद्धयर्थः पादवत् ।। ३२ ।।</pratika> उन्मानव्यपदेशः उपासनार्थः । <quote>‘य एतमेवं विद्वांश्चतुष्कलं
पादं ब्र१ह्मण उपास्त’</quote> इत्यादिवाक्यशेषात् अन्यत्रापि <quote>‘मनो ब्रह्मेत्युपासीते’</quote> त्युपक्रम्य
<quote>‘तदेतच्चतुष्पाद्ब्रह्म वाक्पादः प्राणः पादः चक्षुः पादः श्रोत्रं पादः’</quote> इत्युपासनार्थं पादक-
ल्पनादर्शनाच्च । <pratika>सू॰ ।। स्थानविशेषात्प्रकाशादिवत् ।। ३३ ।।</pratika> ननु परिमितस्य मनस-
श्चतुष्पात्त्वानुसंधानं युज्यतां कथं तदपरिमितस्य ब्रह्मण इत्याशंकानिराकरणार्थमिदं
सूत्रम् <pratika>। प्रापकत्वं चास्तीति ।</pratika> प्रापकत्वं चास्य श्रुतमस्तीत्यर्थः । <pratika>सू ।। उपपत्तेश्च ।। ३४ ।।</pratika>
चकारेण <quote>‘परात्पर’</quote> मिति निर्देशोऽपि देवमनुष्यादिभ्यः पराच्चतुर्मुखादेः परत्वपरतया
<note>(१) <quote>‘ब्रह्मणोऽनन्तवानित्युपास्त’</quote> इति—ख॰ पाठः ।</note>
