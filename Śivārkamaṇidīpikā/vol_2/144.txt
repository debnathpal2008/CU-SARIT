<pb n="144"/>
<head>अथोत्क्रान्त्यधिकरणम् ।। ९ ।।</head>
<sutra>।। सू ।। उत्क्रान्तिगत्यागतीनाम् ।। २० ।।</sutra>
पूर्वत्र ज्ञातृत्वेन सिद्धस्यात्मन उत्क्रान्त्यादिदर्शनात् अणुत्वमवगम्यते । तद्यु-
ज्यते न वेति संदेहः ।।
नास्याणुत्वमुपपद्यते । <quote>‘स वा एष महानज आत्मा’</quote> इति जीवस्य विभुत्वा-
वगमात् <quote>‘अहं विश्वं भुवनमभ्यभवम्’</quote> इति तस्य व्याप्त्या सकलभुवनाभिभा-
वित्वावगमाच्च सर्वथायमात्मा विभुः ।।
इति प्राप्ते निरूप्यते—अणुरेवायमात्मा, उत्क्रान्तिगत्यागतीनां श्रुतेः । <quote>‘तेन
प्रद्योतेनैष आत्मा निष्क्रामति’</quote> इति ह्युत्क्रान्तिः श्रूयते । ‘ये वै के चास्माल्लो-
<!-- APPAYYA !-->
<head>अथ उत्क्रान्त्यधिकरणम् ।। ९ ।।</head>
<p><pratika>सू ।। उत्क्रान्तिगत्यागतीनाम् ।। २० ।।</pratika> अणुरयमात्मा विभुर्वेति अणुविभुश्रुत्योः
किमनुसारेण का श्रुतिर्नेतव्येति तयोर्बलाबलानवधारणात्संशयः । तदर्थोऽयं सन्देहः
पूर्वाधिकरणप्रसाधितो जीवस्वरूपातिरिक्तधर्मज्ञानसद्भाव उपपद्यते न वेति । उपपद्यते
चेत् तद्व्याप्त्या सर्वांगीणसुखानुभवस्य तद्व्याप्तिविषयतया विभुत्वश्रुतेश्चोपपन्नतयोत्क्रां-
तिगत्यागतिलिंगानुगृहीताणुत्वश्रुतिबलादणुरात्मेति सिद्धान्तकोटिस्सिद्ध्येत् । नोपपद्यते
चेत् सर्वांगीणसुखानुभवस्यात्मव्याप्तिमन्तरेणानुपपत्तेस्तदनुगृहीतया विभुत्वश्रुत्या विभु-
रेवायमात्मा । तदणुत्वश्रुति <quote>‘स्त्वेष म आत्मान्तर्हृदयेऽणीया’</quote>निति पारमेश्वराणुत्वश्रु-
तिवदौपाधिकाणुत्वपरा । उत्क्रांत्यादिश्रुतयोऽपि औपाधिकार्थविषया इति पूर्वपक्ष-
कोटिः सिद्ध्येदिति संशययोः फलफलिभावः । तत्र पूर्वपक्षः <quote>‘स वा एष महानज आत्मे’</quote>ति
श्रुतेर्विभुर्जीवः । न चेयं श्रुतिः परमेश्वरविषया । <quote>‘योऽयं विज्ञानमयः प्राणे’</quote>
ष्विति जीवप्रस्तावात् <quote>‘अहं विश्वं भुवनमभ्यभवा’</quote>मिति मुक्तजीवस्य व्याप्त्या सकलभुव-
नाभिभावित्वश्रवणाच्च । <quote>‘बुद्धेरात्मा महान्पर’</quote> इति मुक्तामुक्तसाधारण्येन जीवस्य
महत्त्वश्रुतेश्च । अणुत्वे च तस्य सर्वांगीणसुखानुभवो न स्यात् । अतो देहपरिमाणत्व-
स्यापि जैनाधिकरणे दूषितत्वात्परिशेषादपि विभुत्वसिद्धिः । न च जीवप्रभारूपधर्मज्ञान-
व्याप्त्या सर्वांगीणसुखानुभवोपपत्तिः । जीवस्वरूपातिरिक्तस्य धर्मज्ञानस्यासिद्धेः <quote>‘यो वि-
ज्ञाने तिष्ठं’</quote> न्नित्यादिश्रुतेः जीव१स्य स्वप्रकाशज्ञानरूपत्वस्यावश्याभ्युपगन्तव्यतया तस्यैव
तत्तद्वस्त्ववच्छेदेन तत्तद्विषयज्ञानत्वोपपत्तावतिरिक्तधर्मज्ञानकल्पने प्रमा२णाभावात् । <quote>‘न हि
द्रष्टुर्दृष्टेर्विपरिलोपो विद्यत’</quote> इत्यादिश्रुतिषु द्रष्टृदृष्ट्यादिशब्दानां सामानाधिकरण्येन
जीवस्यैव ज्ञानरूपत्वप्रतिपादनपरतोपपत्तेरित्येवं प्राप्ते सिद्धान्तमाह सूत्रकारः---<pratika>सू ।।
उत्क्रान्तिगत्यागतीनाम् ।। २० ।।</pratika> <quote>‘नात्मा श्रुते’</quote>रित्यतः श्रुतेरित्यनुवर्तते । <quote>‘नाणुरत-
<note>(१) <quote>‘जीवः स्वप्रकाशज्ञानरूप इत्यभ्युपगन्तव्यतया’</quote> इति ख. पाठः ।</note> <note>(२) <quote>‘गौरवात्’</quote> इति ख. पाठः ।</note>
