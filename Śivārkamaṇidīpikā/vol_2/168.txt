<pb n="168"/>
<p><pratika>भगवत्पादमते,</pratika> पूर्वस्मिन्पादे भूतभोक्तृश्रुतिविरोधः परिहृतः । अधुना भौतिकेन्द्रियादिश्रुतिविरोधं परिहर्तुं पादान्तर-
मारभ्यते । पूर्वाधिकरणे कर्तृस्वरूपावधारणेन बुद्धिस्थानां तदुपकरणानामिन्द्रियाणामुत्पत्तिं साधयति—<pratika>सू ।। तथा प्राणाः
।। १ ।।</pratika> अत्र <quote>‘एतस्माज्जायते प्राणो मनः सर्वेन्द्रियाणि च’</quote> इत्यादीन्द्रियोत्पत्तिश्रुतेः <quote>‘ऋषयो वाव तेऽग्रेऽसदासीत्’</quote>
इत्यादिप्रागुत्पत्तेरिन्द्रियसद्भावश्रुत्या विरोधोऽस्ति न वेति <pratika>संदेहः ।</pratika> विरोधोऽस्तीति <pratika>पूर्वपक्षः । सिद्धान्तस्तु,</pratika> सृष्टेः
प्रागिन्द्रियसद्भावश्रुतेर्हिरण्यगर्भात्मकावान्तरप्रकृतिविषयतया एकविज्ञानप्रतिज्ञानिर्वाहायोत्पत्तिश्रुतेर्मुख्यत्वाभ्युपगमावश्यं-
भावेन <quote>‘एतस्माज्जायते’</quote> इत्यादिवाक्ये खवाय्वादिषु मुख्यस्य जन्मवाचिपदस्यैव तदपेक्षया प्राचीनेषु प्राणादिष्वपि श्रवणेन
च इन्द्रियोत्पत्तिश्रुतेर्गौणत्वासंभवात् <quote>‘तत्तेजोऽसृजते’</quote> ति श्रुतौ भूतमात्रोत्पत्तिश्रवणेऽपि <quote>‘अन्नमयं हि सोम्ये’</quote> त्यादिना
मनःप्राणसहिताया वाचः ब्रह्मप्रकृतिकतेजोऽबन्नपूर्वक्रत्वाभिधानाच्च प्राक्सृष्टेरिन्द्रियसद्भावश्रुत्योत्पत्तिश्रुतेर्नास्ति विरोध
इति । <pratika>सूत्रार्थस्तु, तथा</pratika>=<quote>‘एतस्माज्जायते’</quote> इत्युदाहृतवाक्यस्थाकाशादिवत् । <pratika>प्राणाः</pratika>=इन्द्रियाण्यपि जायन्ते । उत्प-
त्तिश्रुतेरविशेषादित्यर्थः ।।</p>
<p>सृष्टेः प्रागिन्द्रियसद्भावश्रवणादुत्पतिश्रुतिर्गौणी इति चेत्तत्राह—<pratika>सू ।। गौण्यसंभवात् ।। २ ।।</pratika> गौण्या उत्पत्तिश्रुतेरसं-
भवादित्यर्थः । अन्यथा एकविज्ञानप्रतिज्ञा हीयेतेत्यर्थः । सद्भावश्रुतिस्तु हिरण्यगर्भात्मकावान्तरप्रकृतिविषयेति न तयो-
त्पत्तिश्रुतेर्विरोध इति भावः ।।</p>
<p>इन्द्रियोत्पत्तिर्मुख्येत्यत्र हेत्वन्तरमाह—<pratika>सू ।। तत्प्राक्श्रुतेश्च ।। ३ ।।</pratika> <quote>‘एतस्माज्जायते’</quote> इत्यादिवाक्ये जन्मवाचिपदस्य
खवाय्वादिषु मुख्यस्य तदपेक्षया प्राचीनेषु प्राणादिषु श्रवणाच्चेत्यर्थः ।।</p>
<p>ननु <quote>‘तत्तेजोऽसृजते’</quote> ति भूतमात्रोत्पत्तिश्रवणात्तत्कथमित्याशंक्याह—<pratika>सू ।। तत्पूर्वकत्वाद्वाचः ।। ४ ।।</pratika> यद्यपि
भूतमात्रोत्पत्तिः पठ्यते । तथापि <quote>‘अन्नमयं हि सोम्य मन आपोमयः प्राणस्तेजोमयी वाक्’</quote> इति मनःप्राणसहिताया
वाचो ब्रह्मप्रकृतिकतेजोऽबन्नपूर्वकत्वाभिधानादस्त्युत्पत्तिश्रुतिरित्यतो न विरोध इति सिद्धम् ।।</p>
<p><pratika>श्रीकण्ठमते,</pratika> अत्रापि इन्द्रियाणामुत्पत्त्यनुत्पत्तिविचार एव विषयः । यद्यपि संदेहपूर्वपक्षसिद्धान्तादिकं प्रायस्समान-
मेव । तथापि तन्निरूपणप्रकारवैलक्षण्येन सूत्रार्थवर्णनं भिद्यते । इह किं भूतानामिवेन्द्रियाणां ब्रह्मण उत्पत्तिः उत जीवव-
न्नित्यत्वमिति <pratika>संदेहे</pratika> यथा नित्यत्वान्न जीवस्समुत्पद्यते तथेन्द्रियाण्यपि, जीववदमीषामपि नित्यत्वे श्रुतिसंभवादिति पूर्वपक्ष-
निरूपकतयाद्यं सूत्रं व्याख्यातमिति पूर्वस्माद्विशेषः । <pratika>तथा</pratika>=यथा नित्यत्वान्न जीवस्समुत्पद्यते तथा । <pratika>प्राणाः</pratika>=इन्द्रियाण्यपि
नोत्पद्यन्त इति सूत्रार्थः । तथाहि—<quote>‘असद्वा इदमग्र आसीत्’</quote> ऋषयो वाव ते अग्रे सदासन् । तदाहुः । के ते ऋषय इति ।
प्राणा वा ऋषयः’ इति प्रलयकाले प्राणानां स्थितिराम्‍नायते । प्राणास्ततो ब्रह्मणो नोत्पद्यंत इति <pratika>पूर्वपक्षः । सिद्धा-
न्तस्तु,</pratika> <quote>‘सदेव सोम्येदमग्र आसीत्’</quote> इति श्रुतेः प्राणानां सृष्टेः प्रागवस्थितिर्नास्ति । किं तु परमेश्‍वरस्यैव । ऋषिशब्दः
प्राणशब्दश्च परमेश्‍वर एव वर्तते । तत्र बहुवचनश्रुतिः <pratika>गौणी ।</pratika> कुतः । <pratika>असंभवात्</pratika>=तस्य बहुत्वासंभवात् । <pratika>तत्प्रा-
क्श्रुतेश्च</pratika>=तस्य परमात्मनः प्रागवस्थानश्रुतेश्च । ततो ब्रह्मण एव प्रागवस्थितिर्नेन्द्रियाणामिति ।। अत्र <pratika><quote>‘गौण्यसंभवा-
त्तत्प्राक्श्रुतेश्चे’</quote></pratika> त्येकं सूत्रम् । युक्त्यन्तरमाह—<pratika>सू ।। तत्पूर्वकत्वाद्वाचः ।। ३ ।। बाचः</pratika>=परमेश्‍वरव्यतिरिक्तनामरूप-
योगस्य । <pratika>तत्पूर्वकत्वात्</pratika>=परमेश्‍वरकर्तृकवियदादिसृष्टिपूर्वकत्वादित्यर्थः । तदानीं प्राणशब्दो नेन्द्रियविषयः । अतः
परमात्मैव प्राणशब्दनिर्दिष्टः ।। <pratika>इति प्राणोत्पत्त्यधिकरणम् ।। १ ।।</pratika></p>
<p><pratika>रामानुजमते</pratika> संदेहपूर्वपक्षसिद्धान्तसूत्रार्थवर्णनादिकं सर्वमविशिष्टमेव श्रीकण्ठमतादिति न पृथक्प्रपञ्चनमर्हति ।।</p>
<p><pratika>आनन्दतीर्थमते</pratika>, अस्मिन्पादे सृष्टिश्रुतीनां युक्तिसहितश्रुतिविरोधः परिह्रियते । अत्रापि इन्द्रियाण्युत्पद्यन्ते वा न
वेति संदेहः । <quote>‘एतस्माज्जायते प्राणो मनस्सर्वेन्द्रियाणि च’</quote> इतीन्द्रियाणामुत्पत्तिश्रुतेः <quote>‘नोपादानं हीन्द्रियाणामतोऽनुत्पत्ति-
रिष्यते’</quote> इति स्मृत्युक्तयुक्तिसाहित्येन प्रबलया <quote>‘प्राणा एवानादयः प्राणा नित्या’</quote> इति कौषायणश्रुत्या बाधान्नोत्पद्यन्त
इन्द्रियाणीति <pratika>पूर्वपक्षः । सिद्धान्तस्तु, सू ।। तथा प्राणाः ।। १ ।।</pratika> यथा वियदादय उत्पद्यंते तथा तन्न्यायेनैव
इन्द्रियाण्यप्युत्पद्यंत इत्यर्थः ।।</p>
<p><pratika>सू ।। गौण्यसंभवात् ।। २ ।।</pratika> अनादित्वश्रुतिर्गौणानादित्वपरा । <pratika>इन्द्रियाणां मुख्या</pratika>नादित्वायोगात् इत्यर्थः ।।</p>
<p><pratika>सू ।। प्रतिज्ञानुपरोधाच्च ।। ३ ।।</pratika> इदं सूत्रमस्मिन्मत एव पठ्यते नान्यमतेषु ।। <quote>‘स इदं सर्वमसृजते’</quote> ति प्रतिज्ञानु-
साराच्चोत्पत्तिरिन्द्रियाणामङ्गीकर्तव्येत्यर्थः ।। <pratika>इत्यानन्दतीर्थमते प्राणोत्पत्त्यधिकरणम् ।। १ ।।</pratika></p>
<head>अथ तत्प्रागधिकरणम् ।। २ ।।</head>
<p><pratika>सू ।। तत्प्राक्श्रुतेश्च ।। ४ ।।</pratika> अत्र मनउत्पत्तिमद्वा न वेति <pratika>संदेहः</pratika> । <quote>‘द्विधा हैवेन्द्रियाणि नित्यान्यनित्यानि च । तत्र
नित्यं मनोऽनादित्वात् । न ह्यमनाः पुमांस्तिष्ठत्यनित्यान्यन्यानि’</quote> इति गौपवनश्रुत्या सयुक्तिकया मनसोऽनुत्पत्तिरिति <pratika>पूर्व-
पक्षः । सिद्धान्तस्तु,</pratika> <quote>‘मनस्सर्वेन्द्रियाणि च’</quote> इति तस्य मनसस्तेभ्य इन्द्रियेभ्यः पूर्वमुत्पन्नत्वेन श्रवणात् ‘तदनुत्पत्ति-</p>
