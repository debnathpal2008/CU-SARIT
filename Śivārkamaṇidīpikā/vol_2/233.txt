<pb n="233"/>
सृष्ट्यभावप्रसङ्गात् । तस्मात् परमेश्वरकृता स्वप्नसृष्टिरिति युक्तमेव ।।
इति सन्ध्याधिकरणम् ।। १ ।।
<!-- APPAYYA !-->
तत्र स्वप्नसत्यत्ववादे यथानुभवं तथैवाभ्युपगन्तव्यमिति जीवस्याप्यत्याश्चर्यस्वप्नप्रपञ्चस्र-
ष्ट्टत्वे समाने परमेश्वरस्य ततः कोऽतिशयस्सिद्ध‍येत् । तस्मात्तत्र तथा तथात्मनः स्रष्ट्टत्वादि-
भ्रममापादयतः स्वप्नावस्थां प्रापय्य मोहयतः परमेश्वरस्यैव तेन महामहिमा सिध्यतीत्येव
तत्रोपपादनीयमिति तस्मादाचार्याणामिह यथोपपत्त्यंगीकरणीयमित्यभिप्रायः ।।</p>
<head>इति संध्याधिकरणम् ।। १ ।।</head>
<!-- APPAYYA !-->
<head>नयमणिमालायाम्</head>
<head>अथ तृतीयस्याध्यायस्य द्वितीयः पादः ।। २ ।।</head>
<head>अथ संध्याधिकरणम् ।। १ ।।</head>
<p><sutra>सू॰ ।। संध्ये सृष्टिराह हि ।। १ ।। निर्मातारं चैकै पुत्रादयश्च ।। २ ।। मायामात्रं तु कार्त्स्न्येनानभि-
व्यक्तस्वरूपत्वात् ।। ३ ।। पराभिध्यानात्तु तिरोहितं ततो ह्यस्य बन्धविपर्ययौ ।। ४ ।। देहयोगाद्वा
सोऽपि ।। ५ ।। सूचकश्च हि श्रुतेराचक्षते च तद्विदः ।। ६ ।।</sutra>
<lg><l>स्वप्नस्रष्टा जीवोऽथ रथानिति तं प्रकृत्य सृष्ट्यभिधानात् । तस्यापि हि प्रजापतिवाक्योदितमस्ति सत्यसंकल्पत्वम् ।। १८० ।।</l></lg>
<lg><l>मुक्तौ तस्य तदुक्तेः स्वप्नार्थेष्वहितसृष्टिदृष्टेश्च । स्रष्टा तत्र न जीवः किं त्वीशः श्रुतिवचोऽपि तद्विषयम् ।। १८१ ।।</l></lg></p>
<head>इति संध्याधिकरणम् ।। १ ।।</head>
<head>सूत्रार्थचन्द्रिकायाम्</head>
<head>अथ तृतीयस्याध्यायस्य द्वितीयःपादः ।</head>
<head>अथ सन्ध्याधिकरणम् ।। १ ।।</head>
<sutra>सू ।। संध्ये सृष्टिराह हि ।। १ ।। निर्मातारं तैके पुत्रादयश्च ।। २ ।। मायामात्रं तु कार्त्स्‍न्येनानभिव्यक्त-
स्वरूपत्वात् ।। ३ ।। पराभिध्यानात्तु तिरोहितं ततो ह्यस्य बन्धविपर्ययौ ।। ४ ।। देहयोगाद्वा सोऽपि
।। ५ ।। सूचकश्च हि श्रुतेराचक्षते च तद्विदः ।। ६ ।।</sutra>
<p><pratika>भगवत्पादमते</pratika>, पूर्वं जीवस्य गत्यागतिचिन्तया जाग्रदवस्था निरूपिता । अथ त्वंपदार्थस्य स्वयंज्योतिष्ट्वसिद्धये स्वप्ना-
वस्थां निरूपयति—<pratika>सू ।। सन्ध्ये सृष्टिराह हि ।। १ ।।</pratika> स्वप्नमधिकृत्य श्रूयते—<quote>‘अथ रथान्र/?/थयोगान्पथःसृजते’</quote> इति ।
तत्र किं स्वप्नसृष्टिर्व्यावहारिकी, उत मायामात्रमिति <pratika>संदेहः । सन्ध्ये</pratika>=जाग्रत्सुषुप्त्योस्सन्धौ भवे स्वप्ने <pratika>सृष्टिः</pratika> व्यावहा-
रिक्येव । <pratika>हि</pratika>=यस्मात् <quote>‘अथ रथा’</quote> नित्यादिका श्रुतिरेव<pratika>माह</pratika> ।</p>
<p>किंच । <pratika>सू । निर्मातारं चैके पुत्रादयश्च ।। २ ।।</pratika> एके शाखिनः जीववत्तथा अस्मिन्नेव स्वप्ने कामानां निर्मातार-
मीश्वरमामनन्ति <quote>‘य एष सुप्तेषु जागर्ति कामंकामं पुरुषो निर्मिमाणः’</quote> इति । पुत्रादयश्च तत्र कामा अभिधीयन्ते काम्यन्त
इति । एवं च <quote>‘स्वप्नसृष्टिः व्यावहारिकी, ईश्वरकर्तृकत्वात् क्षित्यादिवत्’</quote> इत्यनुमानमनेन सूत्रेण सूचितम् । तस्मात्पूर्वोदाहृत-
श्रुत्या एतदनुमानेन च स्वप्नसृष्टिर्व्यावहारिकीति सिद्धमिति <pratika>पूर्वपक्षः । सिद्धान्तस्तु, सू ।। मायामात्रं तु कार्त्स्‍न्ये-
नानभिव्यक्तस्वरूपत्वात् ।। ३ ।।</pratika> तुशब्दः पूर्वपक्षनिरासार्थः । स्वप्नसृष्टिः शुक्तिरूप्यव<pratika>न्मायामात्रम्</pratika> । कुतः ।
<pratika>कार्त्स्‍न्येनानभिव्यक्तस्वरूपत्वात्</pratika> । न हि कार्त्स्‍न्येन देशकालादिसंपत्त्यबाधरूपपरमार्थवस्तुधर्मेण अभिव्यक्तस्वरूपः
स्पप्नः । यदुक्तम् <quote>‘अथ रथान्र/?/थयोगान्पथःसृजते’</quote> इति तच्च <quote>‘न तत्र रथा रथयोगा न पन्थानो भवन्ति’</quote> इत्येवमादिकया
श्रुत्यैव परिहृतम् । यच्चानुमानमुक्तं तत्रोचितदेशकालादिजन्यत्वमुपाधिः । हेत्वसिद्धिश्च <quote>‘स्वयं विहत्य स्वयं निर्माये’</quote>त्यादिना
श्रुत्यन्तरेण स्पप्नसृष्टेर्जीवकर्तृकत्वश्रवणात् । अतः स्वप्नसृष्टिर्मिथ्येति युक्तम् । ननु स्वप्नस्य मिथ्यात्वे तत्सूचितोऽप्यर्थः सत्यो
न स्यादित्याशंक्याह—<pratika>सू ।। सूचकश्च हि श्रुतेराचक्षते च तद्विदः ।। ४ ।।</pratika> <quote>‘यदा कर्मसु काम्येषु स्त्रियं स्वप्नेषु
पश्यति । समृद्धिं तत्र जानीयात्’</quote> इत्यादिश्रुतेः स्वप्ने जायमानः स्त्रीदर्शनादिः सत्य एव । स च सत्यस्य साध्वसाधुवस्तुनः
<pratika>सूचको</pratika> हेतुः । इत्यवगम्यते । <pratika>आचक्षते च स्वप्नाध्यायविदः</pratika> शुभाशुभसूचकत्वं स्वप्नदर्शनस्य । वस्तुतस्तु दर्शनस्य
स्त्र्याद्यर्थरूषितत्वेन सत्यत्वेऽपि शुक्तिरूप्यज्ञानस्य सत्यहर्षादिजनकत्ववत्सत्यशुभादिसूचकत्वमविरुद्धमिति भावः । अस्यसूत्र-
स्याधिकरणान्तिमसूत्रतया पाठः श्रीकण्ठरामानुजमतयोरिति पाठक्रमेऽस्ति विशेषः। आनन्दतीर्थमते शांकरमतानुसार्येव
सूत्रपाठक्रमः ।।</p>
