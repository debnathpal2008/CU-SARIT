<pb n="039"/>
तस्माद्ब्रह्मणः परिणामो न युक्तः ।। इति प्राप्ते ब्रूमः
<sutra>।। सू ।। श्रुतेस्तु शब्दमूलत्वात् ।। २७ ।।</sutra>
ब्रह्मणो जगत्परिणामो युक्त एव, तच्छ्रुतेः । श्रुतिरेवात्र प्रमाणम्, न प्रमा-
णान्तरम् । शब्दमूलत्वादेव तस्य सकलेतरप्रमाणावगतवस्तुविजातीयत्वेन
तत्रादृष्टशक्तियोगेन विरोधाभावात् । अतः परिपूर्णस्य तस्यैव कार्यत्वं कारणत्वं
च सम्भवति । यथा जातिवादिनां जातेः खण्डमुण्डाद्यत्यन्तविलक्षणेष्वनन्तेषु
प्रत्येकमेकस्या एव परिसमाप्य वृत्तिः न तत्रेतरवस्तुदृष्टान्तेन शङ्का चोद्या ।
तस्मात् ब्रह्मणः स्वरूपनिरूपणें शब्द एव मूलमिति न कश्चिद्विरोधः ।।
<sutra>।। सू ।। आत्मनि चैवं विचित्राश्च हि ।। २८ ।।</sutra>
<p>जीवात्मनि च अचिद्धर्मविरोधिचिद्धर्मयोगोऽपि विजातीयत्वादेव भवति ।
अग्निजलादयोऽष्यचिद्विशेषा अन्योन्यविलक्षणशक्तयो दृश्यन्ते विचित्रा एव ।
ततो ब्रह्मापि शब्दैकप्रमाणकं विचित्रानन्तशक्तिकमिति ततः सर्वाविरोधः ।।
<sutra>।। सू ।। स्वपक्षदोषाच्च ।। २९ ।।</sutra>
कृत्स्‍नप्रसक्त्यादिदोषा निरवयवेऽचित्सजातीये प्रधानादौ, न ब्रह्मणि
<!-- APPAYYA !-->
पूर्वपक्षः ।। सू॰ ।। श्रुतेस्तु शब्दमूलत्वात् ।। २७ ।। नैवं शङ्कावकाशोऽस्ति । यतो
निरवयवमेव ब्रह्म जगदाकारेण परिणमते च स्वयं च यथापूर्वं परिपूर्णमवतिष्ठते । तथा
श्रुतेः । श्रुतिमूलेऽस्मिन्नर्थे ने कश्चित्कुतर्कापादितो विरोधः प्रभवति । <quote>‘नैषा तर्केण मति-
रापनीये’</quote>ति श्रुतेः । तर्कागोचरे ब्रह्मणि तर्कस्य रूपे श्रोत्रस्येव साधकत्ववद्बाधकत्वस्या-
प्यसंभवादिति सूत्रोदितं सिद्धातं दर्शयति—<pratika>ब्रह्मण इति</pratika> । श्रुतिमात्रेणाप्यपरितुष्टं तार्कि-
कंमन्यं प्रत्याह—<pratika>यथेति</pratika> । जातिर्व्यक्तिषु नांशेन वर्तते निरवयवत्वव्याकोपादिति परिसमाप्य
वर्तत इति वक्तव्यम् । तथा चैकत्र व्यक्तौ परिसमाप्य स्थिता जातिर्न परिशिष्येतेति
व्यक्त्यंतरे तदनुपलम्भप्रसंगः । अतस्तत्र यथादर्शनं व्यक्तिषु परिसमाप्य स्थिताऽपि जातिः
परिशिष्यते तेन व्यक्त्यंतरेष्वपि तदुपलंभः इत्युपपादनीयम् । एवं ब्रह्म यथाश्रुति जग-
दाकारेण परिणमते यथापूर्वं परिपूर्णमवतिष्ठते च, न च तत्र काचिदनुपपत्तिरुपपद्यत
इत्यर्थः । सू ।। <pratika>आत्मनि चैवं विचित्राश्च हि ।। २८ ।।</pratika> आत्मनि चैवमित्यंशं व्याचष्टे—
<pratika>जीवात्मनीति</pratika> । यथा ब्रह्मणि परिणामित्वेऽपि परिपूर्णत्वलक्षणश्चिदचित्प्रपञ्चधर्मविल-
क्षणो धर्म एवं जीवात्मन्यपि अचित्प्रपञ्चधर्मविलक्षणः कर्तृत्वभोक्‍तृत्वादिलक्षणो धर्मः । न
तस्याचित्प्रपञ्चदृष्टांतेनापह्नवः कर्तुं शक्यत इति भावः । <quote>‘विचित्राश्च ही’</quote> ति सूत्रशेषं
व्याचष्टे—<pratika>अग्निजलादयोऽपीति । विचित्रा एवेति</pratika> । न तु परस्परदृष्टान्तेन परस्पर-
विलक्षणधर्ममूला इत्यर्थः । हिशब्दोऽवधारणार्थ इतिभावः । <pratika>सू ।। स्वपक्षदोषाच्च ।। २९ ।।</pratika>
<pratika>निरवयवे इति ।</pratika> न च प्रधानस्य सत्वरजस्तमांस्येवावयवास्संतीति वाच्यम् । प्रत्येक-
मपि सत्वादीनां सांख्यैरुपादानतयाङ्गीकृतत्वात् । <pratika>अचित्सजातीये इति ।</pratika> मृत्पिण्डा-
दिजडदृष्टांतेन कल्प्ये तत्सजातीय एव तत्साधर्म्यापादनमवकाशं लभत इति भावः ।
<quote>‘प्रधानादावि’</quote> त्यादिशब्देन परमाणूनां ग्रहणम् । तार्किकैर्हि परमाणवः निष्प्रदेशाः संयो-
