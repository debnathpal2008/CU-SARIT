<pb n="479"/>
त्रिलोचनं परं ब्रह्म सर्वोत्तरमिति निरूपितम् । <quote>‘विश्वाधिको रुद्र’</quote> इति च विश्व-
स्मादधिकत्वेन चावगतम् । तस्माद्वैदिकानामतः परं कल्पयितुमन्याय्यमेव ।।
<sutra>सू ।। विशेषं च दर्शयति ।। १५ ।।</sutra>
ब्रह्मणो विश्वाधिकस्य तदवस्थाभेदस्योपादानस्य विष्णोस्तत्कार्यभूतस्य हि-
रण्यगर्भस्य च विशेषं दर्शयति श्रुतिरेव <quote>‘परात् परतरो ब्रह्मा’</quote> <quote>‘हिरण्यगर्भं
पश्यत जायामानम्’</quote> <quote>‘पुरुषो वै रुद्रः’</quote> इत्यादिका । ततश्च ब्रह्मविष्ण्वोः परं परब्रह्मणः
शिवस्य पदं परमाकाशरूपं परमानन्दमयममानवः पुरुषो गमयतीत्येव युक्तम् ।
यच्छङ्कितम् <quote>‘सोऽध्वनः पारमाप्नोति तद्विष्णोः परमं पदम्’</quote> इति । तत्र विष्णु-
शब्दः परब्रह्मवाचकः । षड्विधस्याध्वनः पारं तदतीतं पदं हि विश्वाधिकस्य
शिवस्यैवोपपन्नम् । यद्वा विष्णोः प्रपञ्चावस्थितस्य परमुत्कृष्टं पदं स्वरूपं पर-
माकाशरूपं परमानन्दलक्षणं शिवस्य परब्रह्मणः पदमेव । यत्रासौ निहितात्मा
प्रपञ्चाकारोऽपि न संसरति । अतो न कश्चन विरोधः ।। अत्र केचित् <quote>‘परान्त-
काले परामृतात् परिमुच्यन्ति सर्वे’</quote> इति श्रुतेः परब्रह्मणः शिवस्य परमविभूति-
त्वेन ये विष्णुमुपासते, ते तदवस्थत्वात् ब्रह्मशब्दवाच्यस्य तस्य लोकं प्राप्य
प्रादुर्भूततद्विभूतयः परान्तकाले चरमदेहावसाने परामृतं शिवं प्राप्य मुक्ता
भवन्तीति विष्णूपासकानामर्चिरादिना विष्णुपदप्राप्तिपूर्वकं विलम्बेन शिवपद-
प्राप्तिरिति वचनादत्र न विरोध इति ।।
इति कार्याधिकरणम् ।। ५ ।।
इति श्रीकण्ठशिवाचार्यविरचिते ब्रह्ममीमांसाभाष्ये
चतुर्थाध्यायस्य तृतीयः पादः ।। ४ ।। ३ ।।
<!-- APPAYYA !-->
दर्शितम् । अतः परं कल्पयितुमन्याय्यमेवेति <quote>‘सकलकार्यसमष्टिरूपा’</quote>दित्यारभ्यैतावत्पर्य-
न्तमुत्तरसूत्रार्थानुवादत्वादर्थतस्तदवतारिकाभाष्यरूपमिति द्रष्टव्यम् ।। <pratika>सू॰ ।। विशेषं च
दर्शयति ।। १५ ।।</pratika> वैष्णवमन्त्रैकदेशत्वेन तदर्थप्रत्यभिज्ञानमनुसरन्नाह---<pratika>यद्वेति</pratika> । पर-
माकाशरूपा पराशक्तिरेव हि शिवस्य दिव्यस्थानरूपतयावतिष्ठते । अतस्तदवस्थाविशे-
षरूपस्य विष्णोः स्वरूपं भवितुमर्हति दिव्यस्थानमिति भावः । यत्रासौ निहितात्मा यत्पदं
प्राप्तो विद्वान् प्रपञ्चाकारोऽपि प्रपञ्चशरीरकोऽपि न संसरति परमेश्वरवन्नियन्तृमात्ररूप-
त्वात् । <pratika>अतो न कश्चन विरोध इति</pratika> । शिवस्यैव मुक्तप्राप्यत्व इति शेषः । <quote>‘ते ब्रह्मलोके
त्वि’</quote>त्यादिकं वैष्णवोपासनाविशेषफलप्रतिपादकत्वेन योजयति---<pratika>अत्र केचिदिति</pratika> । हैरण्य-
गर्भोपासनाविशेषफलप्रतिपादकत्वेनान्ये योजयन्तीति मतान्तरसूचनार्थं केचिद्ग्रहणम् ।
<pratika>वचनादत्र न विरोध इति</pratika> । अवश्यं हि तत्र ब्रह्मलोकशब्दः शिवलोकातिरिक्तलोकपरो
