<pb n="139"/>
त्वमनुपपत्‍त्या न मुख्यम् । मञ्चादिषु पुरुषाणामवस्थातृमात्रत्वात् तेषामपि
तच्छब्दवाच्यत्वं न मुख्यम् । इहात्मतया प्रपञ्चानुप्रवेशाद्ब्रह्मणस्तच्छब्दवा-
च्यत्वं मुख्यमेव, यथाऽऽन्मनो ब्राह्मणादिशरीरानुप्रविष्टस्य ब्राह्मणादिशब्द-
वाच्यत्वं मुख्यम् । अन्यथा <quote>‘अष्टवर्षं ब्राह्मणमुपनयीत’</quote> इत्यादिषूपनयनसंस्कारादेः
शरीरमात्रपर्यवसानादात्मनः संस्कार्यत्वाभावप्रसङ्गात् । ततो <quote>‘यस्यैते चत्वा-
रिंशत्संस्कारा अष्टौ चात्मगुणाः स ब्रह्मणः सायुज्यम्’</quote> इत्यादिरात्मनः संस्का-
रवतः फलश्रुतिरपार्था भवेत् । <quote>‘ब्राह्मणो यजेत’</quote> इत्यादिविधिवैय्यर्थ्यं च भवेत् ।
तस्मात् सकलचराचरवस्तुशरीरप्रविष्टस्य ब्रह्मणस्तच्छब्दवाच्यत्वं मुख्यमेव ।।
<head>इति चराचरव्यपाश्रयाधिकरणम् ।। ६ ।।</head>
<!-- APPAYYA !-->
वस्तुष्वात्मतया सद्भावस्तेनैव हि हेतुना भवति । न ह्यादित्यशब्दो यूप इव तदात्मतामन-
पेक्ष्य ब्रह्मणि चराचरवस्तुवाचिशब्दः प्रवर्तते । <quote>‘अनेन जीवेने’</quote> त्यादिश्रुत्या ब्रह्मणश्च-
राचरवस्त्वात्मतया तदनुप्रवेशहेतुकतयैव चराचरवस्तुसंबधिनामरूपव्याकरणस्य ब्रह्म-
पर्यंततायाः प्रतिपादनात् । तद्वाचिशब्दस्य तदात्मतामपेक्ष्यान्यत्र प्रवृत्तौ तु मुख्यत्वमेव
भवति । शरीरवाचिशब्दानां शरीरिपर्यंतत्वस्य व्युत्पत्तिसिद्धत्वात् । अत एव <quote>‘ब्राह्मण-
मुपनयीत’</quote> <quote>‘ब्राह्मणो यजेत’</quote> इत्यादिश्रुतिषु ब्राह्मणादिशब्दानामात्मपर्यंतत्वमिति । निग-
दव्याख्यानमस्य भाष्यम् ।। इति चराचरव्यपाश्रयाधिकरणम् ।। ६ ।।
<!-- APPAYYA !-->
<head>नयमणिमालायाम्</head>
<head>अथ चराचरव्यपाश्रयाधिकरणम् ।। ६ ।।</head>
<sutra>सू ।। चराचरव्यपाश्रयस्तु स्यात्तद्व्यपदेशोऽभाक्तस्तद्भावभावित्वात् ।। १७ ।।</sutra>
<lg><l>तेजःप्रभृतिपदैस्तद्व्यपदेशो भाक्त इत्युचितम् । यजमानः प्रस्तर इत्यादिनयाद्वाच्यभिन्नत्वात् ।। १३८ ।।</l></lg>
<lg><l>भाक्तो न नामरूपव्याकरणं हि स्वपर्ययनम् । श्रुत्योदितं ततस्तद्वाच्यं तत्सर्वशब्दानाम् ।। १३९ ।।</l></lg>
<head>इति चराचरव्यपाश्रयाधिकरणम् ।। ६ ।।</head>
<head>सूत्रार्थचन्द्रिकायाम् ।</head>
<head>अथ चराचरव्यपाश्रयाधिकरणम् ।। ६ ।।</head>
<sutra>सू ।। चराचरव्यपाश्रयस्तु स्यात्तद्व्यपदेशोऽभाक्तस्तद्भावभावित्वात् ।। १७ ।।</sutra>
<p><pratika>भगवत्पादमते</pratika>, अत्र <quote>‘न जीवो म्रियते’</quote> इति जीवनित्यत्वशास्त्रस्य जीवोत्पत्तिनाशनिमित्तकजातेष्ट्यादिशास्त्रेण
विरोधोऽस्ति न वेति <pratika>संदेहः</pratika> । देवदत्तो जातो मृतश्चेति लौकिकव्यपदेशानुगृहीतजातकर्मादिशास्त्रेण विरोधोऽस्तीति
<pratika>पूर्वपक्षः । सिद्धान्तस्तु, तद्व्यपदेशः</pratika>=योऽयं लौकिकस्तयोर्जन्ममरणयोर्व्यपदेशः सः । <pratika>चराचरव्यपाश्रयः</pratika>=स्था-
वरजङ्गमदेहविषयो मुख्यः स्यात् जीवे तु भाक्तः । कुतः । जन्ममरणव्यपदेशस्य <pratika>तद्भावभावित्वात्</pratika>=देहोत्पत्तिविना-
शान्वयव्यतिरेकानुविधायित्वादित्यर्थः । देहप्रादुर्भावाद्यपेक्षयैव जातकर्मादिविधानमिति न तेन शास्रेण जीवनित्यत्व-
शास्त्रस्य विरोध इति भावः ।।</p>
<p><pratika>श्रीकण्ठमते</pratika>, पूर्वत्राकाशादिशब्दावाच्यत्वं ब्रह्मणः प्रतिपादितम् । तदिह विचार्यते---चेतनाचेतनचराचरवस्तु-
संबन्धी तद्वाचिशब्दो ब्रह्मणि मु्ख्यो न वेति <pratika>संदेहः</pratika> । अन्यवाचकश्बदस्य मुख्यतयान्यत्र वृत्त्यभावाद्गौण इिति <pratika>पूर्वपक्षः ।
सिद्धान्तस्तु</pratika>, चराचरवस्तुसंबन्धी तद्व्यपदेशशब्दो ब्रह्मणि न भाक्तः किं तु मुख्य एव । <quote>‘अनेन जीवेने’</quote> त्यादिना
सर्वस्य वस्तुनो नामरूपविभागाय तत्तदात्मतया ब्रह्मणोऽनुप्रवेशभावभावितत्वात् । तस्मात्सकलचराचरवस्तुशरीरप्रवि-
ष्टस्य ब्रह्मणस्तच्छब्दवाच्यत्वं मुख्यमेव ।। इति ।।</p>
<p><pratika>रामानुजमते</pratika>, अस्यापि सूत्रस्य पूर्व तेजोऽधिकरणान्तर्भूततया तत्रैव व्याख्यातत्वेन नात्र तत्प्रपंचितमिते बोध्यम् ।।</p>
<p><pratika>आनन्दतीर्यमते</pratika>, इदं सूत्रं पूर्वस्मिन्नन्तराविज्ञानाधिकरणेऽन्तर्भूतं तत्रैव व्याख्यातं चेत्यतो नात्र पुनः प्रपश्चित-
मित्यवधेयम् ।।</p>
<head>इति चराचरव्यपाश्रयाधिकरणम् ।। ६ ।।</head>
