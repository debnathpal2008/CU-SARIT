<pb n="229"/>
<sutra>।। सू ।। देहयोगाद्वा सोऽपि ।। ५ ।।</sutra>
जीवस्य स्वरूपतिरोधानभावोऽपि देवमनुष्यादिदेहाकाराचिद्योगाद्भवति
सृष्टिसमये, प्रलये पुनर्नामरूपविभागानर्हसूक्ष्माकाराचिद्योगादित्येवं तस्य
तिरोहितसत्यसंकल्पत्वादिकस्य तात्कालिकविचित्रसृष्टिसामर्थ्यंस्वप्ने न संभवति ।।
उपपत्त्यन्तरमाह---
<sutra>।। सू ।। सूचकश्च हि श्रुतेराचक्षते च तद्विदः ।। ६ ।।</sutra>
<quote>‘यदा कर्मसु काम्येषु स्त्रियं स्वप्नेषु पश्यति ।
समृद्धिं तत्र जानीयात् तस्मिन् स्वप्ननिदर्शने ।।’</quote>
<quote>‘अथ स्वप्नाः पुरुषं कृष्णं कृष्णदन्तं पश्यति स एनं हन्ति’</quote> इत्यादिश्रुतेः
<!-- APPAYYA !-->
परमेश्वरप्रस्तावाभावात् <quote>‘स्वयं विहत्य स्वयं निर्माय स्वेन भासा स्वेन ज्योतिषा प्रस्व-
पिती’</quote>ति पूर्वसंदर्भे <quote>‘स्वप्नांत उच्चावचमीयमानो रूपाणि देवः कुरुते बहूनि । उतेव स्त्रीभि-
स्सह मोदमानो जक्षदुतेवापि भयानि पश्य’</quote>न्नित्युत्तरसन्दर्भे च जीवस्य स्वाप्नपदार्थजात-
स्रष्टृत्वप्रतिपादनाच्चेत्युच्येत तदा <quote>‘सृजत’</quote> इत्येतदपि तस्यैव स्वाप्नरथादिस्रष्टृत्वप्रतिपाद-
नपरम् । तस्य तिरोहितसत्यसङ्कल्पत्वादिकस्य तत्स्रष्टृत्वं कथमित्याकांक्षायामदृष्टद्वारेति
तदुपपादयितुं स ह्यदृष्टजनककर्मणां कर्तेत्येवमर्थपरं <quote>‘स हि कर्ते’</quote>ति वाक्यमिति योज-
नीयम् । सर्वथा तद्वाक्यं तिरोहितशक्तिकस्य जीवस्य सङ्कल्पपूर्वकं स्वाप्नरथादिस्रष्टृत्व-
प्रतिपादकं न भवतीति भावः । ननु मुक्तौ प्राकृतदेहवियोगे सति स्वरूपाभिव्यक्तिरि-
ष्यते, अतस्तद्योगस्तस्य तिरोधायक एष्टव्य इति तदभावात्स्वप्ने स्वरूपाभिव्यक्तिः स्यादि-
त्याशंक्य स परमेश्वरसङ्कल्पद्वारतया तिरोधायको न साक्षादिति प्रतिपादनार्थं <pratika>सूत्रम्-
देहयोगाद्वा सोऽपि ।। ५ ।।</pratika> सोऽपि परमेश्वरसङ्कल्पकृतस्तिरोभावो देहयोगात् देहयोगं
द्वारमपेक्ष्येति सूत्रार्थः । तर्हि द्वाराभावात्परमेश्वरसङ्कल्पो न स्वरूपतिरोधायक इत्या-
शङ्कानिराकरणाय वाशब्दश्चार्थः अचित्प्रकृतेरपि तिरोधायकत्वसंग्राहकः । सा प्रलय इव
स्वप्नेऽपि तिरोधायिका भविष्यतीति दर्शयितुं प्रलये तस्याः स्थूलदेहनिरपेक्षायास्तिरोधाय-
कत्वं सम्प्रतिपन्नमित्युदाहरति—<pratika>प्रलये पुनरिति ।</pratika> आणवमलशक्तेस्सांसारिकत्वरूपपुरुष-
त्वापादकतया <quote>‘कालः स्वभावो नियतेर्यदृच्छा भूतानि योनिः पुरुष इति चिन्त्य’</quote>मिति
श्रुतौ पुरुषशब्देन प्रसिद्धायास्तिरोधायकत्वं भाष्ये तत्र तत्र प्रागाविष्कृतम् । तस्या अपि
संग्राहकोऽयं वाशब्दो द्रष्टव्यः । ननु <quote>‘सृजत’</quote>इति स्वातन्त्र्यप्रतिपादकाख्यातस्वारस्यात्
जीवस्य संकल्पपूर्वकमेव स्वाप्नरथादिस्रष्टृत्वमस्तु तदर्थं द्वारभूतेषु तिरोधायकेषु सत्स्वपि
परमेश्वरस्यैव संकल्पविशेषवशात् स्वप्नदशामात्रे सत्यसंकल्पत्वाभिव्यक्तिः कल्प्यतां यथा
निधितिरोधायकेषु भूतलादिषु सत्स्वपि <quote>‘दिशां व्रतं दशानुगानाम् एतेन कल्पेन चत्वारि
वर्षाणि प्रयुञ्जीत निधयोऽस्य प्रकाशन्ते’</quote>इत्यादिश्रुतिविहितमन्त्राद्यनुष्ठानप्रसादितप-
रमेश्वरसंकल्पविशेषबलान्निध्यभिव्यक्तिरिति शङ्कानिराकरणार्थं सूत्रम्—<pratika>सूचकश्च हि
श्रुतेराचक्षते च तद्विदः ।। ६ ।।</pratika> चकारेण स्वप्नस्य तात्कालिकशुभाशुभकारकत्वं समुच्ची-
यते । तदपि भाष्योदाहृतश्रुतावेवाम्नातम् <pratika>। स एनं हन्तीति ।</pratika> आदिशब्देन ‘वराह
एनं हंति, <quote>‘मर्कट एनमास्कंदयति’</quote> इत्यादिवाक्यान्तराणि गृह्यन्ते । स्वप्ने वराहवानर-
