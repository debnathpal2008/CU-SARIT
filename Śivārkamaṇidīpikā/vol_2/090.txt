<pb n="090"/>
प्रत्यभिज्ञानादपि न क्षणिकत्वसिद्धिः । तदेवेदमिति सामानाधिकारण्येना-
तीतवर्तमानकालविशिष्टं वस्त्वेकमिति हि विज्ञायते । सामग्री च तस्याः पूर्वा-
<!-- APPAYYA !-->
स्याऽपि न पूर्वत्र कथमेकं तु तद्भवेत् । सामानाधिकरण्यं च दृष्टं भेदेऽपि वस्तुनोः ।
तावन्मात्रादभेदे तु भेदः स्यान्नैव कस्यचित् ।।’</quote> इति । अस्तु वा यथाकथंचित् एकज्ञानरूपा
कालद्वयविशिष्टाभेदविषया प्रत्यभिज्ञा । भ्रांतिरूपैव सा दृश्यते । क्रमसंवर्धमानेषु शरीरतरु-
गुल्मादिषु संततसंतन्यमानावयवोपचयापचयवत्सु भूगोलकगिरिनदीसमुद्रादिषु च घटकु-
ड्यादिषु कदाचिदवयवापचयं प्राप्तेष्वपि तथैव प्रत्यभिज्ञा दृश्यते । यत्रावयवापचयो न दृष्टः
तत्रापि कियताप्यवयवेनान्ततः परमाणुमात्रेण कदाचिदपचयो भवन् नास्तीति न केनाऽपि
निश्चेतुं शक्यते । अतः कूटसाक्षिणी प्रत्यभिज्ञा कुत्रापि न विश्वसनीयेति कथं तद्बलेन
प्रत्यक्षस्य विषयव्यवस्थानुमानस्य बाधश्च सिद्ध‍येत् इत्याशङ्क्याह—<pratika>तदेवेदमिति</pratika> । अयमा-
शयः । कालद्वयविशिष्टाभेदावगाहि सर्वानुभवसिद्धं तदिदमित्येकं ज्ञानं तावन्नापह्नवा-
र्हम् । तदनंतरं तदर्थिन इदमर्थे पुरोवर्त्तिनि प्रवृत्तिदर्शनात् । तस्य ज्ञानद्वयरूपत्वेन पुरोव-
र्त्तिनि तत्तावैशिष्ट्यावगाहिनः कस्यापि ज्ञानस्याभावे तदर्थिनः पुरोवर्त्तिनि प्रवृत्त्यसंभवात् ।
लाघवेन विशिष्टज्ञानस्यैव प्रवर्तकतया भेदाग्रहात् प्रवृत्तेरनुपपत्तेः । तच्च ज्ञानं प्रत्यक्षम् ।
<quote>‘तमिमं साक्षात्करोमी’</quote> त्यनुभवात् । अतः कार्यबलात् तत्र संस्कारसहितमिंद्रियं कारण-
मिति कल्प्यते । यदि तत्तांशे नेंद्रियसन्निकर्षः, तदा तदंशे परोक्षत्वमस्तु । शुक्तिरजतज्ञानस्य
धर्म्यंशे प्रमात्ववत् संयुक्तविशेषणतायाः सन्निकर्षत्वकल्पने तु नापरोक्षत्वस्याप्यनुपपत्तिः ।
तस्य च शरीरादिषु बाल्ययौवनाद्यवस्थाभेदेऽपि न भ्रमत्वम् । अवस्थावद्द्रव्यैक्यविष-
यत्वात् । न हि बाल्यवार्धकावस्थाद्वयैक्यं प्रत्यभिज्ञाविष्यः । किंत्ववस्थावद्द्रव्यैक्यमेव ।
तदप्यंततः प्रदर्शितप्रत्यभिज्ञाबलादेव सिद्ध‍यति । अवस्थानामागमापायित्वेनानुया-
य्यवस्थावदनङ्गीकारे प्रत्यभिज्ञाया निर्विषयत्वापत्तेः । एतेनागमापाव्यवस्थातिरेकेणा-
वस्थावदनुयायि द्रव्यं क्वचिदपि नास्ति । परमाणवोऽपि केवलं गन्धरसरूपस्पर्शा-
त्मका इत्यङ्गीकृत्य यद्बौद्धाः प्रत्यभिज्ञायः विषयाभावमुपपादयंति <quote>‘अवस्थानामयं
भेदो नावस्थातुर्मतो यदि । अवस्था एव दृश्यंते न स्वप्नेऽपि ततोऽपरमि’</quote>ति तन्निरस्तम् ।
अनुयाय्यर्थविषये प्रमाणे जाग्रति तदनंगीकारायोगात् । ननु, अवस्थावद्द्रव्यांगीकारेऽपि
तदभेदः प्रत्यभिज्ञाविषय इति न शक्यमुपपादयितुम् । परिमाणरूपावस्थाभेदे तन्निर्वाह-
कावयवोपचयापचयकृतद्रव्यभेदावश्यंभावादिति चेत्स्यादयं दोषस्तार्किकाणामारंभवादे
नास्माकं परिणामवादे । अवयवोपचये पूर्वसिद्धमेव द्रव्यमनेकत्वावस्थामपहाय एकत्वाव-
स्थामापद्यते तदपचये पुनरप्यनेकत्वावस्थामिति हि परिणामवादप्रक्रिया प्रागारंभणाधि-
करणे प्रतिपादिता । तस्मादबाधितार्थविषयया प्रत्यभिज्ञया घटादिद्रव्यस्थैर्यसिद्धिरप्र-
त्यूहा । आत्मविषयया योऽहं बाल्य इत्यादिरूपया तयात्मस्थैर्यसिद्धिरतितरामप्रत्यूहा ।
किञ्च । <quote>‘तस्माद्भ्रांतिरियं भिन्नेष्वभेदाध्यवसायतः । प्रत्यभिज्ञा सदृक्षेषु ज्वालादिविषया
यथे’</quote>ति ज्वालालूनपुनर्जातकेशनखादिप्रत्यभिज्ञादृष्टांतेन घटादिप्रत्यभिज्ञानामपि सादृश्य-
निबन्धनभ्रांतित्वमुपपादयद्भिरप्यात्मप्रत्यभिज्ञायाः प्रमात्वमास्थेयमेव । पूर्वापरानुसंधा-
तरि तदनुयायिसादृश्यानुसंधातरि छ स्थिरात्मन्यसति भ्रमरूपाया अपि प्रत्यभिज्ञाया उत्प-
