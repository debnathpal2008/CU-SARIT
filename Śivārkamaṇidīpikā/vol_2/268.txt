<pb n="268"/>
इति प्राप्ते ब्रूमः—परमेश्‍वरादुत्कृष्टं नास्ति यथा, तथा सदृगपि नास्त्येव, जग-
त्कारणत्वेश्‍वरत्वादौ तदन्यप्रतिषेधात् । तथा हि—
<quote>‘एक एव रुद्रो न द्वितीयाय तस्थुः य इमाल्‍ँलोकानीशत ईशनीयुः जननीयुः’</quote>
<quote>‘द्यावापृथिवी जनयन् देव एकः’</quote> <quote>‘य एको रुद्र उच्यते’</quote> <quote>‘हरः क्षरात्मानावीशते
देव एकः’</quote>
<quote>‘यदा चर्मवदाकाशं वेष्टयिष्यन्ति मानवाः ।
तदा शिवमविज्ञाय दुःखस्यान्तो भवष्यति ।।’</quote>
<quote>‘शिव एको ध्येयः शिवंकरः सर्वमन्यत्परित्यज्य’</quote>
<quote>‘यदा तमस्तन्न दिवा न रात्रिः न सन्न चासच्छिव एव केवलः ।।’</quote>
इत्यादिभिः परमेश्‍वरादन्यस्य जगत्कारणत्वादौ निषेधः क्रियते । अतः पर-
मेश्‍वरेण सदृशः कश्चिन्नास्ति । परमशक्तिमत्त्वान्निमित्तभूतः परमेश्वर एव ।
पुरुष उपादानमिति पुरुषस्य हिरण्यगर्भकारणत्वम् । तस्य उपादानत्वात् ।
ईश्वरस्य निमित्तत्वादुच्यते उभयोरपि जगत्कारणत्वम् । अत एव प्रतीयते
<quote>‘तस्माद्विराट्’</quote> इति हि पुरुषस्योपादानत्वं <quote>‘हिरण्यगर्भं पश्यत जायमानम्’</quote>
<quote>‘द्यावाभूमी जनयन् देव एकः’</quote> इति परमेश्‍वरस्य निमित्तत्वं च प्रतिपाद्यते ।
सर्वज्ञात् सर्वशक्तिमतः परब्रह्मणः शिवाद्विश्‍वाधिकात् प्रथमं परप्रकृतिभूता
परा शक्तिः प्रादुर्भवति । सा प्रथमभोक्तृत्वदशायां पुरुषः उच्यते, यः <quote>‘सहस्र-
शीर्षा पुरुषः’</quote> इति श्रूयते । तदात्मन एव शिवात् सकलचेतनप्रपञ्चपरिणामः ।
अत एव <quote>‘सर्वो वै रुद्रः’</quote> इति परमेश्वरस्य सर्वात्मताभिधानमुपक्रम्य <quote>‘पुरुषस्य
नारायणस्य सर्वात्मत्वमुपादानत्वात्।’</quote> कथमस्य सर्वात्मत्वमित्याशङ्कायां <quote>‘पुरुषो
वै रुद्रः’</quote> इति <quote>‘पुरुषस्य विद्म सहस्राक्षस्य महादेवस्य धीमहि’</quote> इति च पुरुषोऽपि
परमेश्वरस्य महाविभूत्यात्मा जगदाकार इति निरूपितम् । सर्वज्ञं सर्वशक्तिकं
नित्यतृप्तं स्वतन्त्रं विश्वाधिकं निमित्तभूतमेव परं ब्रह्मा सर्गसमये बहु स्यामिति
संकल्प्य स्वात्मनोऽमुं पुरुषं विभजति । स्वविभक्तस्वांशभूतेन सकलं जगद्भवतीति
<quote>‘तत्सृष्ट्वा । तदेवानुप्राविशत् । तदनु प्रविश्य । सच्च त्यच्चाभवत् ।’</quote> इत्यादिना,
<!-- APPAYYA !-->
तथाप्यपक्षपातेन श्रुतिस्मृतिपुराणागमान्विमृशतां शिवेन नारायणस्य साम्यं न प्रत्या-
ख्यातुं शक्यम् । जगत्स्रष्टृत्वादिकं चोभयोरपि कल्पभेदेनोपपादनीयमित्येवमधिकाशंकाव-
लम्बनोऽत्र पूर्वपक्षः । तन्निराकरणाय प्रवर्तते सूत्रकारः—<pratika>तथान्यप्रतिषेधादिति । तत्र</pratika>
तथाशब्दसूचितस्य प्रतिज्ञांशस्यानुवृत्त्यध्याहाराभ्यामपेक्षितं पूरयन्सूत्रं व्याचष्टे—<pratika>यथेति</pratika> ।
नन्वैश्वर्यकारणत्वादिविषये अन्यप्रतिषेधो दृश्यतां नाम, किमतः, नारायणस्यापि तत्प्र-
तिपादनमपि दृश्यत एवेत्याशंक्य तस्य गतिं वक्तुमुपक्रमते—<pratika>परमशक्तिमत्वादित्या-
दिना</pratika> । नन्विदं सर्वं स्वकल्पितप्रक्रियामात्रं <quote>‘तत्सृष्ट्वा तदेवानुप्राविश’</quote> दित्यादिश्रुतिवाक्यादपि
सद्वारकाद्वारकसाधारणप्रवेशमात्रप्रतिपादकात्स्पष्टमिदं न प्रतीयत इत्याशंक्य नाराय-
णस्य चिच्छक्त्यंशत्वे जगदुपादानभूततद्द्वारा परमेश्वरस्य जगदात्मत्वे च श्वेताश्वतर-
