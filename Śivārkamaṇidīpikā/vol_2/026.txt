<pb n="026"/>
मृद्धटयोः वस्त्वैक्येऽप्यवस्थाभेदात् भवत्येव । ततो मृद्धटयोरिव ब्रह्मप्रपञ्चयोरपि
व्याप्यव्यापकभावादनन्यत्वम् । तथा पुराणवाणी—<quote>‘शक्यादि च पृथिव्यन्तं
शिवतत्त्वसमुद्भवम् । तेनैकेन तु तद्व‍याप्तं मृदा कुम्भादिकं यथा ।।’</quote> इति ।। ‘मृदयं
<!-- APPAYYA !-->
अत्रेदमुत्तरं विवक्षितम् । अत्रागंतुका एवावस्थाभेदाः । असतो द्रव्यानुत्पत्तिः सत्कार्यवादः ।
न त्ववस्थानामप्यनागंतुकत्वम् । सत एव द्रव्यस्योत्तरोत्तरावस्थाप्राप्तिरुत्पत्तिः । पूर्वपूर्वाव-
स्थाहानं विनाशः । एवमागमापायिनानावस्थाशालि द्रव्यमेकमिति । अतो न काचिदत्रानुप-
पत्तिः । नन्वेवं मृदेव घटमणिककपालचूर्णाद्यवस्थाशालिनीति मृद्धटाद्यैक्यसमर्थनस्य प्रकृते
का संगतिः । न हि तद्द‍ृष्टांतेन ब्रह्मैव भोक्तृत्वविकारित्वजडत्वाद्यस्थाशालीति ब्रह्मप्र-
पञ्चैक्यं साधयितुं शक्यम् । पूर्वाधिकरणविरोधापत्तेः । न च स्थूलसूक्ष्मप्रपञ्चविशिष्टब्र-
ह्मरूपकार्यकारणैक्यं साधनीयम् । विशेष्यांशस्य विशेष्यांशेन ऐक्यसाधने सिद्धसाधनात्
विशेषणविशेष्ययोः कार्यकारणभावे सत्यप्यैक्याभावेन व्यभिचाराच्च । न च विशेष्यांशस्यैव
विशेष्यांश उपादानं विशेषणांशस्य तु विशेषणांश इति शंकनीयम् । ब्रह्मणस्सर्वोपा-
दानत्वाभावप्रसंगात् । न च विशेषणांशयोरैक्यं साध्यमिति वाच्यम् । सत्यप्युपादानोपादेय-
भावे ब्रह्मप्रपञ्चयोरैक्याभावेन तत्र ब्य/?/भिचारात् पूर्वपक्षोद्भावितगोमयवृश्चिकादिव्यभि-
चारतादवस्थ्याच्च । स्थूलसूक्ष्मप्रपञ्चैवयसाधनस्य एतदधिकरणकृत्यब्रह्मप्रपञ्चानन्यत्वविष-
यश्रुतिसमन्वयसमर्थनानुपयोगित्वाच्च । न च ब्रह्मप्रपञ्चयोरपृथग्भावरूपानन्यत्वे श्रुति-
समन्वयो न त्वैक्यरूपानन्यत्व इति वाच्यम्। तत्र मृद्धटदृष्टांतेन स्थूलप्रपञ्चस्य तदुपादा-
नब्रह्मापृथग्भूतपरापरशक्तिरूपसूक्ष्मप्रपञ्चैक्यसाधनमुपयोगीति वाच्यम् । तयोरैक्याभावे-
ऽपि मृद्धटभेदवादिनैयायिकरीत्या केवलं पृथग्भावेनैव ब्रह्मापृथग्भावस्याऽपि लाभादि-
त्याशंक्याह—<pratika>ततो मृद्धटयोरिवेति</pratika> । अत्रायमाशयः । यथैक एव मृत्पिण्डो घटशरावादिव्या-
पकः । तदनुस्यूतिमंतो घटशरावादयः परस्परव्यावृत्तरूपाः तद्व्याप्याः । एवं ब्रह्मैकमेव विय-
दादिसर्वविकारानुस्यूतं तेषां व्यापकं तदनुस्यूतिमंतो वियदादयस्सर्वे विकारास्तस्य व्याप्याः
इत्येवं व्याप्यव्यापकभावेनापृथग्भावरूंपं <quote>‘तेनैकेन तु तद्व्याप्तं मृदा कुंभादिकं यथे’</quote> त्यादि-
पुराणसिद्धं <quote>‘अन्यस्सन्व्याप्तितोऽनन्य’</quote> इत्याद्यागमप्रसिद्धं <quote>‘सर्वं समाप्नोषि ततोऽसि सर्वः’</quote>
इति भगवद्गीतासु च प्रतिपादितमनन्यत्वं मृद्धटदृष्टांतेनोपपादनीयम् । तत्र नायं दृष्टांत-
उपपद्यते । कौलालमृत्कूटात् घटशरावादिनिर्माणसमयेषु विभक्तानां परस्परव्यावृत्तरूपाणां
तस्माद्भिन्नानां सूक्ष्ममृत्पिण्डानां घटशरावादिभावापत्त्या तेष्वेकस्या मृद्व‍यक्तेरनुस्यूत्यसि-
द्धेरिति शंकायामित्थमुपपादनीयम् । महतः कुलालमृत्कूटाद्विभज्यविभज्य गृहीताः सूक्ष्म-
मृत्पिण्डास्ततो न भिद्यंते स एव मृत्कूटः एतावत्सूक्ष्ममृत्पिण्डात्मतां प्राप्त इत्यभेदप्रत्यभि-
ज्ञानादिति वाचारंमणवाक्योपपादनीये <quote>‘यथा सोम्यैकेन मृत्पिण्डेन सर्वं मृण्मयं विज्ञातं
स्या’</quote> दिति दृष्टांतेऽप्युक्तशङ्कावतारे सत्येवमेवोपपादनीयम् । तेन दृष्टांतेनोपपादनीयायां
<quote>‘येनाश्रुत’</quote> मित्यादिप्रतिज्ञायां मृद्धटादिदृष्टांतेषु वाचारंभणश्रुत्युपपादितप्रकारेण द्रव्यै-
क्यान्मृदादिज्ञाने तदभिन्नस्य घटादेर्विषयत्वेऽपि ब्रह्मप्रपञ्चयोरैक्यानंगीकारात् ब्रह्मज्ञाने
प्रपञ्चस्य विषयत्वं न संभवतीत्येवं दृष्टांतवैषम्यशंकायामित्थमुपपादनीयम् । न केवल-
