<pb n="198"/>
श्रयत्वेन देहगमनमपि प्रतीयते । अतोऽपि भूतसूक्ष्मदेहवेष्टित एव यातीति ।।
आशङ्क्य परिहरति---
<sutra>।। सू ।। अग्न्यादिगतिश्रुतेरिति चेन्न भाक्तत्वात् ।। ४ ।।</sutra>
<quote>‘यत्रास्य पुरुषस्य मृतस्याग्निं वागप्येति वातं प्राणश्चक्षुरादित्यम्’</quote> इत्यादावि-
न्द्रियाणामग्न्याद्यभिगमः श्रूयते । ततो जीवेनेन्द्रियाणां न सहगमनमिति
चेत्—न, वागाद्यभिमानिदेवतासु वागादिशब्दानां भाक्तत्वात्, ओषधीर्लो-
मानि वनस्पतीन् केशाः’ इत्यनपियद्भिर्लोमादिभिः सह पाठात् ।।
<sutra>।। सू ।। प्रथमेऽश्रवणादिति चेन्न ता एव ह्युपपत्तेः ।। ५ ।।</sutra>
प्रथमे द्युलोकाग्नावपामश्रवणात् नापो गच्छन्ति <quote>‘एतस्मिन्नग्नौ देवाः श्रद्धां
जुह्वति’</quote> इति श्रद्वैव श्रूयते इति चेत्—न । आप एव श्रद्धाशब्देनोच्यन्ते । कथम् ?
<!-- APPAYYA !-->
नमात्रं संभवति । जीवद्दशायामेव दर्शनात् । न च तेषां स्वस्वकार्येषु प्रवृत्त्यर्थमेव देहा-
श्रयणं केवलमवस्थानं गतागतं च स्वस्वोपादानाश्रयाणामेव तेषां संभवतीति वाच्यम् ।
मार्गे चंद्रसंवादादिश्रवणेन तेषां गतागतयोः स्वस्वकार्येषु प्रवृत्तेरपि सत्त्वात् । अतो मार्गे
स्थूलदेहाभावादिंद्रियाश्रयत्वोपपत्त्यर्थमेतासामपामेव त्र्यात्मकतया सूक्ष्मदेहत्वमाश्रयणीय-
मिति भावः ।। नन्वेवमिंद्रियाणां जीवानुगत्यभ्युपगमे तेषामग्न्याद्यप्ययश्रवणस्य कथं निर्वाह
इत्याकांक्षायां तन्निर्वाहप्रदर्शनार्थं सूत्रम्—<pratika>सू ।। अग्न्यादिगतिश्रुतेरिति चेन्न भाक्‍त-
त्वात् ।। ४ ।। भाक्तत्वादिति</pratika> । ननु वागिंद्रियाद्यभिमानिष्वग्न्यादिषु तत्तच्छरीरकेषु
वागादिशब्दानां मुख्यत्वं संभवति कथं भाक्तत्वं वर्ण्यते ? वागादिशब्दानामग्न्यादिपरत्वे
च कथं वाक्यार्थनिष्पत्तिः । न ह्यग्न्यादयोऽग्न्यादीनपियन्तीत्युपपद्यते । उत्क्रान्तौ
वागादीन्विहाय तदभिमानिदेवतानामन्यत्र गमने च देवतानधिष्ठितानां तेषां कथं मार्गे
चन्द्रसंवादादिकार्यनिष्पादकत्वम् ? । उच्यते । वागादिशब्दा वागाद्यभिमानिदेवतासु
मुख्या एव । यत्तासामग्न्यादिदेवतास्वप्ययवर्णनं तद्भाक्तम् । उत्क्रांतिसमये निर्व्यापारेषु
वागादिषु तदभिमानिदेवतानां तद्व्यापा रयितृत्वं विहाय केवलमग्न्यादिरूपेणावस्थानं
तासामग्न्याद्यप्ययत्वेनोपचरितमिति भाष्याभिप्रायः । स्यादेतत् । प्रश्नप्रतिवचनयोः योषि-
दग्न्याहुतावपां देहाकारपरिणतिमात्रं श्रूयते । तेन तासां त्र्यात्मकत्वं सिध्यतु नाम ।
तावता तासामिह परत्र च जीवपरिष्वंजकत्वेन गतागते न सिध्यतः । न च तासां होम-
पञ्चकेऽप्यनुवृत्तिश्रवणमस्ति । न चाहुतिद्रव्यत्वादनुवृत्तिकल्पनम् । तदश्रवणात्तत्तदाहुतिषु
द्रव्यान्तरश्रवणाच्च । सोमादीनामाहुतिद्रव्याणामब्विकारतया प्रश्नप्रतिवचनश्रुतावब्रूप-
त्वकल्पना संभवतीति चेन्न । प्रथमपर्याये मनोवृत्तिविशेषरूपश्रद्धाद्रव्यके अब्विकारद्रव्या-
श्रुत्या प्रणव एव वैस्वर्येण तथाकल्पनस्याप्रवृत्तेः । न च तथापि चन्द्रसंवादोपपत्तये
सूक्ष्मदेहरूपतयैतासामपां जीवानुगतिः कल्पनीयेति वाच्यम् । पञ्चामाहुतौ श्रुतानामपां
तावन्मात्रसम्बन्धेऽपि चन्द्रसंवादोपपत्तये चंद्रलोक एव धूमादिमार्गगतानामिवार्चिरादि-
मार्गगतानामप्यमृतमयदेहोत्पत्तिकल्पनोपपत्तेः स्थूलदेहकल्पनया चंद्रसंवादार्थापत्तेरक्लि-
ष्टोपपादनसंभवे अन्यत्रान्यार्थश्रुतानामपां सूक्ष्मदेहत्वकल्पनेन क्लिष्टोपपादनायोगादित्या-
शङ्कानिराकरणार्थं <pratika>सूत्रम्—सू ।। प्रथमेऽश्रवणादिति चेन्न ता एव ह्युपपत्तेः ।। ५ ।।</pratika>
