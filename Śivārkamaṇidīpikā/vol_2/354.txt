<pb n="354"/>
<p>त्वादिगुणजातं च निरूपितम् । इह तेषां परब्रह्मणि लोपोऽस्ति कदाचित्, अथ
वा कदाचिदपि म लोप इति संशयः । किं तावत् प्राप्तम् ? उपासनार्थं परब्रह्मणि
कल्पितत्वात् तेषां कदाचिल्लोप इति प्राप्ते ब्रूमः---परब्रह्मण उमासहितत्वादीनां
सर्वत्र श्रुतिष्वभ्यासादादरादलोप एव । अत एवालुप्तशक्तिकमुच्यते परं ब्रह्म ।
कुत्रादरादभ्यास इति चेत्---सर्वत्रैव । कृष्णपिङ्गलं विरूपाक्षं इति शक्तिसाहित्ये
त्रिलोचनत्वे च सिद्धेऽपि पुनरादरार्थं हि <quote>‘उमासहायं परमेश्वरं प्रभुं त्रिलोचनम्’</quote>
इत्यभ्यस्तम् । सवितृमण्डलविद्यायां च <quote>‘नमो हिरण्यबाहवे हिरण्यपतयेऽम्बिका-
पतय उमापतये’</quote> इति ह्यादरार्थमुमापतित्वमभ्यस्तम् । अन्यत्र <quote>‘नीलग्रीवो विलो-
हितः.... नीलग्रीवाय च शितिकण्ठाय च’</quote> इत्यादिषु नीलग्रीवत्वमीश्वरस्यादराद-
भ्यस्तम् । सत्यसंकल्पत्वादीनामेकत्र सिद्धानामन्यत्र पुनर्वचनमादरार्थमेव । त-
स्मादुमापतित्वादीनामभ्यासादादरादलोप एव परब्रह्मण इति । धर्मब्रह्मणोः प्र-
माणान्तरागम्ययोर्यादृशं स्वरूपमभिधत्ते भगवती श्रुतिस्तादृशमेवाभ्युपेयं श्रुति-
प्रामाण्यावलम्बिनाम् । अन्यथा तद्विरुद्धतर्कावलम्बने जगदुपादानत्वादिकं न
सिद्ध्येत् । अतः श्रुतिरेव च <quote>‘सत्यं ज्ञानमनन्तं ब्रह्म’</quote> इति सत्यज्ञानाकारमपरि-
च्छिन्नं ब्रह्मे त्युक्त्वा,
ऋतं सत्यं परं ब्रह्म पुरुषं कृष्णपिङ्गलम् ।
ऊर्ध्वरेतं विरूपाक्षम् .................... ।।
इत्यादिना तस्यैव त्रिलोचनत्वपरमशक्त्युमाशबलितत्वरूपं विशिष्टमभि-
धत्ते । पुनश्च तस्य <quote>‘स एको ब्रह्मण आनन्दः’</quote> इति निरतिशयानन्दवत्त्वमाह । त-
स्यैव च <quote>‘आकाशशरीरं ब्रह्म । सत्यात्म प्राणारामं मनआनन्दम् । शान्तिसमृद्धम-
मृतम्’</quote> इत्यादिना चित्प्रकाशरूपत्वमात्मारामत्वं, बाह्यकरणनिरपेक्षान्तःकरणैकानु-
भूयमानपरमानन्दविलासत्वं, उपशान्तसकलोपद्रंवकलङ्कत्व, मनादिमुक्तत्वं, च प्र-
काशयति । अस्य हि विरूपाक्षत्वादिलक्षणशरीरसंबन्धेन जीववत् प्रसक्तान् दो-
षांश्च <quote>‘अपहतपाप्मा’</quote> इत्यादिना निराकरोति । <quote>‘यः सर्वज्ञः सर्ववित्’</quote> <quote>‘पराऽस्य श-
क्तिः’</quote> <quote>‘पशूनां पतये’</quote> इत्यादिभिरस्य सर्वज्ञत्वसर्वशक्तित्वस्वतन्त्रत्वादिकं च निरूप-
<!-- APPAYYA !-->
लुप्यते न वेति <pratika>कल्पितत्वाकल्पितत्वाभ्यां</pratika> विशये पूर्वपक्षः । आनन्दरूपश्शिवस्य विग्रह
इति <quote>‘आकाशशरीरं ब्रह्म’</quote> <quote>‘आनन्दरूपममृतं यद्विभाती’</quote>त्यादि श्रुत्यनुसारादिष्यते । न चान-
न्दस्य वक्षःकंठहस्तांगुल्यादिरूपेण स्थौल्यकार्श्ये संभवतः । ततश्च तत्संभवे प्रियशिरस्त्वादि-
कमपि तात्विकं स्यात् । अतो विग्रहस्तावत्कल्पितः तत्सहपाठाद्ग‍ुणगणश्च कल्पित इति ।
सिद्धान्तस्तु, अभ्यस्तत्वेनादरातिशयविषयतया तयोस्तात्विकत्वमवसीयते । श्रुतिशरणैः
खलु यथा श्रुत्येवाभ्युपगन्तव्यम् । श्रुतिप्रामाण्यादानन्दात्मनैव परमाकाशस्योपचया-
पचयवान्परिणामो युज्यते । प्रियशिरस्त्वादिकं तु तथा <ref>(प?)</ref> तात्पर्यग्राहकप्रमाणाभावा-
दन्नमयादिषु कल्पितैः पक्षपुच्छादिभिस्सहपाठाच्च कल्पितमित्यभ्युपगम्यत इति । <quote>‘सत्य-
संकल्पत्वादीनामेकत्र सिद्धानामन्यत्र पुनर्वचनमादरार्थमेवे’</quote>ति भाष्यस्यायमर्थः । एकस्या-
