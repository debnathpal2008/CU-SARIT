<pb n="184"/>
<p>पूर्वमाकाशादीनां भूतानां सह सदाशिवादिभिरधिष्ठातृभिः परमेश्वरादुत्प-
त्तिरभिहिता । तदेवं तेषु जातेषु ततो देवानां नामरूपादिक्लृप्तिस्तस्मादेव मूलका-
रणात् उतान्यस्मादिति संदेहः ।।
एवं सति <quote>‘तत् तेज ऐक्षत बहु स्यां प्रजायेयेति, तदपोऽसृजत’</quote> इति श्रुते-
स्तेजोऽभिमानी रुद्रोऽपः सृजति, तासु च स्ववीर्यं क्षिपति, तासु सत्त्वसहितो
विष्णुरभिवर्तते इति । <quote>‘आपो नारा नरो रुद्रः’</quote> इति श्रुतिदर्शनाद्रुद्रसंभूताप्त-
त्त्वायतनत्वेन विष्णोर्नारयणसंज्ञता । <quote>‘ता आप ऐक्षन्त’</quote> <quote>‘ता अन्नमसृजन्त’</quote>
इति श्रुतेस्तदभिमानी नारायणोऽन्नशब्दवाच्यां पृथिवीमुत्पादयति । तत्र पृथि-
वीतत्त्वरूपे अण्डे हिरण्यगर्भः संवर्तते । तथा हि श्रूयते—<quote>‘अण्डं हिरण्मयं मध्ये-
समुद्रं रुद्रस्य वीर्यात् प्रथमं संबभूव । तस्मिन् ब्रह्मा विष्णुर्जातो जातवेदाः’</quote> इति ।।
<!-- APPAYYA !-->
विचित्य धीरो नामानि कृत्वाभिवदन्यदास्ते’ इति मन्त्रे पुरुषस्य नारायणस्य । वेदेन रूपे
व्याकरोत् सतासती प्रजापति’रिति वाक्ये हिरण्यगर्भस्य । अत्र हि रूपग्रहणं नाम्नोऽप्यु-
पलक्षणम् । नामरूपव्याकरणयोस्समानकर्तृकत्वनियमात्, <quote>‘नाम रूपं च भूतानां कृत्यानां
च प्रपञ्चनम् । वेदशब्देभ्य एवादौ देवादीनां चकार स’</quote> इति तदुपबृंहणाच्चेत्येनं जीवोप-
करणसृष्ट्यात्मकनामरूपव्याकरणकर्तृत्वविषयश्रुतिविरोधसमाधानमिह क्रियते । अतोऽ-
ध्यायपेटिकापादसंगतयः । पूर्वाधिकरणे प्राणनामरूपभाक्त्वमिंद्रियाणां पूर्वपक्षबीजतया
बुद्धिस्थमासीदिति नामरूपप्रसंगात्तद्व्याकर्ता निरूप्यत इत्यनंतरसङ्गतिः । <pratika>एवं सती-
त्यादिः</pratika> । <quote>‘तेजोऽतस्तथा ह्याहे’</quote> त्यधिकरणसिद्धां साधिष्ठातृकारणां सर्वेषां भूतानां साक्षा-
देव परमेश्वरादुत्पत्तिमंगीकृत्य तदनन्तरमण्डान्तर्वर्तिनामिन्द्रादिदेवानां नामरूपादिक्लृप्ति-
मेतदधिकरणविषयत्वेन निर्दिश्य सा मूलकारणात्परब्रह्मण उतान्यस्माद्धिरण्यगर्भादेरिति
श्रुतिविप्रतिपत्तिबीजसन्देहः प्राक्प्रदर्शितः । कथं <quote>‘तत्तेज ऐक्षते’</quote>त्यादिश्रुतिमपि तद्भ‍ूता-
धिष्ठातृदेवताविषयामापाद्य पूर्वपूर्वभूताधिष्ठातुरुत्तरोत्तरभूतानां साधिष्ठातृकाणामुत्पत्ति-
राशंक्यते ? उच्यते । तदधिकरणस्थितिरप्यनेनाक्षिप्यत इत्यभिप्रेत्यैवमाशंक्यते । अन्यथा
हि तत्राकाशाद्यधिष्ठातृसदाशिवादिशरीरकात्परमेश्वरात्साधिष्ठातृकपवनाद्युत्पत्तिरिति निरू-
पितत्वात्तेनैव न्यायेन नारायणाहिरण्यगर्भशरीरकात्ततस्तत्तद्देवादिनामरूपक्लृप्तिरित्युदाहृत-
त्रिविधवाक्यविरोधसमाधानसिद्धेरिदमधिकरणमनारंभणीयं स्यादिति । <quote>‘ननु तत्तेज ऐक्षते’</quote>
त्यादिकमीक्षणं परमेश्वरस्यैव न तु तत्तद्भ‍ूताभिमानिनः, परमेश्वरबहुभवनसङ्कल्पप्रपञ्च-
नरूपत्वादिति तदभिध्यानसूत्रेणोक्तं कथं तदेवेक्षणं भूताभिमानिन इत्याशंक्यते । परमेश्वरस्य
स्वयं प्रथमकार्यतदधिष्ठातृमात्रस्रष्ट्टत्वेऽपि तत्सृष्टकार्यपरंपरया तस्य बहुभवनमुपपद्यते
कूटस्थस्येव पुत्रपौत्रप्रपौत्रपरंपरयेति । एवं पारमेश्वरबहुभवनसंकल्पाविरोधमभिप्रेत्यैवमा-
शंक्यते । अत्रायं पूर्वपक्षाभिप्रायः । <quote>‘तत्तेज ऐक्षते’</quote>त्यादिश्रुतेरुपबृंहणानुसारेण वीर्यक्षेपा-
दिद्वारा पृथिव्यादिसृष्टिपरत्वमङ्गीकरणीयम् । वीर्यक्षेपकत्वं च मूर्त्यात्मनस्तेजोऽभिमानिनो
रुद्रस्यैवेत्युदाहृतपुराणवचनादवगम्यते । <quote>‘तेन क्षिप्तं रसे वीर्यं वरमूर्त्यभिमानिने’</quote>ति ।।
अतो यस्य जले पृथिव्युत्पादनसामर्थ्याधायकवीर्यक्षेपकत्वं तस्यैव जलस्रष्ट्टत्वं तत्सृष्टिस-
ङ्कल्परूपेक्षणवत्त्वं च वक्तुं युक्तमिति <quote>‘तत्तेज ऐक्षते’</quote>ति वाक्यं तावद्रुद्रविषयम् । एवं ता
