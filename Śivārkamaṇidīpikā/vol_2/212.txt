<pb n="212"/>
तृतीयमार्गोक्तेश्च न तेषां चन्द्रलोकप्राप्तिरित्याह—<pratika>सू ।। विद्याकर्मणोरिति तु प्रकृतत्वात् ।। १७ ।।</pratika> <quote>‘अथैतयोः
प्रथोर्न कतरेण च न तानीमानि क्षुदाण्यसकृदावर्तीनि भूतानि भवन्ती’</quote> त्यादौ <quote>‘एतयो’</quote> रिति पदस्य विद्याकर्मणोरि-
त्यर्थोऽभ्युपेयः । कुतः । <pratika>प्रकृतत्वात्</pratika>=विद्याकर्मणोरेव देवयानपितृयानात्मकमार्गद्वयसाधनत्वेन प्रकृतत्वात्प्रकृतवाच-
कत्वमेतच्छब्दस्य युक्तमिस्यर्थः । सुत्रे तुशब्देन <quote>‘चन्द्रमसमेव ते सर्वे गच्छन्ती’</quote> ति श्रुतिप्रयुक्‍तशंका व्यावर्त्यते । कुतः ।
सर्वशब्दस्य पुण्यपुरुषमात्रपरत्वात् इति भावः ।।</p>
<p>ननु <quote>‘पञ्चम्यामाहुतौ’</quote> इत्यादिना संख्यानियमेन देहप्राप्त्यभिधानात्तदर्थं पापिनामपि चन्द्रलोकप्राप्तिरङ्गीकार्येत्यत
आह---<pratika>सू ।। न तृतीये तथोपलब्धेः ।। १८ ।।</pratika> तृतीये मार्गे प्रविष्टानां पापिनाम् । <pratika>न</pratika>=देहप्राप्त्यर्थमाहुतिसंख्यानि-
यमो नादर्तव्यः । कुतः । <pratika>तथोपलब्धेः</pratika>=संख्यानियमं विनैव <quote>‘जायस्व म्रियस्वेत्येतत्तृतीयं स्थान’</quote> मिति श्रुतौ तृतीये
मार्गे देहप्राप्तेरुपलब्धेरित्यर्थः ।।</p>
<p><pratika>सू ।। स्मर्यतेऽपि च लोके ।। १९ ।।</pratika> अपि च लोके भारतादौ द्रोणधृष्टद्युम्नादीनामयोनिजत्वं स्मर्यते । आहु-
तिसंख्यायां नियमाभावः सिद्धः ।।</p>
<p><pratika>सू ।। दर्शनाच्च ।। २० ।।</pratika> किं च । लोके जरायुजा/?/ण्डजस्वेदजोद्भिज्जादिषु चतुर्विधदेहेषु स्वेदजोद्भिज्जयोः स्त्रीपुंव्य-
क्तिसंयोगं विनेवोत्पत्तिदर्शनान्नाहुतिसंख्यानियम इत्यर्थः ।।</p>
<p>ननु <quote>‘त्रीण्येव बीजानि भवन्ति अण्डजं जीवजमुद्भिज्ज’</quote> मिति शरीरत्रैविध्यश्रवणात्कथं चातुर्विध्यमित्यत आह—<pratika>सू ।।
तृतीयशब्दावरोधस्संशोकजस्य ।। २१ ।।</pratika> श्रुतौ <pratika>संशोकजस्य</pratika>=स्वेदजस्य । <pratika>तृतीयशब्दावरोधः</pratika>=तृतीये-
नोद्भिज्जशब्देन संग्रहोऽभिप्रेतः । अतोऽनिष्टादिकारिणां न चन्द्रलोकप्राप्तिरपि तु इष्टादिकारिणामेवेति सिद्धम् ।।
<pratika>श्रीकण्ठमते, रामानुजमते</pratika> च संदेहपूर्वपक्षादिषु यद्यपि नास्ति वैशिष्ट्यं पूर्वमतात् । <pratika>रामानुजमते</pratika> पर, माद्यस्य
सूत्रपञ्चकस्य पूर्वपक्षोपपादकतारूपविशेषसत्त्वेऽपि अनिष्टादिकारिणामपि यमलोके यातनाद्यनुभवानन्तरं चन्द्रलोकप्रा-
प्तिरस्तीति पूर्वपक्षशरीरप्रतिपादनानुगुण्येन पूर्वपक्षसूत्राणां व्याख्यानान्नास्त्यतिवैलक्षण्यं तेषामर्थवर्णन इतीयानेव विशेषोऽ
त्र श्रीकण्ठमतादित्यवधेयम् । अन्यदविशिष्टं पूर्वस्माच्छ्रीकण्ठमतवत् ।।</p>
<p><pratika>आनन्दतीर्थमते</pratika>, इदमधिकरणम् <quote>‘अनिष्टाधिकरणम्’</quote> <quote>‘अपिसप्ताधिकरणम्’</quote> ‘तत्राप्यधिकरणम् <quote>‘विद्याधि-
करणं’</quote> <quote>‘न तृतीयाधिकरण’</quote> मिति पञ्चधा विभक्तम् । तत्राद्ये अनिष्टाधिकरणे पूर्वोक्तो गमनागमनक्लेशः
इष्टादिपुण्यकृतामेव वा उत पापकर्मकारिणामपीति <pratika>संदेहे</pratika> इष्टादिकारिणां पुण्यकृता मेव गमनागमनक्लेशो नान्येषां
तेषां प्रत्यवायभयरहितत्वात्फलकामनाराहित्याच्चेति <pratika>पूर्वपक्षः । सिद्धान्तस्तु</pratika>, यागादिकर्म अकुर्वतां तद्विरुद्धपापकर्म-
कारिणां चास्त्येवायं गतागतक्लेश इति । कुतः । <quote>‘तद्य इहे’</quote> त्यादिभाल्लवेयश्रुतौ तथाश्रुतत्वादित्यर्थः ।।</p>
<p><pratika>संयमने त्वनुभूयेतरेषामित्यादि</pratika> । तुशब्दोऽवधारणे । सप्तमी द्वितीयार्थे । <pratika>संयमने</pratika> नरके सम्यग्यमशासन-
<pratika>मनुभूयैव</pratika> स्थिताना<pratika>मितरेषा</pratika>मिष्टादिकारिभ्योऽन्येषां मध्ये । <pratika>आरोहावरोहौ</pratika>=केषां चिदारोहो नरकादुत्थानं केषां-
चिदवरोहः ततोऽपि नीचस्थाने नित्यनरके पातो भवति । कुतः । <pratika>तद्गतिदर्शनात्</pratika>=तेषामनिष्टादिकारिणामेवंविधगते
र्दर्शनात् । <quote>‘सर्वे वा एते’</quote> इत्यादिश्रुतौ दर्शनादित्यर्थः ।।</p>
<p><pratika>सू ।। स्मरन्ति च ।। १६ ।।</pratika> स्मृतिकर्तार उक्तमर्थं <quote>‘गच्छन्ति पापिनस्सर्वे’</quote> इत्यादिना प्रतिपादयन्तीत्यर्थः ।।</p>
<head>इत्यनिष्टाधिकरणम् ।। ११ ।।</head>
<head>अथ अपि सप्ताधिकरणम् ।। १२ ।।</head>
<p><pratika>सू ।। अपिसप्त ।। १६ ।।</pratika> अत्र <quote>‘चकार नरकं शून्य’</quote> मित्यादिस्मृतिवचनान्नित्यनरको नोपपद्यत इति <pratika>पूर्वपक्षः ।
सिद्धान्तस्तु</pratika>, ‘रौरवोऽथ महाश्चैव वह्निर्वैतरणी तथा । कुंभीपाक इति प्रोक्तान्यनित्यनरकाणि च । तामिस्रश्चा-
न्धतामिस्रौ द्वौ नित्यौ संप्रकीर्तितौ ।।” इत्यादिना सप्तानां नरकाणां स्मरणात् <quote>‘चकार नरकं शून्य’</quote> मिति वचनस्य
रौरवादिपञ्चनरकीविषयत्वाच्च नित्यनरकोऽभ्युपगन्तव्य एवेति ।। <pratika>इत्यपिसप्ताधिकरणम् ।। १२ ।।</pratika></p>
<head>अथ तत्राप्यधिकरणम् ।। १३ ।।</head>
<p><pratika>सू ।। तत्रापि च तद्व्यापारादविरोधः ।। १७ ।।</pratika> अत्र ईश्वरस्य नारकिजनप्रेरकत्वाङ्गीकारे तस्यापि दुःखभावत्वं
स्यादिति <pratika>पूर्वपक्षः । सिद्धान्तस्तु, तत्रापि च</pratika>=नरकेऽपि च । <pratika>तद्व‍यापारात्</pratika>=दुःखानुभवं विनैव तस्येश्वरस्य
प्रेरणाख्यव्यापारसत्वात् । <pratika>अविरोधः</pratika>=ईश्वरस्य नरके स्थित्वा तन्नियन्तृत्वे दुःखाभोक्तृत्वप्रतिपादनाच्च न श्रुतिविरोधः
इत्यर्थः ।। <pratika>।। इति तत्राप्यधिकरणम् ।। १३ ।।</pratika></p>
<head>अथ विद्याधिकरणम् ।। १४ ।।</head>
<p><pratika>सू ।। विद्याकर्मणोरिति तु प्रकृतत्वात् ।। १८ ।।</pratika> अत्र <quote>‘अथैतयोः पथो’</quote> रित्यादिना देवयानपितृयाणमार्ग-
योर्भूतैः स्वातन्त्र्येण गन्तुं शक्यत्वावगमात्किं वैराग्यादिसाधनकलापानुष्ठानक्लेशेनेति <pratika>पूर्वपक्षः । सिद्धान्तस्तु</pratika>, ‘एतयोः
