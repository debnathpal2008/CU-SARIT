<pb n="238"/>
<sutra>।। सू ।। अतः प्रबोधोऽस्मात् ।। ८ ।।</sutra>
<quote>‘सत आगम्य न विदुः सत आगच्छामहे’</quote> इति ब्रह्मणः सकाशादस्य प्रबोधं
श्रुतिराह । अतः समुच्चयः । विकल्पेऽङ्गीकृते ह्यष्टदोषप्रसङ्गः । यदा जीवो
नाडीषु शेते तदा पुरीतद्ब्रह्मवाक्ययोः प्रामाण्यं प्राप्तं परित्यज्येत । अप्राप्तं
चाप्रामाण्यं स्वीक्रियेत । यदा पुरीतद्ब्रह्मणोः शेते तदा पुरीतद्ब्रह्मवाक्ययोः
पूर्वं त्यक्तं प्रामाण्यं स्वीक्रियेत । पूर्वं स्वीकृतं चाप्रामाण्यं परित्यज्येत । इति
प्राप्तपरित्यागोऽप्राप्तस्वीकारः परित्यक्तस्वीकारः स्वीकृतपरित्यागश्चेति देषचतु-
ष्टयं पुरीतद्ब्रह्मवाक्यकोटौ । तथा नाडीवाक्यकोटौ च दोषचतुष्टये योजिते
सत्यष्टौ दोषा भवन्ति । ततो न विकल्पः समुच्चयोपपत्ताविति समाधिः ।।
इति तदभावाधिकरणम् ।। २ ।।
<!-- APPAYYA !-->
सर्गश्च प्रतिसुषुप्ति हितनाडीमार्गेण निवृत्तिरस्तीत्यभिप्रायकः । न तु पुरीततो नाडीमार्गेण
हृदयं प्रविष्टस्य पुनर्हृदयात्पुरीतत्प्रवेशार्थं प्रतिनिवृत्त्यभिप्रायकः । अतः <quote>‘प्रासादे शेत’</quote>
इति वचनस्य प्रासादान्तर्वर्त्तिपर्यङ्के शयान इव हृदयान्तर्वर्त्तिनि ब्रह्मणि शयाने पुरीतति
शेत इति वचनस्य न काचिदनुपपत्तिः । नाडीषु सुप्तो भवतीत्यस्यापि नानुपपत्तिः ।
हृदयाकाशरूपे ब्रह्मणि स्वप्तुं यो नाडीः प्रविशति स तु नाडीषु सुप्त एव भवति । श्राव-
यति च तत्र वाक्यशेष एव ब्रह्मसम्पत्तिं <quote>‘तन्न कञ्चन पाप्मा स्पृशति तेजसा हि तदा
सम्पन्नो भवती’</quote>ति । एवं तार्प्यदर्भमयाहतवासोन्यायात्प्रयोजनभेदेन नाडीपुरीतद्ब्रह्मणां
समुच्चये समर्थयितुं शक्ये वक्ष्यमाणाष्टदोषदुष्टो विकल्पो नाड्गीकर्तव्यः । व्रीहियवयोस्तु
प्रयोजनभेदाद्युपायान्तरादर्शनात् <quote>‘एवमेषोऽष्टदोषोऽपि यद्व्रीहियववाक्ययोः । विकल्प
आश्रितस्तत्र गतिरन्या न विद्यत’</quote> इत्युक्तरीत्या गत्यन्तराभावेन विकल्पाङ्गीकार इति ।
एवमुपपादितायां सुषुप्तेर्ब्रह्माधिकरणत्वस्य नियततायामुपपत्त्यन्तरप्रदर्शनार्थं सूत्रम्-<pratika>सू ।।
अतः प्रबोधोऽस्मात् ।। ८ ।।</pratika> <pratika>अतस्समुच्चय इति</pratika> । अन्यथा <quote>‘सत आगत्येति’</quote> नित्यव-
च्छ्रवणविरोध इति भावः । <pratika>इत्यष्टौ दोषा इति</pratika> । इदं पुरीतद्ब्रह्मवाक्ययोरेकीकृत्य
प्रदर्शनादुक्तम् । वस्तुतस्तु नाडीवाक्य इव तयोरपि प्रत्येकं चत्वारश्चत्वारो दोषा इति
द्वादश दोषा द्रष्टव्याः । अष्टदोषदुष्टो विकल्प इति प्रसिद्धिस्तु प्रसिद्धोदाहारणयोः व्रीहि-
यवशास्त्रयोर्द्वित्वात् । इहैकस्यां सूप्तौ नाड्यां शयने पुरीतद्वाक्ये ब्रह्मवाक्ये च प्रत्येकं
प्राथमिकौ द्वौ द्वौ दोषौ सुषुप्त्यन्तरे पुरीतति शयने नाडीब्रह्मवाक्ययोः प्रत्येकं प्राथमिकौ
द्वौ दोषौ पुरीतद्वाक्ये तूपरितनमपि दोषद्वयमिति पुनस्सुप्त्यन्तरे ब्रह्मणि शयने ब्रह्मवा-
क्येऽप्युपरितनं दोषद्वयं ततस्सुप्त्यंतरे नाड्यां शयने नाडीवाक्येऽप्युपरितनं दोषद्वयमिति
स्वापचतुष्टयेन द्वादश दोषाः प्रादुःष्युः । व्रीहियवशास्त्रयोस्तु प्रयोगत्रयेणाष्टौ दोषा इति
विशेषः । नन्वनेनाधिकरणेन कः परब्रह्मणो महिमविशेषः सिध्यति । सुप्तजीवविश्रांति-
स्थानत्वगुणनियम इति चेन्न । तस्य पूर्वपक्षेऽप्यनपायात् । मुक्तिसंसारयोरविशेषेण ब्रह्माश्रि-
तस्य जीवस्य नाड्यां पुरीतति वा कदाचित्सुप्तिरिति पूर्वपक्षेऽप्यस्त्येव हि तत्तदवच्छिन्न-
ब्रह्माश्रितत्वं दहराकाशरूपेण ब्रह्मणस्सुषुप्तिस्थानत्वगुणनियम इति चेन्न । ततस्तस्य महिम्नि
कस्यचिद्विशेषस्यालाभादिति चेदुच्यते । सुप्तौ तावज्जीवस्य सकलपापास्पर्शः श्रुतिषु च
