<pb n="149"/>
न दोषस्तद्दर्शनात् ।। ३० ।। पुंस्त्वादिवत्त्वस्य सतोऽभिव्यक्तियोगात् ।। ३१ ।। नित्योपलब्ध्यनुपलब्धि-
प्रसंगोऽन्यतरनियमो वान्यथा ।। ३२ ।।</p>
<p><pratika>भगवत्पादमते</pratika>, पूर्वं जीवस्य नित्यत्वं स्वप्रकाशत्वं चाभिहितम् । अधुना जीवस्यापरिच्छिन्नत्वमणुत्वनिरासेन साधयति—
<pratika>उत्क्रान्तिगतीत्यादिना</pratika> । अत्र <quote>‘सर्वव्यापि’</quote> इति सर्वगतत्वश्रुतेः <quote>‘एषोऽणुरात्मा’</quote> इत्यणुत्वश्रुत्या विरोधोऽस्ति न वेति
<pratika>संदेहः</pratika> । <quote>‘अस्माच्छरीरादुत्क्रामति’</quote> <quote>‘चन्द्रमसमेव सर्वे गच्छन्ति’</quote> <quote>‘तस्माल्लोकात्पुनरेति’</quote> <pratika>इत्युत्क्रान्तिगत्यागतीनां</pratika>
श्रवणादणुर्जीव इति प्राप्नोति । किंच । <pratika>सू ।। स्वात्मना चोत्तरयोः ।। २१ ।।</pratika> यद्यप्युत्क्रान्तिर्देहस्वाम्यनिवृत्तिरूपा विभुत्वे
संभवति । तथापि <pratika>उत्तरयोः</pratika>=गत्यागत्योः । <pratika>स्वात्मना</pratika>=जीवात्मना संबद्धत्वात्ते आत्मनोऽणुत्व एव संभवतः ।।</p>
<p>तर्हि सर्वगतत्वश्रुतिर्विरुद्ध्येतेत्याशंक्य समाधत्ते—<pratika>सू ।। नाणुरतच्छ्रुतेरिति</pratika> । नायं जीवोऽणुः । कुतः ।
<pratika>अतच्छ्रुतेः</pratika>=<quote>‘सर्वव्यापि’</quote> इत्यादिना सर्वगतत्वश्रुतेः । <pratika>इति चेत् । न । इतराधिकारात्</pratika>=इतरस्य ब्रह्मणः सर्वेषु वेदा-
न्तेषु प्रधानतया ज्ञेयत्वेन प्रकृत्वात् तस्यैव सर्वगतत्वश्रुतिर्न जीवस्येत्यर्थः ।।</p>
<p>जीवस्याप्यणुत्वश्रुतिरस्तीत्याह—<pratika>सू ।। स्वशब्दोन्मानाभ्यां च ।। २३ ।।</pratika> <quote>‘एषोऽणुरात्मे’</quote>त्यणुत्ववचनेन <quote>‘वालाप्रशत-
भागस्ये’</quote> त्युन्मानशब्दितात्यन्ताल्पपरिमाणश्रवणेन च जीवोऽणुरित्यर्थः ।।</p>
<p>नन्वात्मनोऽणुत्वे गंगाजलनिमग्नस्य देहव्यापिशैत्योपलब्धिविरोध इत्याह---<pratika>सू ।। अविरोधश्चन्दनवत् ।। २४ ।।</pratika>
यथा चन्दनबिंदुश्शरीरैकदेशस्थश्शरीरव्यापि सुखं जनयति तथा जीवोऽपि देहव्यापिनं शैत्याद्युपलंभं करिष्यतीत्यविरोध
इत्यर्थः । दृष्टान्तदार्ष्टान्तिकयोर्वैषम्यमाशंक्य परिहरति---<pratika>अवस्थिति वैशेष्यादिति ।। अवस्थितिवैशेष्यादिति चेत्</pratika>=
प्रत्यक्षेण चन्दनबिन्दोरेकदेशेऽवस्थितिर्ज्ञायते जीवस्य तु नैवमित्यतुल्यत्वादत्र चन्दनदृष्टान्तो नोपपद्यत <pratika>इति चेत्</pratika> । न ।
कुतः । <pratika>अभ्युपगमात्</pratika>=जीवाणुत्वस्याङ्गीकारात् । तत्कस्मात् । <pratika>हृदि हि</pratika>=यस्मात् <quote>‘हृद्यन्तर्ज्योति’</quote> रित्यादौ अल्पपरिमाणे
हृदि जीवः पठ्यते, तस्माज्जीवस्याणुत्वमभ्युपगम्यत इति न दृष्टान्तवैषम्यमित्यर्थः ।।</p>
<p>ननु सावयवस्य चन्दनबिन्दोस्सर्वशरी रव्यापकत्वेऽपि निरवयवस्याणोर्जीवस्य तथा शरीरव्यापकत्वं न स्यादित्यपरि-
तुष्ट्या पक्षान्तरमाह---<pratika>सू ।। गुणाद्वा लोकवत् ।। २५ ।।</pratika> आत्मनोऽणुत्वेऽपि तन्निष्ठज्ञानगुणस्य व्यापकत्वाङ्गीकारात्
व्यापकगुणाव्द्यापि कार्यं भविष्यति । <pratika>लोकवत्</pratika>=यथा लोके गृहनिष्ठप्रदीपस्याल्पत्वेऽपि प्रभात्मकगुणवशाद्ग‍ृहव्यापि
प्रकाशादिकार्यं संभवति तद्वदित्यर्थः ।।</p>
<p>ननु गुणिव्यतिरेकेण गुणस्य वृत्तेरन्यत्रादर्शनात् तत्कथमित्याशंक्याह---<pratika>सू ।। व्यतिरेको गन्धवत् ।। २६ ।।</pratika> यथा
गुणस्यापि सतो गन्धस्य गुणिव्यतिरेकेण वृत्तिः तद्वत् गुणिव्यतिरेको ज्ञानस्येत्यर्थः ।।
ज्ञानेनैवात्मनो देहव्याप्तिरित्यत्र श्रुतिमाह---<pratika>सू ।। तथा च दर्शयति ।। २७ ।।</pratika> हृदायतनत्वमणुपरिमाणत्वं चात्मनोऽभि-
धाय <quote>‘आ लोमभ्य आनखाग्रेभ्य’</quote> इति श्रुतिः ज्ञानेन समस्तशरीरव्यापित्वं दर्शयतीत्यर्थः ।।</p>
<p>तत्रैव हेत्वन्तरमाह---<pratika>सू ।। पृथगुपदेशात् ।। २८ ।।</pratika> <quote>‘प्रज्ञया शरीरं समारुह्य’</quote> इत्यात्मज्ञानयोः कर्तृकरणभावेन
पृथगुपदेशात् गुणद्वारास्य शरीरव्यापित्वं गम्यते । तथा च व्यापकं ज्ञानं जीवस्त्वणुः इत्यणुत्वश्रुत्या सर्वगतत्वश्रुतेर्विरोधो-
ऽस्तीति <pratika>पूर्वपक्षः ।।</pratika></p>
<p><pratika>सिद्धान्तस्तु---सू ।। तद्ग‍ुणसारत्वात्तु तद्व‍यपदेशः प्राज्ञवत् ।। २९ ।।</pratika> तुशब्दः पूर्वपक्षं व्यावर्तयति ।
नैवाणुर्जीवः । सर्वगतस्यैव ब्रह्मणो जीवभावेन प्रवेशश्रवणात्तादात्म्योपदेशाच्च । <pratika>तद्व्यपदेशः</pratika>=जीवस्याणुत्वादिव्यपदेशः ।
<pratika>तद्ग‍ुणसारत्वात्</pratika>=तस्या बुद्धेर्गुणा अणुत्वोत्क्रान्तिगत्यागतिसुखदुःखादयः । ते गुणाः सारं प्रधानं यस्य जीवस्य स तथा ।
तस्य भावस्तत्त्वं तस्मात् भवति । न स्वाभाविकः । <pratika>प्राज्ञवत्</pratika>=यथा प्राज्ञस्य परमात्मनस्सगुणोपासनेषु दहराद्युपाधिवशा-
दणुत्वादिकं व्यपदिश्‍यते तद्वदित्यर्थः ।।</p>
<p>नन्वात्मन्यणुत्वादिसंसारस्य बुध्द्यपाधिकत्वे कदाचिद्ब‍ुध्द्या वियोगे संसारो न स्यादित्यत आह---<pratika>सू ।। यावदात्म-
भावित्वाच्च न दोषस्तद्दर्शनात् ।। ३० ।।</pratika> बुद्धिसंयोगस्य <pratika>यावदात्मभावित्वाच्च</pratika>=यावदात्मनस्सम्यग्दर्शनेन
संसारो न निवर्तते तावत्कालभावित्वात् । <pratika>न दोषः</pratika>=नोक्तदोष इत्यर्थः । तत्कस्मात् । <pratika>तद्दर्शनात्</pratika>=देहवियोगेऽपि तस्य
बुद्धिसंयोगस्य <quote>‘स समानस्सन्नुभौ लोकावनुसंचरती’</quote> त्यादि श्रुतौ दर्शनादित्यर्थः ।।</p>
<p>ननु सुषुप्तौ ब्रह्मसंपत्तिकार्यनाशयोरभ्युपगमान्न बुद्धिसंयोगस्य यावदात्मभावित्वमित्यत आह---<pratika>सू ।। पुंस्त्वादिवत्तस्य
सतोऽभिव्यक्तियोगात् ।। ३१ ।। पुंस्त्वादिवत्</pratika>=यथा बाल्ये पुंस्त्वादेस्सत एव यौवनेऽभिव्यक्तिस्तद्वत् । <pratika>तस्य</pratika>=
बुद्धिसंयोगादेः । <pratika>सतः</pratika>=सुषुप्तौ सूक्ष्मात्मना सत एव । <pratika>अभिव्यक्तियोगत्</pratika>=आविर्भावसंभवात् यावदात्मभावित्वं न
विरुध्यत इत्यर्थः ।।</p>
<p>ननु बुध्द्यपरपर्यायान्तःकरणे किं प्रमाणं यत्प्रयुक्तः संसारः स्यादित्यत आह---<pratika>सू ।। नित्योपलब्ध्यनुपलब्धि-</pratika>
