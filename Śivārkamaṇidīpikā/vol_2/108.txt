<pb n="108"/>
आशङ्क्याह—
<sutra>।। सू ।। करणवच्चेन्न भोगादिभ्यः ।। ३७ ।।</sutra>
अधिष्ठाने शरीरापेक्षा नास्ति । यथा करणमिन्द्रियं शरीरमपि अशरीरोऽधि-
तिष्ठति तद्वत् प्रधानमपीश्वर इति चेत्---न, तद्गतानर्थभोगादिभ्यः । यथाऽऽ-
त्मनोऽशरीरस्य शरीराधिष्ठाने शरीरगतसुखदुःखभोगादिः तथा परमेश्वरस्यापि
तदधिष्ठाने तद्गतभोगादिप्रसक्तिः । अतो न निमित्तमात्रमीश्वरः ।।
<sutra>।। सू ।। अन्तवत्त्वमसर्वज्ञता वा ।। ३८ ।।</sutra>
वाशब्दश्चार्थे । सशरीर एव परमेश्वरः कुलाल इव मृत्पिण्डं पार्थक्येनोपादा-
<!-- APPAYYA !-->
च्छेदेनेंद्रियस्य कारणतया तदाश्रयत्वेन शरीरस्यापि प्राप्तेः । न च तत्र कार्यतावच्छे-
दके जन्यत्वं विशेषणम् । गौरवात् । न च लाघवादेकस्य नित्यस्येश्वरज्ञानस्यानुमाना-
त्सिद्धौ तत्र जन्यत्वविशेषणगौरवं प्रामाणिकमिति वाच्यम् । ईश्वरानुमानस्य प्रथमप्र-
वृत्तौ(नि१यामका)प्रमाणाभावात् । किञ्च । कर्तृजन्यत्वे कार्यत्वमवच्छेदकं लाघवात्,
न तु घटत्वपटत्वादिकमनंतं गौरवात् । इति विपक्षबाधकबलाद्धि कार्यत्वलिंगेन कर्तृज-
न्यत्वं क्षित्यादीनां साध्यते । एवं शरीरजन्यत्वेऽपि तदेव कार्यत्वमवच्छेदकं लाघवा-
दिति नित्यज्ञानादिमत्त्वेनेव नित्यशरीरवत्त्वेनापि कर्तृसिद्धिः केन वार्यते । तस्मादश-
रीरस्याधिष्ठानानुपपत्तेः शरीरिण एव कर्तुरनुमानतस्सिद्धिः स्यात् । न तु पूर्वपक्ष्यभिम-
तस्याशरीरस्य कर्तुरित्याशयः । स्यादेतत् । अनुप्रविश्य नियम्यत्वं साक्षात्प्रयत्नाधिष्ठेयत्वं
वा शरीरत्वम् । लौकिकवैदिकशरीरव्यवहारास्पदसकलानुगतस्य जातिरूपस्योपाधिरूपस्य
वान्यादृशस्य तस्यासंभवात् । तच्च परमेश्वरं प्रति मायादीनां सर्वेषामप्यविशिष्टम् । तथा
च यन्नियम्यं तेनैव शरीरवान् परमेश्वरस्तस्याधिष्ठातेत्युपपद्यत इति न तस्य करचरणा-
दिमच्छरीरांतरसिद्धिः प्रसज्यते । न च नियम्यातिरिक्तशरीरेण शरीरवत एव तदधि-
ष्ठातृत्वमिति नियमोस्ति । जीवानां स्वस्वशरीराधिष्ठाने तदभावादित्याशंकानिराकरणार्थ-
मुत्तरसूत्रमित्यवतारयति—<pratika>आशंक्याहेति ।</pratika> <pratika>सू॰ ।। करणवच्चेन्न भोगादिभ्यः ।। ३७ ।।</pratika>
करणग्रहणं शरीरस्याप्युपलक्षणमिति व्याचष्टे—<pratika>शरीरमपीति । अशरीर इति</pratika> । नियम्या-
तिरिक्तशरीररहित इत्यर्थः । <pratika>तद्गतभोगादिप्रसक्तिरिति</pratika> । अयमाशयः । अधिष्ठातृत्व-
शरीरित्वव्याप्तौ नोक्तलक्षणं शरीरत्वं निवेशयामः । किं तु भोगाश्रयत्वरूपम् । तत्रैव
विपक्षबाधकसत्त्वात् । भोगार्थं शरीरमधितिष्ठतो हि सुखार्थं दुःखपरिहारार्थं वा क्वचित्
कर्तृत्वं दृष्टम् । तथा च नियम्यमेव मायादिकं यदि परमेश्वरस्य भोगाश्रयरूपं शरीरं
यदि वा तदतिरिक्तं करचरणादिमदन्यच्छशरीरमिष्यते उभयथापि तस्य सुखदुःखभोग-
स्तन्मूलपुण्यपापवत्वं च प्रसज्यत इति करचरणादिमच्छरीरांगीकारे दोषातरसमुच्चयार्थं
सूत्रम्—<pratika>अंतवत्त्वमसर्वज्ञता वा ।। ३८ ।।</pratika> अंतवत्त्वं करचरणादिमतश्शरीरस्यानित्यत्व-
नियमदृष्टेः असर्वज्ञता च जननमरणावृत्तिमतां किंचिज्ज्ञत्वदृष्टेः । योगाभ्यासात् सार्व-
ज्ञ्यसमर्थनेऽपि ततः प्रागनिवार्यमसार्वज्ञ्यमिति सूत्रार्थमभिप्रेत्य व्याचष्टे—<pratika>वाशब्द इत्या-</pratika>
<note>(१) अयं ख पाठः ।</note>
