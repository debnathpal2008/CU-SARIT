<pb n="027"/>
घट’ इत्यत्र यथा मृद्व‍याप्तिर्घटे दृश्यते तथा ब्रह्मेदं जगदिति ब्रह्मव्याप्तिर्न दृश्यत
<!-- APPAYYA !-->
ब्रह्मज्ञानेन प्रपञ्चस्य ज्ञातत्वमिह प्रतिज्ञायते । किं तु सूक्ष्मप्रपञ्चविशिष्टज्ञानेन । <quote>‘सदेव
सोम्येद’</quote> मित्युपक्रमे ब्रह्मणि प्रयुक्तस्य सच्छब्दस्य सकलप्रपञ्चोपादानशक्तिविशिष्टब्रह्मप-
रताया ईक्षत्यधिकरणे वर्णितत्वात् । उपादानोपादेयभूतौ च शक्तिप्रपञ्चौ न परस्परभिन्नौ ।
मृद्धटवत् । अत्र सामान्येनोपादानोपादेयभावमात्रं न हेतुः । ब्रह्मप्रपञ्चयोर्गोमयवृश्चिकादिषु च
व्यभिचारात् । तथापि परिणामिपरिणामभावरूपस्तद्विशेषो हेतुः । एवं च सच्छब्दोक्तशक्ति-
विशिष्टब्रह्मज्ञाने प्रपञ्चस्य विषयत्वं संभवति परापरशक्त्युपादानकस्य तस्य मृद्धटन्यायेन
तदभिन्नत्वादिति । एतदर्थं य एको मृत्कूटः स्थितस्स एवैतावद्धटशरावाद्यात्मतां प्राप्त इत्य-
भेदप्रत्यभिज्ञानेनानुमानदृष्टांतभूतमृद्धटाद्यैक्यमुपपादनीयम् । अतोऽस्मिन्सूत्रे श्रुतितदनु-
ग्राहकानुमानापेक्षितं मृदादितद्विकारैक्यसमर्थनं संगतमेवेति । एवमस्य सूत्रस्यारंभणश्रु-
त्यनुग्राहकानुमानोपयोगित्ववदारम्भणवाक्यार्थवर्णनोपयोगित्वमस्तीत्याशयेनैव पूर्वसूत्रोदा-
हरणभूतस्याप्यारम्भणवाक्यस्य भाष्यकारैरेतत्सूत्रव्याख्यानावसरेऽर्थप्रतिपादनं कृतम् ।
भाष्ये परिणामिपरिणामभावलिंगेन शक्तिप्रपञ्चैक्यासाधकमेवानुमानम् । शक्तिशक्तिमतोरभे-
दोपचारात् । प्रपञ्चब्रह्मणोरुक्तरूपमनन्यत्वं न तेन हेतुना सिद्ध‍यति । असिद्धेः । नाप्युपादानो-
पादेयभावसामान्येन । निर्विकारे ब्रह्मणि उपादानत्वस्य विकारवदुपादानापृथग्भूताधि-
ष्ठानत्वस्य वक्तव्यतया तस्यैवात्र साद्ध‍यत्वपर्यवसानादित्याशङ्कायां तद्धर्मानुस्यूतिमत्तया
ब्रह्मप्रपञ्चानन्यत्वसाधकानुमानमिति व्यवहृतम् । न केवलमिदं भाष्यमेव तदभेदोपचारा-
त्प्रवृत्तम् । ‘नविलक्षणत्वा (२—१—४) धिकरणमपि तथैव प्रवृत्तम् । तथैव कृत्स्नप्रसक्त्य-
<ref>(ब्र॰ २—१---२६.)</ref> धिकरणमपि प्रवर्तयिष्यते । परिणामपरिणामिभावरूपे ह्युपादानो-
पादेयभावे वैलक्षण्यानुपपत्तिः कृत्स्नप्रसक्त्यादिदोषश्चापादायितुं शक्यते । न तु
स्वयं निर्विकारस्य सतः परिणाम्युपादानापृथग्भूताधिष्ठानभावमात्रालंबनोपादानोपादेय-
भावे । तदापादकस्यैक्यस्य परिणामपरिणामिभाव इव तत्राभावात् । ननु, ब्रह्म-
शक्तेः प्रपञ्चस्य च परिणामिपरिणामभावहेतुकैक्यसिद्धिरस्तु प्रपञ्चब्रह्मणोरुक्तरूपम-
नन्यत्वं न तेन हेतुना सिध्यति । असिद्धेः । नाप्युपादानोपादेयभावसामान्येन ।
निर्विकारे ब्रह्मण्युपादानत्वस्य विकारवदुपादानापृथग्भूताधिष्ठानत्वरूपस्य वक्तव्यतया
तस्यैवात्र साध्यत्वपर्यवसानादित्याशंकायां तद्धर्मानुस्यूतिमत्तया प्रमीयमाणत्वं तत्र सामा-
न्यव्याप्त्यपेक्षो हेतुरित्यभिप्रेत्य तदसिद्धिमाशंकते—यथा मृद्व‍याप्तिरिति । <quote>‘सन् घटस्सन्पट’</quote>
इत्यादिप्रमासु सत्तया तावदपृथग्भावसंबंधः प्रतीयते । सा च ब्रह्मशक्तिरूपा । <quote>‘सदेव सो-
म्येद’</quote>मित्यादिश्रुतिषु ब्रह्मणि सच्छब्दस्य प्रवृत्तौ निमित्तभूता ब्रह्मसत्तैव । <quote>‘मायां तु प्रकृतिं
विद्या’</quote> दिति जगत्प्रकृतित्वेनावधारितायास्तस्या एव तथाभूतप्रमाविषयत्वोपपत्तौ तदति-
रिक्तजातिरूपसत्ताकल्पने प्रमाणाभावात् । तां कल्पयतामपि जात्यादिषु तदभावेन
तेष्वनुगतसद्व‍यवहारस्य तया निर्वोढुमशक्यत्वात् सत्तैकार्थसमवायादिसंबंधांतरेण तन्नि-
र्वाहे अननुगमात् रूपादिरहिताया अपि जातिसत्ताया इव ब्रह्मशक्तिरूपसत्तायाश्चाक्षुष-
त्वाद्युपपत्तेश्च । न च नीरूपद्रव्यत्ववत् ब्रह्मशक्तेश्चाक्षुषत्वाद्यनुपपत्तिः । अप्रयोजकत्वात्
