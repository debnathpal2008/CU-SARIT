<pb n="083"/>
अस्थिरेषु स्थिरत्वबुद्धिरूपाया अविद्याया रागादीनां चान्योन्यकारणत्वात्
संघातभावादिकमुपपन्नमिति चेत्—न, अविद्यायाः संघातभावानिमित्तत्वात् ।
न हि शुक्तिकादिषु रजतादिबुद्धिरूपाविद्यया शुक्तिकादिर्वस्तुतो रजतादिकार्यं
करोति । विदुषस्तदानीमेव तत्र नष्टत्वात् तन्निमित्तरागादयोऽपि न संभवन्ति ।
तस्मादयुक्तः समुदायकारणवादः ।।
युक्त्यन्तरमाह---
<sutra>।। सू ।। उत्तरोत्पादे च पूर्वनिरोधात् ।। १९ ।।</sutra>
<!-- APPAYYA !-->
द्यभिषंगादन्तर्दाहः शोकः । तदुत्थः प्रकापः परिदेवना । मरणक्लेशो दुःखम् । मानसं
दुःखं दौर्मनस्यमित्यादि व्याचक्षते । <quote>‘न सङ्घातभावानिमित्तत्वा’</quote> दिति परिहारसूत्रांशं
व्याचष्टे—<pratika>नेत्यादिना</pratika> । कारणाभावेन समुदायभावानुपपत्तावुक्तायां कारणप्रदर्शनेन हि
तदुपपत्तिस्समर्थनीया । तत्र किमविद्याकार्यरागादिमध्ये समुदायद्वयमप्यंतर्भूतमित्यविद्यैव
कारणमिति शङ्क्यते । उताविद्यारागद्वेषादिप्रवाहस्यानुभवसिद्धस्य उपपादनार्थमवश्यांगीक-
रणीये शरीरेंद्रियविषयादिरूपबाह्याभ्यन्तरसमुदायभावे तत्कारणं किंचिदवश्यं कल्पनी-
यमिति । आद्य आह—<pratika>अविद्याया इति</pratika> । यद्यविद्यैव केवला परमाण्वादिव्यापारनिरपेक्षा
समुदायहेतुः स्यात् तदा शुक्तिरजतभ्रांतिरूपयाप्यविद्यया शुक्तेश्शुक्तिरूपसमुदायताप्र-
हाणेन रजतरूपसमुदायतापत्तिः स्यादित्यर्थः । अविद्यादीनामितरेतरप्रत्ययत्वमनुपपन्न-
मित्याह—<pratika>विदुष इति ।</pratika> अन्यस्याविद्ययान्यस्य रागादिजननेऽतिप्रसंग इति भावः । द्वितीये
तु क्षणिकवादे परमाण्वादिव्यापाररूपकारणासंभव उक्त एवेति भावः ।। स्यादेतत् । नायं
कारणासंभवदोषः प्रसरति । विरलपरमाणुभ्यः सन्निकृष्टाः परमाणवो जायन्ते । परस्पर-
संनिकर्ष एव तेषां समुदायभाव इत्यभ्युपगमात् । न चैवमभ्युपगमेऽन्येषां कर्मणान्येषु संयोग-
जननेऽतिप्रसंग इति दोषः प्रसरति । न हि बौद्धमते क्षणिकेषु परमाण्वादिषु कर्मसंयोगो वा
जायते । किं तु देशांतरस्थेन देशांतरस्थस्योत्पादः कर्मप्रत्ययस्यालम्बनं विप्रकृष्टदेशेन सन्नि-
कृष्टदेशे तदुत्पादस्संयोगप्रत्ययस्य । ततश्च यथा न्यायमते नानादिक्प्रभवशब्दमूलकशब्दपरं-
पराजननक्रमेण बहूनां शब्दानां मेलने सति कोलाहलप्रत्ययः । एवं बहूनां परमाणूनां तथा
तथा मेलने सति घटोऽयं पटोऽयमित्यादि प्रत्यक्षमुपपद्यते । दृष्टं हि एकैकस्य केशस्य
दूरे दृश्यत्वाभावेऽपि बहूनां केशानां कबर्यादिरूपेण पुंजीभावे सति तत्समुदायस्य दृश्य-
त्वम् । न चादृश्यसमुदायस्यादृश्यत्वनियमः । अप्रयोजकत्वात् । एकैकस्य तंतोः स्यंद-
नाकर्षणशक्त्यभावेऽपि तत्समुदायस्य तदाकर्षणशक्तिवदेकैकस्य परमाणोरदृश्यत्वेऽपि
तत्समुदायस्य दृश्यत्वोपपत्तेः । यदाहुः—<quote>‘प्रत्येकं दृष्ट्ययोग्यत्वेऽप्यणूनां दृश्यता भवेत् । सामग्र्ये
सति तंतूनां नौकाद्याकर्षशक्तिवत् ।।’</quote> इति । तस्मान्न कारणासंभवेन समुदायभावानुप-
पत्तिः इत्येवमाशङ्कानिराकरणार्थं युक्त्यंतरपरत्वेनोत्तरसूत्रमवतारयति—<pratika>युक्त्यंतरमाहेति ।</pratika>
<pratika>सू॰ ।। उत्तरोत्पादे च पूर्वनिरोधात् ।। १९ ।।</pratika> घट एव क्षणो घटक्षणः । बौद्धमते वस्तुतः
कालो नास्ति । उद्यन्नेव स्वरसभंगुरो घटादिः क्षणपरिकल्पनामात्रनिमित्तं भवति । स च
घटादिः स्वोदयविनाशपरिकल्पितक्षणवत्त्वात् क्षणिकोऽपि भवति । वपुष्मान् शिलापुत्रक
इतिवत् । वस्तुतः स्वव्यतिरिक्तक्षणाभावात् स्वयमेव क्षणोऽपि भवतीति तेषां प्रक्रिया । ननु,
