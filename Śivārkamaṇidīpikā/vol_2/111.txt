<pb n="111"/>
<quote>‘चिदात्मैव हि देवोऽन्तः स्थितमिच्छावशाद्बहिः ।
योगीव निरुपादानमर्थजातं प्रकाशयेत् ।।’</quote>
इत्याद्यागमप्रामाण्याच्च परमेश्वरस्य जगदुभयकारणत्वमित्यनवद्यमिति ।।
शिवागमैकदेशे शिवस्यं परब्रह्मणः केवलनिमित्तत्वमुपपादितम् । तत्परिहो-
रार्थमिदमधिकरणमिति पूर्वाचार्याणां व्याख्या । वयं तु वेदशिवागमयोर्भेदं
न पश्यामः । वेदेऽपि शिवागम इति व्यवहारो युक्तः, तस्य तत्कर्तृकत्वात् ।
अतः शिवागमो द्विविधः त्रैवर्णिकविषयस्सर्वविषयश्चेति । वेदः त्रैवर्णिकविष-
यः । सर्वविषयश्चान्यः । उभयोरेक एव शिवः कर्ता । <quote>‘ईशानः सर्वविद्यानाम्’</quote>
<quote>‘अस्य महतो भूतस्य निःश्वसितम्’</quote> इत्यादिश्रुत्या
<quote>‘अष्टादशानामेतासां विद्यानां भिन्नवर्त्मनाम् ।
आदिकर्ता कविः साक्षाच्छूलपणिरिति श्रुतिः ।।’</quote>
इति स्मृत्या च वेदे तस्य कर्तृत्वमवगतम् । अन्यत्रापि तस्यैव परमेश्वरस्य ।
अतः कर्तृसामान्यादुभयमप्येकार्थपरं प्रमाणमेव । यद्वा—पञ्चब्रह्मप्रणवपञ्चाक्षरीप्रा-
सादादिमन्त्राणां पशुपतिपाशादिवस्तुव्यवहाराणां भस्सोद्ध‍ूलनत्रिपुण्ड्रधारण-
<!-- APPAYYA !-->
ख्यातं शिवार्थं जगतः स्थितम् ।। पञ्चोपचारवद्भक्त्या पूजयेल्लिंगमूर्धनी’ति । आगमांतर-
श्लोके <quote>‘अंतःस्थित’</quote>मित्यस्य स्वात्मनि सूक्ष्मरूपेण स्थितमित्यर्थः । अतस्तस्योपादानत्वे प्रामा-
ण्यसिद्धिः। एवमागमानां शिवस्योपादानत्वेऽपि तात्पर्यसद्भावात् तन्निराकरणार्थं नेदमधिक-
रणं किं तु तदभिप्रायानभिज्ञव्याख्यातृमतनिराकरणार्थमित्येकं मतं प्रदर्शितम् । मतांतरमाह-
<pratika>शिवागमैकदेश इति</pratika> । यद्यपि वायुसंहितैकार्थे सर्वज्ञानोत्तराख्ये वैदिकशिवागमे ततोऽ-
न्यत्रापि क्वचित्क्वचिदागमे शिवस्य उपादानत्वमपि प्रतिपादितम् । तथापि कामिकका-
रणादिषु सिद्धांततंत्राख्येषु शिवागमेषु कण्ठोक्त्या तत्प्रत्याख्यातमतस्तद्विषयमिदमधिकर-
णमिति केषांचिदाचार्यदेशीयानां व्याख्यानमित्यर्थः । किमत्र तत्त्वमित्याकांक्षायामाचार्यः
स्वयं निर्धारयति—<pratika>वयंत्विति</pratika> । ननु कर्त्रैक्येऽपि बृहस्पतिप्रणीतायाः स्मृतेर्लोकायतसू-
त्राणाञ्च प्रामाण्याप्रामाण्यवैषम्यं दृष्टमित्याशङ्क्याह—<pratika>एकार्थपरमिति</pratika> । एेकार्थ्यमुपपाद-
यति—<pratika>पञ्चब्रह्मेति</pratika> । <quote>‘ईशानस्सर्वविद्याना’</quote> मित्यादयो यजुर्वेदारण्यके समाम्नाताः पञ्चब्र-
ह्ममन्त्राः । प्रमव <quote>‘ओमिति ब्रह्मे’</quote> त्यादिप्रदेशेष्वाम्नातः । पञ्चाक्षरी यजुस्संहितायामाम्नाता ।
एवं प्रासादस्याम्नानप्रदे१शोऽन्वेष्यः। ह्रींकारादिसंग्रहार्थमादिपदम्। पशुपाशपतिव्यवहारः
श्वेताश्वतराणां मन्त्रोपनिषदि प्रसिद्धः। आदिशब्देन <quote>‘कालः स्वभावो नियतिर्यदृच्छा भूतानि
योनिः पुरुष इति चिंत्य’</quote> मित्यादिप्रदेशगतो नियतिपुरुषतत्त्वादिव्यवहारस्संगृहीतः । भस्मो-
द्ध‍ूलनत्रिपुण्ड्ररुद्राक्षधारणान्यथर्वशिरःकालाग्निरुद्रबृहज्जाबालोपनिषत्सु प्रसिद्धानि । लिंगा-
र्चनं <quote>‘तव श्रिये मरुतो मर्जयंते’</quote> त्यादिमंत्रे प्रसिद्धम् । उपबृंहितश्च स मन्त्रः पौराणिकैः <quote>‘रौद्रं
लिंगं महाविष्णुर्भक्त्या शुद्धं शिलामयम् । चारु चित्रं समभ्यर्च्य लब्धवान्परमं पद’</quote>मिति ।
<note>(१) श्रुतिष्वन्वेष्टव्य इत्यर्थः । कालिकापुराणे तदाम्नानं दृश्यते—यथा <quote>‘क्रमात्सम्मदसन्दोहमादगौरवसंज्ञकाः । प्रासा-
दस्तु भवेच्छेषः पञ्च मन्त्राः प्रकीर्तिताः ।। एकैकेन तथैवैकं मन्त्रेण पूजयेत् । एकं समुदितं कृत्वा पञ्चर्भिर्वा प्रपूजयेत् ।
प्रासादेनाथवा पञ्चवत्र्कं/?/ देवं प्रपूजयेत् । संमदादिषु मंत्रेषु प्रासादस्तु प्रशस्यते । शम्भोः प्रसादनेनैव यस्माद्व‍ृत्तस्तु मंत्रकः । तेन
प्रासादसंज्ञोऽयं कथ्यते मुनिपुंगवैः । तस्मात्सर्वेषु मंत्रेषु प्रासादः प्रीतिदः प्रभोः ।।’</quote> इति वैतालभैरवौ प्रति वसिष्ठवचनम् ।</note>
