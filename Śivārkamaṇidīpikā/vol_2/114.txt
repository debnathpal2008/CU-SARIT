<pb n="114"/>
<lg><l>वैफल्ये युक्तिसृतेश्श्रुतिशरणेन त्वयापि भाव्यमिह । *(१) श्रुत्या तु समाधाने तस्य तथा प्रकृतितांपि स्यात् ।। १२५ ।।</l></lg>
<head>इति पाशुपताधिकरणम् ।। ८ ।।</head>
<p>(१) अत्र नयमणिमालायाम्* इदमङ्कितमन्त्यमर्धमेव मातृकयोरुपलब्धम् । पूर्वतन इदमधिकरणीयो ग्रन्थोऽशेषस्त्रु-
टितः । मातृकान्तरालाभाद्द‍ुर्लभश्च । तथापि मयाधिकरणपूर्वपक्षादिपर्यालोचनया यथामति स्वयं परिपूर्य संयोजितः ।।
तदत्र सहृदयैर्गुणैकग्रहयालुभिर्मातृकान्तरलाभेन त्रुटितांशोपलब्धौ तत्प्रेषणेनाहमप्यनुग्राह्य इत्यर्थये सविनयम् ।।</p>
<head>सूत्रार्थचन्द्रिकायाम्</head>
<head>अथ पत्यधिकरणमथवा पाशुपताधिकरणम् ।। ७ ।।</head>
<sutra>सू ।। पत्युरसामञ्जस्यात् ।। *संबन्धानुपपत्तेश्च ।। ३७ ।। अधिष्ठानानुपपत्तेश्च ।। ३८ ।। करणवच्चे-
न्न भोगादिभ्यः ।। ३९ ।। अन्तवत्त्वमसर्वज्ञता वा ।। ४० ।।</sutra>
<p><pratika>भगवत्पादमते</pratika>, पूर्वं सत्त्वासत्त्वयोरेकत्र विरोधादसंभव इत्युक्तम् । तद्वदुपादानत्वकर्तृत्वयोरेकत्र विरोधादसंभवः स्यादि-
ति दृष्टान्तसंगत्येदमारभ्यते <pratika>सू ।। पत्युरसामंजस्यात् ।। ३७ ।।</pratika> अत्र केवलमधिष्ठाता ईश्वरो जगतो नोपादानमिति
माहेश्‍वरसिद्धान्तः प्रमाणमूल उत भ्रान्तिमूल इति संशयः । प्रामाणिक इति <pratika>पूर्वपक्षः । सिद्धान्तस्तु,</pratika> ईश्‍वरस्य जग-
दुपादानप्रधानादिप्रेरकत्वेन जगत्सर्जने प्रवृत्तौ रागादिदोषप्रसक्तेरसामञ्जस्यापातात्, प्रेर्यप्रधानादिभिः प्रेरकेश्‍वरस्य निर-
वयवत्वेन संबन्धानुपपत्तेः अप्रत्यक्षप्रधानविषयकप्रेरणाया ईश्‍वरेऽनुपपत्तेः जीवेन्द्रिययोरिव प्रधानेश्‍वरयोः प्रेर्यप्रेरकत्वाभ्युपगमे
ईश्‍वरस्य भोगादिप्रसक्तेः प्रधानजीवेश्‍वराणां विनाशित्वस्येश्वरस्यासार्वज्ञ्यस्य च प्रसक्तेश्च ईश्‍वरस्य जगन्निमित्तत्वमात्रवादी
माहेश्‍वरराद्धान्तो भ्रान्तिमूल इति ।। <pratika>सूत्रार्थस्तु, पत्युः</pratika>= ईश्‍वरस्य जगन्निमित्तमात्रत्वं न संभवति । कुतः । <pratika>असाम-
ञ्जस्यात्</pratika>= जगत्सर्जने प्रवृत्तौ प्रवृत्ते रागादिपूर्वकत्वेनेश्‍वरस्य रागादिदोषप्रसक्त्या आसामञ्जस्यसंभवात् । इति ।।</p>
<p>अपिच <pratika>।। सू ।। संबन्धानुपपत्तेश्च ।। ३८ ।।</pratika> असंबद्धस्य प्रेरकत्वायोगात् प्रेर्यप्रधानादिभिः प्रेरकस्येश्‍वरस्य संबन्धा-
नुपपत्तेश्च माहेश्‍वरसिद्धान्तो भ्रान्तिमूल इति ।।</p>
<p>किचं <pratika> ।। सू ।। अधिष्ठानानुपपत्तेश्च ।। ३९ ।।</pratika> प्रधानस्य रूपादिहीनत्वेन तद्विषयकाधिष्ठानस्येश्‍वरेऽनुपपत्ते-
श्चेत्यर्थः ।।</p>
<p>प्रकारान्तरेणाक्षिप्य परिहरति— <pratika>सू ।। करणवच्चेन्न भोगादिभ्यः ।। ४० ।। करणवच्चेत्</pratika>= इंद्रियाण्यप्रत्यक्षाण्यपि
यथा जीवेन प्रेर्यन्ते एवं प्रधानमप्रत्यक्षमपि ईश्‍वरेण प्रेर्यत इति चेत् । <pratika>न</pratika> । कुतः । <pratika>भोगादिभ्यः</pratika>= भोगादिभ्यो दो-
षेभ्यः इत्यर्थः ।।</p>
<p>किंच । <pratika>सू ।। अन्तवत्त्वमसर्वज्ञता वा ।। ४१ ।।</pratika> प्रधानजीवेश्‍वराणां परिच्छिन्नसंख्यापरिमाणवत्त्वात् त्रयाणां घट-
वदन्तवत्त्वं विनाशित्वं स्यात् । अपरिच्छिन्नत्वे ईश्‍वरस्यासर्वज्ञत्वं स्यात् इत्यर्थः ।। अतो माहेश्‍वरसिद्धान्तो भ्रान्ति-
मूल इति ।।</p>
<p><pratika>श्रीकण्ठमते</pratika>, श्रुतिसिद्धजगदुभयकारणत्वस्यापि परमेश्‍वरस्य शैवागमनिष्ठैस्तदभिप्रायानभिज्ञैस्तांत्रिकैरेकदेशिभिरु
च्यमानं केवलनिमित्तत्वं युक्तं न वेति संदेहे कुलालादिदृष्टान्तेनेश्‍वरस्य केवलनिमित्तमात्रत्वं युक्तमिति पूर्वपक्षः । श्रुति-
न्यायविरोधेनासामञ्जस्यात्परमेश्‍वरस्य केवलनिमित्तमात्रत्वमयुक्तमिति सिद्धान्तः । शिवागमैकदेशे परब्रह्मणश्शिवस्य के-
वलनिमित्तत्वमुपपादितं तत्परिहारार्थमिदमधिकरणमिति केषांचित्पूर्वाचार्याणामाशयः । वेदागमयोः कर्तृसामान्यादेकार्थपर-
त्वेन विरोधाभावादिदमधिकरणं केवलेश्‍वरनिमित्तत्ववादिहिरण्यगर्भोक्तयोगस्मृतिविषयम् । आगमेषु परमेश्‍वरस्य जगदुभय-
कारणत्वमेव प्रतिपादितम् । केवलनिमित्तमात्रत्वमागमेषूक्तमिति प्रतिपादनमागमार्थानंभिज्ञतांत्रिकैकदेशिव्याख्यानमात्रमूल-
तयान प्रामाण्यमर्हतीति च श्रीकण्ठाचार्याणां स्वाभिप्रायः । <pratika>सूत्रार्थस्तु, पत्युरसामञ्जस्यात् ।। ३५ ।। पत्युः</pratika>=ईश्‍वरस्य
केवलनिमित्तत्वं न युक्तम् । कुतः । <pratika>असामञ्जस्यात्</pratika>= श्रुतिन्यायविरोधेनासामञ्जस्यात् । इति । <pratika>सू ।। अधिष्ठानानु-
पपत्तेश्च ।। ३६ ।।</pratika> अशरीरस्य परमेश्‍वरस्य मायोपादानाधिष्ठानानुपत्तेः शरीरिण एव कुलालादेर्मृत्पिण्डाद्युपादानाधि-
ष्ठानस्य लोके दर्शनाच्च परमेश्‍वरस्य केवनिमित्तत्वं न संभवति इति ।।</p>
<p><pratika>सू ।। करणवच्चेन्न भोगादिभ्यः ।। ३७ ।।</pratika> अत्र करणपदं शरीरोपलक्षकम् । यथा शरीरमशरीर आत्माधितिष्ठति
तद्वत्प्रधानमपीश्‍वरोऽधितिष्ठतीति चेन्न । यथात्मनोऽशरीरस्य शरीराधिष्ठाने तद्नतसुखदुःखादिः प्राप्नोति तथा परमेश्‍वर-
स्यापि मायाधिष्ठाने तद्नतभोगादिः प्रसज्येत । अतो न निमित्तमात्रत्वमीश्‍वरस्येति भावः । <pratika>सू ।। अन्तवत्त्वमसर्वज्ञ-
ता वा ।। ३८ ।।</pratika> वाशब्दश्चार्थे । तथा सति पत्युरीश्‍वरस्य संसारिण इव नाशवत्त्वमसर्वज्ञत्वं च भवति । अतो न निमित्त-
मात्रत्वमीश्‍वरस्याभ्युपेयमिति सिद्धम् ।।</p>
<note>* इदं सूत्रं शांकरानन्दतीर्थीभाष्यपाठयोरेव दृश्यते न श्रीकण्ठरामानुजभाष्यपाठ्योरित्यवगन्तव्यम् ।।</note>
