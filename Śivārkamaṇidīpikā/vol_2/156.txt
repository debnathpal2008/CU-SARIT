<pb n="156"/>
अथ परायत्ताधिकरणम् ।। ११ ।।
<sutra>।। सू ।। परात्तु तच्छतेः ।। ४० ।।</sutra>
ज्ञातृत्वं कर्तृत्वं च प्रतिपादितमात्मनः । तत् कर्तृत्वं स्वायत्तमीश्वरायत्तं
वेति संदेहः ।।
स्वायत्तमिति प्राप्तम् । अन्यथा कर्मस्विष्टानिष्टरूपेषु व्यापारयन् जीवमी-
श्वरो वैषम्यादिदोषभाजनं स्यात् । किंच—जीवस्य प्रवृत्तेरीश्वरायत्तत्वे तस्य
कर्तृत्वाभावाद्विधिप्रतिषेधवैयर्थ्यं च स्यात् । तस्माज्जीवस्य स्वायत्ता प्रवृत्तिः ।।
इति प्राप्ते ब्रूमः— परमेश्वरायत्तमेव जीवस्य कर्तृत्वं, न स्वायत्तम् । <quote>‘य आत्मा-
नमन्तरो यमयति’</quote> इति श्रुतेः ।।
यदुक्तमीश्वरस्य जीवं प्रवर्तयतो वैषम्यादिकम्, अस्य च विधिप्रतिषेधवैयर्थ्य-
मिति, तत्राह—
<sutra>।। सू ।। कृतप्रयत्नापेक्षस्तु विहितप्रतिषिद्धावैयर्थ्यादिभ्यः ।। ४१ ।।</sutra>
जीवः स्वेच्छया प्रवृत्तिनिवृत्तिहेतुं करोति स्वकर्मपाकवशेन, जीवकृतप्रयत्नं
<!-- APPAYYA !-->
<head>अथ परायत्ताधिकरणम् ।। ११ ।।</head>
<p><pratika>सू ।। परात्तु तच्छ्रुतेः ।। ४० ।।</pratika> कर्तृत्वे चिंतिते तद्विशेषश्चिन्त्यत इति संगतिमभिप्रेत्य
वृत्तानुकीर्त्तनम् । कर्तृत्वोपपादकतया तु ज्ञातृत्वमनूदितम् । तत्कर्तृत्वमिति । विधि-
निषेधशास्त्राणामन्तर्यामित्वश्रवणानाञ्च विप्रतिपत्तिः सन्देहबीजम् । <pratika>वैयर्थ्यं च स्यादिति</pratika> ।
विधिनिषेधशास्त्रावैयर्थ्याय हि प्रागात्मनः कर्तृत्वं समर्थितम् । तस्य कर्तृत्वस्य परायत्तत्वे
तद्वैयर्थ्यं तदवस्थमेव स्यादिति तत्समर्थनमपि शिथिलीभवेदिति भावः । <pratika>सू ।। कृतप्रय-
त्‍नापेक्षस्तु विहितप्रतिषिद्धावैयर्थ्यादिभ्यः ।। ४१ ।।</pratika> ननु यदि जीवः स्वेच्छया कञ्चिद्यत्नं
करोति तर्हि तत्रैव तस्य स्वातन्त्र्यमभ्युपगतं स्यादित्याशंक्याह—<pratika>स्वकर्मेति</pratika> । स्वकर्मपाक-
वशेन या स्वेच्छा तयेति योजना । तथा च परमेश्वरकारितपूर्वकर्ममूलस्वेच्छाधीने यत्ने
परमेश्वराधीनत्वं न हीयत इति भावः । पूर्वकर्मापि परमेश्वरकारिततत्पूर्वकर्ममूलस्वे-
<!-- APPAYYA !-->
<pratika>सू ।। उपलब्धिवदनियमः ।। ३७ ।। उपलब्धिवत्</pratika>=उपलब्धाविव । यथा जीतस्य ज्ञाने स्वेच्छानुसारेण ज्ञानालाभः
तथा क्रियायामपि अनियमो युक्त इत्यर्थः ।।</p>
<p><pratika>सू ।। शक्तिविपर्ययात् ।। ३८ ।।</pratika> ईशजीवयोः । <pratika>शक्तिविपर्ययात्</pratika> पूर्णापूर्णरूपशक्तिभेदमपेक्ष्य कर्तृत्वमपि स्वत-
न्त्रपरतन्त्रमेदभिन्नमित्यर्थः ।।</p>
<p><pratika>सू ।। समाध्यभावाच्च ।। ३९ ।।</pratika> <pratika>समाधि</pratika>रलंबुद्धि<pratika>स्तदभावा</pratika>न्न जीवस्य स्वतन्त्रकर्तृत्वं किं तु परतन्त्रकर्तृ-
त्वमेवेत्यर्थः ।।</p>
<p><pratika>सू ।। यथा च तक्षोभयथा ।। ४० ।।</pratika> दार्ष्टान्तिकसमुच्चये चशब्दः । <pratika>यथा तक्षा</pratika>=वर्धकिः । <pratika>उभयथा</pratika>=प्रासादा-
दिकारयितृप्रेरितत्वेन तत्कर्तृत्वेन च व्यपदिश्यते तथा ईश्‍वरनियतोऽपि जीवः कर्तेति वक्तुं शक्यत इत्यर्थः ।।</p>
<p><pratika>सू ।। परात्तु तच्छ्रुतेः ।। ४१ ।।</pratika> जीवस्य कर्तृत्वशक्तिः <pratika>परात्तु</pratika> =परमात्मानमनुसृत्यैव तदधीनैवास्ति । कुतः ।
<pratika>तच्छ्रुतेः</pratika>=<quote>‘कर्तृत्वं कारणत्वं चे’</quote>ति जीवकर्तृत्वस्येशाधीनत्वश्रवणादित्यर्थः ।।</p>
<p><pratika>सू ।। कृतप्रयत्‍नापेक्षस्तु विहितप्रतिषिद्धावैयर्थ्यादिभ्यः ।। ४२ ।।</pratika> तुरवधारणे । यतः परमात्मा <pratika>विहितप्र-
तिषिद्धावैयर्थ्यादिभ्यः</pratika>=तादर्थ्ये चतुर्थी । विधिनिषेधशास्त्रावैयर्थ्याय स्वस्य वैषम्यनैर्घृण्यपरिहाराय च । <pratika>कृतप्रयत्ना-
पेक्षस्तु</pratika>=जीवकर्मप्रयत्नयोग्यतामपेक्षमाण एव । जीवं प्रेरयति । अतो जीवशक्तेरीशाधीनत्वेऽपि तस्यापेक्षितकृति-
मत्वमस्त्येवेत्यर्थः ।। <pratika>इति सूत्रार्थचन्द्रिकायां कर्त्रधिकरणम् ।। १० ।।</pratika>
