<pb n="029"/>
वाक्यशेषात् । मनस्कारो हि विद्यमानस्यैव भवति । युक्तिरपितथा धर्मान्तरयो-
गनिमित्ततामसद्व‍यपदेशस्यावगमयति । पिण्डत्वघटत्वकपालत्वरूपैः परस्पर-
विरोधिभिः भावरूपैः धर्मैः, घटः प्राङ्नासीत्, इदानीमस्ति, तदानीं च भविप्य-
तीति सदा विद्यमानस्यैव मृद्द्रव्यस्य असदादिव्यपदेशोपपत्तौ न तद्व‍यतिरिक्तः
कश्चिदभावो नाम असद्वयपदेशालम्बनं धर्मान्तरं कल्पनीयमिति । तथा शब्दा-
न्तरं च <quote>‘तद्धेदं तर्ह्यव्याकृतमासीत् तन्नामरूपाभ्यां व्याक्रियत’</quote> इत्यादि ।। अयम-
भिप्रायः---पूर्वं स्वाभिन्ननामरूपविभागानर्हसूक्ष्मचिदचिद्रूपपरशक्तिगर्भितो हि
शिवः केवलो भवति । पुनः स्वात्मिकां तादृशीं शक्तिं पूर्वदशाविरोधिस्थूल-
त्वयुक्तनामरूपविभागार्हचिदचिद्रूपां बहिर्विस्तारयति । तत्र शक्तमतः शिवस्य
संकोचावस्था प्रलयः । विकासावस्था सृष्टिरिति । तथा आप्तवचनमपि---
<quote>‘चिदात्मैव हि देवोऽन्तः स्थितमिच्छावशाद्बहिः । योगीव निरुपादानमर्थजातं
प्रकाशयेत् ।।’</quote> इति । निरुपादानमिति अनपेक्षितोपादानान्तरं स्वयमुपादानं
भूत्वेत्यर्थः । ततः परमकारणात् परब्रह्मणः शिवादभिन्नमेव जगत् कार्यमिति ।।
निदर्शनान्तरमुच्यते---
<sutra>।। सू ।। पटवच्च ।। १९ ।।</sutra>
यथा संकुचितः सूक्ष्मरूपः पटः प्रसारितो महापटकुटीरूपेण कार्यं भवति,
तथा ब्रह्मापि संकुचितरूपं कारणं प्रसारितरूपं कार्यं भवति ।।
<sutra>।। सू ।। यथा च प्राणादिः ।। २० ।।</sutra>
यथा वायुरेक एव वृत्तिविशेषेण प्राणादिभेदं भजते, तथा ब्रह्मापि शक्ति-
व्यापारभेदेन सदाशिवादिविश्वरूपभेदं भजते । ततो ब्रह्मणः कारणादनन्यदेव
कार्यं जगदिति युक्तम् ।।
<!-- APPAYYA !-->
तत् असदेव । सत्स्यामिति मनोऽकुरुतेत्यन्वयः । मनस्कारो मानसः सङ्कल्पः । <pratika>अभावो
नामेति</pratika> । अभावाभावस्येव भावाभावस्याऽपि तद्विरोधिभावधर्मरूपतोपपत्तेः क्वचिदप्यभावो
नाम धर्मा/?/तरं न कल्पनीयमित्यर्थः । शब्दांतरादिति सौत्रहेतुरुभयत्र साधारणः । लोके-
ऽपि ह्यस्ति शब्दांतरं घटशरावादिकं पूर्वं मृदेवासीदिति । तत्तु पूर्वसूत्रे प्रत्यभिज्ञोदाहरणे-
नैव उदाहृतप्रायमिति नेहोदाहृतम् । ननु, ब्रह्मकारणवादे ब्रह्मणः प्रलये किमव्याकृतत्वं किं
च सृष्टौ व्याकृतत्वम् ? न हि निर्विकारस्य मृद्धटन्यायेनावस्थाभेदस्संभवतीत्याशंक्य
स्थूलसूक्ष्मप्रपञ्चविशिष्टस्य ब्रह्मणः कार्यकारणभावांगीकाराद्विशेषणगतस्थूलसूक्ष्मावस्थाभ्यां
विशिष्टे व्याकृतत्वाव्याकृतत्वव्यपदेशभेद इत्याह—<pratika>अयमभिप्राय इति</pratika> । उत्तरसूत्रद्वयम-
वतारयति—<pratika>निदर्शनांतरमिति</pratika> । स्थूलसूक्ष्मावस्थाभ्यामेकस्येव द्रव्यस्य कार्यकारणभावे
मृद्धटादिदृष्टांतः प्राक्प्रसाधितः । इदानीमेकद्रव्यत्वे कार्यकारणभेदवादिनामपि लोकसम्प्र-
तिपन्नः पटकुटिकादृष्टान्तः <quote>‘पंचधात्मानं प्रविभज्यैतद्बाणमवष्टभ्य विधारयामि’</quote>इति श्रुते-
स्सम्प्रतिपन्नः प्राणवायुः दृष्टांततयोदाह्रियत इत्यर्थः ।। सू ।। पटवच्च ।। १९ ।। <pratika> सू ।। यथा च
प्राणादिः ।। २० ।।</pratika> <quote>‘सदाशिवादी’</quote>, त्यादिशब्देन महेश्वरशुद्धविद्यादिपृथिव्यंतत्रयस्‍त्रिशत्त-
