<pb n="142"/>
<p>मायाशक्त्यवच्छेदादवाप्तशरीरकरणादिरयं घटोऽयं पटोऽयं मनुष्योऽहं देवोऽ-
हमिति कल्पिताहंकारबद्धः संसरतीति संसारदशायां ज्ञानात् जीवस्य स्वतो
ज्ञातृत्वं नास्त्येव, अन्यथास्य कुतो मुक्तिरिति ।।
एवं प्राप्ते ब्रूमः—ज्ञातैवायमात्मा । <quote>‘अथ यो वेदेदं जिघ्राणीति स आत्मा....म-
नसैतान् कामान् पश्यन रमते य एते ब्रह्मलोके’</quote> <quote>‘मनोऽस्य दैवं चक्षुः’</quote> इत्यादि-
श्रुतेर्धर्मभूतं ज्ञानमेवास्य मनः । अतः स्वत एवायं ज्ञाता । यदुक्तं मायाशक्ति-
संबन्धात् संसारदशायां ज्ञातृत्वमस्येति, तत्सत्यम् । मायाशक्तिकबलितस्वा-
भाविकज्ञानशक्तिविलासोऽयं प्राकृतमनःसंबन्धात् भोक्ता सुखदुःखयोर्ज्ञाता
शरीराहंकारमात्रविश्रान्तः संसरति हि जीवः । यदा पुनरस्य ब्रह्मज्ञानोपास-
नाभ्यासात् मलत्रयसंबन्धोऽपैति, तदासौ ब्रह्मसदृशोऽभिव्यक्तनैजनिरति-
शयज्ञानधर्मो मुक्त इत्युच्यते ।।
किंच—<quote>‘प्राणारामं मनआनन्दम्’</quote> इति ब्रह्मणो निरतिशयात्मानन्दविषयं मनः
स्वाभाविकं करणमवगम्यते । तत्सदृशगुणत्वादपगतसंसारस्य जीवस्य स्वरूपा-
नन्दानुभवसाधनं मनोरूपमन्तःकरणमनपेक्षितबाह्यकरणमस्तीति गम्यते ।
<!-- APPAYYA !-->
तेन चानित्यज्ञानेन ज्ञानवत्त्वमस्य मायादिसंबन्धात् संसरतः कार्यकरणवत एव । <quote>‘अथ
यो वेदेदं जिघ्राणी’</quote> त्यादिश्रुतिराघ्राणादिवेदनाश्रयत्वस्य न विशेषणतया जीवलक्षणत्व-
परा किं तु उपलक्षणतया । आघ्राणाद्यन्वयव्यतिरेकानुविधायिनस्तस्य वेदनस्य यावदा-
त्मभावित्वाभावात् । <quote>‘मनसैतान्कामान्’</quote> इति श्रुतिस्तु मुक्तौ ज्ञानकरणानुवृत्तिपरा
न ज्ञाननित्यत्वे प्रमाणमिति । सिद्धांतस्तु, आत्मा ज्ञः ज्ञातृस्वभावः । अत एव श्रुतेरेव ।
तथाहि—<quote>‘अथ यो वेदेदं जिघ्राणीति स आत्मा’</quote> <quote>‘गन्धाय घ्राण’</quote> मित्यादि श्रूयते । प्रजा-
पतिविद्यायां <quote>‘मघवन्मर्त्यं वा इदं शरीरमात्तं मृत्युना तदस्यामृतस्याशरीरस्यात्मनोऽधिष्ठान’</quote>
मित्यादिना शरीरातिरिक्ततया तदधिष्ठातृतया च प्रतिज्ञातस्यात्मनः घ्रा१णजन्यगंधादिवे-
दनं लक्षणत्वेन प्रतिपादयदिदं वाक्यं विशेषणतयैव तत्तथात्वेन प्रतिपादयति नोपल-
क्षणतया । उपलक्ष्यतावच्छेदकस्य रूपान्तरस्यानिर्ज्ञातंत्वात् वेदने घ्राणादिजन्यगन्धा-
दिवृत्तिपरिणामरूपत्वस्य परमात्मातिव्याप्तिपरिहारार्थस्योपलक्षणत्वेऽपि तदुपलक्षितस्य
वेदनस्य नित्यतया विशेषणत्वसंभवाच्च । तस्मादिदं वाक्यमात्मनो ज्ञातृस्वभावत्वे प्रमा-
णम् । तथा <quote>‘मनसैतान्कामान्पश्यन्रमत’</quote> इत्यादि श्रूयते । इदमपि तत्र प्रमाणम् ।
ब्राह्मलौकिकभोगवस्तुदर्शनरूपज्ञानपरिणामापेक्षिततयाव२श्यांगीकर्त्तव्यस्याविकारात्मव्य-
तिरिक्तस्य तत्परिणामिद्रव्यस्यैव करणत्वविवक्षया मनसेति निर्देशोपपत्तौ मुक्तावनुवर्त-
मानस्यान्यस्य करणस्य कल्पनायां गौरवात् <quote>‘ज्ञाज्ञा’</quote> वित्यादिश्रुतिः संसारदशायां
जीवस्य सार्वज्ञ्यानभिव्यक्तिपरतयोपपद्यते । सुषुप्तिदशायां <quote>‘न किंचिदवेदिष’</quote> मिति
ज्ञानाभावानुभवस्तु विषयविशेषावच्छिन्नज्ञानपरिणामाभावविषयः । <quote>‘न प्रेत्य संज्ञास्ती’</quote>
ति वाक्यमपि तद्विषयम् । यतस्तदनंतरमत्रैव <quote>‘मा भगवानमूमुहन्न प्रेत्य संज्ञास्ती’</quote>ति
मैत्रेयीप्रश्ने ‘न वा अरे मोहं ब्रवीमि यद्वैतन्न पश्यति पश्यन्वै तन्न पश्यति न हि द्रष्टु-
<note>(१) <quote>‘‘जिघ्राणीतिजन्य’’</quote> इति ख. पाठः ।</note> <note>(२) <quote>‘वश्यांगीकर्तव्यस्य तत्परिणामिद्रव्यस्यैव’</quote> इति ख. पाठः ।</note>
