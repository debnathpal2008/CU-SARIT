<pb n="225"/>
स्वप्ने <quote>‘न तत्र रथा न रथयोगा न पन्थानो भवन्ति अथ रथान्रथयोगान्पथः
सृजते’</quote> इत्यादिना सृष्टिरभिधीयते । सैषा जीवकृता परमेश्वरकृता वेति संशयः ।।
एवं सति जीवकृतेत्यवगम्यते । <quote>‘अथ वेशान्ताः पुष्करिण्यः स्रवन्त्यः सृजते
स हि कर्ता’</quote> इति स्वप्नदृशं जीवमेव कर्तारमाह हि श्रुतिः ।।
<!-- APPAYYA !-->
तया ऋतुमतीनां योषितां गर्भगोलकप्रवेशानंतरमेव क्वचिज्जन्मनि भोगाश्रयस्य भोगमो-
क्षसाधनोपयोगिनश्च शरीरस्य लाभ इति <quote>‘योनेश्शरीर’</quote> मिति <ref>(ब्र॰ ३—१—२७)</ref>
सूत्रेण संसूचितम् । एवं वैराग्यदृढीकरणाय गतागतनिरूपणेन जीवस्य जागरावस्थाविचारो
निष्पन्नः । इह पादे तदवस्थान्तरविचारः क्रियत इत्यर्थः । यद्यपि सांसारिकविषयवैरा-
ग्यदृढीकरणानंतरं तद्विलक्षणब्रह्मप्रेप्सादृढीकरणाय ब्रह्मणो महिमात्र पादे वर्ण्यते । तथापि
जीवावस्थाविशेषाश्रयणोपक्रममिह तन्महिमनिरूपणं स्वप्नाद्यवस्थास्वपि प्रजापतिविद्योक्तदो-
षाविष्करणेन ततोऽपि वैराग्यस्यातिदृढीकरणमानुषंगिकं प्रयोजनान्तरं लंभयितुमिति पूर्व-
पादसंगतिप्रदर्शनार्थमेवमुक्तिः । सूत्रगतं संध्यशब्दं विषयवाक्यगततत्रशब्दं च विवृण्वन्नेव
विषयवाक्यमुदाहृत्य संशयं दर्शयति—<pratika>संध्ये स्वप्न इति ।।</pratika> जागरसुषुप्त्योः सन्धौ भवनं
सन्ध्यशब्दप्रवृत्तिनिमित्तम् । तेन जागरावस्थाविचारानंतरं प्रथमं स्वप्नावस्थाविचारेऽपि
संगतिर्लब्धा <quote>‘स हि कर्त्ते’</quote>त्यस्य प्रकृतजीवपरामर्शकत्वसंभवासंभवाभ्यां संशयः । पुष्क-
रिण्यः स्रवन्त्य इति द्वितीयार्थे प्रथमा । <pratika>स्वप्नदृशं जीवमेवेति</pratika> । अत्रायमाशयः । सन्ध्यं
तृतीयं स्वप्नस्थानं तस्मिन्संध्ये स्थाने तिष्ठन्निति जीवं प्रकृत्य <quote>‘उभयान्पाप्मन आनंदांश्च
पश्यती’</quote>ति स स्वप्नद्रष्टृत्वेन निरूपितः । स एव <quote>‘स हि कर्त्तेत्य’</quote>त्र तच्छब्देन परामृश्यते ।
स प्रकृतो जीवो यस्मात्कर्ता भवितुमर्हति प्रजापतिवाक्योदितसत्यसंकल्पादिमत्त्वात्
अतस्स सृजतीति युक्तमिति वाक्यार्थः । अन्यथा <quote>‘सृजत’</quote> इत्यस्य <quote>‘कर्ते’</quote> त्यस्य चैकार्थ्थे
हेतुहेतुमद्भावानुपपत्तेः । न च सत्यसंकल्पत्वादिसद्भावे जागरेऽपि तस्य रथादिस्रष्टृत्वं
स्यादिति वाच्यम् । जागरदशायां तिरोभूतस्य तस्य मुक्ताविव स्वप्नेऽप्याविर्भावसंभवात् ।
न चैतदयुक्तम् । पूर्वं पश्चाच्चासतां रथानां रथान्युंजानानामश्वानां रथगमनोचितानां राज-
पथानां च स्वप्नकालमात्रे भवनवत्सत्यसंकल्पत्वस्यापि तत्का१लवृत्तित्वोपपत्तेः । एवं जीवस्य
स्वप्नस्रष्टृत्वोपपादनाय स्वप्नकालमात्रे सत्यसंकल्पत्वाद्याविर्भावं <quote>‘स हि कर्त्ते’</quote> त्यनेन विव-
क्षितं दृष्टान्तमुखेन युक्ततां नेतुमेव <quote>‘न तत्र रथा’</quote>इत्यादिकमुक्तम् । तेन हि रथाद्यभावो
न स्वप्ने प्रतिपाद्यते । <quote>‘सृजत’</quote> इति स्वोक्तिविरोधात् । न हि यस्मिन्काले यस्य सृष्टिः
प्रति पाद यिषिता तस्मिन्नेव काले तदभावोऽपि प्रतिपादयितुं शक्यते । अतः पूर्वं पश्चाच्च
तदभावस्यायमुपन्यास इति वक्तव्यम् । स्वप्नरथादिदर्शनदेशे पूर्वापरकालयोस्तदभावश्र
लोकानुभवसिद्धत्वान्न शास्त्रेण प्रतिपादनीयः । अतस्तद्वैयर्थ्यपरिहाराय पूर्वापरकालयोर-
सतां रथादीनां स्वप्नकालमात्रे भवनवत्स्वप्नदृशस्तत्सृष्टावुपयुक्तस्य सत्यसंकल्पत्वस्य तत्का-
लमात्र एवाविर्भवनमपि युक्तमिति दृष्टान्तप्रदर्शनार्थत्वमेव तस्य वक्तव्यम् । अपि च । प्राकृ-
तदेहयोगादिर्जीवस्य सत्यसंकल्पत्वादेस्तिरोधायकः न तु परमेश्वरः । मुक्तावपि तत्तिरो-
धानप्रसंगात् । न च स्वप्नदशायां तद्योगोऽस्ति । तस्मिन्मृतकल्पे शयाने स्वप्नव्यवहारात्तस्य
<note>(१) <quote>‘तत्कालमात्र एवाविर्भवनोपपतेः’</quote> इति ख पाठः ।</note>
