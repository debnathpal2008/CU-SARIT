<pb n="359"/>
इत्यव्यभिचरितक्रतुसंबन्धिसामोद्गीथादिद्वारा तदुपासनानां क्रतुसंबन्धः । अतः
कर्मसु नियता उद्गीथाद्युपास्तय इति ।।
एवं प्राप्ते बूमः---गोदोहनादिवदनियता उपास्तयः । यथा---‘चमसेनापः प्रण-
<!-- APPAYYA !-->
षयेति सिद्धांतयिष्यते । यदि तत्र विद्ययेति श्रुतिः प्रकरणमुल्लंघ्य क्र१त्वंगभूतमुपासना-
न्तरमपि विषयीकुर्यात्, तदा सर्वामप्यौपनिषदमात्मविद्यामाक्रामन्ती केन निवारयितुं
शक्या । अतस्तत्र यदेव विद्ययेति वाक्यस्य प्रकृतोद्गीथविद्यामात्रविषयत्वस्यैव सूत्रार्थ-
त्वात्तत एव कैमुतिकन्यायात् <quote>‘यश्चैवं वेदे’</quote>ति पूर्ववाक्यस्यापि तन्मात्रविषयत्वं सिद्ध्यती-
त्याप्त्यादिगुणकामविशिष्टविषयकैवोद्गीथविद्या क्रतुष्वनियता । अनियतत्वेऽपि साप्यंगमे-
वान्यास्त्वंगाबद्धोपासनाः क्रतुषु नियतांगानीत्येतत्सर्वमभिप्रेत्योपसंहरति---<pratika>अतः कर्म-
स्विति ।</pratika> एवं प्राप्ते सिद्धान्तः । अंगावबद्धोपासनानां क्रतुषु न नियमः । तेषां तदंगत्वा-
भावात् । तदभावश्च विनियोजकप्रमाणाभावात् । न च वाक्यं विनियोजकम् । <quote>‘उद्गी-
थमुपासीते’</quote>त्यादिषु क्रतूपासनासमभिव्याहाराश्रवणात् । न चाव्यभिचरितक्रतुसंबंधेनोप-
स्थिते क्रतौ पर्णतान्यायेन तदन्वयप्रतिपादकशब्दः कल्पनीयः । उक्तं यत्पर्णताया जु-
हूसंबन्धेऽप्यव्यापाररूपतया फलनिष्पादकत्वं न स्यादिति । तत्सिद्धये क्रतूपरागेण व्यापा-
ररूपतां सम्पादयितुं जुहूलिङ्गेन क्रतुमुपस्थाप्य तत्संबंधबोधकश्शब्दः कल्प्यते जुहूशब्द-
स्यैव वा जुहूसम्बंधिनि क्रतौ लक्षणा कल्प्यत इति । इहोपासनायाः स्वयं व्यापाररूपायाः
स्वतएव फलपर्यवसाने संभवति किमुद्गीथाद्युपस्थापितक्रतुसंबंधबोधकशब्दकल्पनादि-
व्यसनेन । यदिचाप्यभिचरितक्रतुसंबन्धसद्भावमात्रेण तदुपस्थापितक्रतुसंबन्धबोधक-
श्शब्दकल्पनादिनियमः । तदानीमाधानस्यापि आहवनीयाद्युपस्थापितक्रतुसंन्बधबोधकश-
ब्दकल्पनादिना तस्यापि क्रत्वंगत्वमंगीक्रियेत । न चाधानस्याग्निभिः फलत्त्वमस्ति न तू-
पासनानां केनचित्फलवत्त्वम् । अतस्तेषां क्रतुफलेन फलवत्त्वसिद्ध्यर्थं क्रतुसंबंधबोधक-
वाक्यकल्पनापेक्षास्तीति वाच्यम् । उपासनावाक्यशेषस्यैव फलसमर्पकतया विपरिणाम-
संभवे फलवत्कर्मांतरान्वयबोधकवाक्यकल्पनाद्यनपेक्षणात् । तस्माद्वाक्यशेषश्रुताय तस्मै
फलायोद्गीथाद्याश्रयत्वविशिष्टोपासनाविधिरित्येव युक्तम् । एवमुद्गीथादिश्रवणमस्योपास-
नार्थतायामेव दृष्टार्थता लभ्यते । निरालंबनध्यानासंभवेनोद्गीथादेरालंबनस्योपासनेना-
पेक्षितत्वात् । उपासनाश्रवणस्योद्गीथाद्यर्थत्वे त्वदृष्टार्थता स्यात् । उपासनेनोद्गीथादिषू-
त्पत्तिप्राप्तविकृतिनामसंभवेनादृष्टसंस्कारस्यैव वक्तव्यत्वात् । दृष्टादृष्टप्रयोजनपर्यवसाय्यन्व-
यद्वयसंभवे च दृष्टप्रयोजनपर्यवसाय्येवान्वयो ग्राह्यः । अत एव खलेवाली यूपो भवती-
त्यस्य यः खादिरादिः पुकृतिप्राप्तो यूपस्तस्य खलेवाल्याकृतिविधानपरतायामदृष्टार्थता
स्यादिति विधेर्दृष्टार्थत्वलिप्सया खलेवाल्या यूपकार्ये विधिराश्रितः । तस्माद्गोदोहनविधि-
वदाश्रित्यविधानरूपा अङ्गावबद्धोपासनाविधयः । न तु पर्णतादिविधिवत्क्रत्वंगत्ववि-
धिरूपाः । तमिमं न्यायं <quote>‘तन्निर्धारणानियम’</quote> इति सूत्रांशेन विवक्षितं हृदि निधायाह---
<pratika>गोदोहनादिवदनियता इति</pratika> । एवं च <quote>‘तेनोभौ कुरुत’</quote> इति वाक्यं गोदोहनन्यायप्रा-
प्तानियमानुवादकं न तु <quote>‘षोडशिनं गृह्णाती’</quote>ति विधितषोडशिग्रहणे नियमतः प्राप्ते तद-
<note>१ <quote>‘क्रत्वंगाश्रितं’</quote> इति, ख. पाठः ।</note>
