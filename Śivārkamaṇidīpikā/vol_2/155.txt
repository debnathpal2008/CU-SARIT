<pb n="155"/>
<p>किंच <pratika>।। सू ।। उपादानात् ।। ३५ ।।</pratika> <quote>‘प्राणानां विज्ञानेन विज्ञानमादाय’</quote> इत्यात्मनो ग्रहणशक्त्युपादानश्रवणात्
अकर्तुरुपादानायोगादात्मनः कर्तृत्वमित्यर्थः ।।</p>
<p>अपिच <pratika>।। सू ।। व्यपदेशाच्च क्रियायां न चेन्निर्देशविपर्ययः ।। ३६ ।। क्रियायाम्</pratika>=<quote>‘विज्ञानं यज्ञं तनुते’</quote>
इत्यादौ लौकिकवैदिकक्रियायाम् । <pratika>व्यपदेशाच्च</pratika>=विज्ञानशब्दवाच्यस्यात्मनः कर्तृत्वव्यपदेशात् । <pratika>न चेत्</pratika>=यदि विज्ञान-
शब्दो बुद्धिपरः जीवपरो नचेत् तर्हि <pratika>निर्देशविपर्ययः</pratika>=बुद्धेः करणत्वेन विज्ञानमिति कर्तृत्वनिर्देशस्य विज्ञानेनेति करणत्व-
विपर्ययः स्यादित्यर्थः ।।</p>
<p>ननु स्वतंत्रस्यात्मनः कर्तृत्वे अनिष्टं न कुर्यादिष्टमेव कुर्यादित्यत आह—<pratika>सू ।। उपलब्धिवदनियमः ।। ३७ ।।</pratika> यद्व-
दुपलब्धौ स्वतन्त्रोऽप्यात्मा इष्टमनिष्टं चोपलभते तद्वदिष्टमनिष्टं च साधयतीत्यनियम इत्यर्थः ।।</p>
<p>इतश्चात्मन एव कर्तृत्वं न बुद्धेरित्याह—<pratika>सू ।। शक्तिविपर्ययात् ।। ३८ ।।</pratika> बुद्धेः कर्तृत्वे करणशक्तिर्हीयेतेति भावः ।।</p>
<p>ज्ञानसाधनविध्यन्यथानुपपत्त्यापि आत्मनः कर्तृत्वं स्वीकार्यमित्याह—<pratika>सू ।। समाध्यभावाच्च ।। ३९ ।।</pratika> आत्मनोऽक-
र्तृत्वे <quote>‘आत्मा वा अरे द्रष्टव्य’</quote> इत्यादौ विहितस्य ब्रह्मसाक्षात्कारसाधनस्य समाधेरभावप्रसंगादात्मनः कर्तृत्वसिद्धिः ।।
अस्मिन्मते आनन्दतीर्थमते च <quote>‘विहारोपदेशात्’</quote> <quote>‘उपादानात्’</quote> इति विपर्ययेण चकारमन्तरा पृथग्योगविभागः ।।</p>
<head>इति भगवत्पादमते कर्त्रधिकरणम् ।। १४ ।।</head>
<head>अथ तक्षादिकरणम् ।। १५ ।।</head>
<p>तच्च कर्तृत्वमध्यस्तमात्मनीत्याहः—<pratika>सू ।। यथा च तक्षोभयथा ।। ४० ।।</pratika> अत्र <quote>‘असंगो ह्ययं पुरूषः’</quote> इत्यसंगत्वश्रुतेः
कर्तुरिष्टसाधनबोधकविधिवाक्येन विरोधोऽस्ति नवेति <pratika>संदेहः</pratika> । पूर्वोक्तशास्त्रार्थवत्त्वादिहेतुभिः कर्तृत्वस्य स्वाभाविकतया
तत्प्रतिपादकविधिशास्त्रेण विरोधोऽस्तीति <pratika>पूर्वपक्षः । सिद्धान्तस्तु</pratika>, न स्वाभाविकमात्मनः कर्तृत्वम् अपि त्वौपाधिकम् ।
यथां लोके उभयथा तक्षा वास्यादीनि करणान्यपेक्ष्य कर्ता सन् दुःखी भवति अनपेक्ष्य तु स्वरूपेणाकर्ता सुखी भवति
तथात्मापि बुद्ध‍यादिकरणान्यपेक्ष्य कर्ता संसरति अनपेक्ष्य तु स्वभावतोऽकर्ता परमानन्दघन एव भवति । विधिशास्त्रं तु
कर्तृत्वं विनानुपपन्नं तत्साधयति न तु तस्य स्वाभाविकत्वमपीति न तेनासंगत्वश्रुतेर्विरोध इति सिद्धम् ।।</p>
<head>इति भगवत्पादमते तक्षाधिकरणम् ।। १५ ।।</head>
<p><pratika>श्रीकण्ठमते,</pratika> ज्ञातृत्ववदात्मनः कर्तृत्वमस्ति न वेति <pratika>संदेहः</pratika> । कूटस्थस्यात्मनः कर्तृत्वासंभवात् बुद्धेर्वा प्रकृतेर्वा समु-
चितं तत्कर्तृत्वम् । आत्मा तदध्यासात्स्वस्मिन्नारोप्य कर्तेव प्रतिभातीत्यतस्तस्य कर्तृत्वमनुपपन्नमिति <pratika>पूर्वपक्षः । सिद्धा-
न्तस्तु</pratika>, विधिनिषेधशास्त्रयोर्वैयर्थ्यप्रसङ्गात्, <quote>‘एवमेवैष एतान्प्राणान्गृहीत्वा स्वे शरीरे यथाकामं परीवर्तते’</quote> इत्युपादान-
विहारोपदेशाभ्यां, <quote>‘विज्ञानं यज्ञं तनुते’</quote> इत्यादिना यज्ञादौ कर्तृत्वव्यपदेशात्, बुद्धिविवक्षायां <quote>‘विज्ञानेन’</quote> इति करणवि-
भक्तिनिर्देशस्य विपर्ययप्रसंगाच्च प्रकृतेः कर्तृत्वे उपलब्ध्यनियमवत्फलानियमप्रसंगात्, भोक्तृत्वशक्तिविपर्ययप्रसक्तेः प्रकृते-
रन्योऽस्मीति समाध्यभावप्रसङ्गाच्च, आत्मा कर्तैव । तस्मादात्मन एव कर्तृत्वं न बुद्धेर्नापि प्रकृतेरिति निर्णयः ।। इति ।।
यद्यपि संदेहपूर्वपक्षादिकमविशिष्टमेव शांकरमतादिति वक्तुमुचितं तथापि केषांचित्सूत्राणामर्थवर्णनप्रकारः परं किंचिदिव
भिद्यते । तच्च स्वयं सुबोधमिति नात्र प्रपञ्च्यते ।। <pratika>रामानुजमते</pratika>, अत्रापि <quote>‘यथा च तक्षोभयथा’</quote> इत्यन्तं श्रीकण्ठमत-
वदेकमधिकरणम् । प्रधानस्यैव कर्तृत्वादात्मनो न कर्तृत्वमिति <pratika>पूर्वपक्षः । सिद्धान्तसूत्रार्थवर्णना</pratika>दिकमन्यत्सर्वमवि
शिष्टमेव श्रीकण्ठमतादिति विरम्यते विवरणतः । अन्तिमसूत्रस्य यथा तक्षा इच्छायां करोति अन्यदा न करोतीति
व्यवस्था एवमात्मनः कर्तृत्व एव सा व्यवस्था युज्येत । बुद्ध‍यादीनामचेतनत्वाच्चेतनधर्मत्वाच्चेच्छाया इत्यर्थः ।। इति ।।</p>
<p><pratika>आनन्दतीर्थमते, <quote>‘परात्तु तच्छ्रुतेः’</quote></pratika> इत्याद्युत्तराधिकरणसूत्रयोरप्यत्रैवाधिकरणेऽन्तर्भावः । सूत्रयोगविभागादिकं
शांकरमतवदेव । संदेहपूर्वपक्षादिकमप्यविशिष्टं पूर्वस्मात्प्रायशः । अत्राधिकरणे जीवकर्तृत्वाकर्तृत्वविषयश्रुतिविरोधः परिह्रियते ।
सूत्रार्थवर्णने परमस्ति किंचिदिव वैलक्षण्यमिति तन्मात्रं निरूप्यते—<pratika>सू ।। कर्ता शास्त्रार्थवत्त्वात् ।। ३३ ।। जीवोऽपि
कर्ता</pratika> । कुतः । तथासत्येव <pratika>शास्त्रार्थवत्त्वात्</pratika>=विधिनिषेधरूपशास्त्रस्य प्रयोजनवत्त्वात् अन्यथा वैयर्थ्यप्रसंगादित्यर्थः ।।</p>
<p><pratika>सू ।। विहारोपदेशात् ।। ३४ ।।</pratika> मुक्ताव/?/पि <quote>‘जक्षन्क्रीड’</quote> न्निति विहारकर्तृत्वोक्तेः जीवः परमार्थत एव कर्ता न
काल्पनिककर्तेत्यर्थः ।।</p>
<p><pratika>सू ।। उपादानात् ।। ३५ ।।</pratika> जीवस्य मोक्षार्थे साधनाद्यनुष्ठानदर्शनात्ततः फलदर्शनाच्च न जीवः संसारेऽपि काल्प-
निककर्तेत्यर्थः ।।</p>
<p><pratika>सू ।। व्यपदेशाच्च क्रियायां न चेन्निर्देशविपर्ययः ।। ३६ ।। क्रियायाम्</pratika>=<quote>‘आत्मानमेव लोकमुपासीते’</quote> त्युक्तो
पासनक्रियायाम् । <pratika>व्यपदेशाच्च</pratika>=जीवस्य कर्तृत्वोक्तेश्च । <pratika>न चेत्</pratika>=जीवः कर्ता न चेत् । <pratika>निर्देशविपर्ययः=निर्दे-
शस्य=जीवस्य</pratika> कर्तृत्वेनेश्‍वरस्य कर्मत्वेन वचनस्य । <pratika>विपर्ययः</pratika>=<quote>‘आत्मैवोपासीते’</quote>त्येवंरूपवैपरीत्यं स्यादित्यर्थः ।।</p>
