<pb n="465"/>
<p>अथ रश्म्यनुसार्यधिकरणम् ।। ८ ।।
<sutra>सू ।। रश्म्यनुसारी ।। १७ ।।</sutra>
पूर्वत्र साधकस्य हृदयगतपरमेश्वरानुगृहीतस्य मूर्धन्यनाड्या निर्गम उक्तः ।
निर्गतस्य तदूर्द्ध्वगमनं निशि दिवा च संभवति न वेति संशयः । किं तावत् प्रा-
प्तम् ? <quote>‘यत्रैतदस्माच्छरीरादुत्क्रामत्यथैतैरेव रश्मिभिरूर्द्ध्वमाक्रमत’</quote> इति समुत्क्रा-
न्तस्य रश्मिसंबन्धेनोर्द्ध्वदेशाक्रमणमवगम्यते । रश्मिसंबन्धस्तु दिवैव संभवति,
न तु रात्राविति प्राप्ते ब्रूमः । उत्क्रान्तो विद्वान् रश्मिसंबन्धादेवोर्द्ध्वं गच्छ-
तीति सत्यम् । स तु दिवा च रात्रौ च संभवति । निदाघेषूष्मदर्शनेन निश्यपि
रश्मिसत्त्वात् । तस्माद्दिवा च रात्रौ च रश्म्यनुसारी गच्छत्यूर्द्ध्वमिति निर्णयः ।।
आशङ्क्य परिहरति---
<sutra>सू ।। निशि नेति चेन्न संबन्धस्य यावद्देहभावित्वाद्दर्शयति च ।। १८ ।।</sutra>
निशि मृतस्यापि रश्मिसंबन्धेन ब्रह्मप्राप्तिरभिहिता । सा न संभवति, <quote>“दिवा
च शुक्लपक्षश्च उत्तरायणमेव च । मुमूर्षतां प्रशस्तानि विपरीतं तु गर्हितम् ।।”</quote>
इति निशामरणनिन्दनात् । इति चेन्न । संसारबन्धस्य यावद्विद्याभावि-
त्वात् । विद्याया अनारब्धकार्येषु बन्धहेतुषु कर्मसु नाशितेषु अनुवर्तमानस्य प्रा-
रब्धस्यापि यावच्चरमदेहावसानभावित्वाच्चरमदेहावसाने प्रारब्धेऽपि नष्टे सति
पुनर्ब्रह्मप्राप्तिविघ्नहेत्वभावात् । तथा दर्शयति श्रुतिः ‘तस्य तावदेव चिरं यावन्न</p>
<!-- APPAYYA !-->
<head>अथ रश्म्यनुसार्यधिकरणम् ।। ८ ।।</head>
<p><pratika>सू॰ ।। रश्म्यनुसारी ।। १७ ।।</pratika> मूर्धन्यनाड्या निष्क्रमणे विचारिते तदनन्तरभावि-
रश्मिभिरूर्द्ध्वाक्रमणमधिकृत्य विचार्यत इति सङ्गतिः । विदुष ऊर्द्ध्वदेशाक्रमणकारणानां
सूर्यरश्मीनां रात्रौ सत्वाऽसत्वाभ्यां तस्य निशामरणनिन्दाविषयत्वाऽविषयत्वाभ्याञ्च सं-
शयः । विदुषो निशि मृतस्य ऊर्द्ध्वगतिर्न संभवति । तत्कारणानां सूर्यरश्मीनामभावात्
निशास्वनुभूयमानस्योष्मण आग्नेयत्वेनाप्युपपत्तेः । ज्योतिश्शास्त्रप्रक्रियया चन्द्रमण्डलमनु-
प्रविष्टाः सूर्यरश्मय एव चन्द्ररश्मय इत्यङ्गीकारेऽपि दर्शादिरात्रिषु तेषामप्यभावात् । न
च निशि मृतस्य विदुषो विनापि सूर्यरश्मीनूर्द्ध्वगतिः शङ्कनीया । एतैरेव रश्मिभिरित्यव-
धारणविरोधात् । न च निशि मृतस्य विदुषो मूर्धन्यनाड्या निष्क्रान्तस्य यावदुदयं सूर्य-
रश्मिप्रतीक्षणेनोर्द्ध्वगतिर्वाच्या । <quote>‘स यावत् क्षिप्येन्मनस्तावदादित्यं गच्छे’</quote>दिति शैघ्य्रवचन-
विरोधात् । तथा निशामरणनिन्दनस्य विद्वदविद्वत्साधारण्येन प्रवृत्तत्वादपि निशि मृतस्य
विदुषो न संभवत्यूर्द्ध्वगतिरिति पूर्वः पक्षः । सिद्धान्तस्तु निश्यपि विद्वान्सूर्यरश्म्यनुसारी
ऊर्द्ध्वं गच्छति ग्रीष्मे दिवा सौरातपोष्मप्रकर्षे सत्येव रात्रावूष्मदर्शनेन तस्य सूर्यसंबन्धित्वा-
वागत्या रात्रावपि सूर्यरश्मीनामनुवृत्त्यवधारणादिति । अथ निशामरणनिन्दारूपपूर्वपक्ष-
हेत्वन्तरनिराकरणार्थं सूत्रम् ।।<pratika>स॰ ।। निशि नेति चेन्न संबन्धस्य यावद्देहभावि-
त्वाद्दर्शयति च ।। १८ ।। यावद्विद्याभावित्वादिति</pratika> । विद्याशब्देन विद्यादेहो विव-
