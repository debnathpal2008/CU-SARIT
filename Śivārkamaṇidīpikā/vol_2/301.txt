<pb n="301"/>
इति प्राप्ते ब्रूमः---अनुक्तमपि वसिष्ठत्वादिकमुपसंहार्यमेव, एवंशब्देनानुक्त-
गुणानामप्युक्तगुणवत् परामर्शात्, प्राणस्य गुणिन एकत्वेन गुणानामपि बुद्धि-
स्थत्वात् । यथा देवदत्तो मधुरायामध्यापयन् दृष्टः पुनर्माहिष्मत्यामनध्यापय-
<!-- APPAYYA !-->
ध्यायच्छिश्य एत्र अथैनत्प्राणः प्रविवेश तत्तत एव समुत्तस्था’</quote> विति । अत्र सह शरीरा-
दुत्क्रांतेषु सर्वेषु प्राणेषु मुख्यप्राणप्रवेशात्प्रागेव शरीरं प्रविष्टानां वागादीनां मुख्यप्राण-
निरपेक्षमभिवदनादिकार्यकारित्वं स्पष्टमेवोक्तम् । भाष्ये तु <quote>‘त्रिभिरपि वागादिकरणग्राम-
स्थिते’</quote>रित्यादिकमुपाख्यानगतार्थो यथा तथा वा भवत्वित्यनादरेणोक्तम् । अस्तु वा
कोषीतकिशाखायामपि वागादीनां प्राणाधीनस्वकार्यत्वं कथंचित्सूचितमित्येतत् । तावता
प्राणे वागादिगतकार्यकरणसामर्थ्याधायकत्वमात्रं श्रैष्ठ्योपपादकत्वेनानुसंधेयं सिध्यति न
तु विशिष्य तद्गतवसिष्ठत्वादिनिमित्तत्वमपि । न च वागादिषु तत्तत्कार्यकरणसामर्थ्यसा-
मान्यमेव वसिष्ठत्वादिकमिति वाच्यम् । वाचो वसिष्ठत्वं वाग्मिनः सद्व्यवहारजननेन वसु-
मत्तमत्वसंपादकत्वं चक्षुषः प्रतिष्ठात्वं चक्षूष्मतस्समविषमभूतलादिप्रदर्शनेन प्रतिष्ठासंपाद-
कत्वं श्रोत्रस्य सम्पत्त्वं वेदशास्त्रतदर्थश्रवणादिसंपादनेन सम्पत्करत्वं मनस आयतनत्वं सन्नि-
हितस्रक्व्रदनादिविषयज्ञानरूपभोगायतनत्वमिति छांदोग्यवाजसनेयकयोर्वसिष्ठत्वादिवेदन-
फलकीर्तनानुगुण्येन <quote>‘चक्षुषा हि समे च दुर्गे च प्रतितिष्ठति श्रोत्रेण हीमे सर्वे वेदा अभिस-
म्पन्ना’</quote> इति वाजसनेयगतवाक्यशेषानुसारेण चावगमात्। न च सामान्यानुसंधाने तदं-
तर्गतयावद्विशेषानुसंधाननियमोऽस्ति । तन्नियमसत्त्वे च वागादिदोषेणैव पापिष्ठत्वादेरपि
प्राप्तेस्तस्याप्यत्रानुसंधेयत्वप्रसंगः । अशक्यं चानन्तकार्यव्यक्तीकरणसामर्थ्यानुसंधानम् ।
अपि च ज्येष्ठत्वं कौषीतकिशाखायां प्राणस्य सर्वथैव नाम्नातम् । तस्यां तत्संग्रहे का
गतिः । तस्मादेवंशब्देन निवारितं ज्येष्ठत्ववसिष्ठत्वादिकं नोपसंहार्यमिति । ननु छांदोग्ये
तावदुद्गीथविद्यास्तोभाक्षरविद्यासमस्तसामविद्याप्रपञ्चेषु मधुविद्यागायत्रीविद्याज्योतिर्वि-
द्यापुरुषविद्यासु मनोब्रह्मेत्यादिविद्यासु संवर्गविद्याषोडशकलविद्योपकोसलविद्याप्राणवि-
द्यापञ्चाग्निविद्यावैश्वानरविद्यादिषु प्रायेण फलवाक्येषु एवंशब्दः श्रूयते । एवं बृहदारण्य-
कगतविद्यास्वपि तासु सर्वास्वपि शाखान्तरगतगुणोपसंहारो न स्यात् । किं बहुना । कर्म-
काण्डेऽपि <quote>‘य एवं विद्वान्पौर्णमासीं यजते’</quote> <quote>‘य एवं विद्वांसः पंचदशरात्रमासत’</quote> इत्यादि-
वाक्येष्वेवंशब्दः कर्मैक्यात् शाखान्तरतः प्राप्तानां गुणानां वेदनविचारणद्वारा तदुपसं-
हारनिराकरणार्थः स्यादिति कर्मस्वपि सकलांगोपसंहारो न स्यादिति चेदस्तु नाम । पूर्व-
पक्षिणः किं हीयते । न हि प्राणविद्यामेवाधिकृत्येदमधिकरणं प्रवृत्तं किं तु ब्रह्मविद्यासू-
पसंहार्यानुपसंहार्यविभागे न्यायं दर्शयितुं प्राणविद्या केवलं लक्षीकृता । तथा च न्याय-
साम्यात् ब्रह्मविद्यास्वेवंशब्दे सत्यपि एतदधिकरणसिद्धांतन्यायेनोपसंहारस्सिध्यन्प्रसंगा-
त्कर्मस्वप्युपकरोतु । तस्मात्पूर्वपक्षिणो विषयान्तराणामप्यास्कन्दनं न दोषः । एवं प्राप्त
इति । अत्रायमाशयः । फलपरवाक्यम्नातस्यैवंशब्दस्य शाखान्तराम्नातगुणनिवारणपर-
त्वमपि कल्पयितुं न युक्तम् । भिद्येत हि तदा वाक्यम् । न च फलसंयोगच्छांदोग्यादि-
शाखान्तरप्राप्तोऽनूद्यतां, वाक्यस्य गुणान्तरनिराक१रण एव तात्पर्यमस्त्विति वाच्यम् ।
<note>(१) <quote>‘निराकरणपरत्वमेवास्त्विति’</quote> इति. ख. पाठः ।</note>
