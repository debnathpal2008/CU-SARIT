<pb n="467"/>
<p>र्यते । <quote>“यत्र काले त्वनावृत्तिमावृत्तिं चैव योगिनः । प्रयाता यान्ति तं कालं
वक्ष्यामि भरतर्षभ ।।”</quote> <quote>“अग्निर्ज्योतिरहः शुक्लः षण्मासा उत्तरायणम् । तत्र प्र-
याता गच्छन्ति ब्रह्म ब्रह्मविदो जनाः ।। धूमो रात्रिस्तथा कृष्णः षण्मासा दक्षि-
णायनम् । तत्र चान्द्रमसं ज्योतिर्योगी प्राप्य निवर्तते ।। शुक्लकृष्णे गती ह्येते
जगतः शाश्वते मते । एकया यात्यनावृत्तिमन्ययाऽऽवर्तते पुनः ।।”</quote> इति । तस्मा-
दविद्वद्विषया निशादक्षिणायननिन्देत्ययुक्तमिति शङ्कोत्तरमिदं सूत्रम् । विदु-
षामर्चिरादिगतिः, तद्विपरीताऽन्येषामिति योगिनो योगयुक्तान्प्रति योगाङ्गतया
प्रतिदिनमनुस्मर्तव्ये देवयानपितृयानाख्ये एते गती इति स्मर्यते <quote>‘यत्र काले त्व-
नावृत्तिम्’</quote> इत्यादिना । न तु विदुषः प्रति मरणकालविशेषः स्मर्यते । <quote>“नैते सृती
पार्थ जानन् योगी मुह्यति कश्चन । तस्मात् सर्वेषु कालेषु योगयुक्तो भवार्जुन ।।”</quote>
इत्युपसंहारात्, <quote>‘अग्निर्ज्योतिः’</quote> <quote>‘धूमो रात्रिः’</quote> इति श्लोकयोर्देवयानपितृयानग-
तिप्रत्यभिज्ञानाच्च । <quote>‘यत्र काले तु’</quote> इति कालशब्दस्त्वातिवाहिकगणस्य काल-
भिमानिदेवताभूयस्त्वात् । अतः सर्वेथा विदुषां ब्रह्मप्राप्तौ निशादक्षिणायनकृ-
ष्णपक्षनिषेधो नास्त्येव । यदा देहापगमस्तदानीमेव तत्प्राप्तिरिति ।।
इति दक्षिणायनाधिकरणम् ।। ९ ।।
इति श्रीकण्ठशिवाचार्यविरचिते ब्रह्ममीमांसाभाष्ये चतुर्थाध्यायस्य
द्वितीयः पादः ।। ४ ।। २ ।।
<!-- APPAYYA !-->
शब्दो योगिनां मुमुक्षूणामेवावृत्त्यनावृत्तिहेतुनिशादिपदं दक्षिणायनोत्तरायणरूपमरणका-
लरूपविशेषपरमित्यभिप्रायेणाक्षेपः । तं कालं वक्ष्यामीति प्रतिज्ञाय मार्गद्वयपर्वणामु-
पदेशात् कालशब्दः कालाभिमानिदेवताबहुलातिवाहिकगणपरः । <quote>‘आवृत्तिं चैव यो-
गिना’</quote> मिति योगिशब्दो न ममुक्षुमात्रविषयः किन्त्वावृत्त्यनावृत्तिभाजामैश्वर्यार्थिनां ममु-
क्षूणां च योगिनां साधारण इति परिहारः ।। <pratika>इति दक्षिणायनाधिकरणम् ।। ९ ।।</pratika></p>
<p>इति श्रीशिवातिवादिमूर्द्धन्यशिवदर्शनस्थापनधुरन्धरसकलदेवभूदेवप्रतिष्ठापक-
<pratika>श्रीमच्चन्नबोम्मभूपालहृदयकमल</pratika>कुहरविहरमाण<pratika>श्रीसाम्बशिवप्रेरितस्य
श्रीम</pratika>द्भरद्वाजकुलजलधिकौस्तुभश्रीविश्वजिद्याजि<pratika>श्रीरङ्गराजाध्वरिवर-
सूनोरप्पय्यदीक्षितस्य</pratika> कृतौ <pratika>श्रीकण्ठशिवाचार्यविरचितब्रह्म-
मीमांसाभाष्य</pratika>व्याख्यायां शिवार्कमणिदीपिकाख्यायां
चतुर्थस्याध्यायस्य द्वितीयः पादः ।। ४ ।। २ ।।</p>
<!-- APPAYYA !-->
<head>नयमणिमालायाम्</head>
<head>अथ दक्षिणायनाधिकरणम् ।। ८ ।।</head>
<p><sutra>सू॰ ।। अतश्चायनेऽपि दक्षिणे ।। १९ ।। योगिनः प्रति स्मर्यते स्मार्ते चैते ।। २० ।।</sutra>
<lg><l>एवमपि दक्षिणायनमृतस्य न ब्रह्मलोकगतिः । कथमन्यथोत्तरायणकालं भीष्मः प्रतीक्षेत ।। ३७१ ।।</l></lg>
<lg><l>विद्याफलनैयत्यात्तदा मृतस्यापि सास्त्येव । भीष्मस्य तु प्रतीक्षा कर्तुं स्वच्छन्दमृत्युताप्रथनम् ।। ३७२ ।।</l></lg></p>
<head>इति दक्षिणायनाधिकरणम् ।। ९ ।।</head>
<head>इति श्रीमदप्पय्यदीक्षितकृतौ अधिकरणसारसङ्ग्रहे नयमणिमालाख्ये
तृतीयपरिच्छेदे तुरीयाध्यायस्य द्वितीयः पादः ।। ४ ।। २ ।।</head>
