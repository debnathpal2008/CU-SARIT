<pb n="124"/>
यदुक्तमुत्पत्तिर्गौणीति तत्राह—
<sutra>सू॰ ।। गौण्यसंभवाच्छब्दाच्च ।। ३ ।।</sutra>
<quote>‘तत्तेजोऽसृजते’</quote> ति तेजसः प्रथमसृष्टिवचनात् <quote>‘आकाशस्संभूत’</quote> इति श्रु-
तिर्गौणी, तस्य निरवयवस्य उत्पत्त्यसंभवात् <quote>‘वायुश्चांतरिक्षं चैतदमृत’</quote>मिति
नित्यत्वशब्दाच्च ।।
<sutra>सू॰ ।। स्याच्चैकस्य ब्रह्मशब्दवत् ।। ४ ।।</sutra>
एकस्य संभूतशब्दस्याकाशे गौणत्वमन्यत्र मुख्यत्वमनुषङ्गेऽपि श्रवणादा-
वृत्ताविव संभवत्येव । यथैकस्य ब्रह्मशब्दस्य <quote>‘तस्मादेतद्व्रह्म नाम रूपमन्नं च
जायत’</quote> इति प्रकृतौ गौणत्वं <quote>‘तपसा चीयते ब्रह्मे’</quote> ति मुख्यत्वमावृत्तौ तद्वद-
त्रापि । तस्मादाकाशोत्पत्तिरयुक्तेति ।।
अथ परिहार उच्यते—
<sutra>सू ।। प्रतिज्ञाहानिरव्यतिरेकात् ।। ५ ।।</sutra>
<quote>‘येनाश्रुतं श्रुतं भवती’</quote> त्येकविज्ञानेन सर्वविज्ञानप्रतिज्ञाया अहानिर्वियदा-
<!-- APPAYYA !-->
वत्त्वश्रुतिबलादेव पतत्र्यादिपतनदेशत्वसिद्धिश्चेति द्रष्टव्यम् । पूर्वपक्षबीजोद्धाटनार्थमु-
त्तरसूत्रद्वयम्—<pratika>सू ।। गौण्यसंभवाच्छब्दाच्च ।। ३ ।।</pratika> <quote>‘असंभवा’</quote>दित्यनेन श्रुत्यर्था-
पत्त्यनुमानविरोधादुत्पत्त्यसंभव उक्त इति व्याचष्टे—<pratika>तत्तेज इति</pratika> । (ते१जसः प्राक्सृज्य-
सद्भावे तस्य प्रथमं सृष्टिश्रवणं नोपपद्यत इति अर्थापत्तिः ।) <pratika>निरवयवस्येति</pratika> । निरव-
यवस्योत्पादिका सामग्री न संभवतीत्यनुकूलतर्कसहकृते निरवयवत्वहेतौ नोपाधिसंभव
इति भावः । <pratika>सू ।। स्याच्चैकस्य ब्रह्मशब्दवत् ।। ४ ।।</pratika> <quote>‘तस्मादेतद्ब्रह्मे’</quote> त्यत्र ब्रह्मशब्दः
कार्यब्रह्मरूपहिरण्यगर्भादिपरः इति (के२चित्) । वक्तव्यं च वियदुत्पत्तिवादिनापि
<quote>‘आकाशवत्सर्वगतश्च नित्य’</quote> इति श्रुतौ सकृच्छ्रुतयोर्नित्यसर्वगतशब्दयोरेकत्र गौणत्वम-
न्यत्र मुख्यत्वं च । अतस्तन्न दोष इत्यापादयितुं शक्यत इत्यपि द्रष्टव्यम् । <pratika>सू ।। प्रति-
ज्ञाहानिरव्यतिरेकात् ।। ५ ।।</pratika> यत्र तेजसः प्रथमं सृष्टिः श्रुता तत्रैव छांदोग्ये मृत्पिण्ड-
घटशरावादिदृष्टांतोदाहरणपूर्वकम् एकविज्ञानेन सर्वविज्ञानं प्रतिज्ञातं तत आपतद्वि-
यदादेः ब्रह्मकार्यत्वं तत्र वियत्सृष्ट्यश्रवणमात्रेण प्रत्याख्यातुं न शक्यते । अश्रुतस्यापि
गुणोपसंहारन्यायतः प्राप्तिसंभवेनाश्रवणस्यान्यथोपपत्तेरनुमानमप्यप्रयोजकम् । निरव-
यवद्रव्यस्यापि कार्यत्वसंभवात् उदाहृतप्रतिज्ञया सर्वस्यापि प्रपञ्चस्य मृत्पिण्डघटशरावादि-
न्यायादेककार्यत्वावधारणेन द्रव्याणामवयवसंयोगारभ्यात्वासिद्धेः । दृष्टान्तरूपोपपत्त्यु-
पन्यासपूर्विका प्रतिज्ञा च तात्पर्यलिङ्गवत्त्वात्तद्रहिताभ्यो <quote>‘वायुश्चान्तरिक्षं चे’</quote> त्यादिश्रुतितो
बलवतीति प्रतिज्ञाबलादेव पूर्वपक्षावलंबनहेतुत्रयनिराकरणसिद्धिमभिप्रेत्य सूत्रं व्याचष्टे—
<pratika>येनाश्रुतमिति</pratika> । ननु, ब्रह्मज्ञानेनाज्ञातस्यापि ज्ञानमात्रं प्रतिज्ञातं न सर्वस्य ज्ञानं तत्तु
तेजःप्रभृतिविषयत्वेनाप्युपपन्नमित्याशङ्क्याह—<pratika>सर्वविज्ञानेति</pratika> । <quote>‘येनाश्रुत’</quote> मित्यादौ
अश्रुतादिशब्दास्संकोचकाभावात् <quote>‘कस्मिन्नु, भगवो विज्ञाते सर्वमिदं विज्ञात’</quote> मिति
<note>१ ( ) एतद्रेखांकितं वाक्यं ख पुस्तके नास्ति ।</note> <note>२ <quote>‘केचित्’</quote> इत्येतत ख पुस्तके नास्ति ।</note>
