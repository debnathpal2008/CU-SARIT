<pb n="506"/>
शरीरपरिग्रहे यादृशानीश्वरस्य शरीराणि नीलकण्ठत्वादिलक्षणानि तादृशानि
तत्सादृश्यभाजामिति । केचित् <quote>‘नीलग्रीवाः शितिकण्ठा’</quote> इत्यादिश्रय/?/णादिति ।
एवं ज्ञाने वेदान्तजन्ये योगे यमादिरूपे परमेश्वरविषये ये निरता निष्णातास्ता-
दृशं पदं परमशिवस्य प्राप्तास्तेषां पूर्वोक्तगुणानां शिवसदृशानां <quote>‘घोरे’</quote> निरति-
शयतापरूपत्वात् दुस्सहे <quote>‘संसारमण्डले न पुनरावृत्तिः’</quote> न पुनः संसारधर्मान्वय
इति । तस्मात् <quote>‘ब्रह्मलोकमभिसंपद्यते न च पुनरावर्तत’</quote> इति श्रुतेः सर्वज्ञस्य सर्व-
शक्तेः सर्वैश्वर्यसंपन्नस्य सर्वानुग्राहकस्य सर्वकर्मसमाराध्यस्य निरस्तसमस्तदो-
षकलङ्कस्य निरतिशयमङ्गलगुणरत्नाकरस्य विरूपाक्षस्य परब्रह्मण उमापतेर्लोकं
निरवधिकानन्दप्रकाशं नित्यमक्षयमभिसंपन्नाः सर्वज्ञत्वादियोगिनोऽनावृत्तिभया
वर्तन्ते तत्रेति ।। एतदुक्तं भवति---<quote>‘यत्र देवा अमृतमानशानास्तृतीये धामान्य-
भ्यैरयन्त’</quote> इत्यादिषु श्रुतानि निरतिशयानन्दप्रकाशघने ब्रह्मणि शिवे सामरस्य-
मुपगता मुक्ताः प्रकाशवपुषः सर्वज्ञाः सर्वगताः शान्ता नित्यपरमैश्वर्याधारा निः-
शेषविगलितमलावरणाः सर्वत्र तद्दर्शिनस्तदात्मानस्तदीये परमाकाशलक्षणे धा-
मानि स्वाभिमतानि प्राप्य स्वेच्छोपगतसकलकामास्तेन सह सदा विद्योतन्ते
सर्वत्रेति सर्वं समञ्जसमेव ।। इति अनावृत्त्यधिकरणम् ।। ८ ।।
श्वेताचार्यपदद्वन्द्वशुश्रूषाद्योतिताध्वना ।
कृतमेतन्मया भाष्यं केवलं भक्तिमात्रतः ।।
इति श्रीकण्ठशिवाचार्यविरचिते ब्रह्ममीमांसाभाष्ये चतुर्थाध्यायस्य
चतुर्थः पादः ।। ४ ।। ४ ।।
समाप्तश्चतुर्थोऽध्यायः ।
<!-- APPAYYA !-->
प्रतिषिध्यते । सदेहत्वदशायां शिवसारूप्यनियमं किञ्चिदाहुरित्याह---<pratika>शरीरपरिग्रह
इति</pratika> । उक्तं पुराणश्लोकानामर्थं निगमयति---<pratika>तस्मादिति</pratika> । <quote>‘एतदुक्तं भवती’</quote>त्यादिना
तु वर्णितं पुराणवचनानामर्थं <quote>‘यत्र देवा अमृतमानशाना’</quote>इत्यादितैत्तिरीयारण्यकमन्त्रता-
त्पर्यविषयत्वप्रदर्शनेन स्थिरीकरोतीत्यशेषमतिमङ्गलम् ।। इत्यनावृत्त्यधिकरणम् ।। ८ ।।</p>
<p><pratika>इति श्रीमदनुकूलगोत्रगण्डरगण्डप्रजमेच्चुगण्डपण्डितपुण्डरीकषण्डमार्ताण्डपञ्च-
पाण्ड्यपूजालिङ्गबलालरायमनोभयंकरबंद्यवरायस्थापनाचार्यनेल्लूरुवीरक्षेत्रभा-
रतीकमलगंडरगंडकूडिविच्चुवरनायकरगण्डआदितप्पुवरगंड कूडिकादुवर-
नायकरगण्डरूपनारायणशिवातिवादिमूर्धन्यशिवदर्शनस्थापनाचार्यम-
हादेवप्रतिष्ठापरिनिष्ठितश्रीचिन्नबोम्मभूपालकारितायांश्रीभरद्वा</pratika>-
जकुलजलधिकौस्तुभश्रीविश्वजिद्याजि<pratika>श्रीरङ्गराजाध्वरिवरसूनोर-
प्पय्यदीक्षितस्य</pratika> कृतौ <pratika>श्रीकण्ठशिवाचार्यविरचितब्रह्ममी-
मांसाभाष्य</pratika>व्याख्यायां शिवार्कमणिदीपिकाख्यायां च-
तुर्थस्याध्यायस्य चतुर्थः पादः ।। ४ ।। ४ ।।</p>
<head>श्रीचिन्नबोम्मभूपालकारिता शिवार्कमणिदीपिका समाप्ता ।।</head>
