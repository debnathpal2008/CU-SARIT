<pb n="041"/>
एवं सकलदोषकलङ्करहितशब्दप्रमाणैकसिद्धसर्वशक्तिसंपद्विलासे परमेश्वरे शिवे
परब्रह्मणि सम्भावनाऽस्म्भावनाविचारः सर्वोऽपि निरवकाश एव ।।
इति कृत्स्नप्रसक्त्यधिकरणम् ।। ९ ।।</p>
<!-- APPAYYA !-->
<head>हरति—एवमिति । इति कृत्स्नप्रसक्त्यधिकरणम् ।। ९ ।।</head>
<head>नयमणिमालायाम्</head>
<head>अथ कृत्स्नप्रसक्त्यधिकरणम् ।। ९ ।।</head>
<sutra>सू ।। कृत्स्रप्रसक्तिर्निरवयवत्वशब्दकोपो वा ।। २६ ।। श्रुतेस्तु शब्दमूलत्वात् ।। २७ ।। आत्म-
नि चैवं विचित्राश्च हि ।। २८ ।। स्वपक्षदोषाच्च ।। २९ ।। सर्वोपेता च तद्दर्शनात् ।। ३० ।। विकरण-
त्वान्नेति चेत्तदुक्तम् ।। ३१ ।।</sutra>
<lg><l>कृत्स्नं यदि परिणमति ब्रह्म तदा नावशिष्येत । अंशेन चेत्तदानीं निरंशतोक्तिर्विरुध्येत ।। १०३ ।।</l></lg>
<lg><l>एतादृशाः प्रधाने परमाण्वादौ च दोषाः स्युः । यत्नात्समर्थनं चेच्छ्रुतिमूलस्यैव तद्युक्तम् ।। १०४ ।।</l></lg>
<head>इति कृत्स्नप्रसक्त्यधिकरणम् ।। ९ ।।</head>
<head>सूत्रार्थचन्द्रिकायाम्</head>
<head>अथ कृत्स्नप्रसक्त्यधिकरणम् ।। ९ ।।</head>
<sutra>सू ।। कृत्स्नप्रसक्तिर्निरवयवत्वशब्दकोपो वा ।। २६ ।। श्रुतेस्तु शब्दमूलत्वात् ।। २७ ।। आत्मनि चैवं
विचित्राश्च हि ।। २८ ।। स्वपक्षदोषाच्च ।। २९ ।। सर्वोपेता च तद्दर्शनात् ।। ३० ।। विकरणत्वान्नेति
चेत्तदुक्तम् ।। ३१ ।।</sutra>
<p><pratika>भगवत्पादमते</pratika>, पूर्वं क्षीरादिदृष्टान्तकथनेन ब्रह्मणः परिणामित्वभ्रमोत्पत्तेः तन्निरसनमनेन क्रियत इति कार्यकारण-
भावसंगत्येदमाह—<pratika>सू ।। कृत्स्नप्रसक्तिरित्यादि</pratika> । सावयवस्यैव नानाकारेण परिणाम इति न्यायेन निरवयवाद्ब्रह्मणो
जगत्सर्गं ब्रुवन्समन्वयो विरुध्यते न वेति संदेहे <pratika>पूर्वः पक्षः</pratika> । ब्रह्मणो निरवयवस्य परिणामित्वाभ्युपगमे कृत्स्नस्य ब्रह्मणः
कार्याकारेण परिणामप्रसक्त्या कार्यातिरिक्तं ब्रह्म न स्यात्, सावयवस्य तदभ्युपगमे एकांशपरिणामेऽप्यपरांशस्थिति-
संभवात्कृत्स्नप्रसक्त्यभावेऽपि <quote>‘निष्कल’</quote>मित्यादिनिरवयत्वशब्दकोपः स्यात्, उभयपक्षेऽप्यनित्यत्वप्रसंगाद्ब्रह्मण उपादा-
नत्ववादी समन्वयो विरुध्यत इति । <pratika>सिद्धान्तस्तु, सू ।। श्रुतेस्तु शब्दमूलत्वात् ।। २७ ।।</pratika> तुशब्दः पूर्वपक्षं
निरासयति । श्रुतौ ब्रह्मणो जगदुपादानत्वश्रवणात् <quote>‘तावानस्य महिमे’</quote> त्यादौ कार्यव्यतिरेकेण सत्ताश्रवणाच्च विवर्तवादस्य
श्रुत्यैव स्फुटीकृतत्वान्न तावत्कृत्स्नप्रसक्तिः । परिणामवादे कार्यव्यतिरेकेण सत्ताभावात् नोक्तदोषावकाशः । ननु तर्हि
उक्तयुक्तिबाधितत्वात् श्रुतिर्वा कथं कार्यव्यतिरेकेण ब्रह्मणः सत्तां बोधयेदित्यत आह---<pratika>शब्दमूलत्वात्</pratika>=ब्रह्मणः शब्दै-
कप्रमाणकत्वाद्यथाशब्दं कार्योपादानत्वं तदतिरेकेण सत्त्वं चाविरुद्धमिति । जगतो ब्रह्मविवर्तत्वेन स्वप्नप्रपञ्चवन्मायिकत्वा-
द्ब्रह्मणस्तदुपादानत्वेऽपि न कृत्स्नप्रसक्त्यादिदोषः स्वप्नसाक्षिण इवेत्याह---<pratika>सू ।। आत्मनि चैवं विचित्राश्च हि
।। २८ ।। हि</pratika>=यस्माद्धेतोः । एकस्मिन्नात्मनि स्वप्नदृशि निरवयवे <quote>‘न तत्र रथा रथयोगाः’</quote> इत्यादौ विचित्राः सृष्टयः
श्रूयन्ते । यथा च लोके मायाविनि स्वरूपानुपमर्देनैव हस्त्यश्‍वादिविचित्रसृष्टयो दृश्यन्ते । एवमेकस्मिन्नपि ब्रह्मणि विचि-
त्रसृष्टिरित्यर्थः ।।</p>
<p>किंच । <pratika>सू ।। स्वपक्षदोषाच्च ।। २९ ।।</pratika> निरवयवं प्रधानं जगत्परिणामि इत्यभ्युपगच्छतां सांख्यादीनां परमाणुद्वय-
संयोगेन द्व‍यणुकादिसृष्टिमुररीकुर्वतामणुवांदिनामप्ययं दोषः समानः । ब्रह्मवादे स दोषो नास्ति । तस्मादुपपन्नो ब्रह्मकारण-
वाद इति ।। <pratika>इति भगवत्पादमते कृत्स्नप्रसक्त्यधिकरणम् ।। ९ ।।</pratika></p>
<head>अथ सर्वोपेताधिकरणम् ।। १० ।।</head>
<p>पूर्वोक्तविचित्रकार्यशक्तिमत्त्वविषयशंकानिरासेन समर्थनात्मकत्वाद्विषयविषयिभावसंगत्येदमाह---<pratika>सू ।। सर्वोपेता च
तद्दर्शनात् ।। ३० ।।</pratika> अशरीरस्य न मायेति न्यायेन मायाशक्तिमतो ब्रह्मणो जगत्सर्गं ब्रुवन् समन्वयो विरुध्यते न
वेति संदेहे विरुध्यत इति <pratika>पूर्वपक्षः । सिद्धान्तस्तु</pratika> परादेवता <pratika>सर्वोपेता</pratika>=सर्वशक्तियुक्ता । कुतः । <pratika>तद्दर्शनात्</pratika>=
तस्य सर्वशक्तियोगस्य <quote>‘सर्वकर्मा सर्वकाम’</quote> इत्यादिश्रुतौ दर्शनादित्यर्थः ।।</p>
<p>पूर्वपक्षमनुभाष्य दूषयति---<pratika>सू ।। विकरणत्वान्नेति चेत्तदुक्तम् ।। ३१ ।।</pratika> सर्वशक्तियुक्तानामपि देवादीनां च-
क्षुरादिकरणवतामेव विचित्रकार्यकर्तृत्वावगमात् ब्रह्मणः <quote>‘अचक्षुष्कमश्रोत्र’</quote> मित्यादिना <pratika>विकरणत्वावगमाच्च न</pratika>
