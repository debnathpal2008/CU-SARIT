<pb n="457"/>
त्याह तमिह वृष्टिर्भूत्वा वर्षति स इह कीटो वा पतङ्गो वा शकुनिर्वा शार्दूलो
वा सिंहो वा मत्स्यो वा परस्वान् वा पुरुषो वाऽन्यो वैतेषु स्थानेषु प्रेत्याजायते
यथाकर्म यथाविद्यं तमागतं पृच्छति कोऽसीति तं प्रति ब्रूयात्’ इत्यादि । अतः
शरीरादुत्क्रान्तस्य विदुषोऽर्चिरादिगतिरुपपन्ना ।।
<sutra>सू ।। नोपमर्देनातः ।। १० ।।</sutra>
अत उक्तन्यायात् <quote>‘अथ मर्त्योऽमृतो भवति’</quote> इत्यमृतत्ववचनं न देहसंबन्धो-
पमर्देन तदानीमेवामृतत्वं वदति ।।
<sutra>सू ।। अस्यैव चोपपत्तेरूष्मा ।। ११ ।।</sutra>
अस्य सूक्ष्मशरीरस्य क्वचिद्विद्यमानत्वोपपत्तेश्च न तदुपमर्देन । उपलभ्यते ह्यु-
त्क्रामतो विदुषोऽपि क्वचित् सूक्ष्मदेहगुण ऊष्मा, न स स्थूलदेहगुणः, अन्यत्रा
नुपलम्भात् । अतश्च गत्युपपत्तिः ।।
<sutra>सू ।। प्रतिषेधादिति चेन्न शारीरात्स्पष्टो ह्येकेषाम् ।। १२ ।।</sutra>
बृहदारण्यके <quote>‘तस्य हैतस्य हृदयस्याग्रं प्रद्योतते तेन प्रद्योतेनैष आत्मा नि-
ष्क्रामति चक्षुषो वा मर्ध्नो वा अन्येभ्यो वा शरीरदेशेभ्य तमुत्क्रामन्तं प्राणो-
नूत्क्रामति प्राणमनुत्क्रामन्तं सर्वे प्राणां अनूत्क्रामन्ति’</quote> इत्यादिवाक्यैरविदुषोऽ-
प्युत्क्रान्त्यादिप्रकारमभिधाय <quote>‘इति तु कामयमानः’</quote> इत्यविद्वद्विषयं परिसमाप्य
<!-- APPAYYA !-->
विमुञ्चति यस्त्वविद्वान्नोत्तरं वदति तं यावत्संपातमुषितं तदत्यये मेघो भूत्वा वर्षजलेन
सह मुञ्चतीत्यर्थः । <quote>‘वृष्टिर्भूत्वे’</quote>त्युक्ते वर्षणकालेऽपि चन्द्रस्य मेघानुप्रवेशन व्यापारोऽस्ती-
त्यवगम्यते । अथवा नात्र चन्द्रोऽनुवर्तते । वृष्टिः भूत्वा मेघः प्रादुर्भूय वर्षतीत्यर्थः ।
परस्वानारण्यो मृगविशेषः । <pratika>स॰ ।। नोपमर्देनात् ।। १० ।। तदानीमेवेति</pratika> । किन्तु
पूर्वोक्तप्रकारेणासन्नामृतत्वं वदतीत्यर्थः । <pratika>सू॰ ।। अस्यैव चोपपत्तेरूष्मा ।। ११ ।।</pratika>
एवचकारौ भिन्नक्रमं योजयन्हेतोः पूर्वसूत्रनिर्दिष्टसाध्येनान्वयं दर्शयित्वा हेत्वसिद्धिपरि-
हारार्थत्वनोष्मेतिपदं साध्याहारं व्याचष्टे---<pratika>अस्येति</pratika> । उत्क्रमणकाले क्वाचित्कोष्मद-
र्शनेन हेतुनोत्क्रममाणसूक्ष्मदेहसद्भावप्रतिपादनपरं सूत्रञ्चेत् <quote>‘सूक्ष्मं प्रमाणतश्चे’</quote>ति तत्स-
द्भावप्रतिपादकसूत्रसङ्गतत्वात् <quote>‘नोपमर्देने’</quote>ति सूत्रतः प्रागेवेदमकरिष्यत् । <pratika>सू॰ ।। प्र-
तिषेधादिति चेन्न शारीरात्स्पष्टो ह्येकेषाम् ।। १२ ।।</pratika> अयमाशयः । <quote>‘तस्य ह्येतस्ये’</quote>-
त्यादिसन्दर्भेणाविरक्तस्योत्क्रान्तिमुक्त्वा विरक्तस्य प्राणानामुत्क्रान्तिः प्रतिषिध्यते । न
च <quote>‘न तस्मात्प्राणा उत्क्रामन्ती’</quote>ति शाखान्तरपाठा‘त्तस्येतिसम्बन्धसामान्येविहिताषष्ठ्यपि
<quote>‘नटस्य शृणोती’</quote>तिवदपानार्थेति मुच्यमानान्न विशिश्लिष्यन्त इति तदर्थः इति वाच्यम् ।
उभयत्रापि तच्छब्दस्य शरीरपरामर्शित्वात् । बृहदारण्यक एव <quote>‘यत्रायं पुरुषो म्रियते उ-
दस्मात्प्राणाः क्रामन्त्याहो ने’</quote>त्यार्तभागप्रश्नेने<quote>‘ति होवाच याज्ञवल्क्योऽत्रैव समवलीयन्ते
स उच्छ्वयन्नाध्मातो मृतश्शेते’</quote> इत्यादि प्राणोत्क्रान्त्यपादानस्याध्मानेन वायुपूरणेन दृतिव-
दुच्छ्वयनस्य शरीरधर्मस्य कीर्तनात् जीवात्प्राणानामुत्क्रान्तेरप्रसक्तत्वेन तत्प्रतिषेधानुपप-
त्तेश्च । अतोऽर्चिरादिगतिश्चन्द्रसंवादस्सुकृतदुष्कृतविधूननमित्येतत्सर्वं सत्यलोकप्राप्त्य-
