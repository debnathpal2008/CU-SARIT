<pb n="222"/>
उपपत्त्यन्तरमाह—
<sutra>।। सू ।। रेतस्सिग्योगोऽथ ।। २६ ।।</sutra>
<quote>‘यो यो ह्यन्नमत्ति यो रेतः सिञ्चति तद्भ‍ूय एव भवति’</quote> इत्यनेन रेतस्सिचा
योगमात्रमस्यानन्तरमुच्यते । अतः पूर्वमपि व्रीह्यादिषु योगमात्रमेव ।।
<sutra>।। सू ।। योनेः शरीरम् ।। २७ ।।</sutra>
यदा योनिप्राप्तिस्तस्य तदैव शरीरमुत्पद्यते । अतः पूर्वं तु संश्लेषमात्र-
मिति भावः ।।
इत्यन्याधिष्ठिताधिकरणम् ।। ६ ।।
इति श्रीकण्ठशिवाचार्यविरचिते ब्रह्ममीमांसाभाष्ये तृतीयस्याध्यायस्य
प्रथमः पादः ।।
<!-- APPAYYA !-->
कृता काचिदभ्युच्चययुक्तिः प्रदर्शिता—श्रूयते हीत्यादिना । अभ्युच्चययुक्तित्वं च <quote>‘पशु-
हिंसाया अहिंसात्व’</quote>मित्यनेन सूचितम् । तत्र हि हिंसाया इति हिंसात्वमभ्युपगम्यैवा-
हिंसात्वमौपचारिकमुपन्यस्तम् । तस्माद्यागादिकर्मणां पापमिश्रितत्वाभावेन तत्फलं व्रीह्या-
दिजन्मेति स्थितम् । कथं तर्हि जायन्त इत्युक्तिरित्याकांक्षायां तदुपपत्तिप्रदर्शनपरं सूत्रमव-
तारयति—<pratika>उपपत्त्यन्तरमिति । सू ।। रेतस्सिग्योगोऽथ ।। २६ ।।</pratika> <quote>‘तद्भ‍ूय एव भवती’</quote> ति
रेतस्सिग्भाव आम्नायते । न च पूर्वसिद्धपितृभावः पुत्रस्य संभवति । अतस्तत्रावश्यं
तद्योग एव तद्भाव उपचरित इत्युपपादनीयम् । एवमत्रापि जायमानव्रीह्यादिसंश्लेष-
एवानुशयिनां जननमित्युपचरित इति भावः <pratika>। सू॰ ।। योनेश्शरीरम् ।। २७ ।।</pratika> योनेः
प्राप्त्यनन्तरमेव शरीरमुत्पद्यते । तदनंतरमेव सुखदुःखादिभोगसत्वात् श्रुतौ ब्राह्मणा-
दिशरीरप्रतिपादनाच्च । अतो योनिप्राप्तेः प्रागाकाशादिपितृवीर्यान्तेषु संश्लेषमात्रमिति भावः ।</p>
<p>इति श्रीशिवातिवादिमूर्धन्यशिवदर्शनस्थापनधुरंधरसकलदेवभूदेवप्रतिष्ठापक-
<pratika>श्रीमच्चिन्नबोम्मभूपालहृदयकमलकु</pratika>हरविहरमाण<pratika>श्रीसांबशिवप्रे-
रितस्य श्रीमद्भरद्वाजकुलजलधिकौ</pratika>स्तुभविश्वजिद्याजिश्रीरं-
<pratika>गराजाध्वरिवरसूनोरप्पय्यदीक्षितस्य</pratika> कृतौ <pratika>श्रीक-
ण्ठाचार्यविरचितब्रह्ममीमांसाभाष्य-</pratika>
व्याख्यायां शिवार्कमणिदीपिकाख्यायां
तृतीयस्याध्यायस्य प्रथमः पादः ।। ३ ।।</p>
<!-- APPAYYA !-->
<head>नयमणिमालायाम्</head>
<head>अथ अन्याधिष्ठिताधिकरणम् ।। ६ ।।</head>
<sutra>सू ।। अन्याधिष्ठिते पूर्ववदभिलापात् ।। २४ ।। अशुद्धमिति चेन्न शब्दात् ।। २५ ।। रेतस्सिग्यो-
गोऽथ ।। २६ ।। योनेश्शरीरम् ।। २७ ।।</sutra>
<lg><l>जायत इति श्रुतेः स्याद्वीहियवाद्यात्मनास्य जन्मैव । कर्म हि हिंसायुक्तं स्थावरताप्यस्य फलमुचितम् ।। १७८ ।।</l></lg>
<lg><l>व्योमादाविव रेतस्सिचि व च संश्लेषमात्रमत्रापि । पशुहिततया श्रुतस्य हि तत्संज्ञपनस्य नास्ति हिंसात्वम् ।। १७९ ।।</l></lg>
<head>इत्यन्याधिष्ठिताधिकरणम् ।। ६ ।।</head>
<p><pratika>इति श्रीमदप्पय्यदीक्षितकृतौ चतुर्मतसारसंग्रहे नयमणिमालिकाख्ये
तृतीयपरिच्छेदे तृतीयस्याध्यायस्य प्रथमः पादः ।। १ ।।</pratika></p>
