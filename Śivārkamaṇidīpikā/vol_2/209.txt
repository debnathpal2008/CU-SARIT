<pb n="209"/>
तत्रापि चित्रगुप्ताद्यधिष्ठितेषु नरकेष्वपि तेषां प्रेरकस्य यमस्य तदधिष्ठातृ-
त्वव्यापारसत्त्वात् यमवश्यताया विरोधाभावः ।।
<sutra>।। सू ।। विद्याकर्मणोरिति तु प्रकृतत्वात् ।। १७ ।।</sutra>
विद्याकर्मणोः फलभोगाद्यर्थं ब्रह्मगमनं चन्द्रगमनं च कथम् ? <quote>‘तद्य इत्थं
विदुर्ये चेमेऽरण्ये श्रद्धा तप इत्युपासते तेऽर्चिषमभिसंभवन्ति अथ य इमे
ग्रामे इष्टापूर्ते दत्तमित्युपासते ते धूममभिसंभवन्ति’</quote> इति ब्रह्मगमने चन्द्रगमने
च विद्याकर्मणोरेव प्रकृतत्वात् । अतो न पापिनां तद्गतिप्रसङ्गः ।।
<sutra>।। सू ।। न तृतीये तथोपलब्धेः ।। १८ ।।</sutra>
न च पापिनामपि पञ्चमाहुतिप्राप्तिमूलत्वाद्देहारम्भस्य तदर्थ द्युलोकापेक्षा,
तेषां द्युलोकगमनाभावोपलब्धेः ‘अथैतयोः पथोर्न कतरेण च तानीमानि क्षुद्रा-
ण्यसकृदावर्तीनि भूतानि भवन्ति जायस्व म्रियस्वेत्येतत् तृतीयं स्थानं तेनासौ
<!-- APPAYYA !-->
चित्रगुप्तादीनामप्यधिष्ठातुर्यमस्य समीपं प्राप्य तदाज्ञया तद्भ‍ृत्याधिष्ठितान्नरकान्पापिनः
पश्चात्प्राप्नुवन्तीति न विरोध इति भावः । पञ्चमाहुतिलाभार्थं पापिनामपि चन्द्रप्राप्ति-
र्वक्तव्येति शङ्कां निराकर्तुं चन्द्रप्राप्तिस्तदर्था न भवति किं तु कर्मफलभोगार्था यथा
ब्रह्मप्राप्तिर्विद्याफलभोगार्थेति प्रतिपादनार्थं सूत्रम्---<pratika>विद्याकर्मणोरिति तु प्रकृ-
तत्वात् ।। १७ ।।</pratika> देवयानपितृयाणे इति शेषः । <quote>‘विद्याकर्मणो’</quote> रिति सबन्ध-
सामान्ये षष्ठी तादर्थ्यपर्यवसायिनी । तादर्थ्यं च तत्फलप्राप्त्युपायतया । इतिर्हेतौ ।
तथा च देवयानपितृयाणेविद्याकर्मफलप्राप्त्यर्थे इति हेतोरित्यर्थः । तुशब्दः पञ्चमाहु-
त्यर्थत्वव्यवच्छेदार्थः । कथं तयोस्तादर्थ्यंमित्याकांक्षायां तत्साधको हेतुरुक्तः प्रकृतत्वा-
दिति । चन्द्रप्राप्तेः फलभोगार्थत्ववद्देहारंभार्थपंचमाहुतिलाभार्थत्वमपि स्यादिति
शङ्कानिराकरणार्थं सूत्रम्---<pratika>न तृतीये तथोपलब्धेः ।। १८ ।।</pratika> <quote>‘अथैतयो’</quote> रिति
<quote>‘वेत्थ यथासौ लोको न संपूर्यते’</quote> इत्यपि श्वेतकेतुं प्रति प्रवाहणस्य प्रश्नः । अयं लोक इव
स्वर्गलोकोऽपि बहुषु प्रयत्सु येन कारणेन सम्पूर्णो न भवति तत्कारणं वेत्थ किमिति प्रश्नः ।
श्वेतकेतौ प्रतिवचनाशक्ते प्रवाहणस्यैवेदं प्रतिवचन <quote>‘मथैतयो’</quote> रित्यादि । एतयोर्देव-
यानपितृयाणयोर्मध्ये येषामन्यतरेण मार्गेण गमनं नास्ति तानीमानि क्षुद्राणि यूकालि-
क्षमशकादीनि भूतान्यसकृदावृत्तीनि भवंति । असकृदावृत्तिर्जननमरणपौनःपुन्यरूपेति
<quote>‘जायस्व म्रियस्वे’</quote> त्यनेनोच्यते । <quote>‘क्रियासमभिहारे लोड्लोटो हि स्वौ वा च तध्वमो’</quote>
रिति पाणिनि <ref>(३-४-२)</ref> सूत्रे क्रियापौनःपुन्यविवक्षायां सर्वलकारापवादो लोण्म-
ध्यमपुरुषो विहितः । तत्र द्विर्भावस्तस्यैव धातोरनुप्रयोगश्च नियतः । यथा लुनीहि लुनी-
हीति लुनाति पुनः पुनर्लुनातीत्यर्थः । तदनंतरं <quote>‘समुच्चयेऽन्यतरस्या’</quote> मिति <ref>(पा॰३-४-३)</ref>
सूत्रेण अनेकक्रियासमभिहारे विकल्पेन लोण्मध्यमपुरुषो विहितः । तत्र न द्विर्भावः ।
तावत्क्रियासामान्यवचनस्य तु धातोरनुप्रयोगो नियतः । यथा <quote>‘ओदनं भुङ्क्ष्व सक्तून्पिव
धानाः खादे त्ययमभ्यवहरती’</quote> ति । अत्र जननमरणक्रिययोः प्रत्येकं पौनःपुन्यं तयो-
स्समुच्चयश्चेत्युभयं विवक्षितम् । उभयविवक्षायां <quote>‘विप्रतिषेधे परं कार्य’</quote> मिति समुच्चय-
विवक्षाप्रयुक्तो वैकल्पिको लोण्मध्यमपुरुषः । असकृदावर्तीनि भवंतीति जननमरणक्रि-
