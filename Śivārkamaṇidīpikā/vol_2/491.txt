<pb n="491"/>
संसारदुःखानुषङ्गाभावसिद्धिरिति चेन्न । मुक्तस्यापुरुषार्थरूपेण प्रपञ्चदर्शना-
भावात् । मुक्तेन ब्रह्माकारं हि दृश्यते । विश्वमेतत् । तथा हि श्रूयते । <quote>‘एतत्ततो
भवति । आकाशशरीरं ब्रह्म । सत्यात्म प्राणारामं मन आनन्दम् । शान्तिसमृ-
द्धममृतम्’</quote> इति । पूर्वत्र <quote>‘आप्नोति स्वाराज्यम् । आप्नोति मनसस्पतिम्’</quote> इति
स्वाराज्यसुखैकरसं शिवस्य परब्रह्मणः पदं मनसस्पतिं ज्ञानशक्त्यधिष्ठातृभूत-
माप्नोति योगीत्युक्तम् । तदा स किंविशिष्ट इत्याकाङ्क्षायां <quote>‘वाक्‌पतिश्चक्षुष्पतिः ।
श्रोत्रपतिर्विज्ञानपतिरि’</quote>ति वागादीनां स्वेच्छाधीनत्वेन तदाधिपत्यमुक्तत्म् । तदे-
वंविधस्य मुक्तस्य परमाकाशरूपशिवपदाधिरूढस्य स्वेच्छाधीनविशुद्धवागादिक-
रणस्य ततः तत्पदप्राप्त्यनन्तरं एतत् विश्वजालं भवति । किं भवति ? आकाश-
<!-- APPAYYA !-->
इत्यादिसूत्राभ्यां विदेहत्वावस्थायां सूक्ष्मभोगः सदेहत्वावस्थायां स्थूलभोग इति विशेष
उक्तः । कथंचिद्विदेहत्वावस्थायां तदीयवासनामयसूक्ष्मविषयसृष्टिरप्यस्ति न तु सदेह-
त्वावस्थायामित्येव विशेषस्सूत्राभ्यामुक्त इति गृहाण । एतेन कश्चिन्मुक्तः सङ्कल्पेन बहूनि
भोगोपकरणानि सृजेत्कश्चिदल्पानीति तयोर्भोगतारतम्यं स्यादित्यपि शङ्का निरस्ता । स-
र्वान्मुक्तान्प्रति स्वसृष्टपरसृष्टसर्वविधविभूतिविशिष्टब्रह्मानन्दानुभवस्यैकरूपत्वात् । <pratika>न-
न्विति ।</pratika> यदि मुक्तस्य सविभूतिकब्रह्मानुभवः तदा मुक्तानुभववासनासृष्टभोगोपकर-
णानां मुक्तमात्रभोग्यानां सुखैकरूपत्वेऽप्यमुक्तसाधारणस्य सथूलप्रपञ्चस्य सुखदुःखकरं-
वितत्वात्तदनुभवितुर्मुक्तस्यामुक्तवद्द‍ुःखानुभवोऽपि स्यात् । इयांस्तु विशेषो भवेत् । अमु-
क्तस्य दुःखहेतुकतिपयविषयानुभव इत्यल्पं दुःखं । मुक्तस्य तु यद्यावद्द‍ुःखानुभवहेतुभूतं
दुर्गन्धादिविषयजातं तस्य सर्वस्याप्यनुभवोऽस्तीत्यधिकं दुःखमिति । तस्मादयुक्तस्सविभू-
तिकब्रह्मानुभव इति शङ्कार्थः । संसारनिदानपुण्यपापरूपदोषाक्रान्तेनामुक्तेन स्वतन्त्रत-
यानुभूयमाने प्रपञ्चे कतिपयस्य यथाकर्म दुःखरूपत्वेऽपि तद्दोषरहितेन ब्रह्मविभूतितया-
नुभूयमानस्य तस्य सुखरूपत्वमेव भवति । यथा पित्तोपहतरसनेनास्वाद्यमानस्य शर्करादे-
र्दुःखरूपत्वेऽपि तद्रहितेनास्वाद्यमानस्य सुखरूपत्वं यथा च राजकुमारेण पुरतः स्वतन्त्र-
तयानुभूयमानस्य महासैन्यस्य दुःखरूपत्वेऽपि ततस्तस्यैव स्वपितृविभूतितयावगम्यमा-
नस्य सुखरूपत्वमिति परिहारार्थः । मुक्तस्य ब्रह्मविभूतितया प्रपञ्चदर्शने श्रुतिमुदाहरति---
<pratika>तथाहि श्रूयत इति</pratika> । एतद्विश्वजालमाकाशशरीरं ब्रह्मैव भवतीत्येतन्मुक्तं प्रत्युच्यत
इति दर्शयितुं मुक्तस्य प्रकृतत्वमाह---<pratika>पूर्वत्रेति</pratika> । स्वः स्वर्गः <quote>‘देवा ह वै स्वर्गं लोकमगम-
न्नि’</quote>ति श्रुतिप्रसिद्धनिरतिशयसुखात्मकं परब्रह्मणः पदं तत्र राजतीति स्वराट् तस्य भावः
स्वाराज्यं तत्प्राप्नोतीत्यस्य ब्रह्मणः पदं प्राप्नोतीत्यर्थे पर्यवसानमभिप्रेत्य व्याचष्टे---<pratika>खा-
राज्यमिति</pratika> । मनः ज्ञानशक्तिरूपा पारमेश्वरी तदधिष्ठाता शिवो मनसः पतिरित्यभिप्रेत्य
व्याचष्टे---<pratika>मनसस्पतिमिति</pratika> । ब्रह्मभिन्नं विश्वजालं कथं मुक्तस्य ब्रह्म भवेदित्याकाङ्क्षायां
चिच्छक्त्युपादानकस्य विश्वजालस्य चिच्छक्तिद्वारा ब्रह्मापृथग्भावात्तस्य च मुक्तेन साक्षा-
त्कृतत्वादिति दर्शयितुं <quote>‘आकाशशरीर’</quote>मिति श्रुतौ विशेषणं कृतम् । तत्राकाशशब्दस्य
