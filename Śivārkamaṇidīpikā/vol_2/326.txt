<pb n="326"/>
र्वणिकानामुपनिषदारम्भे पठितः <quote>‘शुक्रं प्रविध्य हृदयं प्रविध्य’</quote> इत्यादिमन्त्रो हृ-
दयवेधादिप्रकाशनसामर्थ्यरूपाल्लिङ्गादभिचारशेषः । यथा वा ऐतरेयिणां वा-
जसनेयिनां चोपनिषदारम्भे पठितं महाव्रतं प्रवर्ग्यरूपं च कर्म श्रुत्यादिविनियो-
गात् क्रतुशेषः । तथेमावपि मन्त्रौ <quote>‘ऋतं वदिष्यामि . . . तेजस्विनावधीतमस्तु’</quote>
इत्यादिलिङ्गादध्ययनशेषभूतावेव न विद्याङ्गभूतौ, प्रयोजनभेदात्, श्रुतिलिङ्गवा-
क्येभ्यः सन्निधेर्दुर्बलत्वात् ।।
इति वेधाद्यधिकरणम् ।। १५ ।।
<!-- APPAYYA !-->
ल्प्यैकवाक्यतानिर्वाहाय मन्त्रयोर्ब्रह्मप्रकाशनद्वारा तद्विद्याप्रकाशनसामर्थ्यमपि कल्पयित्वा
तद्विनियोजकश्रुतिकल्पनापूर्वकं विद्यासु विनियोगः कार्य इत्येवं विलम्बितप्रतीतिकेन वि-
नियोगान्तरं न कर्तव्यम् । आकाङ्क्षामूलत्वादेवंविधकल्पनायाः । मन्त्रयोर्विद्यासन्निध्या-
म्नानं तु विद्याभागवदरण्येऽनुवाक्यत्वलाभार्थं भविष्यतीति । सूत्रे वेधाद्युपादानं दृष्टा-
न्तार्थमिति भाष्य एव व्याख्यातम् । यद्यपि वेधमन्त्रादीनामप्यविशिष्टस्तत्तदुपनिषदारम्भे
समाम्नायः । तथापि <quote>‘हृदयं प्रविध्य धमनीः प्रविध्ये’</quote>त्याद्यर्थपर्यालोचनायामाथर्वणिकम-
न्त्रसमाम्नायस्याभिचारिककर्मस्वेव लिङ्गाद्विनियोग इति स्पष्टम् । तथा प्रवर्ग्यस्य ज्योति-
ष्टोमादिषु महाव्रताख्यस्य कर्मणो गवामयनादिषु च यथायथं श्रुत्यादिभिर्विनियोग इति
स्पष्टमिति तदंशो दृष्टान्ततया योजितः । <pratika>प्रयोजनभेदादिति</pratika> ।। अध्ययनप्रकाशनरूप-
प्रयोजनभेदादित्यर्थः । श्रुतिलिङ्गादीत्यत्र वाक्येभ्य इति प्रवर्ग्यमहाव्रतादिसर्वाभिप्रायम् ।।
<head>इति वेधाद्यधिकरणम् ।। १५ ।।</head>
<!-- APPAYYA !-->
<head>नयमणिमालायाम् अथ वेधाद्यधिकरणम् ।। १५ ।।</head>
<sutra>सू ।। वेधाद्यर्थभेदात् ।। २५ ।।</sutra>
<lg><l>शं नो मित्रस्सहनाविति मन्त्रौ तैत्तिरीयकाम्नातौ । विद्यासंनिधिपठनाद्विद्याङ्गत्वेन गम्येते ।। २४३ ।।</l></lg>
<lg><l>अध्ययनलिङ्गवत्त्वात्तदङ्गभूताविमौ मन्त्रौ । वेधादिवत्तु विद्यासंनिधिरारण्यकत्वकृतः ।। २४४ ।।</l></lg>
<head>इति वेधाद्यधिकरणम् ।। १५ ।।</head>
<head>सूत्रार्थचन्द्रिकायाम्</head>
<head>अथ वेधाद्यधिकरणम् ।। १४ ।।</head>
<sutra>सू ।। वेधाद्यर्थभेदात् ।। २५ ।।</sutra>
<p><pratika>भगवत्पादमते</pratika>, अत्र आथर्वणिकानामुपनिषदारम्भे <quote>‘सर्वं प्रविध्य हृदयं प्रविध्ये’</quote>त्यादयो मन्त्राः पठिताः । काण्वा-
नामुपनिषदादौ <quote>‘देवा ह वै सत्रं निषेदु’</quote>रित्यादि प्रवर्ग्यब्राह्मणं पठितम् । तत्र किमेते <quote>‘सर्वं प्रविध्ये’</quote>त्यादयो मन्त्राः प्रवर्ग्या-
दीनि कर्माणि च विद्यासूपसंह्रियेरन्न वेति <pratika>संशयः</pratika> । उपसंह्रियेरन्निति <pratika>पूर्वः पक्षः । सिद्धान्तस्तु, वेधाद्यर्थभे-
दात्</pratika>=<quote>‘सर्वं प्रविध्ये’</quote> त्यादिमन्त्रप्रकाशितानां वेधादीनामर्थानामाभिचारिककर्मादिसमवेतानां भेदात् विद्यास्वसमवेतत्वा-
दित्यर्थः । एवं मन्त्राणां विद्याङ्गत्वाभावात्प्रवर्ग्यादिकर्मणां विद्याशेषत्वाभावाच्च नोपसंह्रियेरन्निति ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च प्रायोऽविशिष्टमेव पूर्वस्मात्संदेहपूर्वपक्षादिकम् । विषयवाक्यनिरूपणे परं <quote>‘शं
नो मित्रः शं वरुणः’</quote> इत्यादयो मन्त्रा अप्युदाहृता इत्यतो नास्ति विशेषः पृथक्प्रपञ्चनार्ह इति वेद्यम् ।।</p>
<p><pratika>आनन्दतीर्थमते</pratika>, अत्र <quote>‘अग्ने त्वचं यातुधानस्य भिन्धि, तं प्रत्यञ्चमर्चिषा विध्य मर्मन’</quote> इत्यादि वाक्यं विषयः ।
अत्रोक्ता दुष्टनिग्रहफला वेधादयो गुणास्सर्वमुमुक्षूपास्या न वेति <pratika>संशये</pratika> दुष्टनिग्रहस्य सर्वापेक्षितत्वात्सर्वमुमुक्षूपास्या एव ।
अत आनन्दादिगुणचतुष्टयमेव सर्वमुमुक्षूपास्यमित्युक्तमयुक्तमिति <pratika>पूर्वपक्षः । सिद्धान्तस्तु, वेधादि</pratika>=भिन्धिविध्यतृणी-
हीत्यादिकं न सर्वोपास्यम् । कुतः । <pratika>अर्थभेदात्</pratika>=वेधादीनां यत्याद्युपास्यत्वाभावात् वेधाद्युपासनफलस्य हिंसादेर्यत्यादि-
योग्यफलाद्विलक्षणत्वात् । अतो विधादिकं न सर्वोपास्यमानन्दादि चतुष्टयमेव सर्वमुमुक्षूपास्यमिति सुस्थमिति सिद्धमिति ।।</p>
<head>इति सूत्रार्थचन्द्रिकायां वेधाद्यधिकरणम् ।। १४ ।।</head>
