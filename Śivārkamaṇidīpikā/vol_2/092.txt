<pb n="092"/>
<sutra>।। सू ।। नासतोऽदृष्टत्वात् ।। २५ ।।</sutra>
<p>इह बौद्धैकदेशिनो ज्ञानानुमेयत्ववादो युक्तो न वा ।।
इति संशये पूर्वपक्षप्रसङ्गः—ज्ञाने स्वाकारं समर्प्य विनष्टमर्थं ज्ञानाकारवैचित्र्ये-
णानुमिनोति ज्ञाता, ततो ज्ञानवैचित्र्येण बाह्यार्थवैचित्र्यमनुमीयत इति ।।
तदेतन्न संभवति, अर्थस्य क्षणिकत्वादसतो विनष्टस्य धर्मिणो धर्मसंक्रम-
णस्यादृष्टत्वात् ।।
<!-- APPAYYA !-->
न संभवति । तथाहि स्थायी भावः स्वीयामर्थक्रियां किं क्रमेण कुर्यात् युगपद्वा । आद्ये
कालान्तरभाविनीं प्रत्यपि इदानीं समर्थो न वा । प्रथमे तामपीदानीमेव कुर्यात् । सम-
र्थस्य क्षेपायोगात् । द्वितीये कालान्तरेऽपि न कुर्यात् । इदानीमसमर्थः कालान्तरे समर्थ
इत्येकस्मिन्विरुद्धधर्माध्यासस्तु न संभवति । द्वितीये त्विदानीमेव कर्तव्यस्य सर्वस्य
कृतत्वात् कालांतरे तस्यासत्त्वं भवेदिति । ननु, क्षणिकत्वे बहवः प्रतिकूलतर्काः प्राग्द-
र्शिताः । किं बहुना । अयमपि विपक्षबाधकतर्कः क्षणिकत्वपक्षे न प्रवर्तते । तदुपयोग्यापा-
द्यापादकभूयस्सहचारदर्शनोपाध्यभावावधारणव्याप्तिग्रहणादीनामैकाधिकरण्यनियमात् ।
मैवम् । एवमादीनामैकाधिकरण्यनियमे क्षणिकत्ववादिनामसंप्रतिपत्तेः । अतिप्रसंगशंका
तु कार्यकारणभावस्य नियामकत्वाभ्युपगमेन निवारणीया । चैत्रमैत्रादयो हि प्रत्येकं कार्य-
कारणभावापन्ननिरंतरसन्तन्यमानालय(विज्ञा१नाश्रितप्रवृत्ति)विज्ञानक्षणनिचयात्मकाः यथा
चैत्रादिमासाः प्रत्येकं पूर्वापरभावापन्ननिरन्तरसन्तन्यमानदिवसनिचयात्मकाः । ततश्च
यथा तत्तन्मासव्रतानामनेकदिवसाश्रयाणामपि तत्तन्मासान्तर्गतेष्वेव दिवसेषु व्यवस्थितिः
नान्यमासांतर्गतदिवसाश्रयव्रतविशेषस्य मासान्तरदिवससंबंधः तथा चैत्रमैत्रादिगतज्ञा-
नेच्छानुभवस्मरणादीनामनेकालयविज्ञानाश्रितानामपि चैत्रमैत्राद्यन्तर्गतेष्वेव तेषु व्यव-
स्थितिः । नान्यपुरुषांतर्गतालयविज्ञानाश्रितप्रवृत्तिविज्ञानादिकार्येच्छादीनां पुरुषान्तरा-
न्तर्गतालयविज्ञानसंबंध इति युक्तैव व्यवस्था । तस्मान्न क्वाप्यतिप्रसंग इति । एवमधि-
काशंकानिराकरणार्थमधिकरणांतरम्—<pratika>सू ।। नासतोऽदृष्टत्वात्</pratika> । अत्रेदं सौत्रांतिकमतम् ।
ज्ञानगतैर्नीलाद्याकारैर्बाह्यार्थगतास्तेऽनुमीयंते । यद्यपि नीलादिज्ञानमपरोक्षतयानुभूयते
इंद्रियव्यापारान्वयव्यतिरेकानुविधायि च भवति । तथापि इंद्रियसन्निकृष्टेन येनार्थेन
यत् ज्ञानं जायते न तज्झानं तद्विषयकम् । किं तु स्वयमप्यर्थवन्नीलाद्याकारं भवति ।
तज्ज्ञानं स्वप्रकाशतया स्वात्मानं विषयीकुर्वत् स्वगतं नीलाद्याकारमपि विषयीकरोति ।
अतो नीलादिज्ञानस्य नापरोक्ष्यानुभवविरोधः । न वा इंद्रियव्यापारानुविधानविरोधः ।
नीलाद्यर्थिनो बहिःप्रवृत्तिस्तु नापरोक्षज्ञानात् किं तु तदनंतरभाविन अनुमानिकज्ञानात् ।
यथा वायुनिषेवणार्थिनः शाखाचलनं दृष्ट्वा वृक्षमूले प्रवृत्तिर्न चाक्षुषशाखाचलनज्ञानात्
किं तु तल्लिंगकवायुसंचारविषयानुमानिकज्ञानादिति । अत्रेदं दूषणम् । इंद्रियसन्निकृष्टभा-
वक्षणानंतरक्षणे हि ज्ञानं जायते । तत्र यथा वर्त्तमानत्वग्राहिण्यतीतस्य तस्य भावस्य
विषयत्वं न युज्यते । एवं स्वधर्मसंक्रमणनिमित्तत्वमपि न युज्यते । विद्यमानस्यैव जपाकु-
सुमादेः स्फटिकादिषु स्वधर्मसंक्रमणस्य दृष्टत्वात् । तथापि नीलादिसंक्रमणाभ्युपगमे
<note>(१) एतद्रेखांकितं ख. ग. पुस्तकयोर्नास्ति ।</note>
