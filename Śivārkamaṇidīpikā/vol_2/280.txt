<pb n="280"/>
तथा छान्दोग्ये तैत्तिरीयके च दहरोपासनमाम्नायते । एकत्र <quote>‘य आत्माऽपहत-
पाप्मा विजरो विमृत्युः’</quote>इत्यारभ्य अपहतपाप्मत्वादयो गुणा आम्नाताः । अन्यत्र
<quote>‘ऋतं सत्यम्’</quote> इत्यारभ्य कृष्णपिङ्गलत्वादयो गुणाः । तत्र गुणभेदेनोपासनं
भिद्यते । छान्दोग्ये पञ्चाग्निविद्यायां कौथुममिति नाम, बृहदारण्यके वाजसने-
यमिति नाम । तत्र नामभेदादुपासनं भिद्यते । मुण्डकशाखायां शिरोव्रताख्यो
धर्मः श्रूयते <quote>‘तेषामेवैतां ब्रह्मविद्यां वदेत शिरोव्रतं विधिवद्यैस्तु चीर्णम्’</quote> इति ।
शिरोव्रतं नाम वेदव्रतविशेषः आथर्वणिकान्प्रति विहितो नेतरान्प्रति ।
<!-- APPAYYA !-->
चेहानर्थक्यमस्ति । यो यच्छाखाध्यायी तं प्रति तद्वाक्यं तत्कर्मप्रमित्यर्थमिति सार्थकत्व-
संभवात् <quote>‘स्वाध्यायोऽध्येतव्य’</quote> इति पितृपितामहादिपरंपराप्राप्तस्वशाखाध्ययनस्यैव विहि-
तत्वेनानधीताच्छाखान्तरतस्तत्प्रमित्यसंभवात् । एवमिह प्रकरणान्तरन्यायोऽपि न प्रव-
र्तते । असन्निहितस्य कर्मणो बुद्धिविपरिवृत्त्यभावेनानुवादायोगात् । कर्मविधिसिद्धौ
विहितस्य विधानमनर्थकमिति प्रकरणांतरतः कर्मभेदसिद्धेरप्यानर्थक्यमूलकत्वादिति
चेन्मैवम् । कृतस्वशाखाध्ययनस्य मतिपाटवकौतुकादिना शाखान्तराध्ययनस्य तत्तच्छाखा-
ध्यायिभ्यस्तत्तद्वाक्यग्रहणस्य च सम्भवेन तं प्रति तस्य तस्य वाक्यस्यानुवादकत्वं स्वशा-
खाध्यायिनं प्रति ज्ञाप१कत्वमिति वैरूप्यं स्यादिति सर्वशाखावाक्यानामेवंविधानर्थक्यपरि-
हाराय सर्वेषामपि वाक्यानां भिन्नभिन्नकर्मविधायकत्वस्यावश्यवक्तव्यत्वेनात्राप्यानर्थक्य-
न्यायप्रवृत्तेः । <pratika>तथा छांदोग्य इति</pratika> । यथा <quote>‘तप्ते पयसि दध्यानयति सा वैश्वदैव्यामिक्षा
वाजिभ्यो वाजिन’</quote> मित्यत्रोत्पत्तिविशिष्टामिक्षाद्रव्यावरुद्धे वैश्वदेवयागे द्रव्यतया निवेशि-
तत्वेनामिक्षाविरोधात्तत्र निवेशमलभमानेन वाजिनगुणेन वाजिनयागस्य ततो भेदः ।
उत्पत्तिवाक्यसंसिद्धं कर्म सर्वमनूद्यते । <quote>‘न चाश्रितगुणे शक्यं तद्विरोधि गुणान्तर’</quote>मिति
न्यायात् । एवमपहतपाप्मत्वादिगुणनिरूपणानंतर <quote>‘मथ य इहात्मान’</quote> मित्यादिना प्रकृता-
पहतपाप्मत्वादिगुणका२त्मविषयतया विधीयमानायां छांदोग्याम्नातदहरविद्यायां देहसद्भावे
पाप्मादिस्पर्शावश्यंभावेनापहतपाप्मत्वादिविरोधात्तस्यां निवेशमलभमानेन कृष्णपिंगलत्वा-
दिगुणेन तैत्तिरीयाम्नाताया दहरविद्यायास्ततो भेद इत्यर्थः । <pratika>छांदोग्य इति</pratika> । यथा <quote>‘अथै-
ष ज्योतिरेतेन सहस्रदक्षिणेन यजेते’</quote> त्यत्र ज्योतिर्नामकस्य यागस्य ज्योतिरिति नामभेदेन
प्रकृताज्ज्योतिष्टोमनाम्नो यागाद्भेदः । एवं छांदोग्यबृहदारण्यकाम्नातपंचाग्निविद्ययोः कौथु-
मवाजसनेयकनामभेदाद्भेदः। शाखास्विव तत्तदाम्नातविद्यास्वपि कौथुमादिनाम्नां कौथुमी
पंचाग्निविद्येत्यादिरूपेण व्यवह्रियमाणतया तानि शाखानामेव नामानि न विद्यानामिति
नियंतुमशक्यत्वादिति भावः । पञ्चाग्निविद्योदाहरणेन संख्यालक्षणगुणभेदादपि भेदस्सू-
चितः । छांदोग्ये हि पञ्चैवाग्नयः समाम्नाता <quote>‘अथ ह य एतानेवं पंचाग्नीन्वेदे’</quote>ति । बृह-
दारण्यके तु षष्ठोऽप्यग्निराम्नातः <quote>‘तस्याग्निरेवाग्निर्भवति समित्समि’</quote>दित्यादिना । <pratika>मुण्डक
इति</pratika> । आथर्वणिकान्प्रत्येव विहितस्य शिरोव्रतस्य मुण्डकाम्नातप्रकृताक्षरब्रह्मविद्यांगत्वेन
तद्ग‍ुणरहितशाखान्तराम्नाताक्षरब्रह्मविद्या ततो भिन्नैव वाच्या । एकस्यां विद्यायां तद्ग‍ुणत्वातद्ग‍ु
णत्वसमावेशासंभवात् । न च <quote>‘नैतदचीर्णव्रतोऽधीत’</quote> इत्यग्रे शिरोव्रतस्य प्रकृतमुण्डको-
पनिषदध्ययनांगत्वश्रवणात् गुरुमुखोच्चारणानूच्चारणरूपाध्ययनशरीरानुपकारकं तच्छिरोव्र-
<note>(१) <quote>‘प्रमापकत्वमिति’</quote> इति. ख. पाठः ।</note> <note>(१) <quote>‘गुणविशिष्टात्म’</quote> इति ख. पाठः ।</note>
