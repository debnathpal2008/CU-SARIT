<pb n="458"/>
<quote>‘अथाकामयमानो योऽकामो निष्काम आप्तकाम आत्मकामो न तस्य प्राणा उ-
त्क्रामन्ति ब्रह्मैव सन् ब्रह्माप्येति’</quote> इति विदुष उत्क्रान्तिप्रतिषेधादत्रैव साक्षात्
ब्रह्मप्राप्तिरिति चेन्न । विदुष उत्क्रममाणस्यार्चिरादिगमनाय प्रस्थितस्य प्राणा-
स्तस्मान्न विश्लिष्यन्त इति ह्युच्यते <quote>‘न तस्य प्राणा उत्क्रामन्ति’</quote> इति । अय-
मर्थो माद्यन्दिनानां शाखायां स्पष्टोऽभिधीयते । <quote>‘योऽकामो निष्काम आप्त-
काम आत्मकामो न तस्मात् प्राणा उत्क्रामन्ति’</quote> इति ।।
<!-- APPAYYA !-->
र्थविद्याविशेषफलं न तु मुक्त्यर्थब्रह्मविद्याफलमिति नेतव्यम् । ब्रह्मविदो मरणकाले क्वा-
चित्कोष्मदर्शनं तु तेजश्शब्दोक्तस्य सूक्ष्मदेहस्य परदेवतासम्पत्तेः प्राचीनत्वेनोपपद्यत
इति । <pratika>विदुष उत्क्रममाणस्येति</pratika> । अयं भावः । आर्तभागप्रश्ने शरीरादुत्क्रान्तिर्न प्रति-
विध्यते किन्तु शरीरादेवोत्क्रान्तिप्रतिषेधस्याविद्वद्विषयत्वेनाविदुषः प्राणानां शरीरादु-
त्क्रान्तेः प्रतिषेद्ध‍ुमशक्यत्वात् । अविद्वद्विषयत्वं कथमवसीयत इति चेत् उत्तरसन्दर्भात् ।
उत्तरसन्दर्भेहि <quote>‘यत्रास्य पुरुषस्य मृतस्याग्निं वागप्येति वातं प्राणश्चक्षुरादित्यं मनश्चन्द्रं
दिशः श्रोत्रं पृथिवीं शरीरमात्मोषधीर्लोमानि वनस्पतीन्केशा अप्सु लोहितञ्च रेतश्च निधी-
यते क्वाय तदा पुरुषो भवती’</quote>त्यार्तभागप्रश्ने याज्ञवल्क्येनार्तभागेन च रहसि मन्त्रयित्वा
पुण्यपापरूपकर्म तदाश्रयत्वेन निश्चितमिति तदनन्तरसन्दर्भे श्रुत्यैव प्रतिपादनात् । तत्र
हि श्रूयते । तौ होत्क्रम्य मन्त्रयाञ्चक्राते तौ ह यदूचतुः कर्म हैव तदूचतुः अत यत्प्रशशं-
सतुः कर्महैव तत्प्रशशंसतुः पुण्यो वै पुण्येन कर्मणा भवति पापः पापेने’ति । न चा<quote>‘पपुन-
मृत्युञ्जयती’</quote>ति पूर्ववाक्ये संसारतरणरूपं फलमुच्यते । तेन प्रकृतविद्वद्विप/?/यत्वमुत्क्रान्ति-
प्रतिषेधस्यावसीयत इति वाच्यम् । अग्निर्वै मृत्युस्सोपामन्नमित्यपामन्नत्वेनोपासनमुक्त्वाहि
तस्य फलमपपुनर्मृत्युं जयतीत्युच्यते तस्मादग्निजय एवात्र मृत्युजयो न संसारतरणम् ।
इतश्चात्र शरीरादेवोत्क्रान्तिः प्रतिषिध्यते । यतो यत्राऽयं पुरुषो म्नियत इति पूर्ववाक्ये
पुरुषशब्देन प्रकृतस्सएव तस्मात्प्राणाउत्क्रामन्तीत्यत्र सर्वनाम्नापरामर्शनीयः । न च तत्र पु-
रुषशब्दस्य शरीरपरत्वं शङ्कनीयम् । <quote>‘यत्रास्य पुरुषस्याग्निं वागप्येती’</quote>त्युत्तरसन्दर्भे <quote>‘पृथिवीं
शरीर’</quote>मिति प्रकृतपुरुषसंबधित्वेन शरीरस्य पृथक्कीर्तनात् । <quote>‘न चाकाशमात्मे’</quote>त्यात्मापि
पृथक्कीर्त्यत इति वाच्यम् । तत्रात्मशब्दस्य मध्यमावयववाचित्वेन हृदयावकाशपरत्वात् ।
प्रसिद्धो हि मध्यमावयवेप्यात्मशब्द आनन्दमयवाक्यादिषु । <quote>‘तस्मात्स उच्छ्वयन्नाध्मात’</quote> इति
निर्देशः शरीरशरीरिणोरभेदोपचारादिति नेतव्यः । शारीरात्प्राणानामुत्क्रान्तिरप्रसक्ता न
प्रतिषिध्येतेति चेन्न । विद्वद्विषये <quote>‘तस्य तावदेव चिर’</quote>मिति शरीरनाशकाले ब्रह्मसम्पत्ति-
वचनेन विदुषः प्राणानामपि स्थूलशरीरवियोगकाल एव विश्लेष इति शङ्कारूपप्रसक्ति-
सत्वात् । एवं प्रसक्त्या विशिष्य विदुषश्शरीरात्प्राणानामुत्क्रान्तिप्रतिषेधेनाविदुषस्तर्हि
शरीरात्प्राणानामुत्क्रान्तिरस्तिकिमित्यविद्वद्विषयेऽपि इति शङ्कारूपप्रसक्तिसत्वाच्च । तस्मा-
दर्चिरादिगतिश्रुतेरेवानुकूलोऽयं मार्ग इति विदुषः शरीरात्प्राणानां विश्लेषप्रतिषेध इति ।
ननु मूर्धन्यनाड्या निष्क्रम्यार्चिरादिमार्गेण ब्रह्मलोकप्राप्तिरूपममृतत्व<quote>‘माभूतसंप्लवं स्था-
नममृतत्वं हि भाष्यत’</quote> इति स्मृतिप्रसिद्धं मुक्तिफलादन्यदेवामृतत्वमिति वक्तव्यं । चक्षुष्टो-
वा मूर्ध्नो वेत्यविद्वद्विषयवाक्यसन्दर्भमध्य एव मूर्धन्यनाड्या निष्क्रमणस्यपि पाठादि-
