<pb n="368"/>
विद्यामयक्रत्वन्वयस्य दुर्बलेन प्रकरणेन न बाधः।। ननु <quote>‘मनसैषु ग्रहा अगृह्यन्त’</quote> इत्या-
दिषु विधिप्रत्ययाश्रवणात् क्रियामयात् क्रतोरन्यो विद्यामयः क्रतुर्नास्तीत्यत आह—
<sutra>सू ।। अनुबन्धादिभ्यः प्रज्ञान्तरपृथक्त्ववद्द‍ृष्टश्च तदुक्तम् ।। ४८ ।।</sutra>
<quote>‘ग्रहा अगृह्यन्त’</quote> इत्यादिक्रत्वनुबन्धैः <quote>‘ते हैते विद्याचित एव’</quote> इति श्रुत्यादि-
भिश्च विद्यामयक्रतुविधिः कल्पनीयः । दहरविद्यादीनां क्रियामयात् पृथक्त्व-
वदस्यापि विद्यामयक्रतोः सानुबन्धैः श्रुत्यादिभिः पृथक्त्वमवगम्यते । दृष्टश्चानु-
वादसरूपे विधिः <quote>‘यदेव विद्यया करोति’</quote> इत्यादौ । तदुक्तम् <quote>‘वचनानि त्वपूर्व-
त्वात्’</quote> इति । अतो विद्यामयक्रत्वङ्गत्वमेव युक्तम् ।। आशङ्क्य परिहरति---
<!-- APPAYYA !-->
द्यामयक्रत्वन्वयो नावगम्यते । तथाहि नतावदिह तेषां तत्र विनियोजिका विभक्त्यादिश्रु-
तिरस्ति । तत्सत्वेऽपि <quote>‘षड्विंशतिरित्येव ब्रूयात्’</quote> इत्यादिवदेवकारोपहतविधिशक्तिकतया न
विनियोजकत्वं संभवति । एवकारश्रुतिस्तु क्रियारूपक्रत्वंगत्वमेव व्यावर्त्तयेन्न तु विद्यारू-
पक्रत्वंगत्वं बोधयेत् । तथा सार्वदिकसर्वभूतकर्तृकत्वं चयनस्य व्यवस्थितकालकर्तृकक्रि-
यारूपक्रत्वङ्गत्व एव लिंगं न तु विद्यारूपक्रत्वंगत्वे । एवंविदे चिन्वंति एवंविदश्चिता भवंति
इति वाक्यं तु अग्नीनां पुरुषसंबन्धमात्रं बोधयेत् न तु विद्यारूपे क्रियारूपे वा क्रतावङ्ग-
त्वम् । अतः श्रुत्यादिभिर्विद्यामयक्रत्वन्वयोक्तिर्न युक्तेति चेदुच्यते । उदाहृतश्रुतिलि-
ङ्गाभ्यां क्रियारूपक्रत्वन्वये निराकृते ग्रहणादिसंस्कारविधिभिस्तदन्वययोग्यो विद्यामयः
क्रतुः कल्पनीयो भवति । क्रत्वङ्गस्याग्निचयनस्य पुरुषसंबन्धं बोधयद्वाक्यं क्रतुसंबन्धद्वारा
निर्वाह्यमिति क्रियारूपक्रतुसंबन्धस्य श्रुतिलिङ्गाभ्यां बोधे सति विद्यावत्वरूपपुरुषविशेषण-
सामर्थ्याद्विद्यारूपक्रतुसंबन्धद्वारकस्यैव तस्य बोधकं पर्यवस्यतीत्येवं श्रुतिलिङ्गवाक्याना
विद्यामयक्रत्वन्वये पर्यवसानमस्तीति भाष्याभिप्रायः । तद्विरोधिनः प्रकरणस्यापि हि
क्रियामयक्रत्वङ्गत्वबोधकत्वं पर्यवसानवृत्त्यैव । नह्यग्निरहस्यब्राह्मणे क्रियामयस्य क्रतोः
प्रकरणमस्ति किं तु तदङ्गस्य क्रियानिर्वर्त्यस्याग्नेरेव । अतस्तदीयस्यैव प्रकरणस्य तदुपस्था-
प्यक्रत्वन्वये पर्यवसानं वक्तव्यमिति सूत्रे चकारणे विद्यामयाग्नीनामिव विद्यामयग्रहग्रह-
णादीनां क्रियामयक्रतौ वैकल्पिताङ्गत्वासंभवः पूर्वपक्षिप्रदर्शितः <pratika>समुच्चीयते । नन्विति ।</pratika>
ग्रहग्रहणादिषु विधिसद्भावे हि विहितैर्विद्यामयैस्संस्कारैरुचितो विद्यामयः क्रतुः कल्प्येत
नतु तच्छ्रवणमस्तीति भावः । <pratika>सू ।। अनुबंधादिभ्यः प्रज्ञांतरपृथक्त्ववदॄष्टश्च तदुक्तम्
।। ४८ ।।</pratika> ग्रहा अगृह्यन्तेत्यादीनामनुवादस्वरूपत्वेऽपि वचनानि त्वपूर्वादितिन्यायेन
मनश्चिदादीनामिव ग्रहग्रहणादीनामपि विधिकल्पनं भवन्न निवारयितुं शक्यम् । <quote>‘सोमे
वचनाद्भक्षो न विद्यत’</quote> इति अधिकरणे हि सोमे शेषभक्षो नास्ति वचनाभावात् । <quote>‘सर्वतः
परिहारमाशिनं भक्षयती’</quote>त्यादिवचनानां गुणविधानार्थत्वात् । न च गुणविधानस्य विहि-
तभक्षणविधिमन्तरेणानुपपत्तिः । तस्यैच्छिकपक्षप्राप्तभक्षणविषयत्वोपपत्तेरिति पूर्वपक्षं
कृत्वा विशिष्टविधिरूपाण्येव तानि वाक्यानि भक्षणस्यापूर्वत्वेन विध्यर्हत्वादिति सिद्धां-
तितम् । तथा च ग्रहग्रहणादिभिः क्रत्वनुबन्धैः पूर्वसूत्रोदाहृतश्रुत्यादिभिस्सहितैः क्रतु-
विधिः कल्पनीय इति न विद्यामयक्रतुविध्यभावः शङ्कनीय इति भावः । <pratika>आशङ्क्येति</pratika> ।
मनश्चिदादीनामतिदेशेनेष्टकचिताग्निभिस्तुल्यकार्यत्वावगमात्तेषां क्रियामयक्रत्वनुप्रवेशो-
