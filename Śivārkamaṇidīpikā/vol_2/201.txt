<pb n="201"/>
<quote>‘एष सोमो राजा तद्देवानामन्नं तं देवा भक्षयन्ति’</quote> इति सोमराजभावापन्नस्यैव
देवैर्भक्ष्यमाणत्वश्रवणान्नासौ जीव इति चेत्—तत् भाक्तमेव भक्ष्यमाणत्वं
अनात्मवित्त्वेन देवोपकरणभावाभिप्रायम् । तथा हि <quote>‘यथा पशुरेवं स देवानाम्’</quote>
इति श्रुतिरनात्मविदां पशुवद्देवोपकरणत्वं दर्शयति । तस्मादात्मविदां परमे-
श्वरोपकरणत्ववत् अनात्मविदां देवोपकरणत्वमिति मन्तव्यम् । अतः सर्वथा
जीवो देहान्तरप्राप्तौ भूतसूक्ष्मवेष्टित एव यातीति सिद्धम् ।।
इति तदन्तरप्रतिपत्त्यधिकरणम् ।। १ ।।
<!-- APPAYYA !-->
।। ७ ।। इष्टादिकारिणः प्रकृत्य श्रुत्यन्तरे <quote>‘ते चन्द्रं प्राप्यान्नं भवंति तांस्तत्र देवा यथा
सोमं राजानमाप्यायस्वापक्षीयस्वेत्येवमेनांस्तत्र भक्षयन्ती’</quote>ति तेषामेव देवान्नभावश्र-
वणात् । इहापि पूर्वापरपर्यालोचनालब्धानामिष्टादिकारिणामेव देवैर्भक्ष्यमाणत्वश्रवणात्
तेषां व्याघ्रादिभिरिव देवैर्मुख्यतया भक्ष्यमाणत्वे स्वर्गकामादि श्रुतिविरोधप्रसंगात् तेषा-
मिह कर्मभिर्देवाराधकत्वेन परत्र तत्परिचारकत्वेन च देवोपभोग्यत्वाभिप्रायं भाक्तं तदद-
दनीयत्वश्रवणं व्याख्येयमिति भावः ।। <pratika>इति तदंतरप्रतिपत्त्यधिकरणम् ।। १ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ तृतीयस्याध्यायस्य प्रथमः पादः ।।</head>
<head>अथ तदन्तरप्रतिपत्त्यधिकरणम् ।। १ ।।</head>
<pratika>सू॰ ।। तदंतरप्रतिपत्तौ रंहति संपरिष्वक्तः प्रश्ननिरूपणाभ्याम् ।। १ ।। त्र्यात्मकत्वात्तु भूयस्त्वात्
।। २ ।। प्राणगतेश्च ।। ३ ।। अग्न्यादिश्रुतेरिति चेन्न भाक्तत्वात् ।। ४ ।। प्रथमेऽश्रवणादिति चेन्न ता एव
ह्युपपत्तेः ।। ५ ।। अश्रुतत्वादिति चेन्नेष्टादिकारिणां प्रतीतेः ।। ६ ।। भाक्तं वानात्मवित्त्वात्तथा हि
दर्शयति ।। ७ ।।</pratika>
<lg><l>जीवो याति त्रिदिवं न भूतसूक्ष्मैः परिष्वक्तः । देहान्तरहेतूनां तेषां सर्वत्र सुलभत्वात् ।। १६८ ।।</l></lg>
<lg><l>वेत्थ यथेति श्रुत्या गमनं तद्वेष्टितस्यैव । प्राणानां सहगतिरप्यनाश्रयाणां न संभवति ।। १६९ ।।</l></lg>
<head>इति तदन्तरप्रतिपत्त्यधिकरणम् ।। १ ।।</head>
<head>सूत्रार्थचन्द्रिकायाम्</head>
<head>अथ तृतीयस्याध्यायस्य प्रथमः पादः ।।</head>
<head>अथ तदन्तरप्रतिपत्त्यधिकरणम् ।। १ ।।</head>
<sutra>सू ।। तदन्तरप्रतिपत्तौ रंहति संपरिष्वक्तः प्रश्ननिरूपणाभ्याम् ।। १ ।। त्र्यात्मकात्तु भूयस्त्वात्
।। २ ।। प्राणगतेश्च ।। ३ ।। अग्न्यादिगतिश्रुतेरिति चेन्न भाक्तत्वात् ।। ४ ।। प्रथमेऽश्रवणादिति चेन्न
ता एव ह्युपपत्तेः ।। ५ ।। अश्रुतत्वादिति चेन्नेष्टादिकारिणां प्रतीतेः ।। ६ ।। भाक्तं वानात्मवित्त्वा-
त्तथा हि दर्शयति ।। ७ ।।</sutra>
<p><pratika>भगवत्पादमते</pratika>, पूर्वं जीवोपकरणभूतभौतिकजन्म निरूपितम् । तदुपजीव्य तदुपहितस्य जीवस्य संसारप्रकारं वैरा-
ग्यार्थं निरूपयितुं देहान्तरारंभे भूतसूक्ष्मसंपरिष्वक्तस्यैव परलोकगमनमित्याह—<pratika>सू ।। तदन्तरप्रतिपत्तावित्यादिना ।</pratika>
अत्र स जीवः किं देहान्तरारंभकैरपञ्चीकृतभूतभागैरसंपरिष्वक्तो गच्छति उत संपरिष्वक्त इति <pratika>सन्देहः</pratika> । मानाभावाद-
संपरिष्वक्त एव गच्छतीति <pratika>पूर्वपक्षः । तदन्तरप्रतिपत्तौ</pratika>=देहान्तरप्रतिपत्तौ तदारंभकभूतैः <pratika>संपरिष्वक्तः । रंहति</pratika>=
गच्छति । कुतः । <pratika>प्रश्ननिरूपणाभ्याम्</pratika>=<quote>‘वेत्थ यथा पञ्चम्यामाहुतावापः पुरुषवचसो भवन्ति’</quote> इति <pratika>प्रश्नः</pratika> । द्युपर्ज-
न्यपृथिवीपुरुषयोषित्सु पञ्चस्वग्निषु श्रद्धासोमवृष्ट्यन्नरेतोरूपाः पञ्चाहुतीर्दर्शयित्वा <quote>‘इति तु पंचम्यामाहुतावापः पुरुषवचसो
भवन्ती’</quote> ति <pratika>निरूपणं</pratika>= प्रतिवचनं <pratika>ताभ्या</pratika>मित्यर्थः । अतस्संपरिष्वक्तो गच्छतीति <pratika>सिद्धान्तः ।।</pratika></p>
<p>नन्वेवमद्भिस्संपरिष्वक्तो गच्छतीति गम्यते कथं तदितरभूतपरिष्वङ्गसिद्धिरित्यत आह---<pratika>सू ।। त्र्यात्मकत्वात्तु
भूयस्स्त्वात् ।। २ ।।</pratika> त्रिवृत्करणश्रुत्या अपामितरभूतद्वयमेलनेन त्र्यात्मकत्वात् । कथं तर्हि श्रुतावप्शब्दः । <pratika>भूयस्त्वात्</pratika>=
तेजआद्यपेक्षया अपां देहे भूयस्त्वादित्यर्थः ।।</p>
