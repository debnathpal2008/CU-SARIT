<pb n="341"/>
अथ अक्षरध्यधिकरणम् ।। २० ।।
<sutra>सू ।। अक्षरधियां त्ववरोधः सामान्यतद्भावाभ्यामौपसदवत्तदुक्तम् ।। ३३ ।।</sutra>
गार्गिब्राह्मणे---<quote>‘अस्थूलमनण्वह्रस्वम्’</quote> इत्यादौ ब्रह्मबोधाय केचन निषेधाः
श्रुताः । आथर्वणे च <quote>‘यत्तदद्रेश्यमग्राह्यमगोत्रमवर्णम्’</quote> इत्यादौ श्रुताः । तेषा-
मानन्दादिवदुपसंहारोऽस्ति न वेति संशयः ।
किं प्राप्नोति ? तेषां निषेधानामानन्दादिवत् गुणत्वाभावान्न सर्वासु परवि-
द्यासूपसंहारः ।।</p>
<!-- APPAYYA !-->
<head>अथ अक्षरध्यधिकरणम् ।। २० ।।</head>
<p><pratika>सू॰ ।। अक्षरधियां त्ववरोधस्सामान्यतद्भावाभ्यामौपसदवत्तदुक्तम् ।। ३३ ।।</pratika>
अर्चिरादिगतिवदस्थूलत्वादीनामपि सर्वविद्यासाधारण्यं प्रतिपाद्यत इति दृष्टान्तसंगतिः ।
द्वितीययोजनायां प्रत्युदाहरणसंगतिः । अस्थूलत्वादीनां सर्वासु विद्यासूपसंहारोऽस्ति न
वेति तदपेक्षानपेक्षाभ्यां संशये पूर्वपक्षः । प्रकरणविशेषाम्नातानामेषां नोपसंहारः । आन-
न्दादिवत्स्वरूपप्रतिपत्त्यर्थत्वाभावात् <quote>‘लब्धरूपे क्वचित्किंचि’</quote>दिति न्यायेनावगतस्वरूप
एव धर्मिणि निषेधरूपाणां तेषां बोध्यत्वात्सर्वज्ञत्वसत्यसंकल्पत्वादित्प्राप्तव्यफलत्वा<quote>‘दितरे
त्वर्थसामान्या’</quote>दिति न्यायेन तेषामुपसंहारेण भाव्यमिति चेन्न । <quote>‘निरवद्यं निरञ्जन’</quote>मि-
त्यादौ सामान्यतः श्रुतस्य निर्दोषत्वमात्रस्योपसंहारेणापि चारितार्थ्याद्दोषविशेषणां प्राति-
स्विकाभावोपसंहारापेक्षायाञ्च नानाशाखाम्नातानां तेषामानन्त्योपसंहारस्याशक्यत्वात् ।
गार्गिब्राह्मणमुण्डकाम्नातानामस्थूलत्वादीनामेव सकलदोषाभावोपलक्षणत्वाङ्गीकारे तत्त-
द्विद्याम्नातानां यत्किंचिद्दोषाभावानामेव तथात्वसंभवेनास्थूलत्वाद्यपेक्षणस्य वैयर्थ्यादिति ।
<!-- APPAYYA !-->
दृष्टान्तसंगत्येदमारभ्यते सगुणोपासने क्वचित्पाञ्चाग्न्युपासनादिषु मार्गः श्रूयते क्वचित्तु वैश्वानरादिषु न श्रूयते । तत्र
किं येषु मार्गः श्रुतः तेषामेव तस्य नियमः किं वा सर्वेषामनियम इति <pratika>संशयः</pratika> । विद्याविशेषप्रकरणा<pratika>न्नियम</pratika> इति <pratika>पू-
र्वपक्षः । सिद्धान्तस्तु</pratika> सर्वेषां सगुणोपासनानां मार्गस्यानियमः । अनियमाभ्युपगमे प्रकरणविरोधः स्यादिति चेन्न ।
<pratika>अविरोधः</pratika>=नैषोऽस्ति विरोधः । कुतः । <pratika>शब्दानुमानाभ्याम्</pratika>=<quote>‘तद्य इत्थं विदुः ये चेमेऽरण्ये श्रद्धा तप इत्युपासते
तेऽर्चिषमभिसंभवन्ति’</quote>इत्याद्याः श्रुतयः, <quote>‘शुक्लकृष्णे गती ह्येते जगतः शाश्वते मते । एकया यात्यनावृत्तिमन्ययाऽऽवर्तते
पुनः ।।’</quote> इत्याद्याः स्मृतयः ताभ्यामित्यर्थः । एवं च पञ्चाग्निविदामिव विद्यान्तरशीलिनामप्यविशेषेण अर्चिरादिमार्गप्रति-
पादकवाक्येन प्रकरणं बाध्यमिति बोध्यम् ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च विषयवाक्यसंदेहादिकं पूर्ववदेव । <pratika>श्रीकण्ठभाष्ये</pratika> परं <quote>‘केचिदाहुः’</quote> इत्या-
रभ्य <pratika>अनियमः</pratika>=सर्वेषामुपासकानामर्चिरादिगतौ नियमाभावः । तथा सति श्रुतिस्मृतिभ्यामविरोध इति । तत्रापि न
दोषः । निरन्वयोपासकानां तदपेक्षाभावादिति सूत्रार्थोऽन्यथापि वर्णितः ।।</p>
<head>इति श्रीकण्ठरामानुजमतयोरनियमाधिकरणम् ।। १९ ।।</head>
<p><pratika>आनन्दतीर्थमते</pratika>, <quote>‘यावदधिकार’</quote>मिति सूत्रस्य भगवत्पादमतवद् <pratika><quote>‘अनियम’</quote></pratika> इति सूत्रानन्तरमेव पाठः । उपसंहृति-
वद्योग्यायोग्यविभागेन ज्ञानिषु मोक्षः केषांचिदस्ति केषांचिन्नास्तीति नियमोऽस्ति वा न वेति <pratika>संदेहः</pratika> । ज्ञानिनां मध्ये
केषांचिन्मोक्षोऽस्ति केषांचिन्नेति नियमोऽस्तीति <pratika>पूर्वपक्षे</pratika> प्राप्ते नास्तीति <pratika>सिद्धान्तः । सूत्रार्थस्तु, अनियमः</pratika>=अप-
रोक्षज्ञानिनां मध्ये केषांचिन्मोक्षः केषांचिन्नेत्येवंरूपव्यवस्थाभावो ज्ञायते । कुतः । सर्वेषामपि मोक्षेऽविरोधात् निषेधका-
भावात् । किंच । <pratika>शब्दानुमानाभ्याम्</pratika>=<quote>‘नकश्चि’</quote>दिति श्रुतेः तन्मूलकानुमानाच्चेत्यर्थः ।।</p>
<head>इति सूत्रार्थचन्द्रिकायामनियमाधिकरणम् ।। १९ ।।</head>
