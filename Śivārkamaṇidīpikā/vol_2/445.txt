<pb n="445"/>
मेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेने’त्यादि ।
<!-- APPAYYA !-->
यकार्यचित्तदोषप्रतिबन्धद्वारकं व्याध्यादिकृतचित्तक्षोभप्रतिबन्धद्वारकं निषिद्धरुचिप्रतिब-
न्धद्वारकं चेति वैरूप्यं स्यादितिवाच्यम्।पदार्थशक्त्यनुसारेणोपकारभेदकल्पनस्यादोषत्वात् ।
अस्ति हि स्विष्टकृतस्त्यागांशेन दर्शपूर्णमासयोरारादुपकारकत्वं मन्त्रद्वारेष्टदेवतास्मरणेन
सन्निपत्योपकारकत्वं प्रक्षेपांशेन द्रव्यप्रतिपत्त्यर्थतया च सन्निपत्योपकारकत्वमिति वैरू-
प्यम् । तस्माद्युक्तं विद्यासहकारिकर्मणामाप्रायणमनुष्ठानम् । <quote>‘तद्दर्शना’</quote>दिति सूत्रावयवं
व्याचष्टे---<pratika>तथाहीति</pratika> । यद्यप्यत्र <quote>‘विद्याञ्चाविद्याञ्चे’</quote>ति श्रुतिरुदाहर्तव्या । यज्ञादीनां
विद्यासहकारितायां <quote>‘विहितत्वा’</quote>दित्यधिकरणे तस्याः प्रमाणीकृतत्वात् <quote>‘यज्ञेने’</quote>त्यादिश्रुते-
र्विद्यारंभात्प्राग्विद्यासिद्ध‍यर्थतया यज्ञादीनामनुष्ठेयत्वे प्रमाणीकृतत्वात् । तथापि यज्ञा-
दिश्रुतिस्सामान्यतो वेदनोद्देशेन यज्ञादीन्विदधती विद्यारंभात्प्राग्विद्यारंभप्रभृति साक्षा-
त्कारोदयानन्तरं चानुष्ठानेष्वविशेषेण प्रमाणं भवितुमर्हति । सर्वत्राप्युपासनरूपस्य साक्षा-
त्काररूपस्य वा वेदनस्य फलत्वाविशेषात् न तु सहश्रुतिरिव क्वचिद्व्यवतिष्ठते इत्यभि-
प्रेत्य यज्ञादिश्रुतिरिहोदाहृता । अत एव सूत्रकृतापि सर्वापेक्षाधिकरणे सोदाहृता । न च
विद्यारंभप्राजीनानुष्ठानविषयं तदधिकरणम् । <quote>‘शमदमाद्युपेतः स्यात्तथापि त्वि’</quote>त्युत्तरसूत्रा-
लोचनया शमाद्यनुष्ठानसमानकालत्वावगमात् शमादीनां च चित्तैकाग्र्यार्थं विद्यारंभ-
प्रभृत्येवावश्यानुष्ठेयत्वात् । अत्र वेदानुवचनमिति यद्यपि यज्ञादिवाक्ये वेदानुवचन-
ग्रहणं ब्रह्मचर्याश्रमधर्मोपलक्षणमभिप्रेत्य <quote>‘विहितत्वाच्चाश्रमकर्मापी’</quote>त्याश्रमधर्मरूपत्वं सर्वा-
पेक्षाधिकरणे प्रकृतस्य यज्ञादिवाक्यनिर्दिष्टकर्मजातस्योक्तम् । तथाप्येवमपि व्याख्यातुं
शक्यत इत्यभिप्रायेण वा <quote>‘वेदानुवचनेन तपसा ब्रह्मचर्येणात्मानमन्विष्ये’</quote>ति वाक्यान्तर-
गतवेदानुवचनशब्दव्याख्यानफलतया कृत्वाचिन्तयावेत्थं व्याख्यातम् । उत्तरसूत्रमव-
तारयितुमाशङ्कते---<pratika>नन्विति</pratika> । द्विविधा साधुकृत्या विद्यारंभात्प्राचीना तदन्तरभाविनी
च । प्राचीनापि द्विवीधा भुक्तफला अभुक्तफाला च । अभुक्तफलापि द्विविधा सङ्कीर्त-
नादिना विनष्टा चाविनाष्टा च । अविनष्टापि द्विविधा प्रारब्धफला चाप्रारब्धफला च । तत्र
प्राचीनासु न काचिदपि <quote>‘सुहृदस्साधुकृत्या’</quote>मित्यस्य विषयः । भुक्तफलायास्सङ्कीर्तना-
दिहतायाश्चासत्त्वात्प्रारब्धफलाया विदुषैव भोग्यत्वात् । अप्रारब्धफलाया विद्याया विना-
शात् विद्यारंभानन्तरभाविनी त्वग्निहोत्रादिरूपैव । सा चेद्विद्योत्पत्त्यर्थत्वेन विद्वदुपयुक्ता
तदा <quote>‘सुहृदस्साधुकृत्या’</quote>मित्यस्य विषय एव नास्तीति शङ्कार्थः । ननु <quote>‘द्विषन्तः पापकृ-
त्या’</quote>मित्यस्य कं विषयं दृष्ट्वा <quote>‘सुहृदस्साधुकृत्या’</quote>मित्येतावन्मात्रस्य निर्विषयत्वमाशंक्यते ।
विद्योत्पत्त्यनन्तरभाविनी पापकृत्या तस्य विषयः स्यादितिचेत् । न । तस्या अप्यश्लेषव-
चनेनासत्त्वावगमात् । नहि देहवियोगकाले विरजानद्यतिक्रमणकालानन्तरकाले वा द्विष-
द्गामिनी भवित्री सा तावत्पर्यन्तं निराधारा स्थास्यति । अश्लेषवचनस्य विदुषि फलाजन-
कत्वमात्रमर्थ इति चेत् तर्हि पूर्वसाधुकृत्याया विनाशवचनमपि तस्मिन्फलाजनकत्वमा-
त्रपरमिति सैव <quote>‘सुहृदस्साधुकृत्या’</quote>मित्यस्य विषयो भवेत् । किंचैवंसति विद्योत्पत्त्यनन्तरं
यस्यास्साधुकृत्याया अश्लेषः सापि विषयो भवेत् । विदुषानुष्ठीयमानानामग्निहोत्रादी/?/नां
विद्यार्थत्वाभ्युपगमे कस्याश्चिदप्यसाधुकृत्याया अश्लेषो न संभवतीति चेत् न । ‘इतरस्या-
