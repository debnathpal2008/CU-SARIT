<pb n="245"/>
नेति सिद्धान्तः । सर्वावस्थासु सर्वान्तर्यामितया स्थितिमतोपि परमेश्वरस्य
न कश्चिद्दोषकलङ्कप्रसङ्गः । कुतः ? सर्वत्र श्रुतिषु चास्य निरस्तदोषकलङ्कत्वं
निरतिशयमङ्गलाकरत्वं चेत्युभयं लिङ्गं हि प्रसिद्धम् <quote>‘एष आत्मापहतपाप्मा
विजरो विमृत्युर्विशोको विजिघत्सोऽपिपासः सत्यकामः सत्यसंकल्पः’</quote>
<quote>‘अस्ति कश्चिदपर्यन्तरमणीयगुणाश्रयः ।
सर्वलोकविनिर्माता पशुपाशविलक्षणाः ।।’</quote>
इत्यादिषु । अतः पृथिव्यादिष्वन्तर्यामितयावस्थानतोऽपि न दोषः ।।
<sutra>।। सू ।। भेदादिति चेन्न प्रत्येकमतद्वचनात् ।। १२ ।।</sutra>
यथा जीवस्य स्वतोऽपहतपाप्मत्वादिगुणस्यापि देवादिशरीरसंबन्धित्वाव-
स्थाभेदादुक्तदोषवत्वं तथा परमेश्वरस्यापि <quote>‘यस्य पृथिवी शरीरम्’</quote> इति शरी-
रसंबन्धित्वावस्थाभेदात्तद्दोषाः स्युः इति चेत्—न, प्रत्येकं प्रतिपर्यायमतद्वचनात्
दोषासंबंधित्ववचनात् । <quote>‘यस्य पृथिवी शरीरम्’</quote> इत्यादिषु <quote>‘एष त आत्मान्त-
र्याम्यमृतः’</quote> इत्यन्तर्यामिणो हि निर्दोषत्वमुच्यते । जीवस्य तु पराभिध्यानात्
तत्स्वरूपं तिरोहितमित्युक्तम् ।।
<sutra>।। सू ।। अपि चैवमेके ।। १३ ।।</sutra>
<!-- APPAYYA !-->
वचनानि जुगुप्सितशरीरप्रयुक्तदोषभियैव परमेश्वरस्य तथाभूतं शरीरं प्रतिषेधन्ति । तस्य
पृथिव्यादिशरीरकत्वतन्नियन्तृत्वादिवचनानि त्वतात्विकं तत्तच्छरीरकत्वादिकमर्थवाद-
विधया कल्पयन्तीत्येव व्यवस्थोपपादनीयेति <quote>‘न स्थानतोऽपी’</quote>ति सूत्रभागं प्रतिषेध्याध्या-
हारेण योजयति—<pratika>न कश्चिद्दोषकलंकप्रसंग इति । उभयलिङ्गं हि प्रसिद्धमिति</pratika> ।
दोषाभावश्रवणमिव दोषविरोधिगुणश्रवणमपि दोषप्रतिक्षेपकमित्युभयलिंगोपन्यासः ।
ननु दहरविद्यादिष्वीश्‍वरस्येव जीवस्यापि प्रजापतिविद्यायामुपन्यस्तमस्त्युभयलिङ्गत्वं
कोऽत्र विशेषः येन देहावस्थितत्वेऽपि जीवो दुःखमनुभवेन्नेश्वरः । तस्मादीश्वरोऽपि
शरीरसंबंधावस्थाविशेषप्रयुक्तं दुःखमनुभवेदेव यदि सर्वशरीरकः स्यादित्याशङ्कामुद्भाव्य
तन्निराकरणार्थं सूत्रम्—<pratika>भेदादिति चेन्न प्रत्येकमतद्वचनात् ।। १२ ।।</pratika> अतद्वचनादि-
त्यस्य दोषाभाववचनादित्यर्थमभिप्रेत्य व्याचष्टे—<pratika>निर्दोषत्वमुच्यत इति</pratika> । ननु प्रतिपर्याय-
मुच्यतां शरीरप्रयुक्तदोषास्पर्शित्वं प्रयत्नेन कथं तच्छरीरित्वस्य पारमार्थिकतायामुपपा-
दनीयम् । दोषास्पर्शवचनादेव तस्यापारमार्थिकता विविक्षितेत्युन्नीयत इत्याशंक्याह—
<pratika>जीवस्य त्विति</pratika> । जीवस्यापहतपाप्मत्वादिकं तिरोहितमिति पराभिध्यान <ref>(ब्र॰ ३-२-४)</ref>
सूत्रे दर्शितमीश्वरस्य तन्नित्याविर्भूत <quote>‘मित्युत्तराच्चेदाविर्भूतस्वरूपस्त्विति’</quote> <ref>(ब्र॰ १-३-१९)</ref>
सूत्रे दर्शितम् । अस्मादेवोभयलिंगत्वानाविर्भावाविर्भावविशेषात् जीवेश्‍वरयोश्शरीरप्रयु-
क्तदुःखस्पर्शास्पर्शविशेषोपपत्तौ श्रुतिप्रतिपन्नमीश्वरस्य सर्वशरीरत्वादिकमविवक्षितमिति
कल्पयितुं न युक्तमिति भावः । अमुमेव विशेषमभिप्रेत्य जीवेश्वरयोरेकशरीरस्थितावपि
भोक्‍तृत्वाभोक्‍तृत्वविशेषं प्रतिपादयन्मंत्रो दृश्यत इति प्रतिपादनार्थं सूत्रम् <pratika>अपि</pratika>
चैवमेके ।। १३ ।। ननु, जीवेश्वरयोरूभयलिंगतिरोधानातिरोधानाविशेष उक्त इति
<quote>‘द्वा सुपर्णेति’</quote> मन्त्रे तयोर्भोक्‍तृत्वाभोक्तृत्वविशेष उक्तः । सोऽपि ‘स्थित्यदनाभ्यां चे-
