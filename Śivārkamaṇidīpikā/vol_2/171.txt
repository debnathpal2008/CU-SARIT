<pb n="171"/>
अथ प्राणाणुत्वाधिकरणम् ।। ३ ।।
<sutra>।। सू ।। अणवश्च ।। ६ ।।</sutra>
तानीन्द्रियाणि विभूनि किमणूनीति संदेहे चक्षुरादीनां दूरगतवस्तुग्रहण-
सामर्थ्याद्विभूनीति प्राप्तेऽणूनीत्युच्यन्ते—कथम् ? <quote>‘प्राणमनूत्क्रामन्तं सर्वे प्राणा
अनूत्क्रामन्ति’</quote> इति श्रवणात् । न विभूनि । विभुत्वे हि तेषां न गतिः संभ-
वति । चक्षुरादेर्दूरगतवस्तुग्रहणसामर्थ्यं न विभुत्वेन, किंतु तेजोरूपत्वादणुत्वाच्च
शीघ्रगतिमत्वात् । तस्मादिन्द्रियाण्यणून्येव ।। इति प्राणाणुत्वाधिकरणम् ।। ३ ।।
<!-- APPAYYA !-->
<head>अथ प्राणाणुत्वाधिकरणम् ।। ३ ।।</head>
<pratika>सू ।। अणवश्च ।। ६ ।।</pratika> <quote>‘अत एते सर्व एव समाः सर्वेऽनंता’</quote> इति श्रुतेः <quote>‘सर्वे प्राणा
अनूत्क्रामन्ति’</quote> इति श्रुतेश्च विप्रतिपत्त्या संशयं दर्शयति—<pratika>तानींद्रियाणीति</pratika> । अणुत्वमिह
परिच्छिन्नत्वम् । <pratika>दूरगतेति</pratika> । तथा चोक्तयुक्तिसहकृतत्वादानन्त्यश्रुतिः प्रबला यथा कार्य-
दर्शनयुक्तिसाहित्यादेकादशसंख्याश्रुतिरेवेति भावः । आनन्त्यश्रुतिः <quote>‘स यो हौताननन्ता-
नुपास्ते अनन्तं वै स लोकं जयतीति’</quote> वाक्यशेषदर्शनादुपासनार्थत्वेनान्यथा सिद्धेति ।
ततः प्रबलया उत्क्रमणश्रुत्या परिच्छिन्नत्वमुपपादयति—<pratika>प्राणमिति । शीघ्रगतिमत्त्वा-
दिति</pratika> । दूरगतवस्तुग्रहणसामर्थ्यमिन्द्रियाणां विषयपर्यन्तप्रसृमरप्रवृत्त्यात्मना विषयसंबंधेन
युज्यत इति तदप्यन्यथासिद्धमित्यर्थः । <pratika>इति प्राणाणुत्वाधिकरणम् ।। ३ ।।</pratika>
<!-- APPAYYA !-->
<p><pratika>श्रीकण्ठमते</pratika>, अत्रापि संदेहपूर्वपक्षादिकं प्रायः पूर्वस्मादविशिष्टम् । इन्द्रियाणि कियत्संख्यानि सप्तसंख्यानि वा
अधिकसंख्यानि वेति <pratika>संदेहः</pratika> । <quote>‘यदा पञ्चावतिष्ठंते ज्ञानानि मनसा सह । बुद्धिश्च न विचेष्टेत तमाहुः परमां गतिम् ।।’</quote>
इति सप्तानामेवावगतेः <quote>‘सप्त प्राणाः प्रभवन्ति तस्मा’</quote> दिति श्रुतौ सप्तेति विशेषितत्वाच्च सप्तैवेन्द्रियाणीति <pratika>पूर्वपक्षः ।
सूत्रार्थो</pratika>ऽपि व्याख्यातः । <pratika>सिद्धान्तस्तु</pratika>, न सप्तैवेन्द्रियाणि । किं तु जीवे देहान्तः स्थिते उपकरणत्वाविशेषाद्धस्ता-
दयोऽपीन्द्रियाणि। अत इन्द्रियाण्येतादश। <pratika>अतो नैवम्</pratika>=<quote>‘दशेमे पुरुषे प्राणा आत्मैकादश’</quote> इति श्रवणात् <quote>‘इन्द्रियाणि
दशैकं चे’</quote> ति स्मृतेश्चैवमिन्द्रियाणि सप्तैवेति न वक्तव्यम् । किं तु ज्ञानेन्द्रियाणि पञ्च, कर्मेन्द्रियाणि पञ्च, मन इत्येकाद-
शेन्द्रियाणीति । <pratika>सूत्रार्थश्च</pratika> व्याख्यातः ।। <pratika>रामानुजमते</pratika>, सर्वमविशिष्टं श्रीकण्ठमतादित्यवधेयम् ।।</p>
<p><pratika>आनन्दतीर्थमते</pratika>, <quote>‘सप्त प्राणाः प्रभवन्ति तस्मात्’</quote> तस्माद्व्यादश वा एते प्राणाः’ इति श्रुत्योः परस्परविरोधादन्यतर-
बलवत्त्वकारणाभावाच्च द्वयोरप्रामाण्ये श्रुतिवाक्यान्तरेष्वनाश्‍वासान्न ब्रह्मणि श्रुतीनां समन्वयः सिद्ध्यतीति <pratika>पूर्वपक्षः</pratika> ।
ज्ञानेन्द्रियाणि चक्षुरादीनि मनोबुद्धिसहितानि सप्त । तदभिप्रायेण <quote>‘सप्त प्राणा’</quote>इति श्रुतिः कर्मेन्द्रियाणि हस्तादयः पञ्च
तैस्सह द्वादशसंख्याश्रुतिरिति न विरोध इति <pratika>सिद्धान्तः । सू्त्रार्थस्तु, गतेः</pratika>=ज्ञानस्य जनकानीन्द्रियाणि <pratika>सप्त</pratika>=सप्तसं-
ख्यानि । इति निर्णय एव । कुतः । <pratika>विशेषितत्वाच्च</pratika>=<quote>‘गुहाशयां निहितास्सप्तसप्त’</quote> इति विशेषणयुक्ततया निर्दिष्टत्वात्
चकारात् <quote>‘सप्त प्राणास्त्ववगतेः’</quote> इति भविष्यत्पर्ववचनाच्चेत्यर्थः ।।</p>
<p><pratika>सू ।। हस्तादयस्तु स्थितेऽतो नैवम् ।। ७ ।।</pratika> तुशब्दो वैलक्षण्यद्योतकः । यतो <pratika>हस्तादयस्तु</pratika>=हस्तादीन्द्रियाणि
तु । <pratika>स्थिते</pratika>=स्थितं कर्म । तादर्थ्ये सप्तमी । कर्मार्थानीत्यर्थः । <pratika>अतः</pratika>=अस्माद्वैलक्षण्यात् । तानि <pratika>एवम्</pratika>=ज्ञानेन्द्रियसह-
भावेन <pratika>न</pratika> पठितानि । अतस्तेषां सप्तता सिद्धैवेत्यर्थः ।। <pratika>इति सप्तगत्यधिकरणम् ।। २ ।।</pratika></p>
<head>नयमणिमालायाम् अथ प्राणाणुत्वाधिकरणम् ।। ३ ।।</head>
<sutra>सू ।। अणवश्च ।। ६ ।।</sutra>
<lg><l>प्राणानामानन्त्यश्रवणाद्द‍ूरस्थितग्रहणात् । हस्त्यादितनुव्याप्तेर्विभुता स्यादन्यथाप्यनाम्नानात् ।। १५६ ।।</l></lg>
<lg><l>गत्यागत्यनुरोधात्सूक्ष्मास्तेऽनन्ततोक्तिराध्यानार्था । वृत्त्या दूरस्थगतिर्विकासभजनाद्गजांदिदेहाप्तिः ।। १५७ ।।</l></lg>
<head>इति प्राणाणुत्वाधिकरणम् ।। ३ ।।</head>
