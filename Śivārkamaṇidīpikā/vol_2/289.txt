<pb n="289"/>
<quote>‘दधीते’</quote> इत्यध्ययनशब्दाच्च शिरोव्रतमध्ययनस्यैवाङ्गम् । तत्र दृष्टान्तः---<pratika>सववच्च</pratika>=यथा सवाः सप्त होमास्यौर्यादयश्शतौद-
नान्ताः शाखान्तरोक्तत्रेताग्न्यनभिसंबन्धादाथर्वणिकोक्तैकाग्निसंबन्धाच्चैकाग्नीनामाथर्वणिकानामेव नियम्यन्ते तद्वत् ।
<pratika>तन्नियमः</pratika>=मुण्डकाध्ययन एव तस्य शिरोव्रतस्य नियमः । तस्मात्सर्वत्र विद्यैक्यमनवद्यम् ।।</p>
<p>किं च ।। <pratika>सू ।। दर्शयति च ।। ४ ।।</pratika> <quote>‘सर्वे वेदा यत्पदमामनन्ति’</quote> इति वाक्यं वेद्यस्यैकत्वेन सर्वत्र तद्विद्याया एकत्वं
दर्शयति <quote>‘यस्त्वेतमेवं प्रादेशमात्र’</quote> मित्यादि वाक्यं च वैश्वानरविद्याया एकत्वं दर्शयति । तथा च तदुपासनानामप्यैक्यमवग-
म्यते । तत्समभिव्याहारादितरेषामप्युपासनानामभेद इति सिद्धम् ।।</p>
<p><pratika>श्रीकण्ठमते, रामानुजमते च संदेहपूर्वपक्षादिकं</pratika> शांकरमतादविशिष्टम् । सूत्रार्थवर्णनप्रकारः परं शांकरमता-
त्किंचिदिव भिद्यते । उपपादनप्रकारेऽप्यनयोर्मतयोः परस्परमवैशिष्ट्यमेवेत्यनुसंधेयम् । सर्वेषु वेदान्तेषु श्रूयमाणं दहराद्यु-
पासनं किमेकमेव उत भिन्नमिति <pratika>संशयः</pratika> । अविशेषपुनःश्रवणस्य प्रकरणान्तरस्य च भेदहेतुत्वात् उपासनान्तरमिति
<pratika>पूर्वपक्षः</pratika> । प्रतिपत्तृभेदेन पुनःश्रवणोपपत्तेः तत एव प्रकरणान्तरत्वाभावाच्च चोदनाफलसंयोगरूपाख्यानामविशेषादु-
पासनैक्यमेवेति <pratika>सिद्धान्तः</pratika> । सूत्रार्थोऽप्यविशिष्टः ।</p>
<p><pratika>सू ।। भेदान्नेति चेन्नैकस्यामपि ।। २ ।।</pratika> अविशेषपुनःश्रुत्या विद्याभेदावगमान्न विद्यैक्यमिति चेत् एकस्यामपि
विद्यायां शाखान्तरे प्रतिपत्तृभेदात्पुनःश्रवणमर्थवदिति न विद्याभेदः ।।</p>
<p><quote>‘<pratika>स्वाध्यायस्ये</pratika>’</quote>त्यादिसूत्रस्यार्थः पूर्वस्मादविशिष्टः ।।</p>
<p><pratika>सू ।। दर्शयति च ।। ४ ।। श्रीकण्ठमते</pratika>, श्रुतिरेव विद्यैक्यं दर्शंयति । महोपनिषत्कैवल्योपनिषदोर्दहरविद्यायां
<quote>‘ऋतं सत्यम्’</quote> <quote>‘उमासहायम्’</quote> इत्यादिना निर्दिष्टमीश्वरस्य रूपमपेक्ष्य रूपवत्त्वात्पाप्मजरामरणादिप्रसक्तौ छान्दोग्ये <quote>‘अथ यदि-
दमस्मिन्’</quote> इत्यारभ्य तस्य गुणाष्टकविशिष्टत्वं केवलमुच्यते । ततश्चोदनाद्यविशेषादेकमेवोपासनमिति सिद्धम् ।। इत्यर्थः ।।</p>
<p><pratika>रामानुजमते तु दर्शयति च</pratika> श्रुतिरुपासनस्य सर्ववेदान्तप्रत्ययत्वम् । छान्दोग्ये दहरविद्यायां <quote>‘तस्मिन्यदन्त’</quote>रिति
विहितमपहतपाप्मत्वादिगुणाष्टकं तैत्तिरियके केवलं <quote>‘तस्मिन्यदन्तस्तदुपासितव्य’</quote>मित्येवोक्तम् । तदुभयत्र विद्यैकत्व एव
संभवतीत्यर्थः ।। ।। <pratika>इति श्रीकण्ठरामानुजमतयोस्सर्ववेदान्तप्रत्ययाधिकरणम् ।। १ ।।</pratika></p>
<p><pratika>आनन्दतीर्थमते</pratika>, भक्तिनिरूपणानन्तरं तत्साधनोपासना निरूप्यते । सा चोपासना समस्तशास्त्राभ्यासरूपा श्रवण-
मननात्मिकैका, श्रवणमननोत्सारिताज्ञानसंशयविपर्ययस्य पुरुषस्य ध्यानात्मिकान्या चेति द्विविधा । तत्र श्रवणमननात्मि-
कोपासना प्रथमाधिकरणे निरूप्यते---<pratika>सू ।। सर्ववेदान्तप्रत्ययं चोदनाद्यविशेषात् ।। १ ।।</pratika> सर्ववेदोदितं ब्रह्म किम-
धिकारिणा स्वशाखोक्तरूपेणैव श्रवणमननाभ्यां ज्ञातव्यम् उत समस्तशाखोक्तरूपेण वेति <pratika>संशयः</pratika> । क्वचिच्छाखायां सत्य-
ज्ञानादिरूपं वेद्यमन्यत्रापहतपाप्मत्वादिरूपमित्येवं वेद्यभेदात्सर्वशाखाध्ययनश्रवणमननेषु मन्दानां शक्त्यभावात्स्वशाखोक्त-
रूपेणैव ज्ञातव्यम् । अत एव शाखाभेदव्यवस्थापि युज्यत इति <pratika>पूर्वपक्षः । सिद्धान्तस्तु</pratika>, यस्सर्वेषां वेदानामन्तो
निर्णयः श्रवणमननसाध्यः तेन ज्ञातव्यं ब्रह्म न तु स्वशाखानिर्णयमात्रेण ज्ञातव्यम् । कुतः । <pratika>चोदनाद्यविशेषात्</pratika>=
<quote>‘आत्मे’</quote>त्यादिविधीनामादिपदोदिताना <quote>‘मत्र ह्येत’</quote> इत्यादिवाक्योक्तयुक्तीनां <pratika>चाविशेषा</pratika>त्सर्वाधिकारिसाधारणत्वादिति ।।</p>
<p><pratika>सू ।। भेदान्नेति चेन्नैकस्यामपि ।। २ ।।</pratika> <quote>‘चे’</quote>ति <quote>‘ने’</quote>ति <quote>‘भेदा’</quote>दिति <quote>‘अपी’</quote>ति चावर्तते । तर्हीति शाखायामिति
च लभ्यते । तथा च वेद्यादिसर्वशाखोक्तार्थानां <pratika>भेदात्</pratika>=पृथक्त्वात् । अथ एकैकेन सर्वशाखोक्तं ज्ञेयं न भवति किं तु
खशाखोक्तमेवेत्युच्यते तर्ह्यपि स्वस्वशाखोक्तमपि न ज्ञेयं स्यात् । कुतः । <pratika>एकस्यां शाखायामपि भेदात्</pratika>=अर्थभेदद-
र्शनात् । अथ यदि तत्र धर्मभेदादेकस्मिन्धर्मिणि भिन्नधर्मविधानात्प्रसंगभेदाच्चेति परिहार उच्यते तस्य सर्वशाखोक्तज्ञा-
नेऽपि सम इत्यर्थः ।।</p>
<p><pratika>सू ।। स्वाध्यायस्य तथात्वेन हि समाचारेऽधिकाराच्च ।। ३ ।।</pratika> पृथक्सूत्रमिदम् । <pratika>स्वाध्यायस्य</pratika>=<quote>‘स्वाध्यायो-
ऽध्येतव्य’</quote> इति विधेः । <pratika>तथात्वेन</pratika>=सर्वसाधारण्येनाध्ययनविधायकत्वेन । <pratika>समाचारे</pratika>=सर्ववैदिककर्मकरणे । <pratika>अधिका-
राच्च</pratika>=सर्वेषामधिकारसद्भावाच्च <quote>‘हि’</quote> इतिसूचितायाः <quote>‘वेदः कृत्स्नोऽधिगन्तव्य’</quote>इति स्मृतेश्च एकैकेनापि सर्वशाखाध्ययनेन
ब्रह्म ज्ञातव्यमित्यर्थः ।।</p>
<p><pratika>सू ।। सलिलवच्च तन्नियमः ।। ४ ।।</pratika> सूत्रपाठभेदः स्पष्टः । चोऽवधारणे । <quote>‘तन्नियम’</quote> इत्यत्र पञ्चमीतत्पुरुषकर्मधा-
रयौ । <pratika>सलिलवत्</pratika>=सलिलमिव । <pratika>तन्नियमः</pratika>=यथा सर्वेषां सलिलानां प्रतिबन्धकाभावमपेक्ष्यैव समुद्रैकाश्नयत्वनियमः
तथात्रापि <pratika>तस्याः</pratika>=पुरुषशक्तिमपेक्ष्यैव <pratika>नियमः</pratika>=सर्ववेदोक्तप्रकारेण ध्यानेन ब्रह्म ज्ञातव्यमिति नियम इत्यर्थः ।।</p>
<p><pratika>सू ।। दर्शयति च ।। ५ ।।</pratika> श्रुतिः स्मृतिश्च सर्वशाखोक्तमार्गेण ब्रह्म ज्ञातव्यमित्यर्थं ज्ञापयतीत्यर्थः ।।</p>
<head>इति सूत्रार्थचन्द्रिकायां सर्ववेदान्तप्रत्ययाधिकरणम् ।। १ ।।</head>
