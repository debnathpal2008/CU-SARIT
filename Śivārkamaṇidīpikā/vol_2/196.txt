<pb n="196"/>
तृतीये तदुपासनाविशेषाणां गुणोपसंहारः । चतुर्थे त्वाश्रमादिधर्म इति विवेकः ।।
अत्र प्रथमाधिकरणे जीवः परलोकगतागतेषु देहान्तरप्राप्तये भूतसूक्ष्मैर्वेष्टितो
याति उतावेष्टित इति संशयः ।।
जीवो देहान्निर्गच्छन् भूतसूक्ष्मैर्भाविशरीरबीजैरपरिष्वक्त एव यातीत्युच्यते,
भूतानां सर्वत्र सुलभत्वेनापार्थकत्वादायासस्य ।।
इति प्राप्ते ब्रमूः—जीवो देहान्तरप्राप्तये भूतसूक्ष्मैः परिष्वक्तो यातीति पञ्चा-
<!-- APPAYYA !-->
न हि तत्र जीवस्य स्वप्नावस्था कीदृशीति चिंत्यते किं तु तस्याः परमेश्वरकर्तृकत्वं व्यव-
स्थाप्यते । तद्व्यवस्थापनं चानंतप्राणिगतपरस्परविरुद्धात्याश्चर्यतत्तत्पुरुषमात्रानुभाव्य-
तत्कालमात्रावसायिस्वाप्नदार्थजातस्रष्टृत्वादिरूपतन्महिमनिरूपणं पर्यवस्यति । यद्यप्ये-
तेनाधिकरणेन स्वप्नावस्थायाः प्रजापतिविद्योक्तरीत्या भयादिदर्शनकलुषितत्वेन हेय-
त्वसंसूचनात् पूर्वपादेनैव वैराग्यदृढीकरणमपि लभ्यते । तथापि तदानुषंगिकं प्रयो-
जनं न त्वनुगतपादार्थरूपम् । तथा सुषुप्तिचिंतापि परमेश्वरस्य सुषुप्तिस्थानत्वेन पापास्पर्श-
प्रयोजकत्वरूपमहिमनिरूपणात्मिकैव । तत्रत्यातःप्रबोधसूत्राक्षेपसंगत्या प्रवृत्तं स
एव तु कर्मानुस्मृत्यधिकरणं तच्छेषभूतमानुषंगिकप्रयोजनार्थसुषुप्त्यवस्थाहेयत्वसंसूचनपर्य-
वसायि । मूर्छाधिकरणमेकं जीवावस्थानिरूपणप्रसंगागतम् । तदप्यानुषंगिकुप्रयोजनार्थे
मूर्छावस्थायाः यदर्धसम्पत्तिर्मूर्छा तस्या मरणावस्थायाश्च हेयत्वसंसूचने पर्यवसायि । तृती-
यपादे संजातशिवप्राप्ति१कुतूहलस्योपासकस्य गुणोपसंहारानुपसंहारादिर्निरूपितः ।
चतुर्थपादे तदंगकर्मकलापो निरूपित इति विवेकः । <pratika>अत्र प्रथमाधिकरणे इति ।। वेत्थ
यथेत्यादि</pratika> । पञ्चाग्निविद्यागतप्रश्नप्रतिवचनयोर्भूतवेष्टनगमकत्वसंभवासंभवाभ्यामयं संश-
यः । <quote>‘अपरिष्वक्त एवे’</quote> त्यवधारणेन प्रश्नप्रतिवचनयोर्भूतवेष्टनगमकत्वसंभावना व्यवच्छि-
द्यते । तथाहि—श्‍वेतकेतुमारुणेयं पाञ्चालराजः प्रवाहणो <quote>‘वेत्थयथे’</quote> त्यादि पप्रच्छ । तस्मि-
न्निमं प्रश्नं प्रतिवक्तुमजानति तस्य पितरि चाजानति तत्पित्रा समागत्य पृष्टः प्रवाहणः
स्वयमेव प्रश्नविषयं निरूपयन् कास्ताः पञ्चाहुतयो यासामुत्तमायामाहुतावापः पुरुषशब्दा-
भिलपनीयतां भजंत इत्याकांक्षायाम् <quote>‘असौ वाव लोको गौतमाग्नि’</quote> रित्यादिना द्युपर्ज-
न्यपृथिवीपुरुषयोषितः पञ्चाग्नित्वेन रूपयित्वा तेषु श्रद्धासोमवृष्ट्यन्नरेतोद्रव्यकाः पंचाहुती-
रुपदिश्य तदनंतर <quote>‘मिति तु पंचम्यामाहुता’</quote> वित्यादिस्वपृष्टार्थनिरूपणोपसंहारः कृतः ।
नात्र प्रश्ने प्रतिवचने वा भूतानां श्रवणमस्ति । दूरे तत्संपरिष्वक्तस्य जीवस्य । भूतेष्वपां
श्रवणमात्रमस्ति । न तु तासां द्युलोकपर्यंतं गमनस्य ततो योषित्पर्यन्तं प्रत्यागमनस्य वा
श्रवणमस्ति । यदि त्वापः पञ्चस्वप्यग्निषु होमद्रव्यतया श्रूयेरन् तदा केवलानामपां वा
परत्रेह च गतप्रत्यागते प्रश्नप्रतिवचनाभ्यां विवक्षिते इति कल्पनीये । न तु तास्तथा
श्रूयंते । श्रद्धादीनि भिन्नभिन्नान्येव ह्याहुतिद्रव्याणि श्रूयन्ते । त२स्मान्न भूतसूक्ष्मवे-
ष्टितस्य जीवस्य गमनसिद्धिः । ननु तथापि देहान्तरोत्पत्त्यर्थं तदारंभकभूतसूक्ष्मयुक्तस्य
जीवस्य गत्वागती वक्तव्ये इत्याशंक्याह—<pratika>भूतानामिति</pratika> । भोग्यभोगोपकरणभोगस्थानवत्
भोगायतनानामपि तत्रत्यैरेव भूतैरदृष्टाकृष्टैरारंभस्संभवतीति तदर्थमितो भूतसूक्ष्मनयना-
पेक्षा नास्तीत्यर्थः।देहान्तरप्राप्तय इति।तच्छब्दस्संज्ञामूर्तिसूत्रगतमूर्तिशब्दोक्तदेहपरामर्शी।
<note>(१) कुतूहलोस्योपासनानुष्ठानाय तद्भेदाभेदगुणोपसंहारा’ इति ख. पाठः ।</note> <note>(२) ‘तस्मान्न प्रश्नप्रतिवचनपर्यालोचनया</note>
