<pb n="444"/>
विच्छिद्यत इति विचारः । किं प्राप्तम् ? अग्निहोत्रादिकमाप्रायणं नानुष्ठेयम् । क्रि-
यमाणेऽपि विनाशाभ्युपगमात् । अप्रयोजने कस्य मनः प्रवर्तत इति ।। एवं प्राप्ते
ब्रूमः । अग्निहोत्रादिकमाप्रायणमनुष्ठेयं विद्याकार्यायैव । तथा हि दृश्यते ‘त-
<!-- APPAYYA !-->
विद्यासहकारित्वेनाप्याप्रायणं तदनुष्ठेयम् । <quote>‘विद्याञ्चाविद्याञ्च यस्तद्वेदोभय्ँ/?/सहे’</quote>ति वि-
द्यातत्सहकारिकर्मणोः साहित्यनियमश्रुतेः कालविशेषे सङ्कोचकल्पनानौचित्यात् । न च
कर्मजन्योपकारपर्यालोचनया संकोचकल्पनम् । उपदेशे हि श्रुतपदार्थविध्यनुसारेणोपका-
रकल्पनमुचितं न त्वतिदेशइवोपकारानुसारेण पदार्थव्यवस्थापनम् । तद्यदि <quote>‘धर्मेण पाप-
मपनुदती’</quote> तिश्रुत्यवगतकारणान्तरप्रभवदुरितनिवृत्तिरूप उपकारः साक्षात्कारोदयानन्त-
रमग्निहोत्रादेर्न संभवति तथापि यावद्विद्यानुवृत्त्यनुष्ठेयत्वेन विहितस्य विद्यासहकारिण-
स्तस्य मध्ये बुद्धिपूर्वं विच्छेदे सत्ययथाशास्त्रमनुष्ठानतः प्रत्यवायेन चित्तदूषणे सति वि-
द्यानुवृत्तिर्न स्यादिति तदर्थमेवाप्रायणं तदिति कल्प्यते । प्रारब्धकाम्यकर्मणः पुरुषस्य मध्ये
फललाभेन वीतायामपि हि फलेच्छायां न केवलं प्रत्यवायपरिहाराय समापनमावश्यक-
मिति व्यवस्थापितं <quote>‘प्रक्रमात्तु नियम्येते’</quote>ति पूर्वतन्त्राधिकरणे । इहार्धावशिष्टे फले याव-
द्विद्यानुवृत्त्यनुष्ठेयत्वेन चोदितं विद्यासहकारिकर्म कथं मध्ये त्यक्तव्यम् । न हि जीवद्द-
शायामुपास्य साक्षात्कारोदयमात्रेण चारितार्थ्यं किन्त्वन्तिमप्रत्ययोऽप्यपेक्षितः । ततश्च
प्रारब्धकर्माधीनेन प्रबलव्याध्यादिकृतचित्तक्षोभेण शिवभावनानुवृत्त्यभावेऽन्तिमप्रत्ययो
न सिध्येदिति तदनुवृत्तिसिद्ध‍यर्थमाप्रायणं विद्यासहकारि कर्मेति कल्प्यते । फलबलाच्च
तस्य प्रारब्धादपि प्राबल्यं कल्प्यते । सन्ति हि प्रारब्धादपि प्रबलानि कर्माणि यथा क-
र्मविपाकशास्त्रचोदितानि, तथोत्पन्नसाक्षात्कारस्यापि प्रारब्धकर्मोपनीतेन तात्कालिकमो-
हेन कदाचिद्ब‍ुद्धिपूर्वकं निषिद्धकर्मानुष्ठानं प्रसज्यते । अन्यथा प्रसक्त्यभावेन <quote>‘नाविरतो
दुश्चरितान्नाशान्तो नासमाहितः । नाशान्तमानसं वापि प्रज्ञानेनैनमाप्नुया’</quote>दिति शास्त्रा-
प्रवृत्तिप्रसङ्गात् । ततश्च, विद्यासहकारित्वेनानुष्ठीयमानमग्निहोत्रादिकं प्रारब्धकर्मणोऽपि
प्रबलं सत्तदधीनां निषिद्धकर्मानुष्ठानरुचिं प्रतिबध्नातीति कल्प्यते । यत्र विद्यासहकारि-
कर्मापेक्षयापि निषिद्धानुष्ठानप्रवर्तकं प्रारब्धं प्रबलं तत्र तदधीने बुद्धिपूर्वकं कदाचित्प्रा-
मादिके निषिद्धानुष्ठाने सत्यबुद्धिपूर्वकस्येव तस्याश्लेषासंभवात्तद्विषयम् । <quote>‘अपिचेत्पातकं
किंचिद्योगी कुर्यात्प्रमादतः । योगमेव निषेवेत नान्यं यज्ञं समाचरे’</quote>दिति तन्निवृत्त्युद्देशेन
योगानुष्ठानमुपपद्यते । अपि च विद्याधीनेऽस्त्युपास्यसाक्षात्कारे रविचन्द्रारुणकिरणादि-
प्रकाशितघटादिसाक्षात्कारइव स्पष्टास्पष्टत्वतारतम्यम् । तत्र जीवद्दशायां प्रथमोत्पन्न
उपास्यसाक्षात्कारोऽस्पष्टः । तदनन्तरं विद्यासहकार्यग्निहोत्रादिबलतारतम्येन स्पष्टः । अन्ति-
मप्रत्ययस्त्वतिस्पष्टः प्रलयप्रदानसमर्थो जायत इति कल्प्यते । तदेतत्सर्वमभिप्रेत्याह भाष्य-
कारः । <pratika>‘अग्निहोत्रादिकमाप्रायणमनुष्ठेयं विद्याकार्यायैवेति</pratika> । आद्यपक्षे विद्यारूपाय
कार्यायेत्यर्थः । तृतीयपक्षे विद्यायाः कार्यायेति । एवं समासद्वयेनाग्निहोत्रादेर्विद्यातत्फलो-
पकारकत्वमभिप्रेत्यैव सूत्रे <quote>‘तत्कार्याये’</quote>ति निर्देशः । केवलविद्यार्थत्वविवक्षायां तु कार्यपदं न
प्रायोक्ष्येत । न चैवं सति विद्यासहकारिकर्मणां विद्यायाः फलोपकार्यङ्गत्वं स्वरूपोपकार्यङ्गत्वं
च । स्वरूपोपकार्यङ्गत्वमपि कारणान्तरप्रभवदुरितनिवृत्तिद्वारकं स्वाननुष्ठानप्रयुक्तप्रत्यवा-
