<pb n="255"/>
<p>इति प्राप्ते ब्रूमः—<quote>‘नेति नेति’</quote> इति पूर्वसिद्धं ब्रह्मणः प्रपञ्चरूपत्वं न निषिध्यते,
अप्रज्ञातत्वेन विहितस्यास्य प्रतिषेधायोगात् । किंतु, प्रकृतैतावन्मात्रं ब्रह्म न
भवतीति प्रकृतेयत्तामेव <quote>‘नेति नेति’</quote> इति प्रतिषेधतीति युक्तम् । यतश्च पश्चात्
पूर्वमनुक्तं भूयो गुणजातं ब्रवीति । <quote>‘न ह्येतस्मादिति नेत्यन्यत् परमस्ति अथ
नामधेयं सत्यस्य सत्यमिति प्राणा वै सत्यं तेषामेष सत्यम्’</quote> इत्यादिना । अत्र
<quote>‘न ह्येतस्मात्’</quote> इति वाक्येन <quote>‘नेति नेति’</quote> इति निर्दिष्टात् ब्रह्मणोऽन्यन्नास्त्यु-
त्कृष्टमित्युच्यते । अथ नामधेयमुच्यते—सत्यस्य सत्यमिति । तदर्थनिर्वचनं तु-
<quote>“प्राणा वै सत्यं तेषामेष सत्यम्”</quote> इति । प्राणा जीवात्मानः सत्यं वियदादिवदु-
त्पत्त्यभावात् । तेभ्यः सत्येभ्यो ह्येष सत्यम्; तद्वत् ज्ञानसंकोचाद्यभावात् ।
अतः प्रकृतधर्मेयत्ताप्रतिषेधपरत्वात् <quote>‘नेति नेति’</quote> इति वाक्यस्य ब्रह्मणः पूर्वसि-
द्धमुभयलिङ्गत्वं न हीयत एव ।।
<!-- APPAYYA !-->
द्वयं व्यर्थं स्यादिति चेन्न । तवापि तुल्यत्वात् । ब्रह्मापेक्षयोत्कृष्टं नास्तीत्युत्कृष्टनिषेध-
विविक्षायामपि ह्यन्यदिति व्यर्थमेव । ततोऽन्यस्यैव तदपेक्षयोत्कृष्टत्वप्रसक्त्या तन्निषे-
धस्यार्थवत्त्वात् । अतः परशब्दस्यापि व्यतिरिक्तार्थत्वमंगीकृत्य प्रतिभासतः केवलं ब्रह्मणः
परमस्ति वस्तुतस्तु ततोऽन्यत्तु परं नास्तीत्येवमर्थतया तत्पदद्वयं संगमयितव्यम् । अत एव
<quote>‘प्राणा वै सत्यं तेषामेष सत्य’</quote> मिति तदनन्तरं श्रूयते । तत्र प्राणशब्देनेन्द्रियवाचिना
तद्विषया लक्ष्यंते । ते तावत् <quote>‘सन्घट’</quote> इत्याद्यनुभवदर्शनात्केवलं प्रतिभासतः सत्यभूताः ।
ब्रह्म तु वस्तुतोऽपि सत्यम् । तदपेक्षयोत्कृष्टं सत्यमिति । अथवा । सन्मृत्पिण्डः सन्घटः
सत्कपालं सच्चूर्णमित्यादिप्रत्ययविषया मृत्पिण्डघटकपालादयो व्यावर्तमानसत्याः । ब्रह्म
तु सर्वेष्वप्येतेषु प्रत्ययेषु सत्सदिति प्रत्ययवेद्यमनुगतं सत्यम् । व्यावर्तमानाश्चानुवर्तमाने
कल्पिता दृष्टाः यथा रज्ज्विदमंशे स्रक्सर्पभूदलनादयः । अतो व्यावर्तमाना घटादयः
केवलं प्रतिभासतस्सत्या इति तेषामुत्कृष्टं सत्यं पारमार्थिकं ब्रह्मेति । अतः प्रपञ्चनि-
षेधान्निर्विशेषं ब्रह्म नोभयलिंगमिति पूर्वः पक्षः । सिद्धान्तस्तु प्रमाणान्तराप्रतिपन्नतया
पूर्ववाक्ये श्रुत्यैव विहितं ब्रह्मणो मूर्तामूर्तपञ्चवैशिष्ट्यं तदनन्तरवाक्येन निषेद्ध‍ुं न श-
क्यते । पूर्वापरग्रन्थव्याहतिप्रसंगात् । षोडशिग्रहाग्रहवद्वस्तुनि विकल्पासम्भवात् ।
अतः पूर्वं मूर्तामूर्तप्रपञ्जवैशिष्ट्योक्त्या बुद्धिस्थः प्रकृतेयत्तारूपः प्रकारो निषिध्यत इति
युक्तम् । मूर्तामूर्तप्रपञ्चविशिष्टं ब्रह्मेत्यतावन्मात्रं न भवति । किन्तु अधिकमपि गुणा-
न्तरवत्त्वमस्तीति । वीप्सा त्वादरार्थत्वेन योजनीया । तदेव गुणान्तरं <quote>‘न ह्येतस्मा’</quote> दिति
वाक्यशेषेण प्रतिपाद्यते । रूपतया विशेषणभूतान्मूर्तामूर्तादचेतनप्रपंचात्परमुत्कृष्टं ब्रह्मेव
ततोऽन्यदस्मात्प्रपंचादुत्कृष्टं नास्तीति तस्यार्थः । तेन समनिषेधः फलितः । अतो नान्य-
पदवैयर्थ्यम् । ननु कथमयं समनिषेधः अस्त्येव हि भूतवशिनां योगसिद्धानां मुक्ता-
नाञ्च ब्रह्मवदेव मूर्तामूर्तप्रपञ्चरूपत्वेन प्रपञ्चादुत्कृष्टत्वमित्याशंकानिराकरणार्थं नामधे-
योक्तिपुरस्सरं तन्निर्वचनम् । तत्र प्राणशब्देन प्राणाधिष्ठातारो जीवा लक्ष्यन्ते । ते ताव-
त्सत्यभूता अविकाराः । वियदादिवत्स्वरूपान्यथाभावरूपोत्पत्त्यभावात् । तेषामप्युत्कृष्टं
सत्यमविकारात्मकं ब्रह्म । जीववज्ज्ञानसंकोचविकासात्मिकाया धर्मान्यथाभावरूपाया
