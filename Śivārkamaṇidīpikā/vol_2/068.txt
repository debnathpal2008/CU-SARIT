<pb n="068"/>
पुनरनुपपत्तिमाह—
<sutra>।। सू ।। उभयथाऽपि न कर्मातस्तदभावः ।। ११ ।।</sutra>
अणुगताद्यकर्माभावादेव तत्कृताणुगतसंयोगाभावः । जीवादृष्टानां विपाका-
नपेक्षत्वे प्रागप्यणुगता कर्मोत्पत्तिः स्यात् । तदपेक्षत्वे न तत्कृतकादाचित्काणु-
<!-- APPAYYA !-->
इति चेन्न । अन्योन्याश्रयापत्तेः । ननु, त्र्यणुकरूपकार्यलिंगेन द्व्यणुकपरमाण्वनुमानस्य
प्रतिक्षेप्तुमशक्यतया त्र्यणुककारणत्वेन परमाणुद्व्यणुकेष्वव्याप्यवृत्तिषु तत्संयोगेषु चा-
वश्यस्वीकर्त्तव्येषु कथंचिद्दिक्परमाणुसंयोगानामन्योन्यावच्छेदेनैव वृत्तिरभ्युपेयते इति
चेत् यद्येवं किमित्यन्योन्याश्रयादबिभ्यदनवस्थाभयात् सांशत्वमत्याक्षीः । सांशत्वे हि वृक्षप-
क्षिसंयोगवदव्याप्यवृत्तित्वं दृष्टप्रकारेणैव सूपपादम् । निरंशत्वे त्वसंयुक्तप्रदेशावशेषसहिष्णव-
व्याप्यवृत्तित्वं कथंचिदप्युपपादयितुमशक्यमिति प्रथिमानुपपत्तिदूषणं तदवस्थ मेव स्यात् ।
ननु, सांशत्वेऽप्यपर्यवसितानन्तावयवपरंपरया मेरुसिद्धार्थयोरनंतावयवारब्धत्वाविशेषात्
समानपरिमाणत्वप्रसंग इति दूषणमस्तीति चेदुक्तमेवोत्तरम् । अत्र पक्षद्वयेऽपि दूषणस-
द्भावे परमाणुकारणवाद एव त्यक्तव्य इति । अपि च । सांशत्वे समापतद्द‍ूषणमेवं परिहर्तुं
शक्यम् । मेरुसिद्धार्थयोरनंतावयवारब्धत्वेऽप्यानंत्यविशेषात् परिमाणविशेष उपपद्यत
इति । न हि पाद्मकल्पात्पूर्वं वाराहकल्पात्पूर्वं च कालानंत्ययोः पातालादूर्ध्वं ब्रह्मांडादूर्ध्वं
च देशानंत्ययोश्च न तारतम्यम् । आनंत्ये विशेषसद्भावादेव चानंतक्षणघटितयोरवांतरक-
ल्पमहाकल्पयोरनंतपरमाणुघटितयोरिक्षुक्षीरसमुद्रयोश्च तारतम्यम् । यदि तु परमाणोस्सा-
वयवतायामनित्यत्वापत्त्या स्वाभ्युपगतमूलकारणत्वासिद्धिप्रसंगात् सांशत्वं नेष्यते
तदा प्रथिमानुपपत्तिदूषणं वज्रलेपायत एवेति । अस्मिन्दूषणे सूत्रं चार्थेन वाकारेण कर्त्तव्यं
ह्रस्वत्वाणुत्वद्व्यणुकसमुच्चयं नापेक्षते । किं तु ह्रस्वात् द्व्यणुकात् परिमण्डलात् परमा-
णोश्च द्व्यणुकपरमाण्वंतरासंयुक्तप्रदेशरहितान्महत्त्वेन दीर्घत्वेन च तदपेक्षयाधिकपरिमाण-
वत्‌त्र्यणुकमुत्पद्यत इत्येतद्यथैवासमञ्जसं तथान्यदपि वैशेषिककल्पितं सर्वमसमंजसमिति
सूत्रार्थ इति तदर्थं वाकारः इवकारार्थो योजनीयः । किमन्यदसमञ्जसमित्याकांक्षायां तत्प्र-
पंचयितुमुत्तरसूत्राणि । <pratika>पुनरनुपपत्तिमिति ।</pratika> दृष्टांतीकरणव्याजोद्धाटितानुपपत्तिव्यतिरेकेण
दार्ष्टांतिकत्वेनापेक्षितामनुपपत्तिमाहेत्यर्थः <pratika>।। सू ।। उभयथापि न कर्मातस्तदभावः ।। ११ ।।</pratika>
परमाणुषु संयोगोत्पत्तिसंभवमंगीकृत्य तत्संयोगस्याव्याप्यवृत्तित्वासंभवात् कार्ये प्रथिमासं-
भव उक्तः । इदानीं तस्या एवासंभव उच्यते । प्रलयकाले निश्चलाः परमाणवः संतिष्ठन्ते ।
सर्गाद्यकाले प्राणिनां भोजकादृष्टवशात् तेष्वाद्यं कर्म जायते । ततस्तेषां संयोगे सति द्व्यणु-
कादिक्रमेण जगदुत्पत्तिरिति हि वैशेषिकैरिष्यते । तददृष्टं विपाकानपेक्षमाद्यं कर्म जनयति
तदपेक्षं वा । उभयथापि तत्ततो भवितुं नार्हति । ततः प्रलयकाल इव परमाणवस्सदा
निश्चला एवावतिष्ठेरन्निति तेषां संयोगो न संभवतीति सूत्रार्थः । तत्रानपेक्षत्वपक्षे कर्मा-
संभवमुपपादयति—<pratika>जीवादृष्टानामिति ।</pratika> यदि विपाकानपेक्षमदृष्टं कर्मोत्पादने समर्थं स्यात्
तदा प्रलयेऽपि अदृष्टसत्वात् कर्मोत्पत्तिः स्यात् । न च तदा त्वया सेष्यते । अतो विपाका-
नपेक्षात्कर्मणः कालांतरेऽपि कर्म न स्यादिति भावः । द्वितीयपक्षे तदसंभवमुपपादयति---
<pratika>तदपेक्षत्व इति ।</pratika> हरीतक्यादेरौषधस्य धातुसाम्यादिकार्योपयोगिविपाक इवादृष्टस्य
