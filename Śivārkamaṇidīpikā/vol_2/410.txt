<pb n="410"/>
अथ सहकार्यन्तरविध्यधिकरणम् ।। ९३ ।।
<sutra>सु ।। सहकार्यन्तरविधिः पक्षेण तृतीयं तद्वती विध्यादिवत् ।। ४६ ।।</sutra>
कहोलब्राह्मणे श्रूयते---<quote>‘तस्माद्ब्राह्मणः पाण्डित्यं निर्विद्य बाल्येन तिष्ठासेत्
बाल्यं च पाण्डित्यं च निर्विद्याथ मुनिः’</quote> इति बहूपनिषत्तात्पर्यनिर्णयरूपं पा-
ण्डित्यं निश्शेषेण संपाद्य बाल्येन रागद्वेषादिरहितत्वात् बाल्यसदृशेनावस्थान्त-
रेणावतिष्ठेत । ततः पाण्डित्यबाल्ये निश्शेषं संपाद्याथ मुनिः इति । अत्र पा-
ण्डित्यबाल्यवन्मौनमपि विधीयते न वा । इति संशये मुनिरित्यत्र भवेदित्यादि-
विधिप्रयोगाभावान्न विधीयते ।। इति प्राप्तेऽभिधीयते---विद्यावतो यज्ञादिवत्
पाण्डित्यबाल्ययोस्तृतीयं सहकार्यन्तरं मौनं विधीयत एव, प्रकृष्टमननशीले मु-
निशब्दस्य प्रसिद्धेः । विद्यानिष्पत्त्यर्थमुपास्यविषयाभ्यासरूपमिदं प्रकृष्टमननं
<!-- APPAYYA !-->
<head>अथ सहकार्यन्तरविध्यधिकरणम् ।। १३ ।।</head>
<p><pratika>सू॰ ।। सहकार्यन्तरविधिः पक्षेण तृतीयं तद्वतो विध्यादिवत् ।। ४६ ।।</pratika> यज्ञा-
दीनां शमादीनां च विद्यासहकारिणां निरूपणानन्तरं संगतिविशेषप्राप्तां सर्वान्नानुमत्या-
दिचिन्तां कृत्वा पुनरपि विद्यायामेव सहकार्यन्तरं निरूप्यत इति संगतिः । रागप्राप्तत्वेन
श्रवणमननयोरविधेयत्वस्य प्रथमाधिकरणभाष्ये निरूपितत्वादिह तयोर्विधिश्रवणं तेन
विरुध्येतेत्याशङ्क्य पाण्डित्यबाल्यशब्दयोरर्थान्तरमाह---<pratika>बहूपनिषदिति</pratika> । ऊहापोहक्ष-
मादिः पण्डा सास्य सञ्जातेति पण्डितः तस्य कर्म पाण्डित्यं श्रवणमननानन्तरं तदभ्यास-
पाटववशाल्लब्धया ऊहापोहक्षमया नवनवोन्मेषशालिन्य प्रतिभया श्रुतमतार्थानुकूल्येन
सकलोपनिषत्तात्पर्यप्रतिष्ठापनं पाण्डित्यं तदनुकूलप्रतिभाशक्तौ सत्यामपि बालवद्रागद्वेष-
स्वमाहात्म्यप्रख्यापनाहंकारादिराहित्यं बाल्यं तदुभयं श्रवणमननानन्तरभाविविद्यासह-
कारित्वेन विधेयमिति सम्प्रतिपन्नमेव । इह पुनरथ मुनिरित्युक्तं तृतीयमपि सहकार्यन्तरं
विधीयते न वेति विध्यर्हत्वानर्हत्वाभ्यां संशये श्रवणमननबाल्यपाण्डित्येभ्योऽन्यस्य वि-
ध्यर्हस्य कस्यचिददर्शनाद्विधिशब्दाश्रवणाच्च न विधीयते किं तु मननमेवानूद्यत इति
प्राप्ते सौत्रपदानि व्याचक्षाण एव सिद्धान्तयति---<pratika>विद्यावत इति</pratika> । तद्वत इत्यस्य व्या-
ख्यानमिदम् ।<quote>‘विध्यादिव’</quote>दित्यस्य व्याख्यानं---<pratika>यज्ञादिवदिति । विधीयत इति</pratika> ।
विधिर्यज्ञादिः शमादिश्च । आदिशब्देन विधिसरूपवाक्याभ्यामनूदितं श्रवणं मननं च
गृह्यते । तृतीयशब्दस्यावध्यपेक्षापूरणं <pratika>पाण्डित्यबाल्ययोरिति</pratika> । तृतीयशब्दसामाना-
धिकरण्येन सहकार्यन्तरविधिपदव्याख्यानम्---<pratika>सहकार्यन्तरमिति</pratika> । विधीयत इति
विधिः । सहकार्यन्तरं चासौ विधिश्चेति समानाधिकरणसमास इति भावः । <quote>‘पक्षेणे’</quote>ति
पदं साध्याहारं व्याचष्टे---<pratika>प्रकृष्टेति</pratika> । मननमात्रं न मुनिशब्दस्य प्रवृत्तिनिमित्तं किं तु
प्रकृष्टं मननम् । प्रकर्षश्च मननस्य स्नेहपूर्वकतया चिरविरहिताया नायिकायाः नायक-
विषयस्येव निरन्तरमनुवर्तमानत्वरूप इह पक्षेणेत्यनेनाध्याहार्यपदयुक्तेन विवक्षित इति
भावः । तमेवं प्रकर्षं दर्शयति---<pratika>विद्यानिष्पत्त्यर्थमिति</pratika> । यस्योपासनानुष्ठानकालव्यति-
रिक्तकालेष्वपि गच्छतस्तिष्ठतः शयानस्य वा उपास्यविषया चिन्तानुवर्तते । तस्यैवोपा-
