<pb n="036"/>
अथ उपसंहारदर्शनाधिकरणम् ।। ८ ।।
<sutra>।। सू ।। उपसंहारदर्शनान्नेति चेन्न क्षीरवद्धि ।। २४ ।।</sutra>
<quote>‘एकमेवाद्वितीयम्’</quote> <quote>‘द्यावापृथिवी जनयन् देव एकः’</quote> इत्यादिषु परमेश्वर एक
एव जगतः कारणमवगम्यते । तस्यास्यैकस्य विचित्रजगत्कारणत्वं युक्तं न वा ।
इति संशये न युक्तमिति वदामः । तदसम्भवात् । कार्यमेतदाकाशवाय्व-
ग्रिसलिलादिरूपं विचित्रम् । कथमेतत् कारणवैचित्र्यमन्तरेण सम्भवति । दृश्यते
हि रथादिकार्येषु बहुकारकोपसंहारः । तस्मादेककारणत्वं न सम्भवतीति चेत्---
नैतद्युक्तम्---एकस्यापि कार्यरूपेण परिणामः सम्भवति, यथा क्षीरस्यैकस्यैव
दधिभावेन । तस्माद्ब्रह्मैककारणकं जगत्कार्यम् ।।
यदुक्तं कार्यवैचित्र्यं कारणवैचित्र्यापेक्षमिति, तदसत्, चेतनादेकस्मात्
पुरुषात् केशनस्वादिविचित्रकार्यनिष्पत्तिदर्शनात् । अतो विचित्रजगत्कार्यनि-
र्वाहे ब्रह्म न कारणान्तरापेक्षमिति ।।
शक्तिमतां सर्वं सम्भाव्यत एवेत्याह---</p>
<sutra>।। सू ।। देवादिवदपि लोके ।। २५ ।।</sutra>
<!-- APPAYYA !-->
<head>अथ उपसंहारदर्शनाधिकरणम् ।। ८ ।।</head>
<sutra>सू ।। उपसंहारदर्शनान्नेति चेन्न क्षीरवद्धि ।। २४ ।। देवादिवदपि लोके ।। २५ ।।</sutra>
<p>इह ब्रह्मणो जगदुपादानत्वाधिष्ठातृत्ववादिनः समन्वयस्योपादानत्वाधिष्ठातृत्वयोस्सहकार्य-
न्तरापेक्षानियमसद्भावासद्भावाभ्यां युक्तिबाध्यत्वाबाध्यत्वसंशये ब्रह्मप्रपञ्चयोर्मुख्याभेदा-
भावेऽपि शरीरशरीरिभावेनापृथक्सिद्धप्रकारप्रकारिभावेन वा सामानाधिकरण्यनिर्देश-
स्येव उपादानत्वश्रवणस्याधिष्ठातृत्वश्रवणस्य च सहकार्यन्तराभावे कर्तुं न शक्यं प्रकारां-
तरेणोपपादनम् । मृत्पिण्डकुलालादिषु तयोस्सहकार्यपेक्षानियमदर्शनात् विचित्रकार्यज-
नने विचित्रसहकार्यपेक्षावश्यंभावाच्चेति पूर्वः पक्षः । क्षीरपुरुषदेवादीनां दधिकेशनस्वसं-
कल्पसृज्यकार्येषूपादानत्वाधिष्ठातृत्वयोस्सहकार्यंतरानपेक्षत्वदर्शनेन व्यभिचारात् नास्त्येव
तन्नियम इति सिद्धांतः । अत्र चिंत्यते । प्रपञ्चसृष्टौ ब्रह्मणस्सहकारीणि सन्त्येव सिद्धांत-
संमतानि । न हि लोकसिद्धानि मृत्पिण्डदण्डचक्रादीनि श्रुतिसिद्धानि मायाकालकर्मादीनि
<!-- APPAYYA !-->
२४ ।। चशब्दोऽपिशब्दार्थः । <pratika>अश्मादिवत्</pratika>=पाषाणादेरिव । <pratika>अपि</pratika>=जीवस्य चेतनत्वेऽपि । <pratika>तदनुपपत्तिः</pratika>=
अस्वातन्त्र्यात् स्वतःकर्तृत्वानुपपत्तिः ।।</p>
<p><pratika>सू ।। उपसंहारदर्शनान्नेति चेन्न क्षीरवद्धि ।। २५ ।। उपसंहारदर्शनात्</pratika>=जीवेनारब्धकार्यस्य समाप-
नदर्शनात् स एव कर्तेति उक्तब्रह्मकर्तृत्वं नेति चेन्न । कुतः । <pratika>हि=</pratika>यस्मात् । <pratika>क्षीरवत्</pratika>=गोषु दृश्यमानक्षीरस्य यथा
मुख्यप्राणकृतत्वं तथा जीवकृतोपसंहारोऽपि परमात्मकृत एवेत्यर्थः ।।</p>
<p><pratika>सू ।। देवादिवदपि लोके ।। २६ ।।</pratika> एवंभूतेश्वरस्यापि । <pratika>देवादिवत्</pratika> अदर्शनं युज्यते । कथमेतदित्यत उक्तं
<pratika>लोक इति</pratika> । जगति पिशाचादीनामपि अदृश्यत्वादिशक्तिर्दृष्टा सर्वेश्‍वरस्य तु किं वाच्यमित्यर्थः ।।</p>
<p><pratika>सू ।। कृत्स्नप्रसक्तिर्निरवयवत्वशब्दकोपो वा ।। २० ।।</pratika> वाशब्दः पक्षभेदेन दोषापादानसूचकः । जीवस्य स्वतः
कर्तृत्वे सर्वकार्त्स्न्येन प्रवर्तने अङ्गीकृते <pratika>कृत्स्नप्रसक्तिः</pratika>=तृणादानादिसर्वकार्येष्वपि सर्वसामर्थ्यप्रवृत्तिप्रसंगः । तत्परिहाराय
एकदेशेन प्रवृत्त्यभ्युपगमे च <pratika>निरवयवत्वशब्दकोपः</pratika>=<quote>‘नित्यो निरवयव’</quote> इति श्रुतिविरोधः स्यादित्यर्थः ।। अतो
न जीवः स्वतन्त्रकर्ता । किं त्वीश्‍वराधीनकर्ता इति ।। <pratika>इति आनन्दतीर्थमते इतरव्यपदेशाधिकरणम् ।। ७ ।।</pratika></p>
<head>इति सूत्रार्थचन्द्रिकायामारंभणाधिकरणेतरव्यपदेशाधिकरणे ।। ६ ।। ७ ।।</head>
