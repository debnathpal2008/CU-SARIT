<pb n="200"/>
पुनर्निवर्तन्ते, यथेतमाकाशमाकाशाद्वायुं वायुर्भूत्वा धूमो भवति धूमो भूत्वाभ्रं
भवति अभ्रं भूत्वा मेघो भवति मेघो भूत्वा प्रवर्षति त इह व्रीहियवा ओष-
धिवनस्पतयस्तिलमाषा इति जायन्ते अतो वै खलु दुर्निष्प्रपततरं यो यो ह्यन्न-
मत्ति यो रेतः सिञ्चति तद्भ‍ूय एव भवति’ इति वाक्ये द्युलोके सोमराजशब्दो-
क्तामृतमयदेहवैशिष्ट्येन पुण्यफलमनुभूय पुण्यकर्मावसाने पुनरिहागत्य गर्भं
प्राप्तवतामिष्टादिकारिणां प्रतीतेस्तेषामेव <quote>‘तस्मिन्नेतस्मिन्नग्नौ देवाः श्रद्धां जुह्वति
तस्या आहुतेः सोमो राजा संभवति’</quote> इत्यत्र सोमराजशब्देन प्रत्यभिज्ञानात् ।
तस्मात् प्रश्नप्रतिवचनयोरप्यद्भिः परिष्वक्तस्तच्छरीरको जीव एवाप इत्युच्यन्त
इति गम्यते । अतो न विरोधः ।।
<sutra>।। सू ।। भाक्तं वानात्मवित्त्वात् तथा हि दर्शयति ।। ७ ।।</sutra>
<!-- APPAYYA !-->
वतीर्य ब्राह्मणादिजन्मने गर्भप्राप्तेः प्रदिपादनात् । न एवात्रापि सोमराजशब्दनिर्दिष्टा
भवितुमर्हन्ति सोमराजश्रुतिसाम्यात् द्युलोकस्थितिसाम्याच्चेत्येवमिष्टादिकारिणां प्रतीतेः
तदश्रवणमसिद्धमिति भावः । श्रुता <quote>‘वेष सोमो राजे’</quote> त्येकवचनश्रवणेऽपि <quote>‘इष्टादिका-
रिणा’</quote>मिति सूत्रे बहुवचनं शंकान्तरवारणार्थम् । एबमिह शङ्का स्यात् । <quote>‘आकाशाच्चं-
द्रमस’</quote> मिति प्रकृतश्चन्द्रमाः <quote>‘एष’</quote> इति परामृश्यते । एकवचनानुगुण्यात् । सोमराज-
शब्दयोस्तत्र प्रसिद्धत्वात् तस्य देवभक्ष्यत्वप्रसिद्धेश्च । अतस्तं प्रकृता इष्टादिकारिणो देवा
भूत्वा भक्षयन्तीत्येव तेषां द्युलोके भोगप्रकार उच्यते । तस्मात्सोमराजशब्देनेष्टादिका-
रिणां प्रतीतिरसिद्धेति । तत्रायं परिहारो विवक्षितः । चन्द्रस्य <quote>‘एष सोमो राजे’</quote> ति सोम-
राजत्वं न विधातव्यम् । सोमराजशब्दयोश्चंद्रपर्यायत्वस्य प्रसिद्धत्वात् । अत <quote>‘एष’</quote> इति
प्रथमांतनिर्दिष्टानामिष्टादिकारिणामेव परामार्शः । विभक्त्यैकरूप्यात् । एकवचनं तु
वाक्यस्य प्रातिपदिकस्य च गुणभूतम् । बहुपत्नीकप्रयोगे <quote>‘पत्नीं सन्नह्ये’</quote> त्येकवचनवदत्रैव
प्रकरणे <quote>‘वायुर्भूत्वाभ्रं भवती’</quote> त्यादीष्टादिकारिविषयैकवचनवच्च प्रत्येकगतैकत्वाभिप्रायं
योजनीयम् । ततश्च <quote>‘सोमो राजे’</quote> त्यनेन गौणेन प्रसिद्धचन्द्रसादृश्यं दिव्यभोगयोग्यामृ-
तमयदेहत्वं विधीयते । अथवा भोग्यत्वरूपमग्रिमसूत्रेण स्पष्टीकरिष्यमाणं प्रसिद्धचंद्रसा-
दृश्यं विधीयते । तस्यैव विवरणं <quote>‘तद्देवानामन्नं तद्देवा भक्षयन्ती’</quote> ति । तस्मात्पितृयाण-
वाक्यगतं <quote>‘एष सोमो राजे’</quote> त्येतत् बहूनामिष्टादिकारिणामेव परामर्शकं न त्वेकस्य
चन्द्रमस इति । अपि च । पितृयाणवाक्ये पर्जन्यावरोहणमिष्टादिकारिणामेव श्रुतं न
तु चन्द्रमस इति निर्विवादम् । तच्च पञ्चाग्निविद्यायां सोमराजशब्दनिर्दिष्टस्य <quote>‘पर्जन्यो
वाव गौतमाग्नि’</quote> रित्यारभ्य <quote>‘तस्मिन्नेतस्मिन्नग्नौ देवाः सोमं राजानं जुह्वती’</quote> ति श्रूयते ।
अतोऽप्यस्त्यत्रेष्टादिकारिणां सोमराजशब्देन प्रतीतिरिति । <quote>‘अपरपक्षाद्यानी’</quote> त्यादिश्रु-
तिवाक्यस्यायमर्थः । अपरपक्षात्तान्मासानभिसंभवंति प्राप्नुवंति यान्षण्मासान् दक्षिणां
दिशमेति सविता दक्षिणायनमासषट्काभिमानिनीर्देवताः प्राप्नुवन्तीति यावत् । एते इष्टादि-
कारिणोऽर्चिरादिमार्गगामिनो विद्वांस इव मासेभ्यः संवत्सरं न प्राप्नुवन्तीति ।। ननु
पितृयाणवाक्येऽपि सोमराजशब्दनिर्दिष्टा इष्टादिकारिणो न भवंति देवैर्भक्ष्यमाणत्वश्रव-
णादिति शंकानिराकरणार्थं सूत्रम्—<pratika>सू ।। भाक्तं वानात्मवित्त्वात्तथाहि दर्शयति</pratika> ।
</p>
</section>
</report>