<pb n="369"/>
<sutra>सू ।। न सामान्यादप्युपलब्धेर्मृत्युवन्न हि लोकापत्तिः ।। ४९ ।।</sutra>
<quote>‘तेषामेकैक एव तावान् यावानसौ पूर्वः’</quote> इतीष्टकचिताग्निचितफलसामान्येना-
तिदेशः, इष्टकचिताग्नेः स्वक्रतुद्वारेण यत् फलं तदेषां विद्यामयक्रतुप्रवेशेन फ-
लमिति । न पुनरिष्टकचिताग्नितुल्यदेशत्वमेषामिति । केनापि सामान्येनातिदे-
शोपलब्धेः <quote>‘स वा एष एव मृत्युर्य एष एतस्मिन् मण्डले पुरुष’</quote> इति संहर्तृत्व-
मात्रेण । न हि तत्र मण्डलपुरुषस्य मृत्युतुल्यदेशत्वम् । अतः केनचित् सामान्ये-
नातिदेशे न विरोधः ।। हेत्वन्तरमाह
<sutra>सू ।। परेण च शब्दस्य ताद्विध्यं भूयस्त्वात्त्वनुबन्धः ।। ५० ।।</sutra>
परेण च ब्राह्मणेनास्य मनश्चिदादिवाचिनः शब्दस्य विद्यमयत्वप्रतिपादकत्व-
मवगम्यते । तथा हि <quote>‘अयं वाव लोक एषोऽग्निश्चितस्तस्याप’</quote> इत्यादिना पृथ-
क्फला विद्या विधीयते । क्रियाप्रकरणे मनश्चिदादीनामनुबन्धस्तु संपादनीया-
नामग्न्यङ्गानां भूयस्त्वात् । तत एतेषां विद्यामयक्रत्वङ्गत्वम् ।।
इति पूर्वविकल्पाधिकरणम् ।। २९ ।।
<!-- APPAYYA !-->
ऽवगम्यत इति पूर्वपक्षोक्तमाशङ्क्येत्यर्थः । <pratika>सू ।। न सामान्यादप्युपपत्तेर्मृत्युवन्नहि लो-
कापत्तिः ।। ४९ ।।</pratika> इष्टकचिताग्नेरिव स्वप्रधानद्वारा फलवत्वमस्तीत्येतावता सादृश्येनाति-
देशः न तुल्यदेशत्वपर्यन्तेन । यथा मनश्चिदादिब्राह्मणात्पूर्वब्राह्मणावसानश्रुतेः<quote>‘स एष मृत्यु’</quote>-
रित्यादौ मण्डलपुरुषे संहर्तृत्वमस्तीत्येतावता सादृश्येन मृत्युरिति व्यपदेशः न तु मृत्युलो-
कावस्थितिलक्षणतुल्यदेशत्वपर्यन्तेनेत्यर्थः। <pratika>हेत्वंतरमिति</pratika> । मनश्चिदादिब्राह्मणस्य विद्याप्राधा-
न्यइति शेषः ।। <pratika>सू ।। परेण च शब्दस्य ताद्विध्यं भूयस्त्वात्त्वनुबन्धः ।। ५० ।।</pratika> <quote>‘अयं वावलो-
क’</quote>इति चितेग्नौ पृथिवीदृष्टिर्विधीयते । <quote>‘तस्याप एव परिश्रुता’</quote> इति <quote>‘अश्मर्न्नूजमिति परिषिञ्च-
ती’</quote>ति विहिताग्निपरिषेचनजले समुद्रजलदृष्टिर्विधीयते । एवं <quote>‘मनुष्याय जुष्मत्य इष्टका’</quote>इत्या-
दिनाप्यग्न्यनुबन्धिषु भूलोकादितत्तद्वस्तुविशेषदृष्टयो विधीयन्ते । अवसाने च तद्विदः फलमु-
च्यते <quote>‘एतत्सर्वमभिसम्पद्यत’</quote> इति । चकारात्पूर्वेणाऽपि ब्राह्मणेन मनश्चिदादिब्राह्मणस्य वि-
द्याप्राधान्यमवगम्यते इति समुच्चीयते । पूर्वत्र हि स एष मृत्युर्य एष एतस्मिन्मण्डले पुरुषो
यश्चायं दक्षिणेक्षन्पुरुषः स एष एवंविद आत्मा भवति स यदैवंविदस्माल्लोकात्प्रैत्यथैतमेवात्मा-
नमभिसंभवति सोमृतो भवती’ति विद्याविशेषमुपदिश्य तद्विदः फलमुच्यते । न तु स्वतन्त्रवि-
द्यानां क्रियामयप्रकरणसमाम्नानं किमर्थमित्याकाङ्क्षायां <quote>‘भूयस्त्वानुबन्ध’</quote>इति सूत्रशेषं व्या-
चष्टे---क्रियामयप्रकरण इति । अनुबन्धः क्रियानिर्वर्त्योग्निः प्रकरणमनुसमाम्नानमित्यर्थः ।।</p>
<head>इति पूर्वविकल्पाधिकरणम् ।। २९ ।।</head>
<!-- APPAYYA !-->
<head>नयमणिमालायाम्</head>
<head>अथ पूर्वविकल्पाधिकरणम् ।। २९ ।।</head>
<sutra>सू ।। पूर्वविकल्पः प्रकरणात्स्यात्क्रियामानसवत् ।। ४४ ।। अतिदेशाच्च ।। ४५ ।। विद्यैव तु निर्धा-
रणाद्दर्शनाच्च ।। ४६ ।। श्रुत्यादिबलीयस्त्वाच्च न बाधः ।। ४७ ।। अनुबन्धादिभ्यः प्रज्ञान्तरपृथक्त्वव-
द्द‍ृष्टश्च तदुक्तम् ।। ४८ ।। न सामान्यादप्युपलब्धेर्मृत्युवन्न हि लोकापत्तिः ।। ४९ ।। परेण च शब्दस्य
ताद्विध्यं भूयस्त्वात्त्वनुबंधः ।। ५० ।।</sutra>
<lg><l>प्रकृताग्निनेष्टकेन प्राप्तविकल्पो मनश्चिदादिगणः । शेषः क्रियामयस्य क्रतोर्भवेन्मानसग्रहवत् ।। २७६ ।।</l></lg>
<lg><l>विद्याचितएवेति श्रुत्या निर्धारणाद्बलीयस्याः । यज्ञक्रतोरयं स्याच्छेषो विद्यामयस्यैव ।। २७७ ।।</l></lg>
<head>इति पूर्वविकल्पाधिकरणम् ।। २९ ।।</head>
