<pb n="018"/>
अथ शिष्टापरिग्रहाधिकरणम् ।। ५ ।।
<sutra>।। सू ।। एतेन शिष्टापरिग्रहा अपि व्याख्याताः ।। १३ ।।</sutra>
<p>यथेदं सांख्यदर्शनं तर्कमूलत्वेनाप्रतिष्ठितत्वादिना प्रत्याख्यातं तथैव तेनैव
हेतुना शिष्टानामपरिग्रहाः कणभक्षाक्षपादादीनां पक्षा अपरिग्राह्या इति
व्याख्याताः । एतदुक्तं भवति—कणादादिमतसिद्धपरमाणुकारणवादोऽपि निरा-
कृत इति ।।
इति शिष्टापरिग्रहाधिकरणम् ।। ५ ।।</p>
<!-- APPAYYA !-->
<head>अथ शिष्टापरिग्रहाधिकरणम् ।। ५ ।।</head>
<p><pratika>सू ।। एतेन शिष्टापरिग्रहा अपि व्याख्याताः ।। १३ ।।</pratika> एतेन तर्काप्रतिष्ठितत्वदूषणेन
शिष्टानां शुष्कतर्कावलंबिषु कपिलादिष्ववशिष्टानां कणभक्षादीनां येऽपरिग्रहाः वेदपरिग्रहर-
हिताः पक्षास्तेऽपि व्याख्याताः वैदिकैरपरिग्राह्यत्वेन उपपादितप्राया इति सूत्रयोजनामभि-
प्रेत्य व्याचष्टे—<pratika>यथेति</pratika> । एतेनेत्यतिदेशाधिकरणस्याधिकशंकां <pratika>दर्शयति—एतदुक्तमिति ।</pratika>
आदिशब्देनाक्षचरणक्षपणकसमन्तभद्रादयो गृह्यन्ते । अनेन प्रधानकारणवादापेक्षया बहुसं-
मतत्वमेकमधिकशंकाकारणं सूचितम् । परमाणुत्वकीर्तनेनाप्यन्यदधिकशंकाकारणं सूचित-
म् । अल्पाधिकपरिमाणयोर्हि तंतुपटादिषूपादानोपादेयभावे दृष्टः न तु वैपरीत्यं दृष्टम् ।
अतस्त्रिसरेणुप्रभृतिषु पृथिवीगोलकादिपर्यंतेषु कार्येषु परमाणूनामेव कारणत्वं युक्तं न तु
कार्येभ्योऽधिकपरिमाणस्य प्रधानादेरिति । <pratika>निराकृत इति</pratika> । अप्रतिष्ठिततर्कमूलत्वाविशे-
षेण परमाणुकारणवादिनामेव परमाणुगतसत्यत्वासत्यत्वबाह्यत्वांतरत्वव्यवस्थापकतर्काणां
<!-- APPAYYA !-->
दृष्टान्ताभावाञ्च वेदपरिग्रहशून्याः अविशिष्टा जीवकालस्वभावादिकर्तृत्वपक्षास्सर्वेऽपि निरस्ता इत्यतस्सिद्धं विष्णोर्जगत्कर्तृं-
त्वमिति <pratika>सिद्धान्तः । सूत्रार्थस्तु सू ।। असदिति चेन्न प्रतिषेधमात्रत्वात् ।। ८ ।। असत्</pratika>=विश्‍वप्रागभाव एव ।
जगत्कर्तृ, नेश्‍वर इति चेन्न । कुतः । <pratika>प्रतिषेधमात्रत्वात्</pratika>=अभावधर्मात्मतामन्तरेण स्वरूपत एव निषेधबुद्धिविषयत्वा-
दित्यर्थः ।।</p>
<p><pratika>सू ।। अपीतौ तद्वत्प्रसंगादसमञ्जसम् ।। ९ ।। अपीतौ</pratika>=प्रलये । <pratika>तद्वत्प्रसंगात्</pratika>=असन्मात्रवत्त्वप्रसंगात्
असत्कर्तृत्वमसमञ्जसमयुक्तमित्यर्थः ।</p>
<p><pratika>सू ।। न तु दृष्टान्तभावात् ।। १० ।।</pratika> तुशब्दोऽवधारणे । प्रलये सर्वासत्त्वं न युज्यते । कुतः । तदा सर्वपदार्थसत्त्व
एव <pratika>दृष्टान्तस्य भावात्</pratika> सद्भावादित्यर्थः ।</p>
<p><pratika>सू ।। स्वपक्षदोषाच्च ।। ११ ।। स्वपक्षे</pratika> प्रलये सर्वासत्त्वपक्षे <pratika>दोषात्</pratika>=दृष्टान्ताभावाख्यदोषाच्च न तत्पक्षो युक्त इत्यर्थः ।।</p>
<p><pratika>सू ।। तर्कांप्रतिष्ठानादन्यथाप्यनुमेयमिति चेदेवमप्यनिर्मोक्षप्रसङ्गः ।। १२ ।। तर्काप्रतिष्ठानात्</pratika>=दृष्टान्ताभा-
वादिरूपतर्कस्याप्रतिष्ठानात् अव्यवस्थितत्वात् । <pratika>अन्यथापि</pratika>=सिद्धान्त्युक्तप्रकारादन्यरूपेणापि प्रतितर्केण <pratika>अनुमेयं</pratika>=
साधनीयमिति चेत् । नेति शेषः । कुतः । <pratika>एवमपि</pratika>=एवं सति तर्कमात्रस्याप्रामाण्ये सति । <pratika>अनिर्मोक्षप्रसङ्गः</pratika>=
सर्वसिद्धान्तिभिः स्वस्वशास्त्रप्रयोजनत्वेनाङ्गीकृतस्यापि मोक्षस्यापि लोपप्रसंगः । कुतः । तस्य विप्रतिपन्नं प्रति अनुमानेनैव
साधनीयतया तस्याप्येवमप्रामाण्योक्तिसंभवादित्यर्थः ।।</p>
<p><pratika>सू ।। एतेन शिष्टापरिग्रहा अपि व्याख्याताः ।। १३ ।। एतेन</pratika>—स्वपरपक्षयोः दृष्टान्तभावाभावाख्यहेतुना
<pratika>अपरिग्रहाः</pratika>=वेदपरिग्रहशून्याः तद्विरुद्धाश्च । <pratika>शिष्टाः</pratika>=अविशिष्टाः जीवकालस्वभावकर्तृत्वपक्षा अपि । <pratika>व्याख्याताः</pratika>
प्रत्याख्याताः दूषिता इत्यर्थः ।।</p>
<head>इति सूत्रार्थचन्द्रिकायामानन्दतीर्थमते मसदधिकरणम् ।। ४ ।।</head>
