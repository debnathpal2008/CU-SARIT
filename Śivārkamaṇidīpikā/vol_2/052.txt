<pb n="052"/>
<head>सूत्रार्थचन्द्रिकायाम्</head>
<head>अथ वैषम्यनैर्घृण्याधिकरणम् ।। ११ ।।</head>
<sutra>सू ।। वैषम्यनैर्घृण्ये न सापेक्षत्वात्तथाहि दर्शयति ।। ३४ ।। न कर्माविभागादिति चेन्नानादित्वात्
।। ३५ ।। उपपद्यते चाप्युपलभ्यते च ।। ३६ ।। सर्वधर्मोपपत्तेश्च ।। ३७ ।।</sutra>
<p><pratika>भगवत्पादमते</pratika>, पूर्वमुक्तं ब्रह्मणो मायामय्या लीलया स्रष्ट्टत्वमाक्षिप्य समाधानादाक्षेपसंगत्येदमाह—<pratika>सू ।। वैषम्यनैर्घृ-
ण्ये इत्यादि ।</pratika> यो यो विषमसृष्टिकर्ता स स सावद्य इति न्यायेन निरवद्याद्ब्रह्मणो जगत्सर्गां ब्रुवन्समन्वयो विरुध्यते न वेति
संदेहे ब्रह्मणो विषमसृष्टिकर्तृत्वात्सर्वसंहारकत्वाच्च वैषम्यनैर्घृण्यदोषप्रसक्त्या सावद्यत्वप्रसंगान्निरवद्यस्य ब्रह्मणो न जगत्कर्तृत्व-
मिति <pratika>पूर्वःपक्षः । सिद्धान्तस्तु</pratika>, ब्रह्मणो <pratika>वैषम्यनैर्घृण्ये</pratika> न स्याताम् । कस्मात् । <pratika>सापेक्षत्वात्</pratika>=प्राणिकर्मसापेक्ष-
त्वात् । ननु ब्रह्मणः कस्मात्कर्मसापेक्षत्वमित्यत आह—<pratika>तथा हि दर्शयति</pratika>—<quote>‘एष ह्येव साधुकर्म कारयति’</quote> इत्याद्या श्रुति-
रित्यर्थः । अतः कर्मसापेक्षत्वेन निरवद्यस्य ब्रह्मणो जगत्कर्तृत्वमुपपन्नमेवेति ।।</p>
<p>सापेक्षत्वमाक्षिप्य समाधत्ते—<pratika>सू ।। न कर्माविभागादिति चेन्नानादित्वात् ।। ३५ ।।</pratika> <quote>‘सदेव सोम्येदमग्र आसी-
देकमेवे’</quote> त्यादिना सृष्टेः प्रागविभागावधारणान्न तदानीं कर्मास्ति ततः कर्मापेक्षया विषमा सृष्टिरित्यसंगतमिति चेत् <pratika>न
अनादित्वात्</pratika>=संसारस्य बीजांकुरवद्धेतुहेतुमद्भावोपपत्तेरित्यर्थः ।।</p>
<p>ननु कुतः संसारस्यानादित्वमित्याह—<pratika>सू ।। उपपद्यते चाप्युपलभ्यते च ।।</pratika> अकस्मादेव सृष्ट्यंगीकारे मुक्तस्यापि
पुनर्जन्मप्रसंगात् पूर्वपूर्वसृष्टिसादृश्यानुपपत्तेश्च संसारस्यानादित्व<pratika>मुपपद्यते च ।</pratika> <quote>‘धाता यथापूर्वमकल्पयत्’</quote> <quote>‘न रूपमस्येह
तथोपलभ्यते नान्तो न चादिर्न च संप्रतिष्ठा’</quote> इति श्रुतिस्मृत्यो<pratika>रुपलभ्यते च</pratika> संसारस्यानादित्वमित्यर्थः ।।</p>
<head>इति भगवत्पादमते वैषम्यनैर्घृण्याधिकरणम् ।। १२ ।।</head>
<head>अथ सर्वधर्मोपपत्त्यधिकरणम् ।। १३ ।।</head>
<p>पूर्वं विषमसृष्टिप्रयोजककर्मणस्सत्त्वाद्ब्रह्मणो विषमसृष्टिहेतुत्वमुक्तम् । तद्वदुपादानत्वप्रयोजकगुणवत्त्वस्याभावान्नोपादानत्व-
मिति प्रत्युदाहरणसंगत्येदमाह—<pratika>सू ।। सर्वधर्मोपपत्तेश्च ।। ३७ ।।</pratika> यन्निर्गुणं तन्नोपादानं यथा गन्ध इति न्यायेन निर्गु-
णाद्ब्रह्मणो जगत्सर्गं ब्रुवन्समन्वयो विरुध्यते वा न वेति संदेहे विरुध्यत इति <pratika>पूर्वपक्षः । सिद्धान्तस्तु</pratika>, जगत्कारणत्वसर्व-
ज्ञत्वादीनां सर्वेषां कारणधर्माणां ब्रह्मण्येवोपपत्तेर्ब्रह्मैव जगत्कारणमिति । निर्गुणत्वेऽपि ब्रह्मणो न विवर्तोपादानत्वं विरुद्धम् ।
तस्मान्न कथंचिदपि समन्वयस्य विरोध इति सिद्धम् ।। १३ <pratika>।। अत्र पादे त्रयोदशा</pratika>धिकरणानि । सूत्राणि <pratika>सप्तत्रिंशत् ।</pratika>
<pratika>।। ३७ ।। इति सर्वधर्मोपपत्त्यधिकरणम् ।। १३।।</pratika></p>
<p><pratika>श्रीकण्ठमते</pratika>, परिपूर्णतया रागद्वेषादिहीनस्य परमेश्वरस्य प्रयोजनाभावेऽपि लीलया जगत्स्रष्टृत्वाभ्युपगमे वैषम्यादि-
दोषापत्त्या परमेश्वरस्य लीलया जगत्सृष्ट्यादिषु प्रवृत्तिर्न संभवतीति <pratika>पूर्वपक्षः ।</pratika> कर्मसापेक्षत्वात्सृष्टिवैषम्यस्य परमेश्वरस्य
जगत्सृष्ट्यादिप्रवृत्तेस्सर्वानुग्रहार्थत्वेन श्रुतिपुराणादिषु स्पष्टीकृतत्वाच्च सर्वथा परमेश्वरस्य न वैषम्यनैर्घृण्यादिदोषप्रसक्तिरिति
संभवत्येव सर्वानुग्रहप्रवृत्तेः परमेश्वरस्य जगत्सृष्ट्यादिव्यापार इति <pratika>सिद्धान्तः । सूत्रार्थः</pratika> स्पष्ट एव । अत्र मते न <pratika>’कर्मा-
विभागादिति चेन्नानादित्वात् ।। ३५ ।। उपपद्यते चाप्युपलभ्यते च ।। ३६ ।।’</pratika> इति सूत्रद्वयं नास्तीति
प्रतिभाति । तथा चास्मिन्मते <pratika>वैषम्यनैर्घृण्ये न सापेक्षत्वात्तथा हि दर्शयति । सर्वधर्मोपपत्तेश्च’ ।।</pratika> इति सूत्र-
द्वयात्मकमेवेदमधिकरणम् । न शांकरमतवदत्राधिकरणपृथक्त्वम् । प्रधानपरमाणुकर्मकालादीनां ये धर्मा अनुपपन्नास्ते सर्वे
ब्रह्मण्युपपद्यन्ते अतश्च ब्रह्म सर्वातिशायि जगत्सृष्ट्यादिकारणमिति चान्तिमसूत्रस्यार्थ इति । <pratika>अत्र मते</pratika> सूत्राणि <pratika>पंचत्रिंशत्
३५ ।।</pratika> अधिकरणा<pratika>न्येकादश</pratika> ।। ११ ।।</p>
<head>रामानुजमते, अथ प्रयोजनवत्त्वाधिकरणम् ।। १० ।।</head>
<p><pratika>सू ।। <quote>‘न प्रयोजनवत्त्वात्’</quote> इत्यारभ्य <quote>‘सर्वधर्मोपपत्तेश्च’</quote></pratika> इत्यन्ता पञ्चसूत्री प्रयोजनवत्त्वाधिकरणत्वेन व्यपदिश्यते ।
अत्रापि पूर्वाधिकरणवत् ब्रह्मणो जगत्कारणत्वसंभवासंभवाभ्यां संदेहे बुद्धिपूर्वकारंभाणां सप्रयोजनत्वादीश्वरस्य स्वत एवावाप्त-
समस्तकामस्य जगत्सृष्ट्यारंभे प्रयोजनाभावान्न संभवतीति <pratika>पूर्वपक्षः । सिद्धांतस्तु</pratika>, परिपूर्णस्यापीश्वरस्य केवललीलाप्रयोज-
नाय लोके महाराजस्य परिपूर्णस्यापि केवललीलैकफलाः कंतुकाद्यारंभा इव जगसृष्ट्यारंभस्संभवतीति । सूत्रार्थवर्णनादिकं
प्रायः श्रीकण्ठमतादविशिष्टमेव । <pratika><quote>‘वैषम्यनैर्घृण्ये न सापेक्षत्वात्तथाहि दर्शयती’</quote></pratika>त्यादिकं सूत्रत्रयमपीदमधिकरण-
शेषतया योजितमिति विशेषः । ईश्वरस्य प्रयोजनाभावेऽपि लीलया जगत्स्रष्टृत्वाभ्युपगमे वैषम्यादिदोषापत्तिशंकोत्तरत्वे-
नास्य सूत्रत्रयस्यावतारितत्वादैकाधिकरण्यम् । <pratika>सूत्रार्थस्तु, सू ।। न प्रयोजनवत्त्वात् ।। ३२ ।। प्रयोजनवत्त्वा</pratika>त्सृष्टेः
ईश्वरस्य स्वतः परिपूर्णस्य प्रयोजनाभावान्न स्रष्टृत्वम् ।</p>
<p><pratika>सू ।। लोकवत्तु लीलाकैवल्यम् ।। ३३ ।। लोकवत्</pratika>= यथा लोके राज्ञः कन्तुकाद्यारंभे तद्वत् । <pratika>लीलाकैव
ल्यम्</pratika>=लीलायाः प्रयोजनत्वे कैवल्यं संभवति । केवलाया लीलायाः सृष्ट्यारंभप्रयोजनत्वं संभवतीत्यर्थः ।।</p>
