<pb n="133"/>
साक्षात्सर्वभूतोत्पादकः <quote>‘तदैक्षत बहु स्यां प्रजायेये’</quote> तिवत्, <quote>‘तत्तेज ऐक्षत
बहु स्यां प्रजायेयेति’</quote> <quote>‘ता आप ऐक्षन्त बह्व्यः स्याम प्रजायेमहि’</quote> इति तदभि-
ध्यानात्तल्लिंगात् ।
<quote>‘सदाशिवश्शब्दमूर्तिः स्पर्शमूर्तिरथेश्‍वरः । रुद्रस्तेजोमयस्साक्षात् रसमू-
र्तिर्जनार्दनः । गंधमूर्तिश्चतुर्वक्त्रः इत्येताः पञ्च मूर्तयः’</quote> । इति वचनात् सदा-
शिवादिरूपात् शब्दाद्यात्मनो ब्रह्मणो वाय्वादिसंभवः । एते हि सदाशिवा-
दयः पंचब्रह्मसंज्ञकाः पंचभूतात्मानः परब्रह्मणश्शरीरम् । पञ्चब्रह्मशरीरादेव
परब्रह्मणः प्रपंचस्य सृष्ट्यादयः प्रवर्तन्ते । पंचभूततापन्नाश्चैते सदाशिवादयः
परमात्मन उत्पद्यंते ।
ननु भूतानामेवात्रोत्पत्तिरुच्यते <quote>‘आकाशस्संभूत’</quote> इत्यादिना, सदाशिवा-
दीनां न साक्षात्सृष्टिरुच्यत इति चेत् । उच्यत एव । श्रुत्यंतराध्याहारात् । तथा-
थर्वशिखायां <quote>‘ध्यायीतेशानं प्रध्यायितव्यं सर्वमिदं ब्रह्मविष्णुरुद्रेन्द्रास्ते संप्र-
सूयंते सर्वाणि चेंद्रियाणि सह भूतैर्न कारणं कारणानां ध्याता कारणं तु ध्येयः
सर्वैश्वर्यसंपन्नः सर्वेश्‍वरश्च शंभुराकाशमध्यग’</quote> इति ब्रह्मादीनामिन्द्रियाणां च
भूतैस्सहोत्पत्तिः श्रूयते। कारणानामपि कारणत्वेन स शंभुः परमाकाशमध्ये ध्येयः
श्रूयते । ततस्साक्षादेव ब्रह्मणस्तत्तत्कारणरूपात्तत्तत्कार्योत्पत्तिरिति निर्णयः ।।
इति तेजोऽधिकरणम् ।। ४ ।।
<!-- APPAYYA !-->
पादानस्यायमभिप्रायः । इदं वाक्यं ब्रह्मणो य१था बहुभवनसंकल्पं ब्रवीति त२थैव <quote>‘तत्तेज-
एक्षते’</quote> त्यादिवाक्यद्वयमपि ब्रवीति तेजस्सृष्टिमात्रेण तद्विषयबहुभवनानिवृत्तेरिति ।
अनेनैषां शंका व्यावर्त्यते । जडानामाकाशादीनामीक्षणासंभवेऽपि प्राथमिकतेजःश्रुत्य-
नुसारात् गौणमीक्षणमस्तु । तदभिमानिनां सदाशिवादीनां तत्संभवात् । आकाशादि-
पदानां तन्मात्रपर्यवसायित्वं वास्तु न३शिवपर्यंतत्वम् । न च सदाशिवादीनामीक्षणमात्रसंभवे-
ऽपि महाभूतरूपेण बहुभवनसंकल्पो न संभवतीति वाच्यम् । तेषां योगसिद्धानामिव भूतव-
शित्वेन सर्वशरीरकत्वोपपत्तेरिति । एवमभिध्यानस्य प्राक्प्रदर्शितबहुभवनसंकल्परूपत्वत-
त्सिद्धब्रह्मसाधारण्यसूचनार्थं <quote>‘तदभिध्याना’</quote> दिति <quote>‘तल्लिङ्गा’</quote> दिति च सौत्रतत्पदम् । ए४वं
तत्पदद्वयं प्रयुञ्चानस्य सूत्रकारस्याशयस्थमेव सदाशिवादीनामाकाशाद्यभिमानित्वं <quote>‘सदा-
शिवश्शब्दमूर्त्ति’</quote> रित्यादिना दर्शितम् । एवं तेजःप्रभृतिसृष्टेर्बहुभवनसंकल्परूपत्वसिद्धौ
तुल्यन्यायतया वाय्वादिसृष्टेरपि तत्पूर्वकत्वं सिद्ध्यतीति ब्रह्मलिंगस्य व्यापकत्वमनु-
संधेयम् । <quote>‘ननु भूताना’</quote> मित्यादिशंकापरिहारौ स्पष्टौ । श्रुत्यंतराध्याहारादिति ।
श्रुत्यंतरश्रुतगुणोपसंहारादित्यर्थः । अथर्वशिखावचनानि प्रथमाध्याये व्याख्यातानि ।।
<head>इति तेजोऽधिकरणम् ।। ४ ।।</head>
<!-- APPAYYA !-->
<head>नयमणिमालायाम् अथ तेजोऽधिकरणम् ।। ४ ।।</head>
<sutra>सू ।। तेजोऽतस्तथा ह्याह ।। १० ।। आपः ।। ११ ।। पृथिवी ।। १२ ।। अधिकाररूपशब्दान्तरेभ्यः ।। १३ ।।
तदभिध्यानादेव तु तल्लिङ्गात्सः ।। १४ ।।</sutra>
<note>(१) <quote>‘यं’</quote> इति</note> <note>(२) <quote>‘तमेव’</quote> इति च ख पाठः ।</note> <note>(३) <quote>‘ न तु ब्रह्म’</quote> इति ख पाठः ।</note> <note>(४) <quote>‘एवं तत्पदं’</quote> इति ख पाठः ।</note>
