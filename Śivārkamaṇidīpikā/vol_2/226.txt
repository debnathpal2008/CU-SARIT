<pb n="226"/>
<sutra>।। सू ।। निर्मातारं चैके पुत्रादयश्च ।। २ ।।</sutra>
<quote>‘य एष सुप्तेषु जागर्ति कामंकामं पुरुषो निर्मिमाणः’</quote> इति जीवमेव स्वप्ने
कामानां निर्मातारमेके शाखिनोऽधीयते । तत्र कामशब्दनिर्दिष्टाः काम्यमानाः
पुत्रादयः, पूर्वत्र <quote>‘सर्वान् कामान् छन्दनः प्रार्थयस्व’</quote> इत्युक्त्वा <quote>‘शतायुषः पुत्र-
पौत्रान् वृणीष्व’</quote> इति विवृतत्वात् । ततश्च जीवकृतैव स्वप्नसृष्टिः ।।
इति प्राप्तेऽभिधीयते—
<!-- APPAYYA !-->
व्यवहारानुपयोगित्वमभावश्चेत्युभयं समानम् । अत एव सूत्रकारो वक्ष्यति <quote>‘तन्वभावे
संध्यवदुपपत्ते’</quote> रिति <ref>(ब्र॰ ४—४—१३)</ref> न चैवं सति प्रबुद्धस्य रथादीनद्राक्षमिति पराम-
र्शवद्रथादीनस्राक्षमित्यपि परामर्शः स्यादिति वाच्यम् । स्वप्नेऽपि चिरातीतपितृपिताम-
हादीन्पश्यतां प्राक्‌तदतीतत्वनिश्चयवतामपि तदानीं तदतीतत्वाननुसंधानवत् स्पप्ने स्व-
गतस्वाप्नरथादिस्रष्टृत्वनिश्चयवतामपि प्रवोधानंतरं तदननुसंधानोपपत्तेः । इयांस्तु विशेषः ।
पित्राद्यतीतत्वानुभवज१न्मदृढसंस्कारानुवृत्तौ प्रबोधानंतरानुसंधानोपयोगिन्यां सत्यामेव
स्वप्नकाले तदनुद्बोधेनावस्थाविशेषमहिमप्रयुक्तेन तदननुसंधानमुपपादनीयम् । स्वप्नदशायां
जातस्य स्वकीयस्वप्नार्थस्रष्टृत्वानुभवस्य शैशवावस्थोत्पन्नानुभवबृंदस्येव संस्कारानाधायक-
तयैतदनुसंधानमुपपादयितुं शक्यम् । न च तथा सति शैशवकृतस्येव स्वाप्नस्यापि व्यव-
हारस्य कार्त्स्‍न्येनाननुसंधानं स्यादिति वाच्यम् । पूर्वजन्मव्यवहारान्तराननुसन्धानेऽपि
गोमर्कटमार्जारादिजन्मसु तत्तज्जात्युचितप्राचीनतत्तज्जन्माभ्यस्तव्यवहारानुसंधान-
वद्व्यवस्थोपपत्तेः । न च जीवस्य स्वाप्नार्थस्रष्टृत्वे शुभसूचकानेव सृष्ट्वा स पश्येत् न
त्वशुभसूचकानिति वाच्यम् । तदानीं स्वप्नत्वस्याशुभसूचकत्वस्य चाननुसंधानेन तत्सृष्ट्यु-
पपत्तेः । स्वप्ने स्वयं क्रियमाणतैलपानतैलकटाहावगाहनबिसवक्षणमध्वशनैकपुण्डरीकधार-
णकृष्णधेनुकालनादिष्वेवमेव सिद्धान्तेऽप्युपपादनीयत्वात् । तस्माद्यथाश्रुति जीव एव
स्वाप्नपदार्थानां स्रष्टा । श्रुतनिर्वाहार्थमश्रुतसत्यसंकल्पाविर्भावकल्पनोपपत्तेः ।। ननु <quote>‘य एष
सुप्तेष्वि’</quote>ति कठवल्लीमन्त्रे परमेश्वरस्तेषां स्रष्टा प्रतिपाद्यते । तस्यैव हि तत्र प्रकरण<quote>‘मन्यत्र
धर्मा’</quote>दिति । अतस्तदैकार्थ्यात् <quote>‘स हि कर्त्ते’</quote>त्येतदपि तद्विषयं स्यात् । तस्य प्रकृतत्वाभा-
वेऽपि <quote>‘तदेते श्लोका भवन्ती’</quote>ति प्रक्रान्ते तदनन्तरश्लोके स्वप्नेन शारीरमभिप्रहत्यासुप्त-
स्सुप्तानभिचाकशीती’ति वर्णयिष्यमाणत्वात् । तत्र हि शारीरस्य जीवस्य स्वप्नावस्थाप्र-
दानेनाभिप्रहन्ता परमेश्वर एवेति शङ्कानिराकरणार्थं सूत्रम्—<pratika>सू ।। निर्मातारं चैके पुत्रा-
दयश्च ।। २ ।।</pratika> चकारोऽवधारणार्थ इत्यभिप्रेत्य व्याचष्टे—<pratika>जीवमेवेति</pratika> । ननु कामशब्द इ-
च्छार्थः परमेश्वरेऽपि सङ्गच्छते इत्याशङ्कानिराकरणाय <quote>‘पुत्रादयश्चे’</quote>ति सूत्रशेपं व्याचष्टे-
<pratika>तत्रेति ।</pratika> द्वितीयचकारोऽप्यवधारणार्थः इच्छार्थत्वव्यवच्छेदार्थः । अत्र प्रकरणे कामश-
ब्दस्य पुत्रादिषु प्रयुक्तत्वादिहापि मन्त्रे तस्य तादर्थ्यमवसीयते । अतः पुत्रादिसंबंधलिङ्गं
परमेश्वरप्रकरणाद्बलवत् । नचात्यंतं जीवस्याप्रस्तुतत्वम् । <quote>‘हन्त तदिदं प्रवक्ष्यामि गुह्यं
ब्रह्म सनातनम् । यथा च मरणं प्राप्य आत्मा भवति गौतम । योनिमन्ये प्रपद्यन्ते शरी-
रत्वाय देहिनः । स्थाणुमन्येऽनुसंयंति यथाकर्म यथाश्रुत’</quote> मित्यव्यवहितमन्त्रप्रस्तुतत्वा-
<note>(१) <quote>‘जन्यसंस्कारानुष्टत्तौ’</quote> इति ख---पाठः ।</note>
