<pb n="218"/>
इति प्राप्ते ब्रूमः—अन्यजीवाधिष्ठिते व्रीह्यादौ जीवस्य संश्लेषमात्रम् । आका-
शादाविवावरोहतस्तत्र जननहेतुसंकीर्तनविरहिताभिलापात् <quote>‘जायन्ते’</quote> इति
श्रुतिर्गौणी । यत्र ब्राह्मणादिजन्मास्ति तत्र <quote>‘रमणीयचरणाः कपूयचरणाः’</quote>
इति हेतुरभिलप्यते । अतो ब्राह्मणादावेवास्य जन्माभिलापादन्यत्रास्य संब-
न्धमात्रमिति निर्णयः ।।
<sutra>।। सू ।। अशुद्धमिति चेन्न शब्दात् ।। २५ ।।</sutra>
अवरोहतः पुरुषस्य पूर्वानुष्ठितयागादिष्वग्नीषोमीयादिहिंसामिश्रत्वादशुद्धं
कर्मेति तत्फलभोगाय व्रीह्यादिष्वप्युत्पत्तिरस्त्विति चेत्—न,
<!-- APPAYYA !-->
र्हे वृष्टिसंश्लिष्टे भूतसूक्ष्मवेष्टितेऽनुशयिनि वृष्टिशब्दप्रयोगः । <quote>‘तस्या आहुतेर्वर्ष संभवति’</quote>
इति । जायन्त इति शब्दस्तु व्रीह्याद्यात्मना जननमेवाभिधत्ते इति वैषम्यात् । न च
स्वर्गादवरोहतां पापफलस्थावरजन्मानुपपत्तिः । श्वसूकरादिजन्मवत् स्थावरजन्मनो-
ऽप्युपपत्तेः । न च स्थावरजन्मनिमित्तकर्मश्रवणात्तज्जन्मश्रवणमन्यथा नेयमिति वाच्यम् ।
श्रुतोपपत्त्यर्थमश्रुतकर्मकल्पनौचित्येन तदश्रवणमात्रेण श्रुतपरित्यागायोगात् । एतेन
व्रीह्यादिभावो न ताद्रूप्येण जन्म जन्मनिमित्तकर्मसंकीर्तनरहितत्वान्मेघादिभाववदिति
सामान्यतो दृष्टानुमानमपि निरस्तम् । <pratika>जननहेतुसंकीर्तनेति</pratika> । कपूयचरणाभिव्यक्तेरग्रे
संकीर्तनात् श्वादियोनिप्राप्तिवत् व्रीह्यादिजन्मप्राप्तेस्तन्निमित्तत्वं वक्तुं न शक्यते । न च
प्राक्संकीर्तितस्येष्टादिकर्मणोऽभिव्यक्तस्य स्वर्गे दत्तफलस्य शेषानुवृत्तिसद्भावेऽपि तस्यो-
त्तमजन्मप्राप्तिहेतोः पापफलस्थावरजन्मनिमित्तत्वमस्ति । न चात्र स्थावरजन्मनिमित्तस्य
कस्यचित्कर्मणस्संकीर्तनमस्ति । तस्मात्स्थावरजन्मनिमित्तकर्माभिव्यक्तिव्यतिरेकावगमा-
दाकाशादिष्विव व्रीह्यादिष्वपि संश्लेषमात्रमिति भावः । ननु यागादिकर्मशेषफलमेवास्तु
स्थावरजन्म यागादिकर्मणो हिंसादियुक्तत्वेन पापमिश्रितत्वादिति <pratika>शंकानिराकरणार्थं
सूत्रम्---अशुद्धमिति चेन्न शब्दात् ।। २५ ।। हिंसामिश्रत्वादिति</pratika> । नात्र पदाह-
वनीयादिवदुत्सर्गापवादन्यायः प्रवर्तते । अविरोधात् । पशुहिंसाविधिर्हि तस्याः क्रतू-
पकारकत्वं बोधयति । <quote>‘न हिंस्या’</quote>दिति निषेधस्तु प्रत्यवायफलकत्वम् । न चैकस्येष्टानि-
ष्टफलकत्वं नोपपद्यते । येन यागीयहिंसाशास्त्रस्य हिंसानिषेधशास्त्रस्य चाविरोधाय विष-
यव्यवस्था कल्प्येत । दृश्यते हि घृतपानादेः पुष्ट्यादिरूपेष्टहेतुत्वं मेहादिरूपानिष्टहेतुत्वं
च । किमन्यत्रोदाहरणगवेषणया । यागादावेव श्रुतिप्राप्तस्वर्गादीष्टहेतुत्वं प्रत्यक्षादिप्राप्त-
तात्कालिकक्लेशरूपानिष्टहेतुत्वं च सर्वसम्प्रतिपन्नम् । तद्वद्यागीयहिंसादिषु श्रुतिद्वयप्राप्ते-
ष्टानिष्टहेतुत्वसमावेशः स्यात् । को विरोधः । अथोच्येत यागीयहिंसायां विधितः प्रवृर्त्तेर्न
सा निषेधशास्त्रस्य विषयः । तस्य रागप्राप्तविषयत्वादिति । नैतद्युक्तम् । यागीयहिंसाया-
मपि रागत एव प्रवृत्तेः । न हि विधिसहस्रमपीष्टसाधनताबोधजननद्वारा रागमनुत्पाद्य
पुरुषं प्रवर्तयितुमीष्टे । जैमिनिना च तृतीयाध्याये <quote>‘षट्‍‌त्रिंशत्प्रक्रमा प्राचि चतुर्विंशतिरग्रेण
त्रिंशज्जघनेने’</quote> ति विहिता सौमिकी महोवेदिः केवलप्रधानार्था । <quote>‘इयति शक्ष्यामह’</quote>
इति तद्वाक्यशेषे इयति एतावति भागे कर्तुं शक्ष्याम इत्यर्थके तुमुन्प्रत्ययार्थचिकीर्षासं-
योगात् न१ चिकीर्षांगप्रधानार्था अंगानामीप्सितफलसाधनत्वाभावेनाचिकीर्षितत्वादिति
<note>(१) <quote>‘न त्वङ्गप्रधानार्था’</quote> इति, ख. पाठः ।</note>
