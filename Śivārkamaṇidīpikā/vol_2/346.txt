<pb n="346"/>
वचनगतत्वान्न विद्याभेदः पुनरुक्तिस्तु शङ्कानिरासाय <quote>‘तत्त्वमसि’</quote> इतिवत् ।।
इत्यन्तराभूतग्रामाधिकरणम् ।। २१ ।।
<!-- APPAYYA !-->
समानः । अशनायाद्यतीतत्वमपि निर्दोषत्वरूपत्वेन सकलविद्योपसंहरणीयं न गुणान्त-
रवद्भेदकम् । विद्याविधिश्चैकत्रैव कहोळप्रश्नप्रतिवचने श्रूयते । <quote>‘तस्मद्ब्रह्मणः पाण्डित्यं
निर्विद्य बाल्येन तिष्ठासे’</quote>दिति । अतो यथा सदुपदेशे <quote>‘भगवांस्त्वेवमेतद्ब्रवीतु भूय एव मा-
भगवान्विज्ञापयत्वि’</quote>ति प्रश्नभेदेऽपि <quote>‘तत्सत्यं स आत्मा तत्त्वमसि श्वेतकेतो’</quote> इति प्रति-
प्रश्नोत्तरमुपसंहारैक्यात्प्रतिप्रश्नं भूयश्शब्दश्रवणान्मध्ये विरोधिगुणाश्रवणाच्च । एकैवोप-
क्रान्तसद्विषया विद्या । एवमिहापि सर्वांतरात्मब्रह्मविषयैकैव विद्येति युक्तम् । न चैवं
विद्यैक्यप्रमाणेषु सत्सु प्रष्ट्टभेदमात्रं विद्याभेदावहम् । <quote>‘शि१लकश्शलाकावत्यः प्राचीनशाल
औपमन्यवः’</quote> इत्यादिषु विद्यैक्येऽपि बहुलं प्रष्ट्टभेदोपलंभादिति भावः । ननूद्गीथविद्या वै-
श्वानरविद्यादिषु प्रष्ट्टभेदमात्रं न तु प्रश्नस्यैकरूप्यमस्ति । इह तूषस्तिप्रश्ने याज्ञवल्क्यस्यो-
त्तरं श्रुतवतोऽपि कहोळस्य तथैव सर्वांतरे ब्रह्मणि प्रश्नः श्रूयते । अतो विद्यांतरपरिचि-
क्षिषयैवायं प्रश्न इति वक्तव्यमित्याशङ्क्याह---<pratika>पुनरुक्तिरिति</pratika> । यथा शङ्काविशेषनिराक-
रणाय सद्विद्यायां पुनः पुनः प्रश्नः यथा वात्रैवोषस्तिब्राह्मणे प्राणितृत्वादिना सर्वांतरत्वे
प्रतिपादितेऽपि जीवव्यावृत्ततया स्फुटं सर्वान्तरत्वोपपादकं नोक्तमित्युषस्तस्यैव <quote>‘यदेव सा-
क्षा’</quote>दित्यादिः कहोळप्रश्नः । एवं द्वितीयोषस्तिप्रश्नोत्तरेणापि <quote>‘न दृष्टेर्द्रष्टारं पश्ये’</quote>दित्यादिना
जीवव्यावृत्ततया स्फुटतरं सर्वान्तरत्वोपपादकं नोक्तमित्यपरितुष्यतः कहोळस्य प्रश्नः ।
अशनायाद्यतीतत्वोपन्यासेन च तस्य परितोष इत्येवं विद्यैक्येऽपि पुनरुक्तिरुपपद्यते ।
अतः सर्वांतरत्वदार्ढ्यार्थमुभयमुभयत्रोपसंहर्तव्यमिति भावः ।।</p>
<head>इति सर्वान्तराधिकरणम् ।। २१ ।।</head>
<!-- APPAYYA !-->
<head>नयमणिमालायाम्</head>
<head>अथ सर्वान्तराधिकरणम् ।। २१ ।।</head>
<sutra>सू ।। अन्तराभूतग्रामवत्स्वात्मनोऽन्यथा भेदानुपपत्तिरिति चेन्नोपदेशवत् ।। ३५ ।। व्यतिहारो वि-
शिंषन्ति हीतरवत् ।। ३६ ।।</sutra>
<lg><l>यत्साक्षादसि जीवो यदेव साक्षादिति तु परः । प्रतिपाद्यः प्राणिभृताद्यशनायारहिततादिलिङ्गगणात् ।। २५५ ।।</l></lg>
<lg><l>सर्वान्तरादिसाम्यात्साक्षाद्ब्रह्मैव रूप्यमुभयत्र । .........प्येकैव ततो व्यतिहर...तद्ग‍ुणानां स्यात् ।। २५६ ।।</l></lg>
<head>इति सर्वान्तराधिकरणम् ।। २१ ।।</head>
<head>सूत्रार्थचन्द्रिकायाम्</head>
<head>अथ सर्वान्तराधिकरणम् ।। २१ ।।</head>
<sutra>सू ।। अन्तराभूतग्रामवत्स्वात्मनोऽन्यथा भेदानुपपत्तिरिति चेन्नोपदेशवत् ।। ३५ ।। व्यतिहारो
विशिंषति हीतरवत् ।। ३६ ।।</sutra>
<p><pratika>भगवत्पादमते</pratika>, आद्यस्य सूत्रस्य <quote>‘अन्तराभूतग्रामवत्स्वात्मनः’</quote> इत्यन्तं योगविभागात्सूत्रद्वयात्मकमिदमधिकरणम् ।
<quote>‘व्यतिहार’</quote>इत्यादिकं सूत्रमधिकरणान्तरम् । आद्यस्याधिकरणस्य <quote>‘यत्साक्षादपरोक्षाद्ब्रह्म य आत्मा सर्वान्तरः’</quote> इति द्विरा-
म्नायमानं बृहदारण्यकवाक्यं विषयः । तत्र किमनयोर्ब्राह्मणयोर्विद्याभेदः । अत विद्यैक्यमिति विशयः । विद्याभेद इति
<pratika>पूर्वपक्षः । सिद्धान्तस्तु---सू ।। अन्तरा भूतग्रामवत्स्वात्मनः ।। ३५ ।। आमनना</pratika>दिति पदस्यानुषंगः । ब्राह्म-
णद्वयेऽपि स्वात्मनः सर्वान्तरत्वामननाद्विद्यैक्यं विज्ञेयम् । एकस्मिन्देहे द्वयोर्मुख्यतः सर्वान्तरत्वायोगात् । किंवत् । <pratika>भू</pratika>-
<note>(१) <quote>‘उद्दालकश्शालावत्यः’</quote> खपाठः ।।</note>
