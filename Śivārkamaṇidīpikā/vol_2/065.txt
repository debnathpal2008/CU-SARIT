<pb n="065"/>
इति पूर्वपक्षे सिद्धान्त उच्यते—ह्रस्वपरिमण्डलाभ्यां महत्त्वदीर्घत्वयुक्तत्र्यणु-
काणुत्वह्रस्वत्वयुक्तद्व‍यणुकोत्पत्तिरुच्यते काणादमते । कथमेतत् संभवति ? । तथा
हि---परमाणवः पारिमाण्डल्यपरिमाणयुक्ताः, न त्वणुपरिमाणयुक्ताः । द्वाभ्यां
परमाणुभ्यां अणुपरिमाणरहिताभ्यामणुपरिमाणोपेतं द्व‍यणुकमुत्पद्यत इत्यभ्यु-
पगम्यते । तथा—ह्रस्वपरिमाणोपेताद्दीर्घपरिमाणरहितं द्व‍यणुकम् । तादृशेभ्य-
स्त्रिभ्यो द्व‍यणुकेभ्यो दीर्घपरिमाणोपेतमणुपरिमाणरहितं त्र्यणुकमुत्पद्यत इत्य-
<!-- APPAYYA !-->
ह्रस्वद्व्यणुकवदिति दृष्टांतांतरसमुच्चयार्थः । एवं च ह्रस्वात्‌द्व्यणुकान्महतो दीर्घस्य त्र्यणु-
कस्योत्पत्तिवादवत् परिमण्डलात्परमाणोरणोर्ह्रस्वस्य द्व्यणुकस्योत्पत्तिवादवच्चान्यदपि वैशे-
षिकमतप्रक्रियासिद्धं सर्वमसमञ्जसमिति सूत्रार्थः।तत्र समुच्चयोपमया दृष्टान्तीकृतपरमाणुद्व्य-
णुकप्रक्रिययोरसामंजस्यमप्यत्रैवोपपादनीयं विवक्षितमित्यभिप्रेत्य तदुपपादयन्सिद्धान्तयति-
ह्रस्वपरिमण्डलाभ्यामिति ।। <pratika>महत्त्वदीर्घत्वयुक्तेति ।</pratika> नन्वेवं सति महद्दीर्घशब्दयोस्सामा-
नाधिकरण्या<quote>‘दान्महतस्समानाधिकरणजातीययो’</quote> रिति <ref>(पा॰ ६.३.४६)</ref> सूत्रेण महादेव
इत्यत्रेवात्वं स्यात् । न च वाच्यं महद्दीर्घशब्दौ<quote>‘व्द्येकयो’</quote>रितिवत् भावप्रधानौ, तथैव ह्रस्वप-
रिमण्डलशब्दावपि तथा च ह्रस्वत्वगुणान्महत्वदीर्घत्ववत् पारिमण्डल्यादणुत्वह्रस्वत्वच्चेति
महद्दीर्घवद्वेत्यस्यार्थोविवक्षितः।अतोऽत्र द्वन्द्वसमास इति सामानाधिकरण्याभावान्नात्वप्रसङ्ग-
इति ।ह्रस्वत्वपारिमाण्डल्याभ्यां महत्त्वाणुत्वोत्पत्तेर्वैशेषिकैरनंगीकृतत्वात् <quote>‘कारणबहुत्वात् का-
रणमहत्त्वात् प्रचयविशेषाच्च मह’</quote>दिति कणादसूत्रे महत्वकारणानां परिगणितत्वात् समपरि-
माणदृढसंयोगवत्तंत्वारब्धयोः पटयोर्मध्ये यदन्यतरस्मिन्महत्त्वमुत्कृष्टं तस्य कारणबहुत्वा-
दुत्पत्तिः, समसंख्यदृढसंयोगवत्तन्त्वारब्धयोस्तु कारणमहत्त्वात्समपरिमाणसमसंख्यतन्त्वार-
ब्धयोः प्रशिथिलावयवसंयोगरूपात्प्रचयादिति तैर्विभक्तत्वाच्च पारिमाण्डल्यस्य नित्यपरिमा-
णमात्रस्य चानारंभकताया मनःपरिमाणे गगनादिपरिमाणेषु च संप्रतिपन्नत्वेन क्वचित्पटा-
दिपरिमाणे तंत्वादिसंख्याजन्यत्वस्य क्लृप्तत्वेन च द्व्यणुकपरिमाणे परमाणुद्वित्वं जनकं न
तु पारिमाण्डल्यमित तैर्व्यवस्थापितत्वाच्च । एवं तर्हि महत्वदीर्घत्वाधिकरणस्य त्र्यणुक-
स्यैकत्वेऽपि पदार्थतावच्छेदकभेदात् द्वन्द्वोऽस्त्विति चेन्न । पदार्थभेदं विना पदार्थताव-
च्छेदकमात्रभेदेन द्वंद्वस्य भाष्यकृता निराकृतत्वात् । <quote>‘चार्थे द्वन्द्व’</quote>इति <ref>(पा॰ २.२.२९)</ref>
सूत्रे हि भाष्यकृता <quote>‘याज्ञिकश्चायं वैयाकरणश्चे’</quote> त्यादिषु पदार्थतावच्छेदकभेदात् द्वंद्वमाशंक्य
<quote>‘शेषो बहुव्रीहि’</quote>रिति <ref>(पा॰२.२.२३)</ref> सूत्रतः शेष इत्यस्यानुवृत्तेः तस्य समानाधिकरणसमा-
सविषयत्वेन शेषत्वाभावात्तदप्राप्तिरुपपादितेति चेदुच्यते।कानि चित् त्र्यणुकानि महांति का-
निचिद्दीर्घाणीति त्र्यणुकव्यक्तिभेदविवक्षयेह द्वंद्वसमास आश्रीयते । यद्यपि सर्वाणि त्र्यणुका-
नि महान्ति दीर्घाणि च।महत्त्वदीर्घत्वयोः समनियतत्वात् । तथापि कानिचित्र्यणुकानि परितो
द्व्यणुकसंयोगैरुत्पद्यन्ते कानिचित्तिर्यक्‌द्व‍यणुकसंयोगैस्तत्राद्यानि द्वितीयापेक्षयामहान्ति द्विती-
यान्याद्यापेक्षया दीर्घाणीति च प्रत्यययोग्यानि भवंतीति तथाभूतत्र्यणुकव्यक्तिद्वैविध्या-
पेक्षया द्वन्द्व उपपद्यते । यद्वा । महद्दीर्घशब्दौ महत्त्वदीर्घत्वपरौ । तदुपरि मतुप्प्रत्ययः न
तु वतिप्रत्ययः । ततो <quote>‘महद्दीर्घव’</quote> दित्यनेन महत्वदीर्घत्वाधिकरणं त्र्यणुकमुच्यते। वाशब्देन
चार्थेनाणुत्वह्रस्वत्वाधिकरणं द्व्यणुकमुच्यते।ततश्च ह्रस्वात्‌द्व्यणुकात् महद्दीर्घं त्र्यणुकमुत्पद्यते ।
