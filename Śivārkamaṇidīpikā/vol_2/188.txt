<pb n="188"/>
वाय्वादिरूपस्य तिस्रो देवतास्तेजोऽबन्नात्मिकाः ब्रह्मविष्णुरुद्ररूपजीवात्मनानुप्र-
विश्य नामरूपक्लृप्तिरवगम्यते । अतस्त्रिवृत्कुर्वत एव चतुर्मुखाद्यात्मनः सकलनाम-
रूपक्लृप्तिरिति युक्तम् । त्रिवृत्करणं तु केवलं चतुर्मुखस्य न संभवति । त्रिवृत्कृ-
तैर्हि तेजोऽबन्नैरण्डमुत्पद्यते । तत्र पश्चाच्चतुर्मुखसृष्टिः, <quote>‘अण्डं हिरण्मयं मध्ये-
समुद्रं रुद्रस्य वीर्यात्प्रथमं संबभूव, तत्र ब्रह्मा विष्णुर्जातो जातवेदाः’</quote>
इति श्रुतेः ।।
<!-- APPAYYA !-->
तदैक्यमात्रमेव हि क्‍त्वार्थः । यथा प्रातिपदिकद्वयप्रतिपन्ने विशेषणद्वयविशिष्टे तदैक्यमात्रं
दण्डी कुण्डलीति समानविभक्त्यर्थ इति चेत् एवं तर्हि <quote>‘अहं भुक्त्वा व्रजामी’</quote>त्यादिप्रयोगविषये
सर्वत्र <quote>‘मया भुक्त्वा व्रजामी’</quote>त्यादिप्रयोगः प्रसज्येत । न ह्यत्र भोजनक्रियाकर्तुस्तृतीयां
विना प्रत्ययान्तरेणाभिधानमस्ति । ननु व्याकरणमर्यादया प्रसज्यमानोऽयं दोषस्तवापि
तुल्यः । <quote>‘अहं भुक्त्वा व्रजामी’</quote>ति प्रयोगे हि यथाहमर्थोऽभिहितव्रजनक्रियाकर्तृशक्त्याश्रयः
एवमनभिहितभोजनक्रियाकर्तृशक्त्याश्रयोऽपि । अनभिहितसूत्रेण चानभिहितकारकशक्त्या-
श्रये यथायथं विभक्तयो विधीयन्ते न त्वभिहिताश्रये प्रतिषिध्यन्ते । पर्युदासपक्षाश्रयणात् ।
अत एवानभिहितसूत्रे द्वयोः क्रिययोः कारकेऽन्यतरेणाभिहिते विभक्त्यभावप्रसंग इति वा-
र्त्तिकेन <quote>‘प्रासाद आस्त’</quote>इत्यत्र प्रसीदंत्यस्मिन्नित्यधिकरणार्थे निष्पन्नेन सदेर्घञ‍्प्रत्ययेन प्रासा-
दगताधिकरणकारकशक्तेरभिधानात्सप्तमी न स्यादिति प्रतिषेधपक्षाश्रयणेनाशङ्कामुद्भाव्य
<quote>‘न वान्यतरेणाभिधाना’</quote>दिति वार्त्तिकेनापि क्रियाधिकरणशक्तेरासेरुपरितनाख्यातप्रत्यये-
नानभिधानान्नायं दोषः प्रसज्यते इति प१र्युदासपक्षाश्रयणेन सप्तम्युपपादिता।इति चेत् । उच्यते।
वैयाकरणमर्यादय नायं दोषः प्रसरति । एवं हि वैयाकरणानां मर्यादा । <quote>‘अहं भुत्क्वा व्रजामी’</quote>
त्यत्राहमर्थस्य भोजनव्रजनक्रियामुभाभ्यामपि न शाब्दोऽन्वयः किं तु व्रजनक्रिययैव ।
प्राधान्यात् । आर्थस्तु भोजनक्रिययान्वयः । अतः शब्दव्यापारापेक्षायामभिधानमेव ।
अ२नभिधानं न त्वार्थमपीति नाहमर्थे तृतीया प्रसज्यते । अत एव <quote>‘पक्त्वा भुज्यत ओदन’</quote>
इत्यत्र पाककर्मत्वानभिधानमाश्रित्य ओदनमिति द्वितीया न प्रवर्तते । पाके कर्मान्वय-
स्यार्थत्वात् । <quote>‘प्रासाद आस्त’</quote> इत्यत्र तु प्रासादस्य प्रसदनासनक्रियाभ्यां शाब्द एवान्वयः ।
पदार्थदशायां घञन्तप्रातिपदिकेन प्रसदनाधिकरणतयान्वितस्यैव प्रासादद्रव्यस्य वाक्या-
र्थदशायामासनक्रियाधिकरणत्वेनाप्यन्वयः । अतस्तत्र शब्दव्यापारापेक्षयैवानभिहितास-
नक्रियाधिकरणकारकशक्त्याश्रयत्वमपि प्रासादस्यास्तीति तत्र सप्तम्युपपद्यते । एवमसं-
कीर्णा वैयाकरणमर्यादेति तदाश्रयणे <quote>‘भुक्त्वा व्रजामी’</quote>त्यत्र न मयेति प्रयोगः प्रसज्यते ।
इतोऽपि तदाश्रयणे तन्न प्रसज्यते । यतो <quote>‘मया भुक्त्वा व्रज्यत’</quote> इति कर्तृशक्तियुक्तप्रातिप-
दिकार्थाभिधित्सायां नीलमुत्पलमित्याकारकप्रयोगे च सावकाशयोस्तृतीयाप्रथमयोः <quote>‘भुक्त्वा
व्रजामी’</quote>त्यादिप्रयोगेष्वहमर्थे प्राप्तयोः <quote>‘विप्रतिषेधे परं कार्य’</quote>मिति परत्वात्प्रथमैव भवति ।
यदि परत्वात्प्रथमा तर्हि ततोऽपि परत्वात् षष्ठी किमिति न प्राप्नोति । न तावच्छेषषष्ठी
प्राप्नोति । प्रातिपदिकार्थस्य प्रथमाविधावुपयुक्तत्वेनाशेषत्वात् । कृद्योगलक्षणापि न प्राप्नोति ।
क्त्वाप्रत्ययस्याव्ययत्वेन <quote>‘न लोकाव्ययनिष्ठाखलर्थतृना’</quote> मिति प्रतिषेधात् । एवं वैयाकरण-
<note>(१) <quote>‘पर्युदासपक्षेऽपि’</quote> इति ख—पाठः ।</note> <note>(२) <quote>‘न त्वनभिधानमपी’</quote> ति—क—ग---पाठः ।</note>
