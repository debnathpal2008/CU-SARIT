<pb n="189"/>
ननु त्रिवृत्करणस्य केवलं चतुर्मुखकर्तृत्वं संभवति अण्डसृष्ट्युत्तरकालं चतु-
र्मुखसृष्टजीवेषु त्रिवृत्करणप्रकार उपदिश्यते ‘यथा खलु सोम्येमास्तिस्रो देवताः
पुरुषं प्राप्य त्रिवृत्त्रिवृदेकैका भवति तन्मे विजानीहीति अन्नमशितं त्रेधा
विधीयते तस्य यः स्थविष्ठो धातुस्तत्पुरीषं भवति यो मध्यमस्तन्मांसं योऽ-
<!-- APPAYYA !-->
मर्यादायामप्रसज्यमानापि <quote>‘भुक्त्वा व्रजामी’</quote> त्यत्राहमर्थे तृतीया <quote>‘प्रत्ययान्तराभिहितयोः
कर्त्रोरैक्यं क्त्वाप्रत्ययार्थ’</quote> इति परिभाषामाश्रित्य कर्तुः क्त्वान्तधातुवाच्योपसर्जनक्रियान्वय-
मपि शाब्दमभ्युपगच्छतः प्रकृत श्रुतौ <quote>‘जीवेने’</quote>ति तृतीयां तदर्थां समर्थयमानस्य प्रसज्यमाना न
शक्यते निवारयितुम् । न हि क्त्वाप्रयोगे कर्तुरुपसर्जनक्रियान्वयमपि शाब्दमातिष्ठमानेन
शब्दव्यापारविषयाश्रयमनभिहितसूत्रं तत्र न प्रवर्तत इति वक्तुं शक्यम् । नापि प्रथ-
मायाः परत्वमिहोदाहर्तुं शक्यम् । <quote>‘मया भुक्त्वा व्रज्यत’</quote> इति प्रयोग इव भुक्त्वा व्रजा-
मीति प्रयोगेऽप्यहमर्थे कर्तृशक्तियुक्ताभिधित्सासत्वात् । इयांस्तु विशेषः । प्रथमोदाहरणे
प्रधानक्रियाकर्तृशक्तियुक्ताभिधित्सा द्वितीयोदाहरणे तूपसर्जनक्रियाकर्तृशक्तियुक्ताभिधि-
त्सेते । स्यादेतत् । यत्र क्त्वाप्रयोगस्थले कस्यचित्कारकस्योपसर्जनक्रिययैवान्वयो न
प्रधानक्रियया तत्रोपसर्जनक्रियान्वयः शब्दव्यापारविषय इत्यङ्गीकर्तव्यम् । तस्य प्रधान-
क्रियान्वयाभावेनार्थत्सिद्ध‍यसंभवात् । ततश्च तत्र शब्दव्यापारविषयाश्रयमनभिहितसूत्रं
प्रवर्तत इति भाव्यं तत्र कारकविभक्त्या । दृश्यते च तथैव प्रयोगः । <quote>‘इष्टकाः पक्त्वा
भुंक्त’</quote> इति । तत्र खल्विष्टकानां पाकक्रियामात्रेणान्वय इति तदन्वयस्य शब्दव्यापा-
रविषयत्वादनभिहिताधिकारविहिता कर्मणि द्वितीया दृश्यते । एवमिहापि जीवशरीरकस्य
कर्तुः प्रवेशमात्रेणान्वयो विविक्षित इति तदन्वयस्य शब्दव्यापारविषयत्वात् कर्तरि तृती-
योपपद्यते । नैतदपि युक्तम् । समानकर्तृकत्ववाचिनः क्त्वाप्रत्ययस्य प्रयोगे कारकान्तरा-
णामुपसर्जनमात्रान्वयेऽपि कर्तुस्तन्मात्रान्वयासंभवात् विशिष्टरूपेण कर्तुरुपसर्जनक्रियामा-
त्रान्वयेऽपि विशेष्यांशेन प्रधानक्रियान्वयस्यापि सत्त्वात् समानकर्तृकत्वस्य न क्षतिरिति
चेत् यद्येवं तर्हि विशेष्यसमर्पकं कर्तृवाचिपदम् । प्रधानक्रिययैवान्वयात् । अतस्तत्र प्रथ-
मा प्राप्ता । तस्मिन्नुपसर्जनक्रियामात्रान्वयपरिचायकविशिष्टरूपकार१कविशेषणपदेऽपि प्रथ-
मैव भवेत् । <quote>‘न हि द्वारपालानभिज्ञातोऽहं सत्रशालां प्रविश्य भोक्ष्य’</quote> इति प्रयोगेऽहम-
र्थस्य प्रधानभोजनक्रियाकर्तृत्वेनान्वये सत्युपसर्जनप्रवेशक्रियामात्रान्वयविशिष्टरूपसमर्प-
केऽपि तद्विशेषणपदे तृतीया दृश्यते । किं च जीवशरीरकत्वस्य उपसर्जनक्रियामात्रान्व-
योऽप्यसिद्धः । यथा हि परमेश्वरस्य मूर्त्यात्मकशरीरकस्य तेजोऽबन्नानुप्रवेशः तथा देवादि-
नामरूपस्रष्टृत्वमपि तच्चरीरकस्यैव । न खलु हिरण्यगर्भादिषु देवादीन्सृजत्सु परमेश्वरः
स्वतन्त्रं रूपान्तरमधिष्ठाय तान्सृजतीति सिद्धान्तः । तस्माज्जीवेनेति कर्तरि तृतीयेत्येतद-
नुपपन्नमित्यलमतिप्रपञ्चेन । उत्तरसूत्रमवतारयितुमाशंकते—<pratika>नन्विति</pratika> । <quote>‘त्रिवृत्कुर्वत उप-
देशा’</quote>दिति सूत्रेण नामरूपव्याकरणं त्रिवृत्करणेनैककर्तृकत्वात्परमेश्वरकर्तृकमित्युक्तम् ।
तन्न युक्तम् । त्रिवृत्करणस्यापि केवलहिरण्यगर्भकर्तृकत्वसंभवात् । न च त्रिवृत्कृतैस्ते-
जोऽबन्नैरुत्पादितेऽण्डे हिरण्यगर्भसृष्टिरतस्त्रिवृत्करणे तस्य कर्तृत्वं न संभवतीति वाच्यम् ।
<note>(१) <quote>‘समर्पक’</quote> इति ख—पाठः ।</note>
