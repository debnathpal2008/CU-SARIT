<pb n="112"/>
लिङ्गार्चनरुद्राक्षधारणादिपरधर्माणामन्येषां च सर्वेषां व्यवहाराणामुभयत्रापि
सममेव दर्शनादुभावपि प्रमाणभूतौ वेदागमौ । कर्तृसामान्यादेकार्थपरत्वेन च
<!-- APPAYYA !-->
अन्येषां च <pratika>सर्वेषामिति</pratika> । शिवागमेषु श्रुत्यवगतपरब्रह्मभावस्यैव हि शिवस्य भूयान्म-
हिमा प्रतिपाद्यते । तदवगतकर्तव्यताकस्यैव तत्पूजनस्य भूयानङ्गकलापः प्रतिपाद्यते । अतः
प्रत्यक्षश्रुत्यवगतकतिपयेतिकर्तव्यताकक्रत्वनुष्ठानापेक्षितांगकलापप्रपञ्चनपराणां कल्पसूत्राणां
प्रत्यक्षश्रुत्यदृष्टांगविशेषेष्विव तेषां प्रत्यक्षश्रुत्यनवगतशिवमहिमतत्पूजनप्रकारविंशेषेष्वपि
श्रुत्यनुसारित्वमवसीयते । अतो वेदशिवागमयोः प्रतिपाद्यानि सर्वाणि समानान्येव ।
इयांस्तु विशेषः । कल्पसूत्रेषु प्रत्यक्षश्रुतिविरुद्धांशे प्रणेतृभ्रांतिमूलत्वमाशंकास्पदं न तु शिव-
कर्तृकेष्वागमेष्विति । शिवस्य उपादानत्वनिराकरणं तेषु श्रूयत इति चेत् वेदेषु निर्विकारत्वं
किंन श्रूयते । तस्यैव प्रपञ्चनपरं तत् । अत एव एतेषु निराकार्यस्य उपादानत्वस्य विकारि-
त्वरूपतयैवानभिमतत्वं प्रदर्शितं <quote>‘परिणामो हि वस्तूनां पूर्वावस्थापरिच्युतिः । अवस्थांतर-
सम्प्राप्तिः क्षीरस्य दधिभावव’</quote>दित्यादिना । यत्तु <quote>‘नात्र शक्तिरुपादानं चिद्रूपत्वाद्यथा शिवः ।
परिणामोचितः प्रोक्तश्चेतनस्य न युज्यते’</quote>इत्यादिना शक्तेः परिणामित्वनिराकरणं तच्छ-
क्तेश्चेतनत्वेऽपि परिणामित्वे तद्वच्छिवस्याऽपि तदस्त्विति शंकावकाशनैराश्यसिद्ध्यर्थं
प्रौढिवादमात्रम् । तेष्वपि सिसृक्षासंजिहीर्षादिव्यवहारेण शिवचिच्छक्तेः <quote>‘चिच्छक्तिरर्थसं-
योगोऽध्यक्षमिंद्रियमार्गत’</quote> इति चिच्छक्तिवृत्तिनिर्गमव्यवहारेण जीवचिच्छक्तेश्च परिणामि-
त्वमाविष्कृतमेवेति भावः । नन्वस्तु वेदागमयोः कर्तृसामान्यं क्वचित्क्वचिदैकार्थ्यं च । ता-
वन्मात्रेण सर्वात्मना न तयोरेकार्थ्यमुपपादयितुं युक्तम् । अवैदिकत्वमोहशास्त्रत्वादिप्रसिद्धि-
विरोधापत्तेः । तथाहि—महाभारते—<quote>‘सांख्यं योगः पाञ्चरात्रं वेदाः पाशुपतं तथा । ज्ञानान्ये-
तानि राजर्षे विद्धि नानामतानि वै’</quote>इति शैवागमस्य सांख्ययोगादिवद्वैदिकप्रस्थानात्प्रस्था-
नांतरत्वं तावत्प्रतिपादितम् । तथाभूतस्य च तस्य मोहशास्त्रत्वं कूर्मपुराणे प्रतिपादितम् ।
<quote>‘एवं संचोदितो रुद्रो माधवेन मुरारिणा । चकार मोहशास्त्राणि केशवोऽपि शिवेरितः ।
कापालं लागुडं शाक्तं भैरवं पूर्वपश्चिमम् । पाञ्चरात्रं पाशुपतं तथान्यानि सहस्रशः’</quote> ।।
इति । तन्निष्ठानां वैदिकापरिग्राह्यत्वञ्च तत्रैव प्रतिपादितम् । <quote>‘बुद्धश्रावकनिर्गन्धाः पाञ्च-
रात्रविदो जनाः कापालिकाः पाशुपताः पाषण्डा ये च तद्विधाः । यस्याश्नंति हवींष्येते
दुरात्मानस्तु तामसाः । न तस्य तद्भवेत् श्राद्धं प्रेत्येह च न तत्फल’</quote>मिति । प्रमाणभूतेना-
पि मोहशास्त्रं कृतमिति युज्यते । तत्र च विप्रलंभार्थं वैदिकार्थस्पर्शोऽपि संभवति ।
तस्मात्तावन्मात्रेण वेदैकार्थ्यमुपपादयितुमयुक्तमित्याशंक्याह—<pratika>एकार्थपरत्वेन च विरो-
धाभावादिति</pratika> । कल्पसूत्रादिवदेकार्थपरत्वकल्पनेन यो मोहशास्त्रत्वादिप्रसिद्धिवि-
रोध आपादितः तस्याभावादित्यर्थः । मोहशास्त्रत्वादिप्रसिद्धिः वामपाशुपतादिविषयेति
भावः । तथाहि—कूर्मपुराण एव <quote>‘निर्मितं हि मया पूर्वं व्रतं पाशुपतं शुभम् । गुह्याद्ग‍ुह्यतमं
सूक्ष्मं वेदसारं विमुक्तये’</quote> इत्यारभ्य <quote>‘एष पाशुपतो योगस्सेवनीयो मुमुक्षुभिः । भस्मच्छन्नैर्हि
सततं निष्कामैरिति हि श्रुति’</quote> रित्यंतेन प्रमाणभूतं वैदिकं पाशुपतमुक्त्वा <quote>‘वामं पाशुपतं
सोमं लागुडं चैव भैरवम् । न सेव्यमेतत्कथितं वेदबाह्यं तथेतर’</quote>दिति मोहशास्त्ररूपम-
वैदिकं पाशुपतमन्यत्संकीर्तितम् । नन्वेतावता कामिकाद्यष्टाविंशतिप्रभेदस्य सिद्धांतत-
