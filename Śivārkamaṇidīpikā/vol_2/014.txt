<pb n="014"/>
नेति पूर्वपक्षं व्यावर्तयति । <quote>‘यस्यात्मा शरीरम्’</quote> <quote>‘यस्याव्यक्तं शरीरम्’</quote> इत्या-
दिश्रुत्या, <quote>‘विग्रहं देवदेवस्य जगदेतच्चराचरम् । एतमर्थं न जानन्ति पशवः पाश-
गौरवात् ।।’</quote> इत्यादिपुराणोक्त्या च सिद्धचिंदचिच्छरीरकस्य परब्रह्मणः शिवस्य
कार्यतया कारणतया चावस्थाने गुणदोषव्यवस्थायां दृष्टान्तसद्भावात् तत्र
वेदान्तवाक्यसमन्वयसामरस्यमसमञ्जसं न भवति । कथम् ? यथा शरीरस्य
मनुष्याद्यात्मनो बालत्वयुवत्वस्थविरत्वादिभावेऽपि बालत्वादयः शरीर एव,
सुखादयस्त्वात्मन्येव, तद्वदत्रापि शरीरभूतचिदचिद्वस्तुगताज्ञानविकाराद्यनि-
ष्ठानि शरीरभूते चिदचिद्वस्तुन्येव तिष्ठन्ति निरवद्यत्वाविकारत्वसार्वज्ञ्यस-
त्यसङ्कल्पत्वादय आत्मभूते परमेश्वर एव । तदेवं दृष्टान्तभावाच्छ्रुत्यसामञ्जस्यं
ब्रह्मणि नास्त्येव ।।
<sutra>।। सू ।। स्वपक्षदोषाच्च ।। १० ।।</sutra>
केवलं तर्कावलम्बने स्वपक्ष एव प्रधानकारणवादिनः निर्विकारपुरुषसन्निधि-
वशात् प्रकृतिप्रवृत्तौ सत्यामन्योन्यधर्माध्यास्या दुरुपपादा भवन्ति । अन्यत्रा-
न्यधर्मानुसन्धानरूपोऽध्यासो निर्विकारस्य पुरुषस्य न सम्भवति । अचेतनायाः
प्रकृतेश्चानुसन्धानरूपोऽध्यासो न सम्भवत्येव । अतः प्रधानकारणवाद एव
तर्कबाध्यः ।।
<sutra>।। सू ।। तर्काप्रतिष्ठानात् ।। ११ ।।</sutra>
तर्कस्याप्रतिष्ठितत्वात् प्रधानकारणवादस्य तन्मूलत्वात् तत्र प्रतितर्कसम्भ-
वात् तस्यैव त्याज्यत्वं न ब्रह्मकारणवादस्येति ।।
<sutra>।। सू॰ ।। अन्यथाऽनुमेयमिति चेदेवमप्यनिर्मोक्षप्रसङ्गः ।। १२ ।।</sutra>
<!-- APPAYYA !-->
<pratika>ब्रह्मशरीरत्वासंभवशंकाव्यावृत्तिः । ततश्च दृष्टांतलाभादापादितमसामञ्जस्यं न भवतीत्येवं
सूत्रार्थमभिप्रेत्य व्याचष्टे—</pratika>नेतीति । प्रपञ्चस्य ब्रह्मशरीरत्वं <quote>‘सर्वत्र प्रसिद्धोपदेशा’</quote> <ref>(१.२.१.)</ref>
दित्यधिकरणभाष्ये प्रतिपादितम् । तत्रैवास्माभिश्शरीरलक्षणप्रदर्शनपूर्वकं तस्य ब्रह्मशरी-
रत्वं प्रपंचेनोपपादितम् । तत्सर्वमेतदधिकरणन्यायसिद्धार्थानुवादरूपमित्यवधेयम् <pratika>। सू ।।
स्वपक्षदोषाच्च ।। १० ।।</pratika> चकारमेवकारार्थं कृत्वा सांख्यानां स्वपक्ष एव दोषा भवंति न
त्वस्मत्पक्षे तदापादिता दोषा इति सूत्रार्थमभिप्रेत्य तत्पक्षे दोषं दर्शयति—<pratika>केवलमिति ।</pratika>
पुरुषसन्निधानात् प्रकृतिर्महदहंकारादिप्रपंचसृष्टौ प्रवर्तते । ततः प्रपञ्चपुरुषधर्माणामद्ध्या-
सरूपस्संसार इति हि सांख्यप्रक्रिया । तस्यामन्यत्रान्यधर्मानुसंधानरूपोऽध्यासो न तावत्पु-
रुषस्य संभवति । तस्य निर्विकारत्वात् । नापि प्रकृतेः । तस्या अचेतनत्वाभ्युपगमात् ।
अतः केवलतर्कावलंबने प्रधानकारणवाद एव तर्कबाध्यः स्यादिति द्वितीयपादे सांख्या-
धिकरणे वक्ष्यमाणो दोषस्संग्रहार्थमत्र दर्शितः ।। सू ।। तर्काप्रतिष्ठानात् ।। ११ ।। केवलत-
र्कावलंबनैः प्रधानकारणवादिभिरुन्नीताः स्वपक्षोपपादकास्तर्काः परमाणुकारणवादिभिस्त-
थाभूतैर्दूष्यन्ते ते चान्यैरित्येवं शुष्कतर्काणामप्रतिष्ठितत्वात् तदवलंबनप्रधानकारणवादं
परित्यज्य श्रुत्यनुसारिब्रह्मकारणवाद एव परिग्राह्य इत्येवं सूत्रार्थमभिप्रेत्य व्याचष्टे—तर्क-
<pratika>स्येति ।। सू ।। अन्यथानुमेयमिति चेदेवमप्यनिर्मोक्षप्रसंगः ।। १२ ।।</pratika> यथेदानीं सांख्यैः
