<pb n="001"/>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ द्वितीयस्याध्यायस्य</head>
<head>प्रथमः पादः ।</head>
<head>अथ स्मृत्यधिकरणम् ।। १ ।।</head>
<sutra>।।सू॰।। स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसंगात् ।।१।।</sutra>
अतीतेऽध्याये सच्चिदानन्दस्वरूपे सर्वज्ञत्वसर्वशक्तित्वादिस्वरूपलक्षणे स-
कलजगज्जन्माद्युपलक्षणे सर्वविलक्षणे सर्वात्मनि विरूपाक्षत्वकृष्णपिंगलत्वनील-
कण्ठत्वादिविशिष्टलीलामंगलस्वरूपस्वभावे भवशिवशर्वमहादेवपरमेश्वरशब्दा-
दिमुख्यवाचके परमकारुणिके परब्रह्मणि शिवे निखिलवेदांतवाक्यानां तदनुगु-
णानां स्मृत्यादीनां च तात्पर्येण समन्वयोऽभिहितः । इदानीमनेनाध्यायेन तस्य
समन्वयस्य वेदांतविरुद्धस्मृतितर्कादिभिर्विरोधः परिह्रियते । प्रथमं सांख्यस्मृति-
विरोधः परिह्रियते । अस्मिन् सर्वत्र पूर्वोक्तः समन्वयो विषयः । इह वैदिकसमन्व-
<!-- APPAYYA !-->
<head>अथ शिवार्कमणिदीपिकायां द्वितीयस्याध्यायस्य प्रथमः पादः ।।</head>
<head>अथ स्मृत्यधिकरणम् ।। १ ।।</head>
<p>वृत्तवर्तिष्यमाणयोरध्याययोः प्रतिपाद्यं संगतिसूचनार्थमुपन्यस्य उत्तराध्यायमवतारयति
<pratika>अतीतेऽध्याय इति</pratika> । भगवता सूत्रकारेण <quote>‘अथातो ब्रह्मजिज्ञासे’</quote>ति <ref>(ब्र॰१.१.१. सू)</ref>
ब्रह्मविचारं प्रतिज्ञाय जगज्जन्मादिकं सच्चिदानन्दरूपत्वविग्रहविशेषविशिष्टत्वादिकं च ब्रह्मणो
लक्षणं प्रदर्श्य प्रदर्शितलक्षणविशिष्टे तस्मिन्वेदांततदुपबृंहणस्मृत्यादीनां प्रामाण्यं प्रतिज्ञाय
प्रतिज्ञातार्थोपपादनाय तेषां ब्रह्मण्येव तात्पर्येण समन्वयः प्रथमाध्यायेनाभिहितः न तु शिवे
इत्याशङ्कय <quote>‘परब्रह्मणि शिव’</quote> इति विशेषितम् । तस्य परब्रह्मत्वोपपादनाय ब्रह्मस्वरूपतटस्थ-
लक्षणानां तत्रैव पर्यवसानं <quote>‘लीलामङ्गलस्वरूपस्वभाव’</quote> इत्यन्तैर्दर्शितम् । सर्वविधतदुपपाद-
कोपलक्षणतया <quote>‘शिवभवे’</quote> त्यादि विशेषणं कृतम् । शिवस्य स्वोपासनानुगुणनिखिलफल-
प्रदानोन्मुखस्वभावत्वेन उपासनासिद्ध‍यर्थमुपासकसौलभ्यं <quote>‘परमकारुणिक’</quote> इति विशेष-
णेन सूचितम् । <pratika>तस्य समन्वयस्येति</pratika> । तथा च समन्वये निरूपिते तस्य स्मृतितर्कादिभिः
विरोधेनाक्षेपस्तत्समाधानं चावकाशं लभत इति समन्वयाध्यायानन्तर्यमस्याध्यायस्येति
संगतिरिति भावः । <quote>‘स्मृतितर्कादिभि’</quote> रित्यादिशब्देन भूतभौतिकसृष्ट्यादिविषयस्मृतीनां
परस्परविरोधः परिगृह्यते । समन्वयस्य संभावितसकलविरोधपरिहारोऽध्यायार्थ इत्यध्या-
यार्थैक्यमिति भावः । पादार्थभेदस्त्वग्रे प्रदर्शयिष्यते । प्रथमाधिकरणार्थमाह—<pratika>प्रथममिति ।
अस्मिन्त्सर्वत्रेति</pratika> । अस्मिन्नध्याये सर्वेष्वप्यधिकरणेषु प्रथमाध्यायव्यवस्थापितस्समन्वयो
विषय इत्यर्थः । <pratika>इहेति</pratika> । इहाधिकरणे ब्रह्मविषयस्य वेदान्तसमन्वयस्य प्रधानविषयया कपिल-
