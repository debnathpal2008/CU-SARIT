<pb n="192"/>
<head>नयमणिमालायाम् अथ संज्ञामूर्तिक्लृप्त्यधिकरणम् ।। ८ ।।</head>
<sutra>सू ।। संज्ञामूर्तिक्लृप्तिस्तु त्रिवृत्कुर्वत उपदेशात् ।। १७ ।। मांसादि भौमं यथाशब्दमितरयोश्च ।। १८ ।।
वैशेष्यात्तु तद्वादस्तद्वादः ।। १९ ।।</sutra>
<lg><l>द्रुहिणो देवादीनां व्याकरणे नामरूपयोः कर्ता । भूम्यभिमानयतोऽस्य हि सृष्टेस्तदनंतरं भवति ।। १६६ ।।</l></lg>
<lg><l>व्याकरणकर्तुरेव त्रिवृत्कृतावप्यभाणि कर्तृत्वम् । तच्च त्रिवृत्कृतम्भाद्यण्डाज्जातस्य नो घटते ।। १६७ ।।</l></lg>
<head>इति संज्ञामूर्तिक्लृप्त्यधिकरणम् ।। ८ ।।</head>
इति श्रीमदप्पयदीक्षितकृतौ चतुर्मतसारसंग्रहे नयमणिमालाख्ये तृतीयप-
रिच्छेदे द्वितीयस्याध्यायस्य तुरीयः पादः ।। २ ।। ४ ।। अध्यायश्च समाप्तः ।। २ ।।
<!-- APPAYYA !-->
<head>सूत्रार्थचन्द्रिकायाम् अथ संज्ञामूर्तिक्लृप्त्यधिकरणम् ।। ८ ।।</head>
<p><pratika>सू ।। संज्ञामूर्तिक्लृप्तिस्तु त्रिवृत्कुर्वत उपदेशात् ।। १७ ।। मांसादि भौमं यथाशब्दमितरयोश्च ।। १८ ।।
वैशेष्यात्तु तद्वादस्तद्वादः ।। १९ ।।</pratika></p>
<p><pratika>भगवत्पादमते</pratika>, पूर्वं नामरूपभेदेन प्राणेन्द्रिययोर्भेद इत्युक्तम् । तत्प्रसङ्गेन नामरूपव्याकरणं किंकर्तृकमिति विचा-
र्यते—<pratika>संज्ञामूर्तीत्यादिना</pratika> । अत्र <quote>‘अनेन जीवेनात्मनानुप्रविश्य नामरूपे व्याकरवाणि’</quote>इति जीवकर्तृकत्वश्रुतेः <quote>‘आकाशो
ह वै नामरूपयोर्निर्वहिता’</quote>इति परमेश्वरकर्तृकत्वश्रुतेश्च मिथो विरोधोऽस्ति न वेति <pratika>संदेहः</pratika> । अस्तीति <pratika>पू्र्वपक्षः ।
सिद्धान्तस्तु</pratika>, तुशब्दः पूर्वपक्षनिरासकः । अल्पमेधसो जीवस्य महीमहीधरमहोदधिव्याकरणे सामर्थ्याभावात् <quote>‘तासां
त्रिवृतं त्रिवृतमेकैकां करवाणि’</quote> इति त्रिवृत्कुर्वतः परमेश्वरस्यैव नामरूपव्याक्रिया भवितुमर्हति । <quote>‘सेयं देवते’</quote>त्युपक्रम्य <quote>‘व्याक-
रवाणि’</quote> इति व्याकरणस्य परदेवताकर्तृकत्वोपदेशात् <quote>‘अनेन जीवेने’</quote> त्यस्य संनिहितानुप्रविश्येत्यनेन संबन्धाच्च नानयोर्वि-
रोध इति ।। सूत्रार्थोऽपि व्याख्यातः ।।</p>
<p>इत्थं बाह्यं त्रिवृत्करणमभिधायाध्यात्मिकमाह---<pratika>सू ।। मांसादि भौमं यथाशब्दमितरयोश्च ।। २१ ।।</pratika> भूमेरन्ना-
त्मिकायाः कार्यं भौमं मांसादि । आदिशब्देन पुरीषमनसी गृह्येते । <pratika>इतरयोः</pratika>=अप्तेजसोः । यथाशब्दं कार्यमवगन्तव्यम् ।
मूत्रं लोहितं प्राणश्चापां कार्यम्, अस्थि मज्जा वाक् तेजस इति । तदाह श्रुतिः---अन्नमशितं त्रेधा विधीयते तस्य यः
स्थविष्ठो धातुस्तत्पुरीषं भवति यो मध्यमस्तन्मासं योऽणिष्ठस्तन्मनः’ इत्यादिना ।।</p>
<p>ननु सर्वेषां त्रिवृत्करणाविशेषात् कथं पृथिव्यादिव्यवहारः संगच्छते इति तत्राह---<pratika>सू ।। वैशेष्यात्तु तद्वादस्तद्वादः
।। २२ ।।</pratika> तुशब्दश्शंकानिरासार्थः । सर्वेषां पृथिव्यादीनां त्रिवृत्करणाविशेषेऽपि <pratika>वैशेष्यात्</pratika>=स्वभागाधिक्यात् । <pratika>तद्वादः</pratika>=
पृथिव्यादिव्यवहारः संगच्छते । तद्वाद इति पदाभ्यासोऽध्यायपरिसमाप्त्यर्थः । तदेवं सर्वासां श्रुतीनामविरोधे प्रामाण्या-
न्निरवद्याद्वितीये ब्रह्मणि समन्वयस्सिद्ध इति ।। अस्मि<pratika>न्पादे द्वाविंशति</pratika>स्सूत्राणि अधिकरणानि <pratika>नव ।।</pratika></p>
<p><pratika>श्रीकण्ठमते</pratika>, यथा <pratika>रामानुजमते च</pratika> अत्राधिकरणे संदेहपूर्वपक्षादिषु नास्ति विशेषः पूर्वस्मात् । अत्रापि नामरू
पव्याकरणं किं परमेश्वरकर्तृकमुत चतुर्मुंखादिजीवकर्तृकमिति संदिह्य त्रिवृत्कुर्वतः परमेश्वरस्यैव चतुर्मुखाद्यत्मना सकल-
नामरूपसृष्टिरिति तत्तन्मतप्रक्रियानुगुण्येन सिद्धान्तितमिति न पृथक्प्रपञ्चितम् ।। अत्र <pratika>पादे</pratika> अनयोर्मतयो<pratika>रेकोनविंशति</pratika>-
स्सूत्राणि अधिकरणानि <pratika>अष्टौ ।।</pratika></p>
<p><pratika>आनन्दतीर्थमते</pratika>, अत्र आद्यं सूत्रं संज्ञाधिकरणमितरत्सूत्रद्वयं मांसाधिकरणमिति च व्यपदिश्यते । अत्र <quote>‘विरिञ्चो
वा इदं सर्वं विरेचयति ब्रह्मा वाव विरिञ्च एतस्माद्धीमे रूपनामनी’</quote>इति गौपवनश्रुत्या विरिञ्चनामनिर्वचनयुक्त्योपष्टभ्यया द्रुहि-
णस्य नामरूपकर्तृत्वं प्रतिपादयन्त्या विरोधात् <quote>‘परमाध्द्येते नामरूपे व्याक्रियेते’</quote>इति विष्णोर्नामरूपकर्तृत्वं प्रतिपादयन्त्या-
ग्रिवेश्यश्रुतीरप्रमाणमिति <pratika>पूर्वपक्षः</pratika> । <quote>‘सर्वाणि रूपाणि विचित्य धीरो नामानि कृत्वाभिवदन्यदास्ते’</quote>इति श्रुत्या त्रिवृत्क्रियाक-
र्तुरेव तत्सापेक्षशरीरकर्तृत्वं तदनन्तरं तत्तन्नामकर्तृत्वं च विरिञ्चादिवाक्यानां तदवान्तराधिकारविषयत्वादिति <pratika>सिद्धान्तः ।</pratika>
सूत्रमपि व्याख्यातम् ।। <pratika>इति संज्ञाधिकरणम् ।। १२ ।।</pratika></p>
<head>अथ मांसाधिकरणम् ।। १३ ।।</head>
<p>अत्राधिकरणे शरीरकारणश्रुतिविरोधः परिह्रियते । <quote>‘आपो वाव मांसमस्थि च भवन्त्यापश्शरीरम्’</quote>इति श्रुत्या <quote>‘अम्मयं
च यतो मांसं मनस्तृप्तिश्च मांसत’</quote>इति स्मृत्युक्ततृप्तिजनकत्वयुक्तिसहितया शरीरस्य केवलाप्यत्वस्य <quote>‘पृथिवी शरीर’</quote>मिति
पृथिव्यां लयश्रुत्या काठिन्यादिना च केवलपार्थिवत्वस्य <quote>‘सोऽग्नेर्देवताया आहुतीभ्यस्संभूय हिरण्यशरीर ऊर्ध्वं स्वर्गलोकमेती’</quote>
कि श्रुत्यौष्ण्यदर्शनेन च केवलतैजसत्वस्य वाङ्गीकर्तव्यत्येन तस्य त्रिवृत्कृतभूतत्रयप्रकृतिकत्वं वदन्त्या <quote>‘इमास्तिस्रो देवताः
