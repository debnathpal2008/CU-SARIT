<pb n="158"/>
अथांशाधिकरणम् ।। १२ ।।
<sutra>।। सू ।। अंशो नानाव्यपदेशादन्यथा चापि दाशकि-
तवादित्वमधीयत एके ।। ४२ ।।</sutra>
नित्यो ज्ञाताणुः कर्ता परमेश्वरसाहाय्यापेक्षप्रवृत्तिर्जीव इति पूर्वत्र निरू-
पितम् । स इह परमेश्वर एव ? किं वा तदंशभूतः ? ।।
इति संशये परमेश्वर इति पूर्वःपक्षः । परमेश्वर एव बहुविधोपाधिवशा-
ज्जीवभावमुपगतो दृश्यते, यथैकमाकाशं घटाद्युपाधिवशान्नानाकारं दृश्यते
परिच्छिन्नं च । तथा हि श्रुतिः—<quote>‘अयमात्मा ब्रह्म’</quote> इति वदति । तस्मादीश्वर
एवाज्ञानाज्जीवभावमुपगत इति ।।
सिद्धान्तस्तु—जीवात्मा परमेश्वरस्यांशो मूर्त्येकदेश एव । <quote>‘अनेन जीवेनात्मना-
नुप्रविश्य नामरूपे व्याकरवाणि’</quote> <quote>‘य आत्मनि तिष्ठन्’</quote> पृथगात्मानं प्रेरितारं च
मत्वा’ ।। <quote>‘मायां तु प्रकृतिं विद्यान्मायिनं तु महेश्वरम् । तस्यावयवभूतेन व्याप्तं सर्व-
मिदं जगत्’</quote> ।। इत्यादिषु नानाव्यपदेशात् । यदुक्तं <quote>‘अयमात्मा ब्रह्म’</quote>इत्यादिना
ब्रह्मण एव जीवत्वमिति , तत्राह—अन्यथा <quote>‘तत्त्वमसि’</quote> <quote>‘अयमात्मा ब्रह्म’</quote>
<!-- APPAYYA !-->
<head>अथांशाधिकरणम् ।। १२ ।।</head>
<p><pratika>सू ।। अंशो नानाव्यपदेशादन्यथा चापि दाशकितवादित्वमधीयत एके ।। ४२ ।।</pratika>
प्रतिपत्तिसौकर्याय जीवपेटिकायां वृत्तमर्थमनुवदन् सङ्गतिं सूचयति—<pratika>नित्य इति</pratika> । यत्सा-
हाय्यापेक्षया जीवः प्रवर्तत इति निरूपितं स एव परमेश्वरः सत्योपाध्यवच्छेदेन मिथ्यो-
पाध्यवच्छेदेन वा कल्पितभेदस्सन् जीव इति व्यवह्रियते उतान्तर्गणिकभेदे पारमार्थिके
सत्येव विशेषणत्वेन विशिष्टैकदेशतया परमेश्वरांशो जीव इति अभेदश्रुतेर्भेदश्रुतेश्च विप्रति-
पत्तितस्संशये सति पूर्वपक्षः । भेदाभेदश्रुत्योरन्यतरस्यावश्यममुख्यार्थत्वे कल्पनीये लाघवा-
दभेदश्रुतिर्मुख्यार्थेति भेदश्रुतेर्घटाकाशादिभेदव्यपदेशवदमुख्यार्थत्वं कल्प्यत इत्येवं प्राप्ते
सिद्धान्तः—जीवः परमेश्वरस्यांशः शरीरत्वेन विशिष्टैकदेश इत्यर्थः । नानाव्यपदेशात् <quote>‘य
आत्मनि तिष्ठन्नि’</quote> त्यादिश्रुतिषु भेदव्यपदेशात् । अन्यथा च व्यपदेशात् <quote>‘तत्त्वम’</quote> स्यादि-
श्रुतिष्वभेदेनापि व्यपदेशात् । अपि चैके शाखिनः आथर्वणिकाः परमेश्वरस्यैव दाश-
कितवादिरूपत्वमधीयते <quote>‘ब्रह्म दाशा’</quote> इत्यादिना । एवं जीवपरयोश्शरीरशरीरिभावकृतविशि-
<!-- APPAYYA !-->
नन्वीश्‍वरस्य कारयितृत्वे वैषम्यनैर्घृण्ये स्यातामित्यत आह—<pratika>कृतप्रयत्नापेक्ष इत्यादि</pratika> । तुशब्द उक्तशंकानिरासकः ।
जीवेन कृतो यः प्रयत्नो धर्माधर्मलक्षणस्तदपेक्ष एवेश्‍वरोऽन्यस्मिन्नपि जन्मनि धर्मादिकं कारयति तदपेक्षश्च सुखादिफलं
प्रयच्छतीति न वैषम्यनैर्घृण्यप्रसक्तिः । अनादित्वात्संसारस्य प्राक्तनधर्माद्यपेक्षा युक्तैव । ननु कस्मात्तदपेक्षत्वमत आह—
<pratika>विहितप्रतिषिद्धावैयर्थ्यादिभ्यः</pratika>=ईश्‍वरस्य कर्मापेक्षत्वे <quote>‘ज्योतिष्टोमेन यजेत’</quote> <quote>‘ब्राह्मणो न हन्तव्यः’</quote> इति विधिनिषेध-
योरवैयर्थ्यं भवति । अन्यथा विधिनिषेधशास्त्रमनर्थकमेव स्यात् । एवं चेश्‍वरकर्तृत्वप्रतिपादकविध्यादिशास्त्रेण <quote>‘एष ह्येव
साधुकर्म कारयती’</quote> त्यादिशास्त्रस्य न विरोध इति सिद्धम् ।।</p>
<p><pratika>श्रीकण्ठमते</pratika> तथा <pratika>रामानुजमते</pratika> च सूत्रार्थनिरूपणप्रकारवैषम्येऽपि संदेहपूर्वपक्षादिषु नास्ति वैषम्यं शांकरमता-
दिति विरम्यते पृथक्तत्प्रपञ्चनतः ।। इति ।।</p>
<p><pratika>आनन्दतीर्थमते</pratika>, अनयोः सूत्रयोः पूर्वाधिकरणशेषतया तत्रैव तद्विवरणं कृतमिति वेद्यम् ।।</p>
<head>इति सूत्रार्थचन्द्रिकायां परायत्ताधिकरणम् ।। ११ ।।</head>
