<pb n="323"/>
अथ पुरुषविद्याधिकरणम् ।। १४ ।।
<sutra>सू ।। पुरुषविद्यायामपि चेतरेषामनाम्नानात् ।। २४ ।।</sutra>
छान्दोग्यतैत्तिरीयकयोः पुरुषविद्याऽम्नाता । <quote>‘पुरुषो वाव यज्ञस्तस्य यानि
चतुर्विंशतिवर्षाणि तत् प्रातःसवनम्’</quote> इत्यादिरेकत्र । <quote>‘तस्यैवं विदुषो यज्ञस्यात्मा
यजमानः श्रद्धा पत्नी शरीरमिध्ममुरो वेदिः’</quote> इत्यादिरन्यत्र । सोभयत्राभिन्ना
भिन्ना वेति संशयः ।।
उभयत्र पुरुषविद्येति नामाभेदाद्यज्ञावयवकल्पनासाम्याच्च अभिन्ना ।।
इति प्राप्तेऽभिधीयते---तैत्तिरीये समाम्नातानां यजमानपत्न्यादीनां यज्ञावय-
वानां सवनत्रयादीनां च छान्दोग्येऽनाम्नानात्, तत्रान्यथैव सवनत्रयादिकल्प-
नाच्च भिन्नैवोभयत्र पुरुषविद्या । तैत्तिरीयके हि <quote>‘यत् सायं प्रातर्मध्यन्दिनं च
तानि सवनानि’</quote> इति सवनत्रयकल्पनम् । छान्दोग्ये पुरुषायुषं त्रेधा विभज्य
<!-- APPAYYA !-->
<head>अथ पुरुषविद्याधिकरणम् ।। १४ ।।</head>
<p>देशभेदसंबन्धिविद्यासु गुणानुपसंहारनिरूपणप्रसङ्गेन चतुर्विंशतिवर्षादिकालभेदसंब-
न्धिविद्यायां गुणानुपसंहारं दर्शयतिमधिकरणान्तरम्---<pratika>सू ।। पुरुषविद्यायामपि चेतरे-
षामनाम्नानात् ।। २४ ।।</pratika> छान्दोग्ये पुरुषस्य यज्ञत्वकल्पनामुपक्रम्य यज्ञावयवास्सम्पादिताः
षोडशोत्तरवर्षशतमिते पुरुषायुषे चतुर्विंशतिर्वर्षाणि प्रातस्सवनं चतुश्चत्वारिंशद्बर्षाणि मा-
ध्यन्दिनं सवनमष्टाचत्वारिंशद्वर्षाणि तृतीयसवनं यदशिशिषति पिपासति न रमते ता
दीक्षाः यदश्राति पिबति रमते ता उपसदः यद्वसति भक्षयति मिथुनीभवति तानि
स्तुतशस्त्राणि यत्तपो दानमार्जवमहिंसा सत्यवचनं ता दक्षिणाः यन्मरणं तदवभृथ इति
तत्तत्सवनतया विभक्ते वयसि रोगादिप्रादुर्भावे सति स ब्रूयात् <quote>‘प्राणा वसव इदं मे प्रात-
स्सवनं माध्यन्दिनं सवनमनुसंतनुते’</quote>त्यादवस्तन्निवृत्तये जप्तव्या मन्त्रा विहिताः । <quote>‘प्रह
षोडशं वर्षशतं जीवति’</quote>त्यायुःप्राप्तिरस्याः पुरुषविद्यायाः फलमुक्तम् । इमां विद्यामाङ्गि-
रसोऽघोरनामा ऋषिः कृष्णाय देवकीपुत्रायोपदिदेश स इमां विद्यां लब्ध्वा विद्यान्तरवि-
तृष्ण एवैतद्विद्यानिष्ठो बभूवेति विद्याप्रशंसा च कृता । तैत्तिरीयके तु विद्वत्संबन्धियज्ञा-
नुवादेन यज्ञावयवास्सम्पादिताः न तु विदुषो यज्ञत्वकल्पनमुपक्रान्तम् । विद्वान्यज्ञ
आत्मा यजमान इति तादर्थ्येन पृथग्वावाक्यान्तराभावात् । विद्वत्सम्बन्धिनः कस्यचिद्यज्ञस्य
प्रागनुक्तत्वेऽपि वक्ष्यमाणामात्मादिषु यजमानादिकल्पनामालोच्य तदर्थसमूहस्य यज्ञत्वेन
प्रकरणलब्धेन विद्वत्संबन्धित्वेन चानुवादतः प्रतीतैकवाक्यतानिर्वाहोपपत्तेश्च । यज्ञाव-
यवाः---स्वात्मा यजमानः श्रद्धा पत्नी शरीरमिध्ममुरो वेदिर्लोमानि बर्हिर्वेदश्शिखा हृदयं
यूपः काम आज्यं मन्युः पशुस्तपोऽग्निर्दमश्शमयिता दक्षिणा वाग्घोता प्राण उद्गाता चक्षु-
रध्वर्युर्मनो ब्रह्मा श्रोत्रमग्नीद्यावाध्द्रियते सा दीक्षा यदश्नाति तद्धविर्यत्पिबति तदस्य सो-
मपानं यद्रमते तदुपसदो यत्सञ्चरत्युपविशत्युत्तिष्ठते च स प्रवर्ग्यो यन्मुखं तदाहवनीयो या
व्याहृतिराहुतिर्यदस्य विज्ञानं तज्जुहोति यत्सायं प्रातरत्ति तत्समिधो यत्प्रातर्मध्यन्दिनँ
सायं च तानि सवनानि ये अहोरात्रे ते दर्शपूर्णमासौ ये ऽर्धमासाश्च मासाश्च ते चातुर्मा-
