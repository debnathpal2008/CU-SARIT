<pb n="291"/>
इति प्राप्तेऽभिधीयते---सर्वत्र विद्यैक्ये छान्दोग्यादिषूक्तानां दहराद्युपासन-
धर्माणामपहतपाप्मत्वादीनामन्यत्र तैत्तिरीयकदहरादिषूपसंहारः कार्यः, विद्यो-
पकाररूपस्यार्थस्यैकत्वात् । यथैकविधिशेषतया विहितानामङ्गानामग्निहोत्रा-
<!-- APPAYYA !-->
क्रमस्य बाधः स्यात् सोऽपि न युक्त इत्युक्तेरित्यनेन सूचितम् । <quote>‘उक्तेरेवे’</quote> त्येवकारेण
गृहमेधीयन्यायस्सूचितः । ननु गृहमेधीयेष्टौ प्रकृतितस्संभवत्प्राप्तिकयोराज्यभागयोः
पुनःश्रवणमपूर्वतापरमित्यर्थादप्राप्तप्राकृतांगनिवृत्तिः फलति । न चेह तथा किंचित्प्रा-
कृतमंगं, तस्य पुनःश्रवणं वास्ति, अतो नात्र गृहमेधीयन्यायः प्रवर्तत इति चेन्मैवम् ।
इहापि शाखांतरतस्संभवत्प्राप्तिकानां केषांचिद्ग‍ुणानां पुनःश्रवणस्य सत्त्वेन प्रकृतिविकृ-
तिभावाभावेऽप्यन्यतस्संभवत्प्राप्तिकगुणश्रवणं तत्रत्यगुणांतरनिवृत्तिफलकमिति न्याया-
वतारसंभवादित्याशयः । <pratika>विद्योपकाररूपस्येति</pratika> । एकविद्याकर्मान्वयिगुणांगानामख-
ण्डोपकाररूपप्रयोजनैक्यात्सर्वेषामपि तेषां ग्रहणं तावत्स्वरसतः प्राप्नोति । तस्य न ताव-
दशक्त्यापवादः । अशक्तिर्हि तावच्छाखाध्ययनाशक्तिः । उत अनंतशाखाविहितानन्त-
गुणानुसंधानांगानुष्ठानाशक्तिः अथवा अनधीतशाखाम्नाताङ्गावगत्यशक्तिः । नाद्यः ।
<quote>‘अध्ययनेनैव स्वाध्यायार्थज्ञानं भावये’</quote>दिति नियमस्य स्वस्वशाखामात्रविषयत्वेनानधीस-
परशाखाम्नातगुण१संग्रहणसंभवात् । न द्वितीयः । सर्वज्ञैर्महर्षिभिः प्रणीतेषु कल्पसूत्रेषु
कर्मणामंगेयत्तायाः ब्राह्मवासिष्ठादिविद्याकल्पेषूपासनानां गुणेयत्तायाश्च परिछिन्नत्वे-
नानन्तशाखाविहितानामपि तेषामानन्त्यासिद्धेः । न तृतीयः । कल्पसूत्रैर्विद्याकल्पैस्तत्त-
त्कालाभियुक्तशाखान्तराध्ययनवदुपद्रष्टृवचनैश्चैतदवगतिसंभवात् । नापि गृहमेधीयन्या-
येन शाखान्तराम्नातकतिपयांगपुनःश्रवणादपवादः । गृहमेधीयप्रयोगविधिरंगजन्योपका-
रमपेक्षमाणः प्रकृतौ क्लृप्तोपकारयोराज्यभागयोः सन्निधानाम्नातयोर्ग्रहणेनोपकाराकांक्षा-
शांत्या प्रकृतितोंऽगांतराणां प्राप्तिं नापेक्षत इति तत्प्रापकचोदकलोपात् न दर्शपूर्णमास-
प्रकृतिको गृहमेधीयः किन्त्वपूर्व इति सिद्ध‍यति । एवमंगान्तरनिरपेक्षोऽपि सन्निध्याम्ना-
तान्यप्राकृतानि वैशेशिषिकांगानि तद्वैयर्थ्यपरिहारार्थं गृह्णातीति गृहमेधीयन्यायः । न
चात्र शाखान्तराम्नातपुनःश्रूयमाणगुणांगानां क्वचित्प्राक्‌क्लृप्तोपकारत्वमस्ति । येन तद्ग्र-
हणनिराकांक्षा विद्याकर्मप्रयोगविधयो गुणांगान्तराणि नापेक्षेरन् । तथापि यदि तेषां पुनः
श्रवणस्य वैयर्थ्यं प्रसज्यते तदा तत्परिहाराय शाखान्तराम्नातगुणांगान्तरपरिसंख्यार्थत्वं
कल्प्येतापि । न तु वैयर्थ्यप्रसक्तिरस्ति । तस्य शाखान्तराम्नातविद्याकर्मैक्यप्रत्यभिज्ञानार्थ-
त्वात् । सिद्धे हि तेदैक्ये ततस्संभवत्प्राप्तिकानां पुनःश्रवणं व्यर्थमिति शंकनीयम् । तदै-
क्य२सिद्धावेवोपयुक्तस्य न वैयर्थ्यशंकावकाशः । नापि तत्तच्छाखापठितगुणांगक्रमबलाद-
पवादः । एकस्यां शाखायां विहितानि विद्याकर्मगुणांगानि गुणिद्वारा वाक्यप्रमाणेन हि
शाखान्तरे गच्छंति । यथा जुह्वादिद्वारा वाक्यप्रमाणेन क्रतौ पर्णतादयः । न च वाक्यस्य
स्थानरूपपाठक्रम ईष्टे । तत्प्रमेयश्च पदार्थधर्मरूपः क्रमश्शिष्टाकोपाधिकरणन्यायाद्वाक्य-
प्रमेयेभ्यः पदार्थरूपेभ्यो गुणांगांतरेभ्यो दुर्बलः । तस्मादखण्डोपकाररूपप्रयोजनैक्याद्वि-
द्यैक्ये गुणोपसंहारः कर्मैक्येंऽगोपसंहारश्च युक्त एव । सूत्रे <quote>‘विधिशेषव’</quote>दिति समुच्चयो-
<note>(१) <quote>‘गुणांगग्रहण’</quote> इति ख. पाठः ।</note> <note>(२) <quote>‘सिद्धावेव पुनःश्रवणस्यावैयर्थ्यशंका’</quote> इति क. पाठः ।</note>
