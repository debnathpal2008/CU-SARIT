<pb n="414"/>
स्यानुसन्धानरूपा । मुनिधर्मवदितरेषामपि भिक्षाचर्यशमदमादीनां परधर्माणां
पाशुपताख्ये व्रतेऽप्युपदेशात् तन्निष्ठानामपि <quote>‘रुद्र एकत्वमाहुः । रुद्रं शाश्वतं वै
पुराणामिषमूर्जं तपसा नियच्छत व्रतमेतत् पाशुपतम्......अग्निरित्यादिना भस्म
गृहीत्वा विमृज्याङ्गानि संस्पृशेत् तस्माद्व्रतमेतत् पाशुपतं पशुपाशविमोक्षाय’</quote>
इति रुद्रध्यानस्य पाशविच्छेदरूपस्य मोक्षफलस्य संबन्धावगमाच्च । अतो याव-
दायुषं पाशुपतव्रतधारिणां मुक्तिरेव फलम् ।। यदुक्तमाश्रमेष्वनन्तर्भाव इति
तत्राह---
<!-- APPAYYA !-->
भस्मशायी तृणशायी चीराजिनशयोऽथवा । ब्रह्मचर्यरतो नित्यं व्रतमेतत्समाचरेत् । क्ष-
मादानदयासत्याहिंसाशीलस्सदा भवेत् । सन्तुष्टश्च प्रशान्तश्च जपध्यानरतस्तथा ।।’ इति ।।
ननु यावज्जीविकस्यापि पाशुपतव्रतस्याभ्युदयफलत्वमुत्तररामायणे प्रतिपादितम् । त१त्र
हि कुबेरवचनम्---<quote>“अहं तु हिमवत्पृष्ठं गतो धर्ममुपासितुम् । रौद्रं व्रतं समास्थाय नियतो
नियतेन्द्रियः ।।”</quote> इति ।। <quote>“ततोऽहमन्यद्विस्तीर्णं गत्वा तस्य गिरेस्तटम् । पूर्णं वर्षशतान्यष्टौ
समवापं महाव्रतम् ।।”</quote> इति च ।। तदनन्तरञ्च कुबेरं प्राप्ति शिववचनम्---<quote>“प्रीतोऽस्मि तव
धर्मज्ञ तपसानेन सुव्रत । मया चैतद्व्रतं चीर्णं त्वया चैव धनाधिप । तृतीयः पुरुषो
नास्ति यश्चरेद्व्रतमीदृशम् । व्रतं हि दुस्तरं ह्येतन्मयैवोत्पादितं पुरा । तत्सखित्वं मया
सौम्य रोचयस्व धनेश्वर ।।”</quote> इति ।। अत्र यत्पशुपतेः शिवस्य परितोषणेन तत्सख्यप्रा-
प्तिफलं रौद्रव्रताचरणमुपक्रान्तमित्युक्तम् । तत्र महाव्रतशब्दः प्रयुक्तः । सच यावज्जी-
विकस्य पाशुपतव्रतस्य वाचक इति <quote>‘स एव स्यान्महाव्रती’</quote>ति वायुसंहितावचनेनावगतम् ।
सत्यम् । इह महाव्रतशब्दो योगेन कतिपयकालावधावेव पाशुपतव्रते नेतव्यः । <quote>‘पूर्णं वर्ष-
शतान्यष्टा’</quote>वित्यत्रैवावधेरुक्तत्वात् । पाशुपतव्रतस्याङ्गभूता विद्याप्यथर्वशिरस्येव श्रुतेत्याह
---<pratika>तन्निष्ठानामिति</pratika> । <quote>“वालाग्रमात्रं हृदयस्य मध्ये विश्वं देवं जातवेदं वरेण्यम् । तमा-
त्मस्थं येऽनुपश्यन्ति धीरास्तेषां शान्तिश्शाश्वती नेतरेषा’</quote>मिति दहरपुण्डरीकान्तस्थपर-
मशिवसाक्षात्कारान्मुक्तिमुक्त्वा तत्साक्षात्कारसाधनं ध्यानमुच्यते । <quote>‘तृष्णां छित्त्वे’</quote>त्या-
दिना तृष्णां विषयरागं निरस्य हेतुजालस्य रागद्वेषमदमात्सर्यादिसंसारकारणजातस्य
तामेव निरसनीयां तृष्णां मूलं कारणं बुध्द्या संचिन्त्य बुद्धिं रुद्रे स्थापयित्वा रुद्रे एकत्वं
तादात्म्यमाहुः । शिवोऽहमिति भावनामभ्यसनीयामाहुरित्यर्थः । शाश्वतं नित्यम् । पुरा-
णमनादिम् । इषमूर्जम् । <quote>‘सर्वो वै रुद्र’</quote> इति श्रुतेः प्राणिनामन्नम् । तत्प्रयुक्तबलात्मकं
भोग्यानन्दतदनुभवरूपं वा रुद्रं तपसा सततमालोचनरूपेण ध्यानेन नियच्छत नियतं
कुरुत । एतत्पाशुपतं नाम व्रतम् । <quote>‘अग्निरिति भस्मे’</quote>त्यादिना महामन्त्रजातेन भस्म गृ-
हीत्वा अङ्गानि शिरोवदनादीनि निमृज्य संस्पृशेत् । तस्माद्भस्मोद्ध‍ूलनरूपाङ्गयोगादेत-
त्पाशुपतव्रतं यथोक्तं ध्यानरूपं पशूनां संसारिणां पाशस्य मलमायादिबन्धस्य मोक्षाय
<note>(१)<quote>‘तत्र हि कुबेरवचन’</quote>मित्यारभ्य इदमधिकरणसमाप्तिपर्यन्तो ग्रन्थभागः ग. पुस्तके नोपलभ्यते । अन्यमातृकासु
इदमध्यायसमाप्तिपर्यन्तो ग्रन्थ एव नास्ति । दिष्ट्या इदमध्यायसमाप्तिपर्यन्तस्य ग्रन्थस्य लाभः महीशूरमहाराजसंस्थान-
प्राचीनपुस्तकालयासादितमातृकामात्रादिति महद्भाग्यमतिविस्मयनीयमेतत्सङ्ग्राहकस्य ममेति सानन्दमावेदये सुहृदः ।</note>
