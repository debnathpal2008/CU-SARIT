<pb n="478"/>
कालम्बनास्तु ते, ये विश्वाधिकं ब्रह्म साक्षादुपासते । साक्षाद्‌ब्रह्मोपासकान्
पुरुषः साक्षाद्‌ब्रह्मैव गमयति, यद्विश्वाधिकं कृष्णापिड्गलं विरुपाक्षं श्रूयते । सा
क्षाद्ब्रह्मोपासकस्य <quote>‘परं ज्योतिरुपसंपद्य स्वेन रूपेणाभिनिष्पद्यते’</quote> <quote>“उमासहायं
परमेश्वरं प्रभुं त्रिलोचनं नीलकण्ठं प्रशान्तम् । ध्यात्वा मुनिर्गच्छति भूतयोनिं
समस्तसाक्षिं तमसः परस्तात् ।।”</quote> इत्यादिषु साक्षात् ब्रह्मप्राप्त्यवगमात् । पूर्वोक्त-
पक्षद्वयेऽपि दोषः श्रुतिविरोधाद्भवति । तत्क्रतुः ब्रह्मोपासको ब्रह्मैव गच्छति, न
मध्ये विलम्बते, प्रयोजनाभावात् । सकलकार्यसमष्टिरूपाद्धिरण्यगर्भात् परो
नारायणस्तदुपादानत्वात्, ततोऽपि परं शिवाख्यं निमित्तं विरूपाक्षं परं ब्रह्म
सर्वज्ञं सर्वशक्तिकं नित्यतृप्तं स्वतन्त्रं स्वप्रकाशमिति । तथा शिवसंकल्पोपनि-
षदि । <quote>“परात् परतरो ब्रह्मा तत्परात् परतो हरिः । तत्परात् परतोरीशः”</quote> इति ।
रेफश्छान्दसः । अन्यत्र च---<quote>‘नारायणपरं ब्रह्म’</quote> इति नारायणात् परत्वेन ब्रह्मा-
भिधाय तत् कीदृशमित्याकाङ्क्षायाम् <quote>‘ऋतं सत्यम्’</quote> इति मन्त्रेण सर्वज्ञतया मनो-
वाग्विपर्यासरहितं स्वशक्तिमरीचिभिः सकलजगत्पूरकं स्वाविभक्ताया परप्रकृति-
रूपया परमानन्दचिदेकरसपरमाकाशलक्षणया स्वावस्थाभेदपरमचेतननारायणा-
रब्धहिरण्यगर्भादिसकलकार्यप्रपञ्चया परशक्त्योमया शबलितरूपं निर्विकारं
<!-- APPAYYA !-->
<pratika>कालम्बनास्त्विति</pratika> । अप्रतीकशब्देन प्रतीकरूपप्रपञ्चविलक्षणं विश्वाधिकं ब्रह्माभिधीयत
इति भावः । नयतीत्यस्य प्राप्यकर्माकाङ्क्षायामप्रतीकशब्दोक्तं तदेव विश्वाधिकं ब्रह्मो
पतिष्ठत इति व्याचष्टे---<pratika>साक्षाद्ब्रह्मैवेति । श्रुतिविरोधादिति</pratika> । उदाहृतया कैवल्य-
श्रुत्या तत्र तत्रोदाहृताभिः श्वेताश्वतरादिश्रुतिभिश्च विरोधादित्यर्थः । ननु विलम्बेन पर-
ब्रह्मप्राप्त्या तद्विरोधः परिहृतः स्यादित्याशङ्कोत्तरत्वेन सूत्रशेषं व्याचष्टे---<pratika>तत्क्रतुरिति</pratika> ।
यथाक्रतुवाक्यानन्तरं हि <quote>‘स क्रतुं कुर्वीते’</quote>त्यारभ्य <quote>‘एतमितः प्रेत्याभिसंभवितास्मी’</quote>त्यन्तेन
मनोमयत्वादिगुणकः परमेश्वरः <quote>‘तमहं प्राप्नवानी’</quote>त्येवंरूपक्रतोस्संकल्पस्य विषय उप-
न्यस्तः । तदनुसारेण १यथाक्रतुवाक्यस्यैवमर्थो लभ्यते । इह यद्ग‍ुणविशिष्टब्रह्मप्राप्तिसङ्का-
ल्पवानुपासको भवति इतः प्रेत्य तद्ग‍ुणविशिष्टब्रह्मप्राप्तिमान्भवतीति । अतस्तत्क्रतुन्या-
येनोपास्यब्रह्मतादवस्थ्यं प्राप्तव्यम् । तत्प्राप्तावेव तदनुभवरूपो भोग इति न मध्ये फल-
प्राप्तिविरोधिविलम्बः कल्पनीयः । कल्पकाभावादिति भावः । व्यापिनः परब्रह्मणः प्राप्तौ
नास्ति गत्यपेक्षेति शङ्काव्यावृत्त्यर्थश्चकारः । देशविशेषावच्छिन्नब्रह्मप्राप्तौ सत्यामेव ब्रह्मा
नन्दानुभवप्रयोजकः साकल्येन स्वरूपाविर्भावो भवतीति श्रुतिबलादवसीयत इति भावः ।
ननु ब्रह्मोपासको ब्रह्मैव प्राप्नोतीत्येतदस्तु तत्प्राप्यं हिरण्यगर्भो नारायणो वा किं न
स्यादित्याशङ्क्याह---<pratika>सकलकार्यसमष्टिरूपादिति । स्वशक्तिमरीचिभिरिति</pratika> । स्वशक्ते-
र्मरीचयः तत्कार्याणि जगद्भासकाः वैषयिकवृत्त्यवच्छिन्नास्तदंशा वा । <pratika>निर्विकारमिति</pratika> ।
पूर्वमूर्ध्वरेतस्कवह्निरेतस्कपरतया व्याख्यातम् । इदानीमेवमपि संभवतीति तस्यार्थान्तरं
<note>(१) <quote>‘तत्क्रतुवाक्यस्य’</quote> इति ख. पाठः ।</note>
