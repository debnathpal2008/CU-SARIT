<pb n="126"/>
<quote>‘ऐतदात्म्यमिदं सर्व’</quote>मित्याकाशादेरपि विकारत्वावगमात्तेजःप्रभृतिविकार-
वचनं यावद्विकारजातं तस्य सर्वस्यापि प्रदर्शनार्थमिति विभाव्यते । यथा
लोके <quote>‘दश मे पुत्रा’</quote> इत्युक्त्वा तेषु केषांचिदुत्पत्तिकथनं तथात्रापि । तस्मात् वि-
यदुत्पद्यत इति युक्तमेव ।। इति वियदधिकरणम् ।। १ ।।
<!-- APPAYYA !-->
भवति । यथा वा <quote>‘अग्नये जुष्टं निर्वपामी’</quote> ति मन्त्रस्य <quote>‘विकृतिषु यथादेवतमूहः कर्तव्य’</quote>
इत्युक्त्या यथा सौर्यचरौ <quote>‘सूर्याय जुष्ठं निर्वपामीत्यूह’</quote> इति विशिष्य क्वचिद्विकृतौ तद्दे-
वतावाचिपदोहकथनं सर्वासु विकृतिषु तथैव तत्तद्देवताविशेषवाचिपदोहकर्तव्यता-
प्रदर्शनार्थं भवतीति सूत्रार्थं दर्शयन् किमत्र सामान्यतस्संक्षिप्य वचनं किं वा विभाग-
वचनमित्याकांक्षायां तदुभयं विवृणोति—<pratika>ऐतदात्म्यमिति</pratika> । इदमुपसंहारगतवाक्यो-
दाहरणमुपक्रमगतस्य <quote>‘सदेव सोम्येद’</quote> मित्यादिवाक्यस्याप्युपलक्षणम् । तथा च सर्व-
स्यापि प्रपञ्चस्य सृष्टेः प्राक्सद्रूपकारणात्मत्वावधारणात् उपसंहारगतवाक्यं सृष्ट्यनंतर-
मपि सद्रूपकारणात्मत्वावधारणार्थमवसीयते । तदेतत् सामान्यतः सर्वस्यापि प्रपञ्चस्य
ब्रह्मणश्च कार्यकारणभावप्रतिपादकं संक्षिप्य वचनं तत्रोदाहरणविशेषप्रतिपादनार्थं <quote>‘तत्ते-
जोऽसृजते’</quote>त्यादि विभागवचनम् । अतस्तस्य वियदादिसर्वकार्योपलक्षणार्थत्वं युक्तमिति
भावः । एवं चार्थापत्तिरनवकाशेति स्पष्टम् । शब्दोऽपि कार्यकारणभावकृतप्रपञ्चब्रह्मा-
नन्यत्वप्रतिपादकोपक्रमोपसंहारतद्विशदीकरणार्थमध्यपरामर्शयुक्तसन्दर्भात् दुर्बल इति
स्पष्टमेव । अनुमानमपि वियदादिकं कार्यं वस्तुपरिच्छेदरूपविभागवत्त्वात् घटवदिति
प्रत्यनुमानपराहतम् । साध्यमिह स्वरूपान्यथाभावज्ञानसंकोचरूपधर्मान्यथाभावान्य-
तरकार्यत्वाधिकरणत्वमिति न चिच्छक्तौ जीवात्मनि च व्यभिचारः । निरवयवे साम-
ग्र्यनिरूपणं तु प्रत्युक्तम् । इदं प्रत्यनुमानमर्थान्तरपरेण सूत्रेण सूचितम् । तत्रायं सूत्रार्थः ।
विभागो यावद्विकारं विकारा यावन्तः तावत्स्वेव । घटादिवत् । न कार्यत्वमतिक्रम्य
विभक्तत्वमस्तीति । अस्मिन्नर्थे <quote>‘यावद्विकार’</quote> मित्यव्ययीभावसमासेन एकं पदम् । अय-
मर्थो भाष्यांतरेषूक्तः ततोऽवगन्तुं शक्यत इत भाष्यकृता नोपन्यस्तः । अधिकरणार्थ-
मुपसंहरति—<pratika>तस्मादिति ।। इति वियदधिकरणम् ।। १ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ द्वितीयस्याध्यायस्य तृतीयः पादः ।</head>
<head>अथ वियदधिकरणम् ।। १ ।।</head>
<sutra>सू ।। न वियदश्रुतेः ।। १ ।। अस्ति तु ।। २ ।। गौण्यसंभवाच्छ ब्दाच्च ।। ३ ।। स्याच्चैकस्य ब्रह्मश-
ब्दवत् ।। ४ ।। प्रतिज्ञाहानिरव्यतिरेकात् ।। ५ ।। शब्देभ्यः ।। ६ ।। यावद्विकारं तु विभागो लोकवत् ।।७।।</sutra>
<lg><l>तेजःप्रभृतिश्रवणात्सृष्टेर्नोत्पद्यते गगनम् । गौणी तज्जननश्रुतिरनवयवत्वेन तदयोगात् ।। १२८ ।।</l></lg>
<lg><l>सद्बोधेऽखिलबोधप्रतिज्ञया कार्यतावगतेः । गौणी न तज्जनिश्रुतिरनुमानं स्यात्तया बाध्यम् ।। १२९ ।।</l></lg>
<head>इति वियदधिकरणम् ।। १ ।।</head>
<head>सूत्रार्थचन्द्रिकायाम् अथ द्वितीयस्याध्यायस्य तृतीयः पादः ।</head>
<head>अथ वियदधिकरणम् ।।</head>
<sutra>सू ।। न वियदश्रुतेः ।। १ ।। अस्ति तु ।। २ ।। गौण्यसंभवाच्छब्दाच्च ।। ३ ।। स्याच्चैकस्य ब्रह्मशब्द-
वत् ।। ४ ।। प्रतिज्ञाहानिरव्यतिरेकात् ।। ५ ।। शब्देभ्यः ।। ६ ।। यावद्विकारं तु विभागो लोकवत् ।।७।।</sutra>
