<pb n="002"/>
यस्य सांख्यस्मृत्या संकोचोऽस्ति न वेति संदेहः । कथम्। ब्रह्मणो जगत्कारणत्वं वेदो-
ऽभिधत्ते । कपिलस्मृतिः प्रधानस्य । कपिलो हि महातपस्वी । ततस्तद्वचनमपि
प्रमाणमेव । वेदोऽपि भगवानखिलप्रमाणसार्वभौमः । स चाप्रामाण्यगंधमपि
न सहते । तदनयोः कस्य केन बाध इति संशयप्राप्तिः । तत्र सांख्यस्मृतेरनवका-
<!-- APPAYYA !-->
स्मृत्या बाध्यत्वमन्यपरत्वेन नेयत्वलक्षणमस्ति न वेति संशय इत्यर्थः । ननु, नायं संशयः
वदान्तेष्वऽपि <quote>‘प्रधानक्षेत्रज्ञपतिर्गुणेशः’</quote> <quote>‘अक्षरात्परतः पर’</quote> इत्यादौ प्रधानप्रसिद्धिसत्त्वेन
सेश्‍वरसांख्यमते ब्रह्मप्रसिद्धिसत्त्वेन च विरोधाभावात् तत्सत्त्वेऽपि श्रुतिस्मृत्योर्विरोधे श्रुत्या
स्मृतिर्बाध्येत्यौदुंबरीस्पर्शसर्ववेष्टनस्मृत्यादिषु सम्प्रतिपन्नत्वाच्चेत्याक्षिपति —<pratika>कथमिति</pratika> ।
प्रथमस्याक्षेपस्योत्तरं <pratika>ब्रह्मण इति</pratika> । कपिलस्मृतिर्वेदान्तवत् ब्रह्मणो जगत्कारणत्वं न प्रति-
पादयति । वेदान्ताः कपिलस्मृतिवत् प्रधानस्य स्वतन्त्रकारणत्वं न प्रतिपादयन्ति इति
अस्ति तावद्विरोध इति भावः । द्वितीयस्योत्तरमाह—<pratika>कपिल इति</pratika> । <quote>‘ऋषिं प्रसूतं कपिलं
यस्तमग्रे ज्ञानैर्बिभर्ति जायमानं च पश्ये’</quote> दिति कपिलस्य हिरण्यगर्भस्येव जायमानावस्था-
प्रसृतपरमेश्वरकटाक्षलब्धाप्रतिघज्ञानातिशयत्वं प्रसिद्धम् । तथा तपोबलवशीकृतपरमेश्वर-
प्रसादलब्धसार्वज्ञ्यस्य कपिलस्य वचनमप्रमाणमिति वक्तुमयुक्तमिति सर्ववेष्टनस्मृत्याद्यपेक्ष-
यास्ति विशेष इति भावः । <quote>‘तत्र सांख्यस्मृते’</quote> रित्यादिपूर्वपक्षभाष्यस्यायमाशयः । श्रुति-
स्मृत्योर्न श्रुतिस्मृतित्वकृतं नियतं प्राबल्यदौर्बल्यं किं तु बलाबलवैपरीत्यकारणान्तराभाव-
सापेक्षमौत्सर्गिकम् । अत एव <quote>‘वेदं कृत्वा वेदि’</quote> रिति पदार्थधर्मभूतक्रमविषयश्रुतितः
<quote>‘क्षुत आचामे’</quote> दिति स्मृतेर्धर्मिभूतपदार्थविषयत्वं प्राबल्यकारणमस्तीति बलाबलवैपरीत्य-
माश्रितम् । यथोक्तं वार्तिककारैः—<quote>‘दुर्बलस्य प्रमाणस्य बलवानाश्रयो यदा । तदापि
विपरीतत्वं शिष्टाकोपे यथोदितम् । अत्यन्तबलवन्तोऽपि पौरजानपदा जनाः । दुर्बलैरेव
बाध्यन्ते पुरुषैः पार्थिवाश्रितै’</quote> रिति । इहाप्यस्त्यग्निहोत्रादिधर्मविषयत्वेन सावकाशायाः
श्रुतितो निरवकाशत्वं कपिलस्मृतेः प्राबल्यकारणम् । क्लृप्‍तं च सावकाशात् <quote>‘यत्किंचित्प्रा-
चीनमग्नीषोमीयात्तेनोपांशु चरंती’</quote>त्युपांशुस्वरविधाना<quote>‘न्मन्द्रं प्रायणीयायामनुब्रूयात् मन्द्र-
तरमातिथ्याया’</quote>मिति प्रायणीयादिगतस्वरान्तरविधानस्य निरवकाशत्वेन प्राबल्यम् ।
तस्माद्यद्यपि श्रुतिस्मृत्योर्बलाबलमौत्सर्गिकम् । किं बहुना । स्मार्तश्रुत्यपेक्षयापि वैदिकं
लिंगमात्रं बलवदित्युत्सर्गः । अत एव वार्तिके यत्र पुनः श्रुतिरानुमानुकी लिंगं प्रत्यक्षं
तत्र कथं यथाश्रुति वैदिकलिंगविरोध इति प्रश्नमुद्भाव्य तत्र स्मृतेर्मूलान्तरमपि संभाव्यते
न तु वैदिकलिंगस्येति तदेव बलवदित्यनुसर्तव्यमित्युक्तम् । तथाप्यत्र निरवकाशत्वरूप-
स्यापवादस्य सद्भावात् नात्रोत्सर्गः प्रवर्तते । सिद्धांतिनोऽपि हि <quote>‘अस्य लोकस्य का गति-
रिति आकाश इति होवाचे’</quote> त्यादिषु वाक्येषु श्रुतिलिंगादिपारदौर्बल्योत्सर्गो न प्रवर्तते ।
आकाशादिश्रुतितोऽनन्तत्वादिलिंगप्राबल्यहेतोरपवादस्य सद्भावादित्यभ्युपगन्तव्यम् ।
अपि च । सावकाशनिरवकाशत्वेनेव अव्यवस्थितार्थत्वव्यवस्थितार्थत्वमपि बलाबलवैप-
रीत्यकारणम् । अत एव <quote>‘यदृचास्तुवत तदसुरा अन्ववायन् यत्साम्नास्तुवत तदसुरा
नान्ववायन् य एवं विद्वान् साम्ना स्तुवीते’</quote>त्युर्क्सामस्तुतिविधिरूपयोरुपक्रमोपसंहारयोरश्व-
