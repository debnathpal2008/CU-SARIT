<pb n="386"/>
<sutra>सू ।। समन्वारम्भणात् ।। ५ ।।</sutra>
<quote>‘तं विद्याकर्मणी समन्वारभेते’</quote> इति विद्याकर्मणोरेकस्मिन् पुरुषे साहित्यं
दृश्यते । अतश्च तदङ्गत्वमेव विद्यायाः ।।
<sutra>सू ।। तद्वतो विधानात् ।। ६ ।।</sutra>
<quote>‘आचार्यकुलाद्वेदमधीत्य यथाविधानं गुरोः कर्मातिशेषेणाभिसमावृत्त्य कुटुम्बे
शुचौ देशे स्वाध्यायमधीयानो धार्मिकान् विदधत्’</quote> इत्यादावर्थज्ञानपर्यन्ताध्यय-
नवतः कर्म विधीयते । अतश्च ज्ञानस्य कर्माङ्गत्वम् ।।
<sutra>सू ।। नियमात् ।। ७ ।।</sutra>
<quote>‘कुर्वन्नेवेह कुर्माणि जिजीविषेच्छत्ँ/?/समाः’</quote> इत्यात्मविदो जीवनस्य कर्मसु वि-
नियोगो नियम्यते । अतश्च विद्या कर्माङ्गमिति । नातः पुरुषार्थ इति ।। अथ सि-
द्धान्त उच्यते---
<sutra>सू ।। अधिकोपदेशात्तु बादरायणस्यैवं तद्दर्शनात् ।। ८ ।।</sutra>
न विद्यायाः कर्मशेषत्वम् । अपितु विद्ययैव पुरुषार्थ इति बादरायणस्य मत-
मेव युक्तम् । कर्तुः प्रत्यगात्मनोऽर्थान्तरभूतस्यैव विद्यतयोपदेशात् । तथा हि
<quote>‘बहु स्यां प्रजायेयेति’</quote> <quote>‘स कारणं करणाधिपाधिपः’</quote> <quote>‘विश्वाधिको रुद्रो महर्षिः’</quote>
<!-- APPAYYA !-->
काया आत्मविद्याया अपि कर्माङ्गत्वमवसीयत इति भावः ।। <pratika>सू॰ ।। समन्वारम्भणात्
।। ५ ।।</pratika> तं परलोकं प्रयान्तं पुरुषं विद्याकर्मणी अनुवर्तेते इति द्वन्द्वावगतसाहित्ययोर्वि-
द्याकर्मणोः फलदानायानुवृत्तिवचनमपि प्रागुक्तन्यायादुक्तरूपाङ्गप्रधानभावाभिप्रायमेवेति
भावः ।।<pratika>---सू॰ ।। तद्वतो विधानात् ।। ६ ।। आचार्यकुलादिति</pratika> । आचार्यकुलवासी
सन्वेदमधीत्य यथाविधानं श्रुत्युक्तनियमैर्युक्तस्सन्नित्यर्थः । स्मृत्युक्तनियमेष्वपि गुरुशुश्रू-
षायाः प्राधान्यमुच्यते।गुरोः कर्मातिशेषेण गुरुशुश्रूषावशिष्टकालेनाधीत्येत्यन्वयः । <pratika>अभि-
समावृत्त्य</pratika> गुरुकुलान्निवृत्त्य दारपरिग्रहपूर्वकं <pratika>कुटुम्बे</pratika> गार्हस्थ्याश्रमे स्थित्वा गार्हस्थ्येप्यवि-
स्मरणार्थं वेदाभ्यासं कुर्वाण एव <pratika>धार्मिकान्विदधत्</pratika> पुत्रशिष्यादीन् धर्मनिरतान् <pratika>कुर्वन्</pratika>
धर्मोपयुक्तार्थान् सम्पादयन्निति वा । एवमर्थज्ञानपर्यन्ताध्ययनवतः कर्मसु निरतेर्विधानं
कर्मणां त१दपेक्षत्व एवोपपद्यत इति तस्य कर्माङ्गत्वसिद्धिरिति भावः <pratika>।। सू॰ ।। नियमात्
।। ७ ।।</pratika> <quote>‘ईशावास्यमिद्ँ/?/सर्व’</quote>मित्यात्मोपदेशपूर्वकं कुर्वन्नेवेति श्रवणमात्मविदो जीवनस्य
कर्मसु विनियोगपरमिति विद्या२याः कर्मांगत्वसिद्धिरिति भावः । एवमौपनिषदस्यात्मज्ञा-
नस्य कर्मसु विनियोगसिद्धौ तदुपोद्बलितं तत्त्वमस्यादिवाक्यं जीवस्वरूपमेव ब्रह्म नान्य-
दिति प्रतिपादनपरम् । तत्र च जगत्कारणत्वापहतपाप्मत्वादिवर्णनं स्तुत्यर्थमिति पूर्वप-
क्षाभिप्रायः <pratika>।। सू॰ ।। अधिकोपदेशात्तु बादरायणस्यैवं तद्दर्शनात् ।। ८ ।।</pratika> <quote>‘अधिकन्तु
भेदनिर्देशा’</quote>दित्यादि <ref>(ब्र॰ अ॰ २ पा॰ ९ सू॰ २२)</ref> सूत्रैः प्राग्व्यवस्थापित एव जीवा-
धिकब्रह्मोपदेशोऽनेन सूत्रेण स्मार्यते । <quote>‘तत्त्वम’</quote>स्यादिसामानाधिकरण्यस्य शरीरात्मभाव-
<note>(१) <quote>‘तदपेक्षत्वादङ्गभाव इति’</quote> ग. पाठः ।</note> <note>(२) <quote>‘विद्यायां विनियोजकमिति’</quote> इति. ग. पाठः ।</note>
