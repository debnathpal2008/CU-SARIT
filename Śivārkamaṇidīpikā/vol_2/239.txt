<pb n="239"/>
प्रसिद्धः । नाडीवाक्येऽपि श्रूयते स तु नित्यवदाम्नातः । पूर्वपक्षे सुषुप्त्यवस्थाविशेषप्रयुक्तो
भवति स तु पाक्षिकब्रह्मसम्पत्तिप्रयुक्तः <quote>‘तेजसा हि तदा सम्पन्नो भवती’</quote>ति नाडीवाक्य-
शेषोऽपि पूर्वपक्षे नाडीनामेव तेजस्त्वेन कथञ्चित्स्तुतिपरतया योजनीयो भवति । सिद्धान्ते
तु दहराकाशरूपब्रह्मसम्पत्तिप्रयुक्त एव स सिध्यति । प्रसिद्धो हि दहरविद्यायां तत्सम्प-
न्नस्य सर्वपाम्पास्पर्शः <quote>‘सर्वे पाप्मानोऽतो निवर्तंते अपहतपाप्मा ह्येष ब्रह्मलोक’</quote> इति ।
एवं सुषुप्तौ यस्य दहराकाशरूपस्य सम्पत्त्या जीवस्य सकलपाप्मास्पर्शः तद्ब्रह्म महामहिमे-
त्यनेनाधिकरणेन ख्याप्यत इत्युक्तरूपमहिमसिद्धिरस्याधिकरणस्य फलम् । एतत्फकावल-
म्बनेनोत्तराधिकरणपूर्वपक्षप्रवृत्तिरिति ।। इति तदभावाधिकरणम् ।। २ ।।
<!-- APPAYYA !-->
<head>नयमणिमालायाम्</head>
<head>अथ तदभावाधिकरणम् ।। २ ।।</head>
<sutra>सू ।। तदभावो नाडीषु तच्छ्रुतेरात्मनि च ।। ७ ।। अतः प्रबोधोऽस्मात् ।। ८ ।।</sutra>
<lg><l>नाड्यादीनां सुप्तौ निरपेक्षत्वाद्विकल्पः स्यात् । मैवं समुच्चयोऽर्हति मार्गप्रासादमञ्चनयात् ।। १८२ ।।</l></lg>
<head>इति तदभावाधिकरणम् ।। २ ।।</head>
<head>सूत्रार्थचन्द्रिकायाम्</head>
<head>अथ तदभावाधिकरणम् ।। २ ।।</head>
<sutra>सू ।। तदभावोनाडीषु तच्छ्रुतेरात्मनि च ।। ७ ।। अतः प्रबोधोऽस्मात् ।। ८ ।।</sutra>
<p><pratika>भगवत्पादमते</pratika>, अत्र परस्परं विप्रतिपन्नानि सुषुप्तिवाक्यानि विचार्यन्ते । क्वचित् <quote>‘आसु तदा नाडीषु सृप्तो भवति’</quote> इति
सुषुप्तिकाले नाडीप्रवेशः श्रूयते, क्वचि <quote>‘त्ताभिः प्रत्यवसृप्य पुरीतति शेते’</quote> इति क्वचित् <quote>‘य एषोऽन्तर्हृदय आकाशस्तस्मिञ्छेत’</quote>
इति । तत्र किं जीवस्य नाडीपुरीतत्परमात्मनां मध्ये यत्र क्वचित्सुषुप्तिरिति विकल्पः । उत नाडीपुरीतत्प्रवेशानन्तरं पर-
मात्मन्येवेति समुच्चयः । इति <pratika>संदेहे</pratika> एकफलत्वाद्व्रीह्यादिवद्विकल्प इति <pratika>पूर्वपक्षः । सिद्धान्तस्तु</pratika>, नाडीपुरीतत्प्रवेशा-
नन्तरं परमात्मन्येवेति समुच्चय एव न्याय्य इति । <pratika>सूत्रार्थस्तु, तदभावः</pratika>=स्वप्नाभावः सुषुप्तिः । नाडीषु आत्मनि च इति
नाड्यादीनां समुच्चय एव न विकल्पः । स च समुच्चयः नाडीपुरीतत्प्रवेशं विना सत्संपत्तेरभावान्नाडीपुरीततोर्गुणभूततया
परमात्मनः प्राधान्येनावगन्तव्यः । कुतः । <pratika>तच्छ्रुतेः</pratika>=तस्य नाड्यादीनां सुषुप्तिस्थानत्वस्य श्रुतत्वात् । उक्तसमुच्चयान-
ङ्गीकारे श्रुतीनां संग्रहो न स्यादिति भावः ।</p>
<p>किं च । <pratika>सू ।। अतः प्रबोधोऽस्मात् ।। ८ ।।</pratika> यतः परमात्मैव सुषुप्तिस्थानम् अत एव हेतोः अस्मात्परमात्मनो
जीवस्य प्रबोध उपदिश्य ते । <quote>‘सत आगम्य न विदुस्सत आगच्छामह’</quote> इति सद्रूपात्परमात्मनस्सकाशाज्जीवा आगच्छन्ति’
इति श्रवणादन्यस्य सुषुप्तिस्थानत्वे इदं श्रवणं बाध्येत । अन्यत्र सुप्तस्यान्यस्मात्समुत्थानायोगादिति भावः । तस्मात्सुषुप्तौ
मिथ्याज्ञानाभावमात्रेण ब्रह्मसंपत्तेः सत्वान्मूलाज्ञाननिवृत्तौ साकल्येन ब्रह्मसंपत्तिरविरुद्धेति । अतो जीवस्य ब्रह्मैक्यमिति सिद्धम् ।।</p>
<p><pratika>श्रीकण्ठमते, तथा रामानुजमते</pratika>, च <pratika>संदेहपूर्वपक्षादिषु</pratika> नास्ति वैलक्षण्यं पूर्वस्मात् । <pratika>श्रीकण्ठमते</pratika> तु विकल्प-
पक्षाङ्गीकारे प्राप्तपरित्यागोऽप्राप्तस्वीकारः परित्यक्तस्वीकारः स्वीकृतपरित्यागश्चेति प्रतिपक्षं दोषचतुष्ट्यापादनेनाष्टदोषोपपा-
दनमधिकमुपन्यस्तमिति विशेषः । <pratika>आनन्दतीर्थमते</pratika>, अधिकरणद्वितयात्मतया विभक्ते इमे सूत्रे । स्वप्नजागरन्यायेन
सुषुप्तेरपि भगवदधीनत्वे सिद्धे तस्याः स्थानविचारः प्रस्तूयते—<quote>‘सता सोम्य तदा संपन्नो भवती’</quote> ति श्रुत्या भगवत्येव सुषु-
प्तिर्वाच्या । <quote>‘आसु तदा नाडीषु सुप्तो भवती’</quote> ति श्रुतिरप्रमाणमिति <pratika>पूर्वपक्षः</pratika> । सुषुप्तौ नाडीष्ववस्थाने दुःखित्वप्रसंगादु-
भयविधश्रुतिदर्शनाच्च नाडीस्थे भगवति सुषुप्त्युपपत्तेरुभयविधश्रुतिप्रामाण्यसंभवे कस्याश्चिदप्रामाण्यकल्पनायोगात् ।। इति
<pratika>सिद्धान्तः</pratika> । अस्मिन्मते <quote>‘तच्छ्रुतेरात्मनि ह’</quote> इति पाठः । हेत्ययं शब्दः श्रुतिप्रसिद्धिवाचकः । सूत्रार्थः स्पष्टः ।।</p>
<head>इति तदभावाधिकरणम् ।। ४ ।।</head>
<head>अथ प्रबोधाधिकरणम् ।। ५ ।।</head>
<p>सू ।। अतः प्रबोधोऽस्मात् ।। ८ ।। अत्र सुप्तस्य प्रबोधो भगवदधीनो वा उत भेरीताडनाद्यधीनो वेति <pratika>संदेहे</pratika>
भेरीताडनाद्यधीनत्वं लोकदृष्टमेव युक्तमिति <pratika>पूर्वपक्षः</pratika> । <quote>‘एष एव सुप्तं प्रबोधयत्येतस्माज्जीव उत्तिष्ठती’</quote> ति सावधारण-
कौण्डिन्यश्रुत्यनुरोधेन भेरीताडनाद्यधीनत्वदर्शनस्य निमित्तमात्रत्वविषयत्वादिति <pratika>सिद्धान्तः ।।</pratika> <pratika>इति प्रबोधा-
धिकरणम् ।। ५ ।।</pratika> <pratika>इति सूत्रार्थचन्द्रिकायां तदभावाधिकरणम् ।। २ ।।</pratika></p>
