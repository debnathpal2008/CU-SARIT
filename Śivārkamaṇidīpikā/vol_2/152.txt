<pb n="152"/>
अथ कर्त्रधिकरणम्. ।। १० ।।
<sutra>।। सू ।।कर्ता शास्त्रार्थवत्त्वात् ।। ३३ ।।</sutra>
पूर्वत्र ज्ञातृत्वमणुत्वं च निरूपितमात्मनः । कर्तृत्वमस्ति न वेति संदेहः ।
कूटस्थस्यात्मनः कर्तृत्वं न संभवति । बुद्धेर्वा कर्तृत्वमुचितं, प्रकृतेर्वा । तदध्या-
सात् स्वस्मिन्नारोप्य कर्तेव प्रतिभाति । तस्मादात्मनः कर्तृत्वमनुपपन्नमिति
पूर्वः पक्षः ।।
सिद्धान्तस्तु—आत्मा कर्तैव, शास्त्रार्थवत्त्वात् । अन्यथा कुर्यान्न कुर्यादिति
शास्त्रस्य वैय्यर्थ्यं स्यात् ।।</p>
<!-- APPAYYA !-->
<head>अथ कर्त्रधिकरणम् ।। १० ।।</head>
<p><pratika>सू ।। कर्ता शास्त्रार्थवत्वात् ।। ३३ ।।</pratika> आगंतुकज्ञानसर्वगतात्मपक्षे सर्वात्मसन्नि-
धावुत्पद्यमानानामदृष्टादीनां सर्वसाधारण्यादुपलब्ध्यनियम उक्तः पूर्वाधिकरणे । तथैव
प्रकृतेः कर्तृत्वे तस्यास्सर्वसाधारणत्वात् कर्तृत्वस्याप्यनियमः स्यादित्युच्यत इति दृष्टांत-
संगतिप्रदर्शनाय वृत्तमनुकीर्तयति—<pratika>पूर्वमिति</pratika> । श्रुतिविप्रतिपत्त्या संशयं दर्शयति—<pratika>कर्तृ-
त्वमिति । कूटस्थस्येति</pratika> । आत्मनः कौटस्थ्य <quote>‘मसंगो ह्ययं पुरुष’</quote> इति श्रुत्या सामान्यतः
प्रतिपन्नम् । विशिष्य च<quote>‘हन्ता चेन्मन्यते हन्तुं हतश्चेन्मन्यने हतम् । उभौ तौ न विजा-
नीतो नायं हन्ति न हन्यते’</quote> । इति मन्त्रेण हननक्रियायामकर्तृत्वं प्रतिपन्नम् । तदपि
न्यायसाम्यात् क्रियामात्र एवाकर्तृत्वपरं पर्यवस्यति । तत्र हन्तुमित्यौणादिकस्तुमुन्प्र-
त्ययः । हन्तारमात्मानं मन्यत इत्यर्थः । <quote>‘य एनं वेत्ति हन्तारं यश्चैनं मन्यते हतम् । उभौ
तौ न विजानीतो नायं हन्ति न हन्यते’</quote> । इति गीतावचनात् । नन्वात्मन । कौटस्थ्ये
कथमहं कर्तेति प्रतिभासः इत्याशंक्य सांख्यमर्यादया प्रकृतिकार्यबुद्धिधर्मस्य प्रकृति-
धर्मस्य वा कर्तृत्वस्याध्यासरूपतया तदुपपादयति—<pratika>बुद्धेर्वेति</pratika> । शास्त्रमपि भोक्तुरात्मन-
स्तथाभूतमेव कर्तृत्वमपेक्ष्य प्रवर्तते । उपादानविहारोपदेशादिकमपि तदवलंबनमिति
भावः । <pratika>अन्यथेति</pratika> । बुद्धेः प्रकृतेर्वा कर्तृत्वे कुर्यान्न कुर्यादिति नियुञ्जानयोर्विधिनिषेध-
शास्त्रयोर्वैयर्थ्यं स्यात् । कर्ता हि नियुज्यते भोक्तैव च कर्ता भवति । <quote>‘शास्त्रफलं प्रयोक्तरी’</quote>ति
न्यायात् । न चाचेतनाया बुद्धेः प्रकृतेर्वा भोक्‍तृत्वमस्ति । अपि च । शास्त्रेण कर्ता
बोधजननद्वारा नियुज्यते । न चाचेतनयोर्बोधनीयत्वमस्ति । अतो भोक्‍तृत्वात् बोधनी-
<!-- APPAYYA !-->
त्पत्तिशक्तिस्वरूपत्वेऽपि यथा कालविशेषे तदभिव्यक्तिस्तथा <pratika>सतः</pratika>=जीवस्वरूपत्वेन मुक्तेः पूर्वमपि विद्यमानस्यैव । <pratika>अस्य</pratika>=
ज्ञानानन्दादे । <pratika>अभिव्यक्तियोगात्</pratika>=मुक्तावभिव्यक्त्या निमित्तभूतया योगात् <quote>‘आनन्दी भवती’</quote>ति श्रुत्युपपत्तेर्न जीव-
स्यानन्दादिरूपत्वे तच्छ्रुतिविरोध इति जीव आनन्दादिरूप एवेत्यर्थः ।।</p>
<p><pratika>सू ।। नित्योपलब्ध्यनुपलब्धिप्रसंगोऽन्यतरनियमो वान्यथा ।। ३२ ।।</pratika> वाशब्दो व्यवस्थितविकल्पार्थः ।
उपलब्धिरनुभवः । <pratika>अन्यथा</pratika>=जीवस्यानन्दादिरूपत्वमङ्गीकृत्यावरणानङ्गीकारे । <pratika>नित्योपलब्ध्यनुपलब्धिप्रसंगः</pratika>—
गथायोग्यमन्वयः । मुक्तियोग्यानां नित्यमानन्दानुभवः स्यात् । तमोयोग्यानां न कदाप्यानन्दानुभवः स्यात् किं तु स्वरूप-
दुःखानुभव एव स्यात् । एवं मध्यममनुष्याणा<pratika>मन्यतरनियमः</pratika>— अन्यतरयोस्सुखदुःखानुभवयो<pratika>र्नियमः</pratika> साम्यमेव
स्यात् । प्रतिबन्धकीभूतावरणानभ्युपगमादित्यर्थः । तस्माज्जीवस्यावरणमवश्यमङ्गीकार्यमिति भावः ।।</p>
<head>इत्यानन्दतीर्थमते पुंस्त्वाधिकरणम् ।। १६ ।।</head>
