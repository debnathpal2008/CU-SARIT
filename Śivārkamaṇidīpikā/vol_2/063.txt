<pb n="063"/>
प्रधानस्य प्रवृत्तिर्नोपपद्यते पंग्वश्मादेरिवात्राविकृतपुरुषसंनिधानातिरेकेण तादृशः कश्चिद्विशेषो नास्त्येवेति, <pratika><quote>‘अभ्यु-
पगमेऽप्यर्थाभावात्’</quote></pratika> इत्यस्य पुरुषस्य निर्विकारत्वात् प्रधानदर्शनादिरूपविकारासंभवेन भोगापवर्गासिद्धेः प्रधानाभ्युप-
गमे प्रयोजनस्याभावान्न प्रधानमनुमेयमिति, <pratika><quote>‘विप्रतिषेधा’</quote></pratika> दित्यस्य पुरुषस्य द्रष्ट्टत्वभोक्तृत्वनिर्विकारत्वादिविरुद्धधर्मसहस्त्राभ्यु-
पगमादिति चार्थवर्णनात्पूर्वस्मादनयोरस्ति कियदिव वैलक्षण्यम् । अन्यच्च । <pratika><quote>‘प्रवृत्तेश्चे’</quote></pratika>ति नानयोर्मतयोर्योगविभागः
इत्यादिकं वैशिष्ट्यमिहावधेयम् । इति ।।</p>
<p><pratika>आनन्दतीर्थमते</pratika>, योगविभागसूत्रपाठक्रमादिकं शांकरमतवदेव । पूर्वं सामान्यतस्समयानां निराकरणं कृतम् इदानीं
विशेषेण तन्निराकरणार्थमस्मिन्पादे समयाविरोधः प्रातिस्विकतया निरूपयिष्यते । तत्राद्येऽस्मिन्नचनानुपपत्त्यधिकरणे ईश्वरनि-
रपेक्षाचेतनप्रधानस्यैव महदादिकार्यकरणे प्रवृत्तिरिति यन्निरीश्वरसांख्यमतं तन्निराक्रियते । इदं सूत्रदशकमस्मिन्मतेऽधिक-
रणपंचकात्मतया विभक्तमिति मतान्तरेभ्यो विशेषः । अचेतनस्य प्रधानस्य विनैव चेतनप्रेरणां पयसो दध्याकारपरिणामवदं-
बुनो गतिवच्च स्वत एव जगदाकारपरिणामसंभवात् किमीश्वरेण कर्त्रन्तरेणेति यन्निरीश्वरसांख्यमतं तद्युक्तं न वेति संदेहे
युक्तमिति <pratika>पूर्वपक्षः । सिद्धान्तस्तु</pratika>, जडस्य स्वतः प्रवृत्त्यसंभवात् सर्वत्र कार्ये चेतनापेक्षानियमदर्शनात् पयोंऽबुनोरपीश्वं-
रप्रेरणयैव स्वस्वकार्यप्रवृत्तेः ईश्वरव्यतिरेकेण कस्यापि कर्मणोऽनवस्थितेरयस्कान्ताद्युदाहरणस्यापि कुण्ठनाच्च न युक्तमिति ।
<pratika>सूत्रार्थस्तु, सू ।। रचनानुपपत्तेश्च नानुमानम् ।। १ ।।</pratika> अनुमीयत <pratika>इत्यनुमानं</pratika> सांख्यानुमानकल्पितं प्रधानं न
जगत्कर्तृ । कुतः । <pratika>रचनानुपपत्तेः</pratika>=प्रधानस्य जडत्वेन स्वतःप्रवृत्त्यनुपपत्तेः । चशब्देन अचेतनस्य स्वतःप्रवृत्तौ प्रमाणा-
भावाच्चेत्यर्थः <pratika>।। सू ।। प्रवृत्तेश्च ।। २ ।।</pratika> अहं करोमीति चेतनस्यैव प्रवृत्तेर्दर्शनाच्च न प्रधानं जगत्कर्तृ इत्यर्थः <pratika>।। सू ।। पयों-
ऽबुवच्चेत्तत्रापि ।। ३ ।।</pratika> अविशिष्टार्थमिदम् । <quote>‘एतस्य हवा अक्षरस्ये’</quote>त्यादिश्रुतिवशात्तत्रापीश्वरनिमित्तकप्रवृत्तिसिद्धेरित्यर्थः ।।
<pratika>सू ।। व्यतिरेकानवस्थितेश्चानपेक्षत्वात् ।। ४ ।। व्यतिरेकानवस्थितेः</pratika>=<quote>‘न ऋते त्वत्क्रियते किंचनारे’</quote> इति
श्रुत्या ईश्वरव्यतिरेकेण कस्यापि कर्मणोऽसत्त्वावगमात् न तत एवाचेतनस्यैव स्वतःप्रवृत्तिरिति निरीश्‍वरसांख्यमतस्याप्रामा-
णिकत्वात् अत एव <pratika>अनपेक्षत्वात्</pratika>=सद्भिरनादरणीयत्वान्न प्रधानं जगत्कर्तृ इत्यर्थः ।। अतोऽनुपपन्नमचेतनकारणवादिनि-
रीश्‍वरसांख्यमतमिति सिद्धम् ।। <pratika>इत्यानन्दतीर्थमते रचनानुपपत्त्यधिकरणम् ।। १ ।।</pratika></p>
<head>अथान्यत्राभावाधिकरणम् ।। २ ।।</head>
<p>अथ सेश्‍वरसांख्यमतं निराकरोति---<pratika>सू ।। अन्यत्राभावाच्च न तृणादिवत् ।। ५ ।।</pratika> ईश्‍वरस्यास्तित्वाभ्युपगमेऽपि
न तस्य स्वातंत्र्येण कर्तृत्वं किं तु प्रधानाज्जगदुत्पत्तौ पृथिव्यास्तृणाद्युत्पत्तौ पर्जन्यस्येव केवलमनुग्राहकत्वं तस्येति यत्सेश्‍व-
रसांख्यमतं तद्युक्तं न वेति संदेहे युक्तमिति <pratika>पूर्वपक्षः । सिद्धान्तस्तु</pratika>, <quote>‘यच्च किंचिज्जगत्सर्व’</quote>मित्यादिश्रुतिस्मृतिभिः
कार्यकारणात्मकसकलप्रपंचस्य तत्सत्तास्वभावशक्त्यादिनियन्तुरीश्‍वरादन्यत्राभावेन तस्य तृणादौ पर्जन्यवदनुग्राहकमात्रत्वा-
योगान् न युक्तमिति । <pratika>सूत्रार्थस्तु, तृणादिवत्</pratika>=यथा पृथिवीजन्यतृणादिकार्ये पर्जन्यस्सहकारिमात्रं तथा प्रकृतिज-
न्यमहदादिकार्येऽपीश्‍वरोऽनुग्राहको न स्वतंत्र इति सेश्‍वरसांख्यपक्षोऽपि न युक्तः । कुतः । <pratika>अन्यत्राभावात्</pratika>=ईश्‍वरादन्यत्र
तत्प्रेरणां विना जगतोऽभावादीश्‍वरस्य प्रकृतिसत्तादिप्रदत्वाच्चेत्यर्थः ।। <pratika>इत्यन्यत्राभावाधिकरणम् ।। २ ।।</pratika></p>
<head>अथ अभ्युपगमाधिकरणम् ।। ३ ।।</head>
<p>चार्वाकमतं निराकरोति---<pratika>सू ।। अभ्युपगमेऽप्यर्थाभावात् ।। ६ ।।</pratika> धर्माद्यतींद्रियपदार्थानां तत्साधकश्रुत्यादिप्रा-
माण्यस्य चानभ्युपगमात्प्रमाणाभावेनेश्‍वरस्यैवाभावादन्तरेणापीश्‍वरं पूर्वपूर्वस्मादुत्तरोत्तरवस्तूत्पत्तिसंभवान्न तस्य जगत्कारणत्वं
युक्तमिति <pratika>पूर्वपक्षः ।</pratika> तत्सिद्धान्तरीत्यापि विषयप्रयोजनयोरभावात्स्वव्याघातप्रसक्तेर्न तत्सिद्धान्तो युक्तः अतो नास्ति तद्वि-
रोधो विष्णुजगत्कारणत्वस्येति सिद्धान्तः । <pratika>सूत्रार्थस्तु</pratika>, नेत्यनुवर्तते । चार्वाकैः स्वशास्त्रस्य सिद्धान्तत्वानभ्युपगमे सिद्ध-
मस्मदिष्टम् । <pratika>अभ्युपगमेऽपि अर्थाभावा्त</pratika>=सिद्धान्तत्वव्यापकयोरर्थशब्दितविषयप्रयोजनयोरसत्त्वाङ्गीकारात्स्वव्याघातः
स्यादिति न तत्पक्षोऽपि युक्त इत्यर्थः ।। इति ।।</p>
<head>इत्यभ्युपगमाधिकरणम् ।। ३ ।।</head>
<head>अथ पुरुषाश्माधिकरणम् ।। ४ ।।</head>
<p>निरीश्‍वरसांख्यैकदेशिनां चेतनोपसर्जनकाचेतनप्रधानकर्तृत्ववादिनां मतं निराकरोति---<pratika>सू ।। पुरुषाश्मवदिति
चेत्तथापि ।। ७ ।।</pratika> यद्यप्यचेतनस्य प्रधानस्य स्वतः प्रवृत्तिर्न संभवति तथापि तदनुग्राहकत्वेन स्वतंत्रत्वेन वा अश्‍वरोऽङ्गी-
करणीयः । पुरुषसंबन्धादेव तस्याः प्रवृत्त्युपपत्तेः । अचेतनस्यापि शरीरस्याश्मादाने प्रवृत्तिदर्शनादिति <pratika>पूर्वपक्षः । सिद्धा-
न्तस्तु</pratika>, इदमप्ययुक्तम् । <quote>‘न ऋते त्वत्क्रियते किंचनारे’</quote> इति श्रुत्या शरीरप्रवृत्तेरपीश्‍वराधीनत्वेन दृष्टान्तासिद्धेः शरीरस्य
पुरुषं प्रति प्रधानत्वानुपपत्तेश्चेति । <pratika>सुत्रार्थस्तु, पुरुषाश्मवत्</pratika>=यथा पुरुषसंबंधादचेतनं शरीरमश्मानयनादौ प्रवर्तते
तथा अचेतनं प्रधानं चेतनसंबन्धात् प्रवर्तत इति चेन्न । कुतः । तत्रापि शरीरप्रवृत्तावपि चेतनस्येश्‍वरस्यैव कर्तृत्वे सिद्धे-
दृष्टान्ताभावात् इति ।</p>
