<pb n="310"/>
त्मानुसन्धानं मुख्यं ब्रह्मानुसंधानमिति ।।
<sutra>सू ।। अन्वयादिति चेत् स्यादवधारणात् ।। १७ ।।</sutra>
अन्नमयादीनामुप्यात्मशब्दान्वयात्परमात्मत्वेन तेषामप्यनुसंधानमविरुद्ध-
मिति चेत्---न, <quote>‘अन्योऽन्तर आत्माऽऽनन्दमयः’</quote> इत्यानन्दमयस्य परमात्मनः
शिवस्यान्नमयादिभ्यो भिन्नत्वावगमात् <quote>‘शिव एको ध्येयः शिवंकरः सर्वमन्यत्
परित्यज्य’</quote> इति सकलेतरपरित्यागपूर्वकं शिवस्यैकस्यैव ध्येयत्वावधारणात् ।
अत्र हि निरस्तसमस्तकलङ्कतया निखिलमङ्गलभाजनतया च शिवशब्देन परं
ब्रह्मोच्यते । यद्विरूपाक्षं कृष्णपिङ्गलं तदनुसंधाननैरन्तर्याद्धि तत्सारूप्यापत्ति-
र्मुक्तिः । अतो यथोपासनं फलमिति तद्व्यतिरिक्तानां शिवताशून्यानामनु-
संधानं न शिवत्वापादकम् । अत आनन्दमयः शिव एक एवानुसंधेय इति ।।
इत्याध्यानाधिकरणम् ।। ८ ।।
<!-- APPAYYA !-->
अभ्यासादिकं त्वानंदमयाधिकरणे प्रपञ्चितत्वान्नोपात्तम् । तर्ह्यात्मब्रह्मशब्दादिश्रवणादन्नम-
यादीनामपि ब्रह्मतास्तु । <quote>‘अन्योऽन्तर’</quote> इति भेदनिर्देशस्य <quote>‘ब्रह्म पुच्छं प्रतिष्ठे’</quote>ति पुच्छपु-
च्छवद्भावनिर्देशवदौपाधिकभेदविषयत्वोपपत्तेः । अन्नमयाद्युपासनाभिः क्रमप्राप्यस्थानभे-
दश्रवणस्य च परमशिवलोकान्तर्गतस्थानभेदविषयत्वोपपत्तेः इत्याशङ्कानिराकरणार्थं
सूत्रम्—<pratika>अन्वयादिति चेत्स्यादवधारणात् ।। १७ ।।</pratika> आत्मशब्दान्वयादित्येतत् ब्रह्मश-
ब्दान्वयस्याप्युपलक्षणम् । <quote>‘अवधारणा’</quote>दित्येतद्भिन्नत्वनिश्चयपरमिति व्याचष्टे—<pratika>भिन्नत्वा-
वगमादिति</pratika> । आनन्दमयस्य ब्रह्मणश्च परब्रह्मत्वमानन्दमयाधिकरणोक्तन्यायैरविचल-
मिति पुच्छपुच्छवद्भावनिर्देशः कथंचिदौपाधिकविपयत्वेन योज्यते । नात्र तथा <quote>‘अन्योंऽतर-
आत्मे’</quote>त्यस्य मुख्यार्थापरिग्रहे प्रमाणमस्ति । आत्मशब्दस्य देवताविशेषत्वादुपपत्तेः ।
ब्रह्मशब्दस्य पञ्चब्रह्ममन्त्रप्रसिद्धेषु ब्रह्मविष्णुरुद्रेन्द्रमहेश्वरेपूपपत्तेरिति भावः।<quote>‘प्रयोजनाभावा’</quote>
दिति प्रथमसूत्रोक्तमर्थं प्रपञ्चयति—<pratika><quote>‘शिव एको ध्येय’</quote> इत्यादिना <quote>‘न शिवत्वापादक’</quote>मि-
त्यन्तेन । इति आध्यानापिकरणम् ।। ८ ।।</pratika></p>
<!-- APPAYYA !-->
<head>नयमणिमालायाम् अथ आध्यानाधिकरणम् ।। ८ ।।</head>
<sutra>सू ।। आध्यानाय प्रयोजनाभावात् ।। १४ ।। आत्मशब्दाच्च ।। १५ ।। आत्मगृहीतिरितरवदुत्तरात्
।। १६ ।। अन्वयादिति चेत्स्यादवधारणात् ।। १७ ।।</sutra>
<lg><l>आनन्दमयोपास्तावन्नमयाद्या अपि ध्येयाः । स्वातन्त्र्येण क्रमशः स्वस्वगुणैर्योजितास्समाम्नातैः ।। २२३ ।।</l></lg>
<lg><l>एवं हि तत्तदान्तरविज्ञानमयान्तकोशानाम् । आन्तरतया प्रसिध्द्येदानन्दमयस्य निध्यानम् ।। २२४ ।।</l></lg>
<lg><l>मैवं तस्योपास्तौ न ध्येयास्ते <ref>(प्रयोज१नाभावात् ।)</ref> तस्य ध्यानाय हि ते बुद्ध्यवतारार्थमेवोक्ताः ।। २२५ ।।</l></lg>
<lg><l>/?/ मात्मशब्दतस्ते शिखयोक्ता ब्रह्मविष्णुरुद्रेंद्राः । आनन्दमयस्त्वात्मा साक्षाच्छिव एव सृष्टिवाक्योक्ताः ।। २२६ ।।</l></lg>
<lg><l>एवं प/?/ तेष्विहात्मशब्दे समानेऽपि । शिव एको ध्येयः स्यादन्यान्ब्रह्मादिकान्परित्यज्य ।। २२७ ।।</l></lg>
<lg><l>एवमथवैशिखायामन्यत्सर्व परित्यज्य । शिव एको ध्येय इति स्फुटमेवान्यव्यवच्छेदात् ।। २२८ ।।</l></lg>
<head>इत्याध्यानाधिकरणम् ।। ८ ।।</head>
<note>(१) एतदेखाकिंतं पदे मातृकापुस्तके वृ/?/टिततया अर्थानुसारेण मया संपूर्य संयोजितमिति वेद्यम् । अनन्तराधि-
/?/ /?/ मयैव /?/ /?/ /?/ । मदायपरणसामञ्जष्णासामञ्जस्यांनर्धारण पण्डिता, प्रमाणम् ।।</note>
