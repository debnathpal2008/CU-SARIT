<pb n="166"/>
<head>श्रीः</head>
<head>शिवाभ्यां नमः</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
अथ द्वितीयस्याध्यायस्य चतुर्थः पादः ।। ४ ।।
अथ प्राणोत्पत्त्यधिकरणम् ।। १ ।।
<sutra>।। सू ।। तथा प्राणाः ।। १ ।।</sutra>
<p>पूर्वत्र भूतानि ब्रह्मण उत्पद्यन्त इति निरूपितम्, जीवो नित्य इति । इह
भूतानामिवेन्द्रियाणां ब्रह्मण उत्पत्तिः, उत जीववन्नित्यत्वमिति विचार्यते ।
यथा नित्यत्वान्न जीवः समुत्पद्यते तर्थन्द्रियाण्यपि । जीववदमीषामपि नित्यत्वे
श्रुतिसंभवात् । तथा हि, <quote>‘असद्वा इतमग्र आसीत्’</quote> <quote>‘ऋषयो वाव ते अग्रे सदा-
सन् । तदाहुः । के ते ऋषय इति । प्राणा वा ऋषयः’</quote> इति प्रलयकाले प्राणानां</p>
<!-- APPAYYA !-->
<head>शिवार्कमणिदीपिकायाम्</head>
<head>अथ द्वितीयस्याध्यायस्य चतुर्थः पादः ।। ४ ।।</head>
<head>अथ प्राणोत्पत्त्यधिकरणम् ।। १ ।।</head>
<p>कारणविषयश्रुतिविरोधसमाधानानन्तरं कार्यविषयश्रुतिविरोधसमाधित्सया तृतीय-
चतुर्थपादावारब्धौ । तत्र पारंपर्यक्रमाधिकरणोक्तरीत्या भूतसृष्टेः प्राथमिकत्वादाका-
शादिभूतोत्पत्त्यनुत्पत्तिविषयश्रुतिविरोधसमाधानं तृतीयपादेन कृतम् । तत्र ब्रह्मव्यतिरिक्त
स्याकाशादेः कृत्स्नस्य कार्यत्वे समर्थिते जीवस्य कार्यत्वेऽपि स्वरूपान्यथाभावलक्षणं कार्यत्वं
नास्तीति विशेषो दर्शितः । तत्प्रसंगाज्जीवस्य ज्ञातृत्वादिविषयश्रुतीनामपि विरोधसमाधानं
तृतीयपात एव कृतम् । इदानीं जीवोपकरणभूतेन्द्रियमुख्यप्राणोत्पत्त्यनुत्पत्त्यादिविषय-
श्रुतिविरोधसमाधानार्थं चतुर्थः पाद आरभ्यते—<pratika>सू ।। तथा प्राणाः ।। १ ।।</pratika> नन्विं-
द्रियाणामुत्पत्त्यनुत्पत्तिविचारो नोपपद्यते । <quote>‘प्रतिज्ञाहानिरव्यतिरेका’</quote>दिति वियदधिकरणसि-
द्धांतसूत्रोक्तरीत्या ब्रह्मव्यतिरिक्तस्य सर्वस्याप्युत्पत्तिनियमादित्याशंक्योत्पत्तिसामान्ये नि-
यमेऽपि स्वरूपान्यथाभावोत्पत्तिनियमो नास्ति । तथाभूतोत्पत्तितदभावविषय एव विचारः
करिष्यत इति दर्शयन्वृत्तमनुवदति—<pratika>पूर्वत्रेति ।</pratika> श्रुतिविप्रतिपत्त्या संशयं <pratika>दर्शयति—
इहेति ।</pratika> सौत्रं तथाशब्दं विवृण्वन् पूर्वपक्षमाहः<pratika>यथेति ।</pratika> ननु जीवेऽस्ति कृतहानाकृता-
भ्यागमप्रसंगरूपतर्कानुगृहीतत्वेनानन्यथासिद्धा नित्यत्वश्रुतिर्न तथेंद्रियेष्वस्ति । तन्नित्यत्व-
श्रुतिसद्भावे तस्या वाय्वाकाशामृतत्वश्रुतिवच्चिरकालावस्थायित्वपरतया योजयितुं शक्य-
त्वादित्याशङ्क्यानन्यथासद्धां श्रुतिमुदाहरति—<pratika>तथा हीति ।</pratika> इयं हि श्रुतिर्महाप्रलये
प्राणानां स्थितिं वर्णयति । सा च ब्रह्मण इव प्राणानां नित्यत्वमन्तरेण नोपपद्यते ।
प्राणाश्चेंद्रियाण्येव । प्राणशब्दस्य <quote>‘प्राणमेवाभिसंविशंती’</quote>त्यादिश्रुत्यन्तरे ब्रह्मणि दृष्टप्र-
प्रयोगत्वेऽपि तस्मिन्बहुवचनस्यानन्वयात् ऋषिशब्दस्य <quote>‘तस्यासते ऋषयस्सप्त तीरे’</quote> इती-
