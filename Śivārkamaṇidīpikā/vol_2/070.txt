<pb n="070"/>
कस्य कारणस्य वैकल्येनोपपादनीयः । न तावददृष्टविपाकस्य । तत्पक्षे फलकालागमप्रतिबन्धकक-
र्माभावसाहित्यस्य विपाकशब्दार्थत्वात् तस्य सर्गकाल इव प्रळयकालेऽपि अनंतप्राणिगतानं-
तकर्ममध्ये केषुचित्कर्मस्ववर्जनीयत्वात् । नापि परमेश्वरसिसृक्षायाः । नित्यसर्वविषयायाः
तदिच्छायाः कदापि सिसृक्षारूपत्वानपायात् सृष्ट्युपयोग्यदृष्टविपाकोपधानरूपस्य पा-
रिभाषिकसिसृक्षात्वस्यापि तस्यां प्रळयसाधारणत्वात् । न च प्रळयकालांतर्गतिरहितः फल-
कालागमः प्रतिबन्धकापायश्च विपाकः, अतोऽदृष्टविपाकस्य तदुपहितपरमेश्‍वरेच्छारूपसि-
सृक्षायाश्च वैकल्यं वक्तुं शक्यमिति वाच्यम् । केषांचित् कर्मणां फलकालागमप्रतिबन्धका-
भावयोस्सदातनत्वेन परपक्षे सर्वदा सृष्टिप्रसक्त्या प्रलयस्यैवानवकाशात् । न च सिद्धान्त
इव परपक्षे परमेश्वरेच्छया प्रलय इति वक्तुं शक्यते । वैषम्यात् । सिद्धान्ते पारमेश्वरी
जगत्प्रविलिलापयिषारूपेच्छा चिच्छक्तिपरिणतिविशेषत्वात्कादाचित्की तदाविर्भावदशायां
तद्विरोधिनी तदीया प्राण्यदृष्टविपाचयिषा न प्रवर्तत इति तदानीमदृष्टानां विपाकोऽपि
न भवति । अतस्तदानीं प्रलयः प्रवर्तत इति युज्यते । न तु परपक्षे । तत्पक्षे हि नित्यस-
र्वविषया परमेश्वरेच्छा सर्वदा प्रविलिलापयिषैव । न च तया कर्मणां फलकालागमो वा
भोगादिना कर्मरूपप्रतिबन्धकाभावो वा भवन्निरोद्ध‍ुं शक्यते । न च सिसृक्षायामदृष्टविपा-
कोपहितत्वं तत्प्रविलिलापयिषायां तदनुपहितत्वं विशेषणं वक्तुं शक्यते । केवलफलकालागमप्र-
तिबन्धकाभावरूपविपाकोपहितत्वस्य सर्वदा सत्त्वेन तदनुपहितस्य कदाप्यसंभवात् प्रलयका-
लांतर्गतिराहित्यविशेषिततदनुपहितत्वस्यान्योन्याश्रयेण निवेशयितुमशक्यत्वात् । न च
यस्मिन्कालविशेषे वस्तुतः प्रळयोऽनुवर्तते तदंतर्गतिराहित्यं स्वरूपतो विशेषणम् । प्रळया-
धिकरणत्वातिरेकेण तत्काले कालांतरव्यावृत्तविशेषाभावात् । न च सूर्यास्तमयादिस्तदुदयाव-
सानः कालो रात्रिरिति मध्यगतां प्राणिनां सुषुप्तिमनपेक्ष्य तदाद्यंतगतधर्मद्वयावलंबनेन रा-
त्रेरिव प्रलयमनपेक्ष्य तदाद्यन्तगतयत्किंचिद्धर्मद्वयावलम्बनेन तस्य कालस्य कालांतरव्यावृत्तं
निर्वचनं संभवति । पारमेश्‍वरसकलसंजिहीर्षासिंसृक्षावलंबनं तु निरस्तप्रायम् । एतेन
यदक्षपादसूत्रेषु <quote>‘ईश्वरः कारणं पुरुषकर्माफल्यदर्शना’</quote> दिति ईश्वरस्य कारणत्वं प्रतिज्ञाय <quote>‘न
पुरुषकर्माभावे फलानिष्पत्ते’</quote> रिति तत्र बाधकहेतुमाशंक्य <quote>‘तत्कारितत्वादहेतु’</quote> रिति सूत्रेण
तस्य हेतुत्वं निरस्तम् । यच्च तन्न्यायवार्त्तिकादिषूपपादितं<quote>‘न ब्रूमः कर्मानपेक्ष ईश्वरः कारण-
मिति अपि तु कर्म पुरुषस्येश्वरोऽनुगृह्णाति कोऽनुग्रहार्थः यद्यथाभूतं यस्य च यदा परि-
पाककालः तत्तथा च तदा च विनियुंक्ते’</quote>इत्यादिना तत्सर्वं प्रत्याख्यातम् । ईश्वरस्य फलका-
लागमादिरूपं कर्मपरिपाकं प्रतीक्ष्य कर्मविनियोक्तृत्वे प्रळयेऽपि केषांचित् कर्मणां
परिपाकस्यावर्जनीत्वेन तदानीमपि सृष्टिप्रसंग इत्यादिपूर्वोक्तदूषणानतिवृत्तेः । स्यादे-
तत् । प्रळये सर्गव्यतिरेकः तदानीं सर्गोपयोगिन्यास्सिसृक्षाया व्यतिरेकादुपपद्यते । न हि
कार्येच्छा स्वयं यदायदा वर्त्तते तदातदा कार्यं जनयितुमीष्टे । किं तु यत्कालावच्छिन्नकार्य-
विषया सा तस्मिन्नेव काले । अत एव यौवनकालमारभ्यानुवृत्तापि वार्धके तीर्थान्यटानी-
तीच्छा वार्घक एव तीर्थाटनं जनयति । ईश्वरेच्छा च कालविशेषावच्छिन्नसर्गविषया
अस्मिन्काले सृजेयमिति । अतः प्रळयेऽनुवर्त्तमानापि सा न तदानीं सर्गं जनयतीति
चेदुच्यते । ईश्वरस्य कस्मिन्काले सृजेयमितीच्छा । न खल्वखण्डकालस्तत्र विशेषणम् । प्रळयेऽपि
