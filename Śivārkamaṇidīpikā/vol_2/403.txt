<pb n="403"/>
<p>अङ्गत्वेन विहितत्वेन च द्विरनुष्ठेयं सकृदनुष्ठेयं वेति संशये सत्युभयविधिबलात्
द्विरनुष्ठेयमिति प्राप्ते सिद्धान्त उच्यते---
<sutra>सू ।। सर्वथापि त एवोभयलिङ्गात् ।। ३४ ।।</sutra>
उभयत्र विनियोगेनोभयाकारत्वेऽपि त एव यज्ञादयः, सर्वत्र प्रत्यभिज्ञानात् ।
<!-- APPAYYA !-->
किं विद्याहीनेन विद्यायास्साधनत्वेन विहितत्वेन च द्विरनुष्ठेयम् । विद्यावता च विद्याङ्ग-
त्वेन विहितत्वेन च द्विरनुष्ठेयम् उत विद्याहीनेन विद्यावता च सकृत्सकृदनुष्ठेयमिति
संशयप्रकारः । यद्याश्रमधर्मरूपाद्यज्ञादेर्विद्यासाधनं यज्ञादिकं नित्याग्निहोत्रात्कौण्डपायि-
नामयनाग्निहोत्रमिव भिद्येत तदानीमाश्रमधर्मरूपान्मुख्याद्यज्ञादेर्विद्यासाधनं गौणं यज्ञा-
दिकं पृथगनुष्ठेयमिति मुख्यगौणात्मकस्य यज्ञादेर्द्विरनुष्ठेयत्वं सिद्ध्यति । यदि <quote>‘यावज्जीव-
मग्निहोत्रं जुहोती’</quote>ति श्रुतान्नित्याग्निहोत्रात् <quote>‘अग्निहोत्रं जुहुयात्स्वर्गकाम’</quote> इति श्रुतं का-
म्याग्निहोत्रमिव न भिद्येत तदा काम्यप्रयोगान्नित्यानुष्ठानसिद्धिरिति प्रसङ्गन्यायेन यज्ञा-
दिकं सकृदेवानुष्ठेयं सिद्ध्यति । अतोऽत्र किं नित्याग्निहोत्रमासाग्निहोत्रन्यायेन भेदः उत
नित्याग्निहोत्रकाम्याग्निहोत्रन्यायेनाभेदः इति कर्मभेदाभ्यामयं संशयः । तत्र पूर्वपक्षमाह
---<pratika>उभयविधिबलादिति</pratika> । अयमाशयः---युक्तमेकस्यैवाग्निहोत्रस्य नित्यत्वेन काम्यत्वेन
च प्रयोगभेदमात्रमिति यावज्जीवस्वर्गकामवाक्ययोरेकत्रैव प्रकरणे श्रवणात् । <quote>‘यज्ञेने’</quote>त्यादि-
वाक्यस्य <quote>‘विद्याञ्चाविद्याञ्चे’</quote>ति वाक्यस्य च प्रकरणान्तरे श्रवणात् मासाग्निहोत्रन्याय एव
प्रवर्तते । न च तत्र <quote>‘जुहोती’</quote>ति होमे विधिः श्रूयते । अतो विहितस्य विधानायोगेन वि-
हितात्प्रसिद्धाग्निहोत्रहोमादस्य होमस्यान्यत्वसिद्धौ तत्र वर्तमानं नाम तत्परतन्त्रं सत्प्रसि-
द्धाग्निहोत्रप्रत्यभिज्ञापकं न भवतीति तत्र प्रकरणभेदात्कर्मान्तरत्वमस्तु । इह तथा यज्ञा-
दिषु विधिर्न श्रूयते । किन्तु विविदिषायामिति वाच्यम् । अत्रापीष्यमाणविद्योद्देशेन य-
ज्ञादिकं विधेयमिति यज्ञादिनाम्नो विधेयपरत्वेनाग्निहोत्रनामतुल्यत्वात् । एतेन <quote>‘मासम-
ग्निहोत्रं जुहोती’</quote>त्यनुपादेये काले विधिसंक्रमायोगेन होमस्यैव विधेयत्वं वाच्यमिति वि-
हितस्य विधानायोगात्तत्र कर्मभेद इति निरस्तम् । कालवत्फलस्याप्यनुपादेयत्वेनात्रापि
यज्ञादेरेव विधेयत्वस्य वाच्यत्वात्प्रसिद्धस्य यज्ञादेः प्राप्तत्वेन तस्याप्राप्तो विद्याफलसं-
बन्धो बोधयितुं शक्य इत्येतत्तु तत्रापि तुल्यम्, प्रसिद्धस्यैवाग्निहोत्रस्य मासगुणसम्बन्धो
बोधयितुं शक्यत इति । तस्मादनुपादेयसम्बन्धे कर्मण एव विध्येयत्वमिति मासाग्निहोत्र-
न्यायस्येहापि तुल्यत्वात्प्रकरणान्तरात्कर्मभेदः स्यादेवेति <pratika>।। सू॰ ।। सर्वथापि त एवोभ-
यलिङ्गात् ।। ३४ ।।</pratika> उभयलिङ्गादित्यस्योभयत्र कर्मैक्ये प्रत्यभिज्ञानरूपाल्लिङ्गादित्यर्थमाह
---<pratika>सर्वत्र प्रत्यभिज्ञानादिति</pratika> । अयमाशयः---<quote>‘मासमग्निहोत्रं जुहोती’</quote>त्यत्र विधेयं क-
र्माग्निहोत्रादन्यदपि होमरूपतयावगम्यत इति युक्तम् । तत्राग्निहोत्रशब्दस्य साध्यसादृ-
श्यावलम्बनया गौण्या वृत्त्या वर्तनम् । इह तु यज्ञादिशब्दोपात्तं कर्म यज्ञादेरन्यच्चेत्तत्किंरू-
पमित्यवगन्तुं न शक्यते । इष्टिपशुसोमादिरूपाणां यज्ञादीनां मध्ये केन यज्ञादिना सादृ-
श्यमवलम्ब्य प्रवृत्तया गौण्या वृत्त्या यज्ञादिशब्दवृत्तिरित्यप्यवगन्तुं न शक्यते । यज्ञा-
दिनाम्ना द्रव्यदेवताद्यतिदेशे सति देवतोद्देश्यकद्रव्यत्यागत्वादिरूपयज्ञादिशब्दप्रवृत्तिनि-
मित्तप्राप्तेरनिवार्यत्वेन यज्ञादिभिन्नत्वमपि विधेयस्य कर्मणस्समर्थयितुं न शक्यते । त-
स्मादिह यज्ञादिशब्दानां <quote>‘यज्ञोऽध्ययनं दानमिति प्रथमः, तप एव द्वितीयः ।’</quote><quote>‘भोक्तारं
यज्ञतपसां सर्वलोकमहेश्वर’</quote>मित्यादिश्रुतिस्मृतिष्विव प्रसिद्धयज्ञादिपरत्वमेव युक्तमिति ।।
