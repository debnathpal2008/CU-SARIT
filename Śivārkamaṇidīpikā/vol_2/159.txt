<pb n="159"/>
<p>इत्यादिकाद्व‍यपदेशात् तयोर्जीवब्रह्मणोर्व्याप्यव्यापकभावेनानन्यत्वम् । अपि च
तथैवानन्यत्वमधीयत एके—<quote>‘ब्रह्म दाशा ब्रह्म दासा ब्रह्मेमे कितवा उत’</quote> इत्या-
दिना ब्रह्मणोंऽशत्वेऽपि जीवस्य तद्व‍याप्ततया तद्व‍यपदेशो युक्तः, यथा वह्निना
व्याप्तस्य काष्ठादेर्वह्निव्यपदेशः । तथापि हि तयोर्वह्निकाष्ठयोर्नाभेदः । तस्मा-
ज्जीवो ब्रह्मणोंऽशभूत एव तत्स्वरूपं प्रतिपद्यते । ब्रह्मण एवाज्ञानाज्जीवभाव-
कल्पने बहुश्रुतिविरोधादिदोषप्रसक्तिर्दुर्वारा ।।
<sutra>।। सू ।। मन्त्रवर्णात् ।। ४३ ।।</sutra>
<quote>‘पादोस्य विश्वा भूतानि’</quote> इति मन्त्रवर्णाच्च ब्रह्मणोंऽश एव जीवः ।
<quote>‘मायां तु प्रकृतिं विद्यान्मायिनं तु महेश्वरम् । तस्यावयवभूतेन व्याप्तं सर्वमिदं
जगत्’</quote> ।। इति श्रुतिः प्रकृतित्वं मायायास्तद्विशिष्टत्वं महेश्वरस्य तदवयवभूतत्वं
सर्वस्य जगतः प्रकटयति । ततो मायिनः परमेश्वरस्यावयवलेशः पुरूषः ।।
<sutra>।। सू ।। अपि च स्मर्यते ।। ४४ ।।</sutra>
<quote>‘आत्मा तस्याष्टमी मूर्तिः शिवस्य परमात्मनः । व्यापिकेतरमूर्तीनां विश्वं
तस्माच्छिवात्मकम् ।।’</quote> इति स्मरणाच्च शिवस्य मूर्त्येकदेश आत्मा ।।
<sutra>।। सू ।। प्रकाशादिवत्तु नैवं परः ।। ४५ ।।</sutra>
ब्रह्मणोंऽशत्वेऽपि जीवस्य जीवो यत्स्वरूपो यत्स्वभावश्च नैवं परमेश्वरः,
किंतु सर्वज्ञत्वादियुक्त एव । कथम् ? प्रकाशादिवत । प्रकाशविशिष्टानां मणि-
प्रभृतीनां प्रकाशो विशिष्टैकदेशो यथांशः, तद्वज्जीवशरीरतया जीवविशिष्टस्य
ब्रह्मणोंऽशो जीवः । आदिशब्दाद्विशेषणतैकस्वभावा जातिगुणादये गृह्यन्ते ।
<!-- APPAYYA !-->
ष्टरूपत्वाभ्युपगमेन भेदाभेदश्रुत्योरुभयोरपि मुख्यत्वसमर्थनसंभवे क्वचिदपि नामुख्यत्व-
माश्रयणीयम् । अभेदश्रुतिमुख्यत्वाश्रयणे च न केवलं भेदश्रुतिविरोधमात्रं किं तु नाहं
सर्वज्ञ इत्यादिप्रमाणान्तरविरोधोऽपि दुर्वार इति । भाष्ये <quote>‘व्याप्यव्यापकभावेने’</quote> त्यस्या-
यमर्थः । कायव्यूहवतः काया इव परमेश्वरस्य जीवाश्शरीरत्वेन व्याप्याः व्यापनीयाः,
परमेश्वरस्तान्सर्वान्व्याप्नुवन्व्यापकः इत्येवं रूपेण व्याप्यव्यापकभावेनेति । <pratika>यथा वह्निना
व्याप्तस्येति</pratika> भाष्यस्यायमर्थः । शरीरशरीरिभावाभावेऽपि वह्निव्याप्तं काष्ठं निर्दिश्यायं
वह्निरिति निरूढव्यवहारो दृश्यते । इह शरीरशरीरिभावस्यापि सत्त्वादयं ब्राह्मण इत्या-
दिव्यपदेशव <quote>‘दयमात्मा ब्रह्मे’</quote> ति व्यवहारस्सुतरामुपपद्यत इति । <pratika>सू ।। मन्त्रवर्णात्
।। ४३ ।।</pratika> उदाहृतपुरुषसूक्तमन्त्रस्य मन्त्रांतरैकार्थ्येन परमेश्वरपरत्वं स्पष्टयितुं मन्त्रांतरमु-
दाहरतिः—<pratika>मायां त्विति । सू ।। अपि च स्मर्यते ।। ४४ ।।</pratika> इतरमूर्तयः वियदाद्यचेतन-
मूर्तयः तासामभिमानित्वेन जीवरूपा मूर्तिर्व्यापिकेत्यर्थः ।। <pratika>सू ।। प्रकाशादिवत्तु नैवं
परः ।। ४५ ।।</pratika> यथा विशेषणं विशिष्टैकदेशतया तदंशस्तथा विशेष्यमपि । तथा चांश-
त्वाविशेषाज्जीवब्रह्मणोस्साम्यमेव भवेत् किञ्चिद्ज्ञत्वसर्वज्ञत्वनियम्यनियामकत्वादिवै-
षम्यं न स्यादिति शङ्कां दृष्टान्तमुखेन निराकर्तुमिदं सूत्रमित्यभिप्रेत्य व्याचष्टे—<pratika>ब्रह्मण-
इति</pratika> । स्वरूपभेदो जीवब्रह्मणोर्वैलक्षण्यं लौकिकानामन्यविशेषणतैकस्वभावानां प्रकाश-
