<pb n="113"/>
विरोधाभावादिदमधिकरणं केवलेश्वरनिमित्तत्ववादिहिरण्यगर्भोक्तयोगस्मृति-
विषयमिति वयं वदामः । अतो हिरण्यगर्भागमनिरसनपरमिदमधिकरणमिति
युक्तम् ।।
अथवा वियदाद्युत्पत्तिशङ्कापरिहारवदवान्तरशङ्कापरिहारप्रवृत्तौ न दोष
इति कश्चित् । सर्वथा न केवलमीश्वरो निमित्तमित्यस्माकं राद्धान्तः ।।
इति पाशुपताधिकरणम् ।। ८ ।।
<!-- APPAYYA !-->
न्त्रस्य वैदिकत्वं नोपपादितं भवति । वायुसंहितायां—शैवागमोऽपि द्विविधः श्रौतो-
ऽश्रौतश्च स स्मृतः । श्रुतिसारमयः श्रौतः स्वतंत्र इतरो मतः । स्वतंत्रो दशधा पूर्वं
तथाष्टादशधा पुनः । कामिकादिप्रभेदेन बहुधा स व्यवस्थितः । श्रुतिसारमयोऽन्यस्तु
शतकोटिप्रविस्तरः । परं पाशुपतं यत्र व्रतं ज्ञानं च कथ्यत’ इति शैवागमस्य वैदि-
कावैदिकविभागपूर्वकं कामिकादेरवैदिकत्वस्य वायुसंहितैकार्थसर्वज्ञानोत्तरादेर्वैदिकत्वस्य
च विभज्य प्रतिपादनात् इति चेत् सत्यम् । तत्र कामिकादेरवैदिकत्वोक्तिस्सर्वथैवावै-
दिकत्वाभिप्रायेण न भवति किं तु वेदानुक्तमपि तत्र वेदोक्तपूजाद्यपेक्षितं कर्षणादिप्र-
तिष्ठांतप्रभृति प्रमेयरूपं प्रतिपादितमस्तीत्येतदभिप्रायेण । वराहपुराणे निश्वाससं-
हितायां हि—<quote>‘लक्षमात्राप्रमाणतः । सैव पाशुपती दीक्षा योगः पाशुपतश्च सः । एतस्मा-
द्वेदमार्गाद्धि यदन्यदिह जायते । तच्छूद्रकर्म विज्ञेयं रौद्रं शौचविवर्जित’</quote> मिति निश्वा-
ससंहितोपलक्षितस कलसिद्धांततंत्रव्यतिरिक्तस्य वामाचारयुक्ततया शौचवर्जितस्य लागुड-
पाशुपतकापालिकालामुखादेरेव रौद्रागमस्यावैदिकत्वप्रतिपादनात् । न च तेषामपि सर्वथै-
वाप्रामाण्यम् । वैदिकाधिकारिप्रवर्तनाद्यंशेषु मोहशास्त्रत्वेऽप्यवैदिकाधिकारिविषये प्रामाण्य-
सद्भावादिति । तेषामधिकारिभेदमुत्तराधिकरणे विवेचयिष्यामः । एवमुपादानत्वनिराकरण-
स्याप्यभिप्रायांतरकल्पनेन सिद्धांततंत्रस्यापि प्रामाण्यव्यवस्थापने तद्व्याख्यानानामपि तथैव
प्रामाण्यं भवेदिति किंविषयमिदमधिकरणं स्यात् इत्याकांक्षायामाह—<pratika>इदमधिकरण-
मिति</pratika> । आचार्यांतरोक्तमधिकरणस्य विषयमाह—<pratika>अथवेति</pratika> । तंत्रान्तरनिराकरणार्थं नेद-
मधिकरणं किं तु यथा वियदाद्युत्पत्तिशंकापरिहारार्थानि वियदधिकरणादीनि एवमिदं
केवलनिमित्तत्वशंकापरिहारार्थमधिकरणम् । न चैवं सति तंत्रांतरनिराकरणार्थेऽस्मिन्पादे
संगत्यभावो दोषः स्यादिति वाच्यम् । पादसंगत्यभावेऽपि पूर्वाधिकरणन्यायप्रसक्तावान्त
रशंकापरिहारार्यत्वेन प्रासंगिकत्वोपपत्तेरित्यर्थः । किमत्र मतं ग्राह्यमित्याकांक्षायामाह---
<pratika>सर्वथेति</pratika> । केवलनिमित्तेश्वरवादनिराकरणस्योभयथापि सिद्धेर्नैकत्राभिनिवेशे किंचि-
त्फलमस्तीति भावः । पादसंगतेरपि लाभाद्धैरण्यगर्भविषयमिति मतं ज्याय इति स्पष्टमेव ।।</p>
<head>इति पाशुपताधिकरणम् ।। ८ ।।</head>
<head>नयमणिमालायाम्</head>
<head>अथ पाशुपताधिकरणम् ।। ८ ।।</head>
<sutra>सू ।। पत्युरसामञ्जस्यात् ।। ३५ ।। अधिष्ठानानुपपत्तेश्च ।। ३६ ।। करणवच्चेन्न भोगादिभ्यः ।। ३७ ।।
अंतवत्त्वमसर्वज्ञता वा ।। ३८ ।।</sutra>
<lg><l>कुलालादिर्लोके दृष्टः कर्ता यथानुपादानम् । दण्डादिकं नियच्छन् तथायमीशो निमित्तमात्रं स्यात् ।। १२३ ।।</l></lg>
<lg><l>श्रुतिनयविरोधवशतोऽसामञ्जस्यान्निमित्तता न स्यात् । अशरीरस्य तथोपादानाधिष्ठानसाधनायोगात् ।। १२४ ।।</l></lg>
