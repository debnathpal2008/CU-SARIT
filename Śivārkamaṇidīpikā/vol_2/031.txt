<pb n="031"/>
अतः कार्यकारणयोः जीवेश्वरयोरनन्यत्वमयुक्तमिति चेद्युक्तमित्युच्यते---
<sutra>।। सू ।। अधिकं तु भेदनिर्देशात् ।। २२ ।।</sutra>
<p>कार्यकारणयोरनन्यत्वेऽपि कार्यभूताच्चिदचित्प्रपञ्चात् कारणमत्राधिकमेव श्रू-
यते<quote>‘विश्वाधिको रुद्रो महर्षि’</quote>इति । तथा भेदनिर्देशात्-तथाहि-जीवेश्वरयो र्भेदो
निर्दिश्यते <quote>‘विद्याविद्ये ईशते यस्तु सोऽन्यः’</quote><quote>‘क्षरात्मानावीशते देव एकः’</quote> <quote>‘पृथगा-
त्मानं प्रेरितारं च मत्वा’</quote> <quote>‘द्वा सुपर्णा सयुजा सखाया’</quote> <quote>‘द्वे ब्रह्मणी वेदितव्ये परं
चापरं च’</quote><quote>‘ज्ञाज्ञौ द्वावजावीशानीशौ’</quote> <quote>‘नित्यो नित्यानां चेतनश्चेतनानाम्’</quote> <quote>‘अन्तः-
प्रविष्टश्शास्ता जनानाम्’</quote> ‘मायां तु प्रकृतिं विद्यान्मायिनं तु महेश्वरम्, <quote>‘अस्मा
न्मायी सृजते विश्वमेतत् तस्मिंश्चान्यो मायया सन्निरुद्धः’</quote> <quote>‘जुष्टं यदा पश्यत्य-
न्यमीशम्’</quote> <quote>‘प्रधानक्षेत्रज्ञपतिर्गुणेशः’</quote> <quote>‘येषामीशे पशुपतिः पशूनाम्’</quote> इत्यादिभि-
रनन्तश्रुतिभिः । अतो विश्वस्मादधिकमेव शिवापरनामधेयं ब्रह्म ।। ननु <quote>‘तद-
नन्यत्वम्’</quote> इत्यभेदप्रतिपादनात् <quote>‘अधिकं तु’</quote> इति भेदप्रतिपादनात् प्रपञ्चब्रह्मणोः
भेदाभेदः साधितो भवतीति चेत्-न, भेदाभेदकल्पनं विशिष्टाद्वैतं साधयामः।न वयं
ब्रह्मप्रपञ्चयोरत्यन्तमेव भेदवादिनः घटपटयोरिव । तदनन्यत्वपरश्रुतिविरोधात् ।
न वाऽत्यन्ताभेदवादिनः शुक्तिरजतयोरिव । एकतरमिथ्यात्वेन तत्स्वाभाविकगु-
णभेदपरश्रुतिविरोधात् । न च भेदाभेदवादिनः, वस्तुविरोधात् । किं तु शरी-
रशरीरिणोरिव गुणगुणिनोरिव च विशिष्टाद्वैतवादिनः । प्रपञ्चब्रह्मणोरनन्यत्वं
नाम मृद्धटयोरिव गुणगुणिनोरिव च कार्यकारणत्वेन विशेषणविशेष्यत्वेन च वि-
नाभावरहितत्वम् । न हि मृदं विना घटो दृश्यते, नीलिमानं विना चोत्पलम् ।
तथा ब्रह्म विना न प्रपञ्चशक्तिस्थितिः शक्तिव्यतिरेकेण न कदाचिदपि ब्रह्म
विज्ञायते, वह्निरिवौष्णयं विना । येन विना यन्न ज्ञायते तत् तेन विशिष्टमेव ।
तत्त्वं च तस्य स्वभाव एव । अतः सर्वथा प्रपञ्चाविनाभूतं ब्रह्म तस्मादनन्यादि-
<!-- APPAYYA !-->
कर्तृकर्मभावादिव्यवस्थासिद्धस्य च भेदस्य भङ्गप्रसंग इति दोषांतरं सौत्रेणेतरपदेनाविष्कृतम्।
उक्तव्यवस्थाभिः वस्तुतो जीवादितरदेव ब्रह्मेति तयोरनन्यत्वमयुक्तमिति भावः ।</p>
<p>सत्यं जीवादितरद्ब्रह्म ततोऽधिकं च । ईशित्रीशितव्यादिभेदविषयानेकश्रुत्यनुरोधात् ।
अतस्तदविरोध्येवानन्यत्वमभेदश्रुत्यर्थो न मुख्याभेद इति न कश्चिद्विरोध इति प्रदर्शनार्थं सू-
त्रम्<pratika>।।सू।।अधिकं तु भेदनिर्देशात्।।२२।।</pratika>नन्वभेदश्रुत्यनुसारेण<quote>‘तदनन्यत्व’</quote>मिति भेद श्रुत्यनु-
सोरणा<quote>‘धिकंत्वि’</quote>ति सूत्रितवतस्सूत्रकारस्य कोऽभिप्राय इत्याकांक्षायां भेदाभेदपक्षस्य पृथग्भा-
वरूपात्यन्तभेदपक्षस्य मुख्याभेदरूपात्यंताभेदपक्षस्यान्यतरानिर्धार्यत्वपक्षस्य च प्रमाणविरु-
द्धत्वाल्लौकिकवैदिकसकलप्रमाणप्रसिद्धांतर्गणिकभेदाप्रतिक्षेपकमपृथग्भावेनानन्यत्वरूपं वि-
शिंष्टाद्वैतमभेद श्रुतीनामर्थ इत्येव सूत्रकारस्याभिप्राय इति प्रश्नोत्तराभ्यां प्रपञ्चयति—<pratika>नन्वि-
त्यादिना</pratika>। एवमारंभणसूत्रप्रतिपादितानन्यत्वस्वरूपविशेषनिर्धारणार्थतया इद<quote>‘मितरव्य-
पदेशा’</quote>दित्यादिसूत्रद्वयं व्याख्यातम् । एवं किमर्थम् । तन्निर्धारणमेतत्सूत्रद्वयमनपेक्ष्यारं-
भणसूत्रसामर्थ्येनैव सिद्ध्यति । इदं तु सूत्रद्वयं ब्रह्मणस्सदोषजीवसंसर्गप्रयुक्तदुष्टत्वशं-
