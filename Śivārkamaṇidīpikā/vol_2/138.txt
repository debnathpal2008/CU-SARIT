<pb n="138"/>
अथ चराचरव्यपाश्रयाधिकरणम् ।। ६ ।।
<sutra>।। सू॰ ।। चराचरव्यपाश्रयस्तु स्यात् तद्व्यपदेशोऽभाक्तस्तद्भावभावित्वात् ।। १७ ।।</sutra>
पूर्वत्राकाशादिशब्दवाच्यत्वं ब्रह्मणः प्रतिपादितम् । तदिह विचार्यते---
चेतनाचेतनचराचरवस्तुसंबन्धी तद्वाचिशब्दो ब्रह्मणि मुख्यो न वा ?
इति संदेहे न मुख्य इति वदामः—अन्यवाचकशब्दस्य मुख्यतयान्यत्र वृत्त्य-
भावात् । तथा हि—<quote>‘आदित्यो यूपः’</quote> <quote>‘यजमानः प्रस्तरः’</quote> इत्यादिषु यूपादेरादि-
त्यादिशब्दवाच्यत्वं सारूप्यादिगुणसंबन्धादेव दृश्यते, न मुख्यत्वेन । अत्रापि
<quote>‘तत्तेज ऐक्षत’</quote> इत्यादिषु तेजःप्रभृतीनामचेतनानां चेतनधर्मेक्षितृत्वायोगात्
तच्छब्दैस्तदाश्रितं चेतनं ब्रह्म लक्ष्यते, <quote>‘मञ्चाः क्रोशन्ती’</quote>त्यादिवत् । तस्मादा-
काशादिशब्दवाच्यत्वं ब्रह्मणि तदाश्रये गौणमिति ।।
एवं प्राप्ते ब्रूमः—चराचरवस्तुसंबन्धी तद्व्यपदेशशब्दो ब्रह्मणि न भाक्तः, किंतु
मुख्य एव । <quote>‘तेषां खल्वेषां भूतानां त्रीण्येव बीजानि भवन्ति । अण्डजं जीव-
जमुद्भिज्जमिति । सेयं देवतैक्षत हन्ताहमिमास्तिस्रो देवता अनेन जीवेनात्म-
नानुप्रविश्य नामरूपे व्याकरवाणि’</quote>इति सर्वस्य वस्तुनो नामरूपविभागायतत्त-
दात्मतया ब्रह्मणोऽनुप्रवेशभावभावितत्वात् । यूपादीनामादित्यादिशब्दवाच्य-
<!-- APPAYYA !-->
<head>अथ चराचरव्यपाश्रयाधिकरणम् ।। ६ ।।</head>
<p><pratika>सू॰ ।। चराचरव्यपाश्रयस्तु स्यात्तद्व्यपदेशोऽभाक्तस्तद्भावभावित्वात् ।। १७ ।।</pratika>
संगतिपूर्वकं संशयं दर्शयति—<pratika>पूर्वत्रेति</pratika> । <quote>‘तेजोऽत’</quote> इत्यधिकरणे सृष्टिवाक्यगताकाशा-
दिशब्दप्रतिपाद्यत्वं ब्रह्मण उक्तम् । तन्मुख्यममुख्यं वेति व्युत्पत्तिसंभवासंभवाभ्यां
संशयः । आकाशादिशब्दानां व्युत्पत्तिग्रहस्य भूतविशेषादिपर्यवसितत्वात्ततोऽन्यस्य
व्रह्मणस्तत्प्रतिपाद्यत्वममुख्यमिति पूर्वः पक्षः । सिद्धांतस्तु चराचरसंबन्धी तद्वाचकत्वेन
लोकावधृतो यस्तद्व्यपदेशः ब्रह्मणि प्रवर्तमानश्शब्दस्स ब्रह्मणि अभाक्तः अमुख्यो न
भवति । किं तु मुख्य एव । कुतः । तद्भावभावित्वात् तस्य ब्रह्मणो यो भावः चराचर-
<!-- APPAYYA !-->
अत्राधिकरणे उत्तरसूत्रमप्यन्तर्भाव्यैकाधिकरण्येनाधिकरणरचनास्मिन्मते । अत्र विज्ञानतत्त्वमनस्तत्त्वयोरपि पूर्वोक्तः
सृष्टिक्रमाद्विपरीतक्रमेण लयक्रमो वा सृष्टिक्रमानुसारेण लयक्रमो वेति <pratika>संदेहः । विज्ञानमनसी</pratika>=विज्ञानतत्त्वमनस्तत्त्वे ।
<pratika>अन्तरा</pratika>=विना । <pratika>क्रमेण</pratika>=पूर्वोक्तक्रमेणान्येषां लय उपपद्यते । कुतः । <pratika>तल्लिंगात्</pratika>=<quote>‘मनसश्च विज्ञानम्’</quote><quote>‘यच्छेद्वाङ्गनसी
प्राज्ञस्तद्यच्छेदज्ञान’</quote>इति श्रुत्युक्तात्क्रमादुत्पन्नयोः क्रमाल्लयाख्यलिंगा<pratika>दिति चेत्</pratika> इति <pratika>पूर्वपक्षः । सिद्धान्तस्तु, न</pratika> तथा ।
कुतः । <pratika>अविशेषात्</pratika>=विज्ञानमनस्तत्त्वयोर्यथोत्पत्ति लय इत्यत्र विशेषप्रमाणाभावात् । <quote>‘विज्ञानमनसोः क्रमेणे’</quote>ति वाच्ये
<quote>‘अन्तरे’</quote>त्युक्तिस्तद्द्वयादन्योषां व्युत्क्रमेण लय इत्यर्थानुमतिं सूचयितुम् । उक्तं लिंगमेव तत्र मानमित्याह—<pratika>सू ।। चराचरव्य-
पाश्रयस्तु स्यात्तद्वयपदेशो भाक्तस्तद्भावभावित्वात् ।। १६ ।। तद्व्यपदेशस्तु</pratika>=<quote>‘मनसश्च विज्ञान’</quote>मिति मनोवि-
ज्ञानशब्दरूपः श्रौतव्यवहारस्तु । <pratika>चराचरव्यपाश्रयः स्यात्</pratika>=इन्द्रियतद्व‍ृत्तितत्त्वविषयस्संभावितः । तथापि सः <pratika>भाक्तः</pratika>=
इन्द्रियमनस्तत्त्वरूपमनश्शब्दार्थे तद्व‍ृत्तिविज्ञानतत्त्वरूपविज्ञानविषय एव न तु तत्त्वविषय इत्यर्थः । भागवाचिनो भक्तशब्दा-
त्तस्येदमित्यणि भाक्तशब्दो निष्पन्नो भागविषय इत्यर्थक इति यावत् । कुतः । <pratika>तद्भावभावित्वात्</pratika>=तदिति पदस्यात्र तंत्रेण
निर्देशः । तस्मिन् चराचरशब्दितचेतनाचेतनविषये तद्भावेन मनोभावेन आलोचनेनेति यावत् । <pratika>भावित्वात्</pratika>=वृत्तिरूपज्ञान-
स्योत्पद्यमानत्वादित्यर्थः । तथा च<quote>‘मनसो विज्ञान’</quote>मित्युक्तिर्वस्तुनि मनोभावेन वृत्तेर्जायमानत्वात्मनोरूपेंद्रियतज्जन्यवृत्तिवि-
वया न तत्त्वविषयेति न तल्लिंगमिति भावः ।। <pratika>इत्यानन्दतीर्थमतेऽन्तराविज्ञानाधिकरणम् ।। ९ ।।</pratika></p>
