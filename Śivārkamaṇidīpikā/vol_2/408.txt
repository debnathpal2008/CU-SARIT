<pb n="408"/>
पश्यामि येन शुद्ध्येत् स आत्महा’ इति स्मृतेः, शिष्टबहिष्काराच्च । अतः सर्व-
थैवारूढपतितानां न विद्याऽधिकारः ।।
इति तद्भ‍ूताधिकरणम् ।। ११ ।।
अथ स्वाम्यधिकरणम् ।। १२ ।।
<sutra>सू ।। स्वामिनः फलश्रुतेरित्यात्रेयः ।। ४४ ।।</sutra>
उक्तमुद्गीथाद्युपासनम् । तदनुष्ठानं यजमानस्य, उत ऋत्विजामिति संशयः ।।
किं प्राप्तम् ? उद्गीथाद्युपासनं यजमानस्यैवानुष्ठेयम्, तस्यैव वीर्यवत्तरत्वफलश्रव-
णात्, नर्त्विजामित्यात्रेयमतम् ।। सिद्धान्त उच्यते---
<sutra>सू ।। आर्त्विज्यमित्यौडुलोमिस्तस्मै हि परिक्रियते ।। ४५ ।।</sutra>
<quote>‘एवंविदुद्गाता ब्रूयात्’</quote> इति वाक्यशेषे उद्गातुरुपासकत्वं स्फुटं श्रूयते । आ-
<!-- APPAYYA !-->
दिनी । <quote>‘नास्यास्मिल्‍ँलोके प्रत्यापत्तिर्विद्यते कल्मषं तु निर्हण्यते’</quote> <quote>‘प्रायश्चित्तैरपैत्येनो यद-
ज्ञानकृतं भवेत् । कामतो व्यवहार्यस्तु वचनादिह जायत’</quote>इत्यादिस्मरणात् । अतः <quote>‘प्राय-
श्चित्तं न पश्यामी’</quote>त्यादिस्मरणमप्यैहिकप्रत्यापत्त्यापादकप्रायश्चित्ताभिप्रायमिति भावः ।।</p>
<head>इति तद्भ‍ूताधिकरणम् ।। ११ ।।</head>
<head>अथ स्वाम्यधिकरणम् ।। १२ ।।</head>
<p><pratika>सू॰ ।। स्वामिनः फलश्रुतेरित्यात्रेयः ।। ४४ ।।</pratika> उपासनानुष्ठातृविचारप्रसङ्गागतमिदम-
धिकरणम् ।। फलस्य कर्तृगामित्वात् ऋत्विक्परिक्रयाच्च संशयः । <pratika>तस्यैवेति</pratika> । ऋत्विक्परि-
क्रयस्याङ्गानुष्ठानार्थत्वात् पृथक्फलवदुपासनं प्रधानमिति फलार्थिना यजमानेनैवोपासनं
कार्यं गोदोहनादेः पृथक्फलत्वेऽपि ऋत्विक्कर्तृकप्रणयनादित्याश्रितस्य पृथक्कृत्य यजमाने-
नोपादातुमशक्यत्वात् न याजमानत्वम् । उपासनानां तु क्रियारूपाणामुद्गीथादिभ्यः
पृथक्कृत्य यजमानेन कर्तुं शक्यत्वात् प्रधानत्वाच्च याजमानत्वमेव युक्तम् । औद्गात्रसमा-
ख्यादिकं तु <quote>‘शास्त्रफलं प्रयोक्तरी’</quote>ति न्यायविरोधान्नादरणीयमिति भावः<pratika>।। सू॰ ।।
आर्त्विज्यमित्यौडुलोमिस्तस्मै हि परिक्रियते ।। ४५ ।।</pratika> <quote>‘एवंविदुद्गाता ब्रूयात् । कं ते
काममागायानीत्येष ह्येव कामागानस्येष्टे य एवंविद्वान्त्साम गायती’</quote>ति । <quote>‘य एषोऽन्तरा-
दित्ये हिरण्मयः पुरुषो दृश्यत’</quote> इत्याद्युद्गीथविद्याप्रकरणे श्रूयते । एवंविदन्तरादित्येऽन्तर-</p>
<!-- APPAYYA !-->
<head>नयमणिमालायाम्</head>
<head>अथ तद्भ‍ूताधिकरणम् ।। ११ ।।</head>
<p><sutra>सू॰ ।। तद्भ‍ूतस्य तु नातद्भावो जैमिनेरपि नियमात्तद्रूपाभावेभ्यः ।। ४० ।। नचाधिकारिकमपि
पतनानुमानात्तदयोगात् ।। ४१ ।। उपपूर्वमपीत्येके भावमशनवत्तदुक्तम् ।। ४२ ।। बहिस्तूभयथापि
स्मृतेराचाराच्च ।। ४३ ।।</sutra>
<lg><l>आरोहवदवरोहानुमत्यभावेऽपि चाश्रमिणाम् । अवरुह्य कृतनिष्कृतिरधिकारी भवतु विद्यायाम् ।। ३१३ ।।</l></lg>
<lg><l>पतितस्यास्य न निष्कृतिरस्ति तु यदि चोपपातकत्वेन । विद्याधिकारबाह्यस्मृत्याचारात्तथाप्येषः ।। ३१४ ।।</l></lg></p>
<head>इति तद्भ‍ूताधिकरणम् ।। ११ ।।</head>
