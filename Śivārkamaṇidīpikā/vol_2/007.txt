<pb n="007"/>
इति प्राप्ते ब्रूमः---न योगस्मृत्या श्रुतिसमन्वयसंकोचः । तस्या <quote>‘योगश्चित्तवृ-
त्तिनिरोधः’</quote> इत्यारभ्य वैदिकाष्टाङ्गयोगप्रतिपादनमात्रे हि तात्पर्यं नावैदिके
प्रधानकारणवादेऽपि । यदि तत्रापि तात्पर्यं, साङ्ख्यस्मृतिवदस्या अपि प्रत्याख्यान-
मेव न्याय्यम् । ततो हिरण्यगर्भस्मृत्याऽपि प्रधानकारणवादिन्या ब्रह्मकारणवा-
दिश्रुतिसमन्वयस्य न संकोच इति युक्तमेव ।। इति योगप्रत्युक्त्यधिकरणम् ।।२।।
<!-- APPAYYA !-->
दयुक्तानां गुरूणामप्यसौ गुरुः । सर्वेषामेव सर्वेशः कालावच्छेदवर्जितः । प्रणवो वाचक-
स्तस्य शिवस्य परमात्मनः । शिवरुद्रादिशब्दानां प्रणवो हि परः स्मृतः । तज्जपादपि या
सिद्धिः सा परैव न संशयः ।’ इति । अतो योगशास्त्रे उपबृंहिता योगविद्या श्‍वेताश्‍वतर-
निरूपिता शिवयोगविद्यैव । एवं च यद्यपि प्रधानकारणवादिस्मृत्यनुसारेण वेदान्ता
नेतव्या इति पूर्वपक्षे निराकरणमिह पूर्वाधिकरणे चाविशिष्टम् । तथापि प्रधानार्थे प्रत्यक्ष-
श्रुतिमूलं योगशास्त्रं प्रधानं तु सांख्यशास्त्र इव तत्र न प्राधान्येन प्रतिपाद्यं किंत्वतिसूक्ष्म-
शिवयोगाभ्यासार्थं तत्पूर्वप्रवर्तनीयस्थूलयोगलक्ष्यतया । तथा च प्रधानार्थे प्रत्यक्षश्रुतिमूलं
योगशास्त्रमतथाभूथात्सांख्यशास्त्रात् प्रबलमिति सांख्यशास्त्रानुसारेण वेदान्तानामन्यथा-
नयनासिद्धावप्येतदनुरोधेन तत्सिध्यतीत्यधिकाशंकावकाशः । तन्निराकरणार्थमिदमधि-
करणम् । निराकरणप्रकारस्तु—प्रत्यक्षश्रुतिमूलशिवयोगाभ्यासो यदि तदर्थं पूर्वं लक्षीकर्त-
व्यस्य प्रधानस्य तात्विकत्वमन्तरेण न संभवति तदा प्रत्यक्षश्रुत्याम्नातप्रधानप्रतिपादकं
योगशास्त्रमिति तदनुसारेण वेदान्तानामन्यथानयनं कल्प्येतापि । न त्वेवम् । तन्त्रांतरसि-
द्धस्य स्वतंत्रप्रधानस्य कल्पितस्याकल्पितस्य वेदान्तसिद्धपरतन्त्रप्रधानस्य वा स्थूलयो-
गलक्ष्यत्वोपपत्तेः । यदि योगशास्त्रश्रद्धाजडः कश्चन प्रधानेऽपि तात्पर्यं कल्पयेत्तदा तस्य
प्रत्याख्यानाय सिद्धान्तातिदेश इति भावः ।</p>
<head>इति योगप्रत्युक्त्यधिकरणम् ।। २ ।।</head>
<!-- APPAYYA !-->
<head>नयमणिमालायाम्</head>
<head>अथ योगप्रत्युक्त्यधिकरणम् ।</head>
<sutra>सू॰ ।। एतेन योगः प्रत्युक्तः ।। ३ ।।</sutra>
<lg><l>योगस्मृत्या तु भवेत्समन्वयस्यास्य बाध्यत्वम् । सा हि प्रमाणभूता श्रौतं योगं प्रपंचयति ।। ८९ ।।</l></lg>
<lg><l>योगनिरूपणमात्रे तात्पर्यं निष्ठितं तस्याः । न तु तत्प्रकृतिप्रभृतौ तद्वारतयानुवाद्येऽपि ।। ९० ।।</l></lg>
<head>इति योगप्रत्युक्तयधिकरणम् ।। २ ।।</head>
<head>सूत्रार्थचन्द्रिकायाम्</head>
<head>अथ योगप्रत्युक्त्यधिकरणम् ।। २ ।।</head>
<sutra>सू ।। एतेत योगः प्रत्युक्तः ।। ३ ।।</sutra>
<p><pratika>भगवत्पादमते</pratika>, अस्यातिदेशाधिकरणत्वान्न पृथक्संगत्यपेक्षा । उक्तसमन्वयः योगस्मृत्या विरुध्यते वा न वेति
संदेहे श्रुतिसिद्धयोगप्रतिपादकत्वेन प्रामाण्यात् प्रधानकारणवादिन्या तया समन्वयो विरुध्यत इति <pratika>पूर्वपक्षः</pratika> । <pratika>सिद्धा-
न्तस्तु, एतेन</pratika>=सांख्यस्मृतिप्रत्याख्यानेन । <pratika>योगः</pratika>=योगस्मृतिरपि । <pratika>प्रत्युक्तः</pratika>=प्रत्याख्याता वेदितव्या । श्रुत्यविरुद्धाष्टा-
ङ्गयोगे तात्पर्यवत्त्वेन प्रामाण्येऽपि तद्विरुद्धप्रधाने तात्पर्याभावादप्रमाण्यमिति भावः ।</p>
<p><pratika>श्रीकण्ठमते</pratika>, अनुमेयश्रुतिमूलया प्रधानकारणवादिन्या सांख्यस्मृत्या वैदिकसमन्वयस्य संकोचासिद्धावपि ब्रह्मसाक्षा-
त्कारहेतुभूतयोगविद्याप्रतिपादकश्वेताश्वतराख्यप्रत्यक्षश्रुतिमूलया/?/ प्रधानकारणवादिन्या हिरण्यगर्भस्मृत्या संकोचो भवति
