<pb n="228"/>
<quote>‘तदेव शुक्रं तद्ब्रह्म तदेवामृतमुच्यते ।
तस्मिँल्लोकाः श्रिताः सर्वे तदु नात्येति कश्चन ।।’</quote>
इति वाक्यशेषादीश्वरविषयम् । तदैकार्थ्यात् <quote>‘स हि कर्ता’</quote> इत्यपि तद्विष-
यमेव । अतः परमेश्वरकृता स्वप्नसृष्टिरिति ।।
जीवस्वरूपानभिव्यक्तिहेतुमाह---
<sutra>।। सू ।। पराभिध्यानात्तु तिरोहितं ततो ह्यस्य बन्धविपर्ययौ ।। ४ ।।</sutra>
जीवस्यानाद्यपचारप्रवाहेण पराभिध्यानात् परमेश्वरसंकल्पात् तस्य सत्यसं-
कल्पत्वादिकं तिरोहितम् । तदपचारतदनुवृत्तिकृतात् तस्मादेव परमेश्वरसंक-
ल्पादस्य बन्धमोक्षौ भवतः । तथाहि श्रुतिः---<quote>‘यदा ह्येवैष एतस्मिन्नुदरमन्तरं
कुरुते । अथ तस्य भयं भवति । यदा ह्येवैष एतस्मिन्नदृश्येऽनात्म्येऽनिरूक्तेऽनि-
लयनेऽभयं प्रतिष्ठां विन्दते । अथ सोऽभयं गतो भवति’</quote> इति ।।
<!-- APPAYYA !-->
शक्तिमत्वेन सर्वस्रष्टृत्वेन च प्रसिद्धत्वात् । तथापि तस्यैव प्रसिद्धस्य हेतोरयमनुवादरूपो
हेतुवन्निगदार्थवादः । यतः स्वप्नकालमात्रे भवन्तः स्वाप्नरथादयोऽत्याश्चर्यभूताः । आश्चर्या-
णाञ्च कर्ता परमेश्वरः प्रसिद्धः । अतः स तान्मृजतीत्येतदुचितमिति । स्यादेतत् । <quote>‘स
हि कर्ते’</quote>त्येतदनंतरश्लोको न परमेश्वरविषयः । <quote>‘प्राणेन रक्षन्नवरं कुलायं बहिष्कुलायाद-
वरश्चरित्वा । स ईयते अमृतो यत्र कामं हिरण्मयः पुरुष एकहंसः’</quote> इति तदनन्तरश्लो-
कस्य <quote>‘स’</quote> इति तेन श्लोकेनाक्तं परामृशतो जीवविषयत्वात् । तस्यापि श्लोकस्य <quote>‘शुक्र-
मादाय पुनरेति स्थानं हिरण्मयः पुरुष एकहंसः’</quote> इत्युत्तरार्धे शुक्रं प्रकाशकं चक्षुरादीन्द्रि-
यजातं गृहीत्वा पुनर्जागरस्थानप्राप्तिरूपस्य जीवलिंगस्य दर्शनात् जीवपरतदनंतरश्लोक-
चतुर्थपादप्रत्यभिज्ञानाच्च । तत्र ह्येकहंसशब्दः एक एव हंति गच्छति इह परत्र च संच-
रतीति व्युत्पत्त्या जीवपरः । एवं च <quote>‘स हि कर्ते’</quote> त्यस्य कथञ्चिदपि प्रस्तावरहिते परमे-
श्वरे योजयितुमशक्यत्वात्पूर्वापरमन्त्रसन्दर्भगोचरजीवविषयत्वमेव वक्तव्यम् । श्रतनि-
र्वाहार्थं जीवस्य स्वप्नावस्थायां सत्यसङ्कल्पत्वाभिव्यक्तिरपि कल्पनीया । न च तिरोधा-
यकानुवृत्तावभिव्यक्तिकल्पना बाधितेति वाच्यम् । प्राकृतस्थूलदेह एव तिरोधायक इति
कल्पनोपपत्तेः । तस्य च स्वप्नदशायां व्यवहारानुपयोगिनोऽसत्कल्पत्वादिति शङ्कानिरा-
करणार्थं सूत्रम्—<pratika>पराभिध्यानात्तु तिरोहितं ततो ह्यस्य बन्धविपर्ययौ ।। ४ ।।</pratika> <pratika>यदेति ।</pratika>
यदा खल्वेष जीव एतस्मिन्प्रकृते आनन्दमयरूपे ब्रह्मणि अरं छिद्रमपचारं तदाज्ञारूप-
विधिनिषेधातिक्रमम् । अन्तरं सत्यसङ्कल्पत्वादिस्वरूपतिरोधानकरम् । अन्तरशब्दादन्तर्धा-
नवाचिनस्तत्करोतिण्यन्तात्पचाद्यच्यन्तरमिति रूपम् । एवंभूतमपचारं उत्कुरुते अथ
तस्य संसारभयं भवति । यदा त्वेष एतस्मिन्नदृश्ये प्रत्यक्षागम्ये अनात्म्ये आत्मसंबंधि-
लिंगरहिते अनुमानागम्ये अनिरुक्ते शब्देनापि ईदृक्तया परिच्छेत्तुमशक्ये अनिलयने
स्वयमाश्रयरहिते अभयं सकललौकिकभयपरित्यागपूर्वकं प्रतिष्ठां शरणागतिं विंदते अथ
सोऽभयं संसारभयनिवृत्तिं प्राप्नोतीत्यर्थः । एवं चानाद्यपचारप्रवाहे स्वरूपतिरोधायके-
ऽनुवर्तमाने स्वप्नदशायां तदभिव्यक्तिकल्पनमयुक्तमिति <quote>‘स हि कर्ते’</quote>त्येतदपि यथाकथ-
ञ्चित्परमेश्वरविषयचया योजनीयम् । अथ तथा योजयितुं न शक्यते । पूर्वापरसंदर्भयोः
