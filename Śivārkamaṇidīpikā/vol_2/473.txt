<pb n="473"/>
<p>च्छति स वायुलोकं स वरुणलोकं स इन्द्रलोकं स प्रजापतिलोकं स ब्रह्मलोकम्’
इति । तत्राग्निलोकशब्दोक्तस्यार्चिषः प्राथम्यमविरुद्धम्, वायोरादित्यस्य च श्रु-
त्यन्तरसिद्धश्रौतक्रमेणात्रत्यपाठक्रमबाधात् संवत्सरादूर्द्ध्वं क्रमेण विनिवेशः ।
अत्र वरुणादयोऽपि श्रुताः । तेऽर्चिरादिमार्गे निवेशयितुं शक्या उत न शक्या
इति संशये नियामकाभावादशक्यसंनिवेशा इति प्राप्ते ब्रूमः । वरुणादीनामपि
संनिवेशः कार्यः । तत्र विद्युल्लोकस्योपरि वरुणलोकस्य संबन्धवशात् व्यवस्था
<!-- APPAYYA !-->
ङ्गतिः । अत्रापि किमेक एव मार्गः उत भिन्नमार्ग इति प्रथमं संशयः । मार्गैक्ये वरु-
णादयो निवेशयितुं शक्या न वेति भाष्योक्तस्तदर्थसंशयः । यथापाठमादित्यात्पूर्वं
वरुणस्यादित्यानन्तरमिन्द्रप्रजापत्योश्च निवेशो न संभवति । देवलोकादित्यचन्द्राणां
श्रौतक्रमेण तेषां पाठक्रमस्य बाधात् । अन्यत्रापि निवेशो न संभवति । अर्चिरादिविद्यु-
त्पर्यन्तानां सर्वेषामपि श्रौतक्रमसत्वात् । तदनन्तरममानवपुरुषस्यैव ब्रह्मपर्यन्ते गमयि-
तृत्वश्रवणात् । विद्युदनन्तरं वरुणादिसविद्युतमारभ्य तस्य ब्रह्मगमयितृत्वाभावप्रस-
ङ्गात् । एवं वरुणेन्द्रप्रजापतिसहितस्य मार्गस्य प्रसिद्धार्चिरादिमार्गाद्भेदावश्यंभावेनाश-
क्योपपादने मार्गैक्ये <quote>‘देवलोकादादित्य’</quote>मिति पञ्चम्या इव <quote>‘संवत्सरादादित्य’</quote>मिति पञ्चम्या
अप्यव्यवहितविषयत्वं न भञ्जनीयम् । नापि यया कया चार्थवादमात्रावलम्बनेन वायु-
देवलोकयोरैक्यं समाश्रयणीयमिति संवत्सरसहितो देवयानमार्ग एकः देवलोकसहि-
तोऽपरः वायुप्रथमपर्वान्यः तद्द्वितीयपर्वेतर इति चत्वारो देवयानमार्गा इति युक्तम् ।
तथा स<quote>‘त्यारोहथो बहुदेवयानान्ये पन्थानो बहवो देवयाना’</quote> इति बहुवचनानुगृहीता
<quote>‘ये चत्वारः पथयो देवयाना’</quote> इति देवयानचतुष्ट्वश्रुतिरप्युपपद्यत इति पूर्वः पक्षः ।
<pratika>नियामकाभावादिति</pratika> । प्रमाणाभावादित्यर्थः । सर्वत्रापि साधकसत्त्वादिति भावः ।
<pratika>विद्युत्पूर्वकेति</pratika> । श्रुतिक्रमविरोधात्स्वस्थानतः प्रच्युतेषु विद्युतोऽनन्तरं वरुणस्य निवेशः
विद्युद्वरुणयोर्वृष्टिगतनीरसम्बन्धित्वाद्विद्युत उपरि स नीररसितदर्शनेन नीराधिपतेर्वरु-
णस्य तत उपरिभावौचित्याच्च । तदनन्तरमिन्द्रप्रजापत्योर्निवेशः । परिशेषा<quote>‘दागन्तुका-
नामन्ते निवेश’</quote> इति न्यायाच्च अत्रामानवपुरुषस्य ब्रह्मप्रापकत्वं वरुणादिव्यवधानेन त-
त्साहित्येन वोपपद्यत इति न विरोधः । एवं वरुणादिनिवेशासम्भवप्रयुक्तमार्गभेदशङ्का-
निरासे सति मार्गैक्यनियमे संभवति अनियमाश्रयणस्य विकल्पाश्रयणस्य चायुक्तत्वात् ।
पूर्वोक्तरीत्या संवत्सरदेवलोकयोः क्रमिकपर्वत्वेन वायुदेवलोकयोरैक्येन च मार्गैक्यसम-
र्थनमेव युक्तम् । देवयानबहुत्वश्रवणं तु <quote>‘तृप्ता यात पथिभिर्देवयानै’</quote>रिति पितृयाणेऽपि
देवयानत्वव्यवहारदर्शनात् । तत्र प्राप्यलोकसंस्थानविशेषप्राप्यावान्तरमार्गभेदसद्भावाच्च
पितृयाणसाहित्येन बहुत्वमुपपादनीयम् । अत एव <quote>‘ये चत्वार’</quote> इति मन्त्रे <quote>‘तेषां यो अ-
ज्यानिमजीतिमावहा’</quote>दिति तेषां मार्गाणां मध्ये एकस्यैव मार्गास्याजरामरत्वप्रापकत्वमु-
क्तम् । अत एवोपकोसलविद्याया <quote>‘मेष देवपथो ब्रह्मपथ’</quote> इति वर्णितस्यार्चिरादिरूपस्य
देवयानमार्गस्य ब्रह्ममार्गत्वरूपो विशेषो दर्शितः । तेन हि विशेषणेन ब्रह्ममार्गव्यतिरि-
क्तोऽपि देवमार्गोऽस्तीत्यवसीयते । तस्मादर्चिरहश्शुक्लपक्षोत्तरायणसंवत्सरदेवलोकादित्य-
