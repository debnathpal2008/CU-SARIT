<pb n="008"/>
अथ नविलक्षणत्वाधिकरणम् ।। ३ ।।
पुनरपि साङ्ख्यतर्कबाध्यतां समन्वयस्याशङ्क्य परिहरति---
<sutra>।। सू ।। न विलक्षणत्वादस्य तथात्वं च शब्दात् ।। ४ ।।</sutra>
यथा साङ्ख्यस्मृत्या समन्वयस्य न बाधः तथा तत्तर्केणापि बाधोऽस्ति न वा---
इति संशये पूर्वपक्षः प्रवर्तते । सर्वथा तर्कबाध्योयं ब्रह्मकारणतावादः ।</p>
<!-- APPAYYA !-->
<head>अथ नविलक्षणत्वाधिकरणम् ।। ३ ।।</head>
<p>योगाधिकरणस्यातिदेशत्वात्तदपहाय सांख्यस्मृत्यधिकरणेन संगतिं दर्शयन्नुत्तराधि-
करणमवतारयति—<pratika>पुनरपीति</pratika> । यद्यपि सांख्यस्मृतिः कर्तृगौरवाद्वेदान्तानामन्यथानयनं
नापादयेत् तथापि तदुपन्यस्तब्रह्मकारणत्वासंभवोपपादकयुक्तिभिस्तदापादयेदेव । <quote>‘युक्ति-
युक्तं वचो ग्राह्यं न तु पौरुषगौरव’</quote> मिति पुरुषगौरवमनाद्रियमाणानामपि युक्तिगौ-
रवस्यादरणीयत्वादिति शंकानिराकरणार्थमुत्तराधिकरणारंभ इत्यर्थः <pratika>।। सू॰ ।। न वि-
लक्षणत्वादस्य तथात्वं च शब्दात् ।। ४ ।।</pratika> यत्तु सांख्यस्मृतेः श्रुतविलक्षणत्वेन
श्रुतिमूलत्वासंभवान्मूलांतराभावाच्च तदुक्तप्रधानकारणत्वमयुक्तमिति । तन्न । सांख्य-
स्मृतेः श्रुतिवैलक्षण्यान्न तन्मूलत्वमिति त्वदुक्तरीत्यैव प्रपंचस्य ब्रह्मवैलक्षण्यात्तदुपा-
दानस्याप्यनुपपत्तेः स्मृतेः प्रत्यक्षानुमेयश्रुतिमूलत्वाभावेऽपि तदुक्तस्य सालक्षण्यहेतुकानु-
मानस्य व्याप्तिपक्षधर्मतारूपदृढमूलवत्त्वेन प्रपंचसालक्षण्यवतः प्रधानस्यैव तत्कारणत्वौचि-
त्यात् अत एव स्मृतेरनुमानमूलत्वेन मूलांतराभावासिद्धेश्च इत्येवं <quote>‘न विलक्षणत्वादस्ये’</quote>
ति सूत्रांशस्यार्थमभिप्रेत्य पूर्वपक्षमाह—<pratika>सर्वथेति</pratika> । <quote>‘प्राबल्यमागमस्यैव जात्या तेषु त्रिषु
स्मृत’</quote> मिति स्मृतेस्सकलप्रमाणसार्वभौमस्यागमस्य कथमप्रमाणेन तर्केण बाधनमुपपद्यत
इत्याशंकानिराकरणार्थं सर्वथेति विशेषणम् । तर्केण बाधनं नाप्रामाण्यापादनं विवक्षितं
किं तु तदनुसारेण ग्राह्यार्थत्वम् । तत्त्ववश्यमेवाभ्युपगंतव्यम् । <quote>‘यत्तलं दृश्यते व्योम्नि-
खद्योकि हव्यवाडिव । न तलं विद्यते व्योम्नि न खद्योते हुताशनः । तस्मात्प्रत्यक्षदृष्टेऽपि
युक्तमर्थं परीक्षितुम् । परीक्ष्य ज्ञापयन्नर्थान्न धर्मात्परिहीयते’</quote> इति तर्कस्य सर्वप्रमाणानुग्रा-
हकत्वस्मरणात् <quote>‘आर्षं धर्मोपदेशं च वेदशास्त्रानुरोधिना । यस्तर्केणानुसंधत्ते स धर्मं वेद
नेतरः’</quote> । इति विशिष्यागमानुग्राहकत्वस्मरणात् <quote>‘धर्मे प्रमीयमाणे हि वेदेन करणात्मना ।
इतिकर्तव्यताभागमनुमा पूरयिष्यती’</quote> ति वार्तिकोक्तेश्च । अत एव <quote>‘त्रेधा तण्डुलान्विभजे’</quote>
<!-- APPAYYA !-->
न वेति संदेहे भवतीति <pratika>पूर्वपक्षः</pratika> । <pratika>सिद्धान्तस्तु</pratika>,<quote>‘योग/?/श्चित्तवृत्तिनिरोध’</quote>इत्यारभ्य वैदिकाष्टाङ्गयोगप्रतिपादाने तात्पर्यंशा-
लिन्या प्रधानकारणवादिन्या तयापि ब्रह्मकारणवादिश्रुतिसमन्वयस्य न संकोचो युक्त इति ।</p>
<p><pratika>रामानुजमते</pratika>, किं वेदान्तानां योगस्मृत्योपबृंहणं न्याय्यम् उत नेति संशये कृत्स्‍नवेदप्रवर्तनाधिकृतहिरण्यगर्भप्रणी-
तत्वाद्योगस्य ईश्वरसद्भावाभ्युपगमाच्च तया तदुपबृंहणं न्याय्यमिति <pratika>पूर्वपक्षः</pratika> ।</p>
<p><pratika>सिद्धान्तस्तु</pratika>, कपिलस्मृतिवदस्या अपि वेदविरुद्धत्वाविशेषाद्धिरण्यगर्भस्यापि क्षत्रज्ञत्वेन भ्रमप्रमादसंभवाच्च
भ्रान्तिमूलया योगस्मृत्या न तेषामुपबृंहणं न्याय्यमिति ।।</p>
<p><pratika>आनन्दतीर्थमते</pratika> अस्य सूत्रस्य पूर्वाधिकरणशेषत्वेन पूर्वस्मिन्नधिकरणे व्याख्यातत्वान्न पृथक्प्रपञ्चनावकाश इति विज्ञेयम् ।।</p>
<head>इति सूत्रार्थचन्द्रिकायां योगुप्रत्युक्त्यधिकरणम् ।। २ ।।</head>
