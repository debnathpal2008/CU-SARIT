<pb n="119"/>
द्धेश्वरकारणवादमुक्तिहेतुत्वतप्तमुद्राधारणादिधर्मपरत्वादिना विप्रतिषेधात् ।
अतः पाञ्चरात्रमतमसमञ्जसम् ।।
<quote>‘पाञ्चरात्रे च बौद्धे च तथा कालामुखेऽपि च ।
श्रद्धया दीक्षिता यूयं भवत ब्राह्मणाधमाः ।।’</quote>
इत्यादिषु च विशेषेणास्य प्रतिषेधो दृश्यते । अतो विप्रतिषेधात् अप्रमाणं
पाञ्चरात्रं मतम् ।।
ननु <quote>‘पुरुषो वै रुद्रः’</quote> इत्यादिश्रुत्या परमेश्वर एव पुरुषो वासुदेवः, तज्ज्ञानारा-
धनादिकमपि क्रमेण परमेश्वरपदप्राप्तिसाधनमिति श्रूयते । तदाराधनप्रतिपाद-
कस्य पाञ्चरात्रस्याप्रामाण्ये तस्यानाराध्यत्वप्रसङ्ग इति चेत्—न । श्रुतिविरोधात्
पाञ्चरात्रस्याप्रामाण्येऽपि तस्य का हानिः । श्रुतिप्रसिद्धमार्गेण तदाराधनसंभवात् ।
अतो न विरोधः ।। इति पाञ्चरात्राधिकरणम् ।। ९ ।।
<!-- APPAYYA !-->
<quote>‘भविष्यति प्रमाणं वै एतदेवानुशासनम्’</quote> । इति पांचरात्रं प्रस्तुत्य वचनं तत्तु कूर्मपुराणा-
दिगतकलिदोषकीर्तनप्रकरणेषु <quote>‘कुर्वंति चावताराणि ब्राह्मणानां कुलेषु वै । दधीचिशाप-
निर्दग्धा पुरा दक्षाध्वरे द्विजाः । निंदंति च महादेवं तमसाविष्टचेतसः’</quote> । इत्यादिवचनैः
येषां कलौ प्राचुर्यमुक्तं ते सर्वेऽपि वैदिकान्प्रति वस्तुतोऽप्रमाणमपि प्रमाणत्वेन ग्रही-
ष्यंति । तस्मिन्युगे वैदिकमार्गप्रच्युतिप्राचुर्यात् तेऽपि तद्ग्रहीष्यंतीत्येतत्परं न तु बदरफलर-
क्तत्वादिवद्भाविप्रामाण्यपरम् । पूर्वमप्रमाणस्य पश्चात्प्रमाणत्वायोगात् इति न कश्चिद्विरोधः ।
<pratika>श्रुतिविरुद्धेति</pratika> । श्रुतिविरुद्धेश्वरकारणवादः शिवादन्यो वासुदेवः परमकारणमिति
वादः । स तावत्समन्वयाध्यायोदाहृतसकलश्रुतिविप्रतिषिद्धः । तस्य मुक्तिहेतुत्वं <quote>‘यदा चर्म-
वदाकाश’</quote> मित्यादिश्रुतिविप्रतिषिद्धम् । तप्तमुद्राधारणस्य श्रुतिस्मृतिपुराणादिप्रतिषिद्धत्व-
मन्यत्र प्रंपचितमनुसंधेयम् । आदिशब्देन सकलवैदिकदेवतापरित्यागः सकलत्रयीधर्मपरि-
त्यागः इत्यादि पांचरात्रोक्तं श्रुतिविप्रतिषिद्धं गृह्यते । <quote>‘किं भोस्त्रयीधर्मेणासंयुक्त इमं धर्मं
जिज्ञासीत ओं भोः जीज्ञासीते’</quote> त्यादिप्रश्नप्रतिवचनरूपमेकायनशाखागतं श्रुतिवचनं
पांचरात्रोक्तसकलवैदिककर्मपरित्यागे मूलमिति कल्पना त्वेकायनशाखां कल्पयतामेव
शोभते । <quote>‘विप्रतिषेधादि’</quote>ति सूत्रस्य निषेधादित्यर्थमभिप्रेत्य पांचरात्रदीक्षानिषेधोन्नायकं
स्कांदवचनमुदाहरति—<pratika>पांचरात्रे चेति</pratika> । नन्वित्याशंकापरिहारस्यायमभिप्रायः । सत्यं
नारायणः परमेश्वरशक्त्यवस्थाविशेषत्वात् तदनन्यः तदाराधनादिकञ्च क्रमेण परमेश्वर-
प्राप्तिसाधनमिति । तथापि वैदिकानां तदाराधनार्थं पांचरात्रं नादरणीयम् । वैदिकेष्वेव बो-
धायनवैखानसादिसूत्रेषु तत्प्रतिष्ठोत्सवादिप्रपञ्चनादिति ।। <pratika>इति पांञ्चरात्राधिकरणम् ।। ९ ।।</pratika>
इति शिवातिवादिमूर्धन्यशिवदर्शनस्थापनधुरन्धरसकलदेवभूदेवप्रतिष्ठापक-
<pratika>श्रीमच्चिन्नबोम्मभूपालहृदयकमलकुहरविहरमाणश्रीसां</pratika>बशिवप्रेरितस्य
श्रीमद्भरद्वाजकुलजलधिकौस्तुभश्रीविश्वविद्याजि<pratika>श्रीरंगराजाध्व-
रिवरसूनोरप्पय्यदीक्षितस्य कृतौ श्रीकण्ठाचार्यविरचित-
ब्रह्ममीमांसाभाष्यव्याख्यायां शिवार्कमणिदीपि-</pratika>
