<pb n="035"/>
भजन्ते तद्वद्ब्रह्मापि इति व्याख्यातमस्मिन्मते । <quote>‘यथा च प्राणादिः’</quote> इति सूत्रे <quote>‘तथा’</quote> ब्रह्मापि शक्तिव्यापारभेदेन
सदाशिवादिरूपभेदं भजते’ इत्येतन्नास्ति । एवमेव क्वचित्क्वचित्प्रातिस्विकासाधारणमतसिद्धान्तवर्णनप्रक्रियायां परं श्रीकण्ठ-
रामानुजमतयोर्दृश्यते परस्परं वैलक्षण्यम् । परमसिद्धान्ते परमाद्वियत एवानयोस्सालक्षण्यं सर्वेष्वधिकरणेषु ।।</p>
<head>इति रामानुजमते आरम्भणाधिकरणम् ।। ६ ।।</head>
<head>अथ इतरव्यपदेशाधिकरणम् ।। ७ ।।</head>
<p>अस्मिन्नधिकरणे ब्रह्मणो जगत्कारणत्व संभवति वा न वेति संदिह्य <quote>‘अयमात्मा ब्रह्म’</quote> <quote>‘तत्त्वमसि’</quote> इत्यादिसामानाधिकर-
ण्यनिर्देशेन जीवो ब्रह्मेत्यवगमात् हिताकरणादिदोषप्रसक्त्या ब्रह्मणो जगत्कारणत्वानुपपत्तेश्च जगत्कारणत्वं न संभवतीति
पूर्वपक्षमुद्भाव्य <quote>‘अस्मान्मायी सृजते विश्‍वमेतत्’</quote> <quote>‘पृथगात्मानं प्रेरितारं च मत्वा’</quote> इत्यादिभिः प्रत्यगात्मनोऽर्थान्तरभूतं
ब्रह्मेत्यवगमात् ब्रह्मणो जगत्सर्गस्य लीलाप्रयोजनत्वा <quote>‘तत्त्वमसी’</quote> त्यादिसामानाधिकरण्यनिर्देशस्य जीवब्रह्मणोश्शरीर-
शरीरिभावघटिततया तच्छरीरतया जीवप्रकारब्रह्मप्रतिपादनपरत्वात् स्थूलचिदचिद्वस्तुशरीरं ब्रह्म कारणावस्थं सूक्ष्मचि-
दचिद्वस्तुशरीरं ब्रह्म कार्यावस्थमिति कार्यकारणयोस्तयोरनन्यत्वोपपत्तेश्च ब्रह्मणो जगत्कारणत्वं संभवत्येवेति सिद्धान्तितम् ।
<pratika>इतरव्यपदेशात्</pratika>=ब्रह्मणो जीवतया व्यपदेशादिति च व्याख्यातम् । इतरसूत्रार्थवर्णने नास्ति वैलक्षण्यं श्रीकण्ठमतात् ।
एतदधिकरणशरीरानुगुण्येन <quote>‘जीवादर्थान्तरभूतं ब्रह्मे’</quote> ति स्वसिद्धान्तानुगुण्येन च प्रायः श्रीकण्ठमतवदेव व्याख्यातमिति
नास्ति पृथक्प्रपञ्चनावकाश इति ।। <pratika>इति रामानुजमते इतरव्यपदेशाधिकरणम् ।। ७ ।।</pratika></p>
<p>आनन्दतीर्थमते’ यद्यपि रामानुजमतवदेवाधिकरणविभागः । तथापि इतरव्यपदेशाधिकरणे <pratika><quote>‘उपसंहारदर्शना-
न्नेति चेन्न क्षीरवद्धि ।। २५ ।। देवादिवदपि लोके ।। २६ ।। कृत्स्नप्रसक्तिर्निरवयवत्वशब्दकोपो वा
।। २७ ।।’</quote></pratika> इत्येतानि त्रीण्यपि सूत्राण्यन्तर्भवन्तीति मतान्तरेभ्यो विशेषः । अत्र विष्णोः स्वतन्त्रकारणान्तरनिरपेक्षं जग-
त्कर्तृत्वं युक्तं न वेति संदेहः । जगत्सृष्टिः स्वतन्त्रकारणसापेक्षा स्वतंत्राधिष्ठानसापेक्षा कर्त्रतिरिक्तस्वतंत्रकारणापेक्षा
सृष्टित्वात् तथा स्थित्यादिकमपि इत्यादिबहुयुक्तिविरोधान्न युक्तमिति <pratika>पूर्वपक्षः</pratika> । जगत्सृष्ट्यादिषु स्वतंत्रसाधनस्य ब्रह्मा-
नन्यत्वमेव । तद्व‍यतिरेकेण तत्र स्वतंत्रसाधनं नास्तीति यावत् । कुतः । <quote>‘किं स्विदासीदधिष्ठानंमारंभण’</quote> मिति करणाधि-
ष्ठानाद्याक्षेपकश्रुतिवाक्ययुक्तिभ्यः । ब्रह्मातिरिक्तस्वतंत्रसाधनसद्भावे वेदेषु तदुपलब्धिप्रसंगाच्च । अतो विष्णोः साधना-
न्तरनिरपेक्षं कर्तृत्वं युक्तमेवेति <pratika>सिद्धान्तः । सूत्रार्थस्तु</pratika>, <quote>‘अवरस्ये’</quote> त्यग्रेऽभिधानात्स्वतंत्रसाधनस्येति शेषः । स्वतं-
त्रसाधनस्य <pratika>तदनन्यत्वम्</pratika>=ब्रह्माभिन्नत्वं वाच्यम् । कुतः । <pratika>आरंभणशब्दादिभ्यः</pratika>=आरंभणपदोपलक्षितकिंस्विदासी-
दित्यधिष्ठानाद्याक्षेपकवाक्यात् स्वातंत्र्यादियुक्तिभ्यश्चेत्यर्थः <pratika>।। सू ।। भावे चोपलब्धेः ।। १६ ।। भावे च</pratika>=ईश्वरान्य-
स्वतंत्रसाधनस्य सत्त्वे च । <pratika>उपलब्धेः</pratika>=दर्शनस्य प्रसंगात् । अतोऽपि नास्त्यन्यत्स्वतंत्रसाधनमित्यर्थः <pratika>।। सू ।। सत्त्वा-
च्चावरस्य ।। १७ ।।</pratika> चोऽवधारणे । <pratika>अवरस्य</pratika>=अस्वतंत्रसाधनस्य । <pratika>सत्त्वाच्च</pratika>=सत्त्वादेव <quote>‘अद्भ‍यः संभूत’</quote> इति वाक्यं
तत्परं भवतीति न तद्विरोध इत्यर्थः <pratika>।। सू ।। असद्व‍यपदेशान्नेति चेन्न धर्मान्तरेण वाक्यशेषात् ।। १८ ।।
असद्व‍यपदेशात्</pratika>=<quote>‘नासदासी’</quote> दित्यन्यस्यासत्त्ववचनात् अन्यसत्त्वं न युक्तमिति <pratika>चेन्न</pratika> । कुतः । <pratika>धर्मान्तरेण</pratika>=स्वतं-
त्रत्वादिधर्मान्तरेणैवासत्त्वव्यपदेशो न स्वरूपेणेत्यर्थः । कुतो मुख्यार्थत्यागः । <pratika>वाक्यशेषात्</pratika>=<quote>‘तमआसी’</quote> दिति प्रकृत्या-
दिसत्त्वपरवाक्यशेषान्यथानुपपत्त्येत्यर्थः <pratika>।। सू ।। युक्तेश्शब्दान्तराच्च ।। १९ ।। युक्तेः</pratika>=लीलया दण्डमवष्टभ्य गंतुः
पंगुत्वाभाववत्, भगवतोऽपि लीलया स्वाधीनसाधनावलंबनस्य युक्तत्वात् । <pratika>शब्दान्तराच्च</pratika>=<quote>‘शक्तोऽपि भगवान्विष्णु’</quote>
रित्यादिशब्दविशेषाच्च उक्तं युक्तमित्यर्थः <pratika>।। सू ।। पटवच्च ।। २० ।।</pratika> पटसृष्टिवच्च विश्‍वसृष्टिरपि कर्तृभिन्नसाधनान्तरसाध्ये-
त्यर्थः <pratika>।। सू ।। यथा च प्राणादिः ।। २१ ।।</pratika> यथा प्राणदेहेन्द्रियादिकं न स्वतंत्रम् एवं प्रकृत्यादिसाधनान्तरमपीत्यर्थः ।।</p>
<head>इत्यानन्दतीर्थमते आरंभणाधिकरणम् ।। ६ ।।</head>
<head>अथानन्दतीर्थमते इतरव्यपदेशाधिकरणम् ।। ७ ।।</head>
<p><pratika>सू ।। इतरव्यपदेशाद्धिताकरणादिदोषप्रसक्तिः ।। २२ ।।</pratika> अत्राधिकरणे अस्य कर्ता जीवो वेश्‍वरो
वेति संदेहे लोके घटादिकार्येषु जीवस्यैव कर्तृत्वेनानुभवसिद्धत्वाल्लाघवात्तस्यैव समस्तजगत्कर्तृत्वौचित्यात् <quote>‘जीवाद्भवन्ति
भूतानि’</quote> इति श्रुत्यानुकूल्याच्च जीवस्यैव स्वतन्त्रकर्तृत्वान्न विष्णोर्जगत्कर्तृत्वमिति <pratika>पूर्वपक्षः ।</pratika> जीवस्य स्वतन्त्रकर्तृत्वाङ्गी-
कारे तस्य हिताकरणाहितकरणादिदोषप्रसक्त्या न जीवः स्वतन्त्रकर्ता किं तु परमेश्‍वर एवेति <pratika>सिद्धान्तः । सूत्रार्थस्तु,
इतरव्यपदेशात्=इतरस्य</pratika>=जीवकर्तृत्वस्य । <pratika>व्यपदेशात्</pratika>=<quote>‘जीवाद्भवन्ति’</quote> इत्यादिश्रुतावुक्तत्वात् । <quote>‘यदि तर्हि’ इति
शेषः । जीवः स्वतन्त्रकर्ते’</quote> ति यद्युच्यते तर्हि तस्य हिताकरणमहितकरणं चेत्येतद्दोषद्वयं प्रसज्येत । अतो न जीवः
स्वतंत्रकर्तेत्यर्थः ।।</p>
<p><pratika>सू ।। अधिकं तु भेदनिर्देशात् ।। २३ ।।</pratika> तुशब्दो जीवसाम्यव्यावर्तकः । ब्रह्म तु जीवापेक्षया अधिकम् । कुतः।
<pratika>भेदनिर्देशात्</pratika>=श्रोता मंते’ त्यादौ श्रोतृत्वादिरूपविशेषस्योक्तत्वात् इत्यर्थः <pratika>।। सू ।। अश्‍मादिवच्च तदनुपपत्तिः ।।</pratika>
