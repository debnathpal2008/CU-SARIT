<pb n="441"/>
अथ इतरासंश्लेषाधिकरणम् ।। १० ।।
<p><sutra>सू ।। इतरस्याप्येवमसंश्लेषः पाते तु ।। १४ ।।</sutra>
विदुषः पापलेपो न भवतीति निरूपितम् । इह तद्विरोधिपुण्यलेपोऽस्ति न वेति
विचारः । किं प्राप्तम्? विद्याविरोधनः पापस्य क्षयो युक्तः, न तु पुण्यस्य, तस्य
विद्याङ्गत्वेनानुवृत्त्यौचित्यात् ।। इत्येवं प्राप्ते निरूप्यते । विदुषः पुण्यस्यापि मोक्ष-
विरोधित्वेनानिष्टफलत्वसाम्यादश्लेषविनाशौ । विद्यानुगुणस्यारोग्यादिफलस्य</p>
<!-- APPAYYA !-->
<head>अथ इतरासंश्लेषाधिकरणम् ।। १० ।।</head>
<p><pratika>सू॰ ।। इतरस्याप्येवमसंश्लेषः पाते तु ।। १४ ।।</pratika> आतिदेशिकीं सङ्गतिमाह---<pratika>वि-
दुष इति</pratika> । अतिदेशव्यावर्तनीयामधिकाशङ्कां दर्शयति---<pratika>विद्याविरोधिन इति । वि-
द्याङ्गत्वेनेति</pratika> । ननु विद्यानङ्गस्य पुण्यकर्मणो विद्यया नाशाश्लेषौ स्यातामिति चेन्न ।
प्रमाणाभावात् । <quote>‘तद्यथेषीकातूलमग्नौ’</quote> <quote>‘तद्यथा पुष्करपलाश’</quote> इति पूर्वाधिकरणोदाहृत-
श्रुत्योर्विशिष्य पापस्यैव ग्रहणात्तत्र पापशब्दो मुमुक्षुं प्रत्यनिष्टफलत्वाविशेषात्पुण्यमप्युप-
लक्षयतीति चेत् अश्लेषवाक्ये तावत्तदुपलक्षणता नोपपद्यते विषयाभावात् कस्य पुण्य-
स्योपलक्षणीयता वाच्या । न तावद्विद्याङ्गस्य नित्यस्य । तस्य विद्यार्थमाश्रमपरिपालनार्थं
चावश्यानुष्ठेयत्वात् । नापि शरीरधारणाद्युपयुक्तस्य दृष्ट्यारोग्यादि मुमुक्ष्वपेक्षितफलकस्य
काम्यस्य विद्यानुष्ठानसिद्ध‍यर्थं विद्याङ्गकर्मवदेव तेनाप्यनुष्ठेयत्वात् । नापि तदनपेक्षितफ-
लकस्य काम्यस्य ऐहिकामुष्मिकफलविरक्तस्य मुमुक्षोर्बुद्धिपूर्वं तत्र प्रवृत्त्यसंभवात् । वास-
नाबलादबुद्धिपूर्वं तत्र प्रवृत्तिस्संभवतीति चेन्न । फलकामनयानुष्ठितस्यैव काम्यस्य फल-
पर्यवसायित्वेनाबुद्धिपूर्वानुष्ठानतः श्लेषाप्रसक्तेः । तस्मादश्लेषवाक्ये पापशब्दस्य पापमा-
त्रपरत्वात् विनाशवाक्येऽपि तथात्वमेव युक्तम् । ननु <quote>‘तत्सुकृतदुष्कृते विधूनुते न सुकृतं
न दुष्कृतं सर्वे पाप्मानोऽतो निवर्तन्ते’</quote> इति विदुषः पापवत्पुण्यस्यापि विनाशः श्रूयते
इति चेत् तयोर्वाक्ययोर्देहवियोगानन्तरभाविपुण्यपापविनाशविषयत्वेन जीवतस्तत्साक्षा-
त्कारोदयसमये पापविनाशवत्पुण्यविनाशे प्रमाणाभावादिति भावः । अनिष्टफलत्वसा-
म्यादित्युपलक्षणम् । पापवत्पुण्यस्यापि पाशान्तर्गततया जीवज्ञानशक्त्याच्छादकत्वेन
व्रह्मसाक्षात्कारकाले पुण्याभावस्याप्यपेक्षितत्वादित्यपि द्रष्टव्यम् । अत एवा<quote>‘पापकाशि-
नी’</quote>त्यत्र पापग्रहणं पुण्यस्याप्युपलक्षणमित्युक्तं भाष्ये । न चाश्लेषवचनस्य विषयाभावः ।
यस्य विद्याप्रतिबन्धकानि दुरितान्यल्पानि तन्निवृत्त्यर्थत्वेनानुष्ठितानि कर्माण्यधिकानि
तस्य प्रारब्धसमाप्तिप्रतिबन्धकविघ्नाधिकसङ्ख्यानि मङ्गलानीव कानिचिदनुपयुक्तान्यव-
शिष्यन्ते । उपासकस्य वीतरागत्वेऽपि भ्रमात्तदभ्युदयेच्छया पुत्रादिभिरनुष्ठितानि तटा-
कप्रतिष्ठादीनि संभाव्यन्ते । एवंभूतानि कर्माण्यश्लेषवचनस्य विषया भविष्यन्तीति
भावः । एवमश्लेषविषयासंभवशङ्कामूलपूर्वपक्षनिराकरणार्थत्वमधिकरणस्य द्योतयितुमेव
विशिष्याश्लेषग्रहणं कृतम् । <quote>‘पातेत्वि’</quote>ति सूत्रांशं व्याचष्टे---<pratika>विद्यानुगुणस्येति</pratika> । आरो-
ग्यबलादिफलानां विद्यार्थं यावच्छरीरधारणमपेक्षितत्वेन विद्याविनाश्यत्वाभावादिति
भावः । तुरवधारणे । शरीरपात एव लय इत्यर्थः । नन्वारोग्याद्यर्थतया विद्याप्रतिब-
न्धकदुरितनिवर्तकतया चानुष्ठितं विद्यापेक्षितं यत्पुण्यं कर्म तस्य श्लेषोऽस्त्येवेति पुण्या-
