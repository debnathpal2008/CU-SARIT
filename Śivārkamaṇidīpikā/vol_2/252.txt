<pb n="252"/>
कयोस्सर्वांशेन समत्वं शक्यते शक्रेणापि वक्तुम् । तत्वे तदुच्छेदादिति भावः ।</p>
<p>किंच्च । आगमैकसमधिगम्येऽर्थे न पर्यनुयोग इत्याह---<pratika>सू ।। दर्शनाच्च ।। २१ ।।</pratika> परस्य ब्रह्मणो देहान्तरानुप्रवेशस्य
प्रतिबिंबभावरूपस्य <quote>‘पुरश्चक्रे द्विषदः पुरश्चक्रे चतुष्पदः । पुरः स पक्षी भूत्वा पुरः पुरुष आविशत्’</quote> इत्यादिश्रुतौ दर्शनात् ।
अतो निर्विशेषमेव चैतन्यैकरसं ब्रह्मेति सिद्धम् ।।</p>
<p><pratika>श्रीकण्ठमते</pratika> तथा <pratika>रामानुजमते</pratika> च पूर्वेष्वधिकरणेषु त्वंपदार्थस्य जीवस्य स्वरूपधर्मगत्यागत्यवस्थाविशेषनिरूपणं
कृतम् । अतः परं तत्पदार्थस्य परमेश्वरस्य स्वरूपधर्मादिकं निरूप्यते—<pratika>सू ।। न स्थानतोऽपि परस्योभयलिंगं सर्वत्र हि
।। ११ ।।</pratika> अत्र किं जीवस्येव तदन्तर्यामिणः परस्य ब्रह्मणोऽपि जागरादिप्रयुक्तदोषास्संभवन्ति उत नेति <pratika>संशयः</pratika> । <quote>‘यः
पृथिव्यां तिष्ठन्’</quote> इत्यादिना सर्वास्ववस्थास्ववस्थितिवचनात्तत्तद्दोषकलङ्काः प्रसज्यन्त एवेति <pratika>पूर्वपक्षः । सिद्धान्तस्तु,
न स्थानतोऽपि परस्य</pratika>=पृथिव्यादिष्वन्तर्यामितयावस्थितस्यापि परस्य ब्रह्मणस्तत्रतत्रावस्थानेन जीवस्येव ये दोषा
उक्तास्ते न संभवन्तीत्यर्थः । कुतः । <pratika>उभयलिंगं सर्वत्र हि</pratika>=हिर्हेतौ । यतस्सर्वत्र श्रुतिस्मृतिषु निरस्तनिखिलदोषत्व-
समस्तकल्याणगुणात्मकत्वरूपोभयलिंगमुभयलक्षणं परं ब्रह्मावगतम् <pratika>।। सू॰ ।। भेदादिति चेन्न प्रत्येकमतद्वचनात्
।। १२ ।।</pratika> यथा जीवस्य स्वतोऽपहतपाप्मत्वादिगुणकस्यापि देवादिशरीरसंबन्धितयावस्थानभेदादुक्तदोषसंबन्धित्वमेवं पर-
स्यापि <quote>‘यस्य पृथिवी शरीर’</quote> मिति शरीरसंबन्धित्वावस्थाभेदात्ते दोषाः स्युरिति चेन्न । <pratika>प्रत्येकं</pratika>=प्रतिपर्यायम् । <pratika>अतद्व-
चनात्</pratika>=दोषासंबन्धित्ववचनात् । <quote>‘यस्य पृथिवी शरीर’</quote> मित्यादिषु <quote>‘स त आत्मान्तर्याम्यमृत’</quote> इत्यन्तर्यामिणो निर्दोष-
त्वमुच्यते । जीवस्य तु पराभिध्यानात्स्वरूपं तिरोहितमित्युक्तम् । अतश्शरीरसंबन्धित्वेऽपि परस्यैते न दोषाः ।।</p>
<p><pratika>सू॰ ।। अपि चैवमेके ।। १३ ।।</pratika> अपिच यदिदं जीवपरयोरेकस्मिन्शरीरे शरीरित्वेनावस्थितयोर्दोषसंबन्धित्वं तद्विपरी-
तत्वं चोक्तमेवमेके शाखिनः <quote>‘द्वा सुपर्णा सयुजा सखाया’</quote> वित्यादिना स्वशब्देनाधीयते । अतो न जीववदीश्‍वरे दोषप्रसंगः ।।</p>
<p>जीवेश्‍वरयोश्शरीरस्थितिसाम्येऽपि स्थितिवैषम्यमाह---<pratika>सू॰ ।। अरूपवदेव हि तत्प्रधानत्वात् ।। १४ ।।</pratika> मनु-
ष्यादिशरीरेषु शरीरित्वेऽप्यरूपवदेव हि तत्परं ब्रह्म वर्तते । कुतः । <pratika>प्रधानत्वात्</pratika>=नामरूपनिर्वाहकत्वात् । जीवस्य
नामरूपभाक्त्वेन कर्मफलाशनं निर्वोढुं परस्य तत्तच्छरीरे शरीरित्वेनावस्थानम् । जीवस्य तु कर्मफलभोगार्थं हि शरीरे
स्थितिः । अत उभयोर्वैषम्यं सिद्धम् ।।</p>
<p>ननु <quote>‘सत्यं ज्ञानमनन्तं ब्रह्मे’</quote> ति प्रकाशैकस्वरूपता ब्रह्मण उच्यते कथमुभयलिंगमित्यत आह---<pratika>सू॰ ।। प्रकाशव-
च्चावैयर्थ्यात् ।। १५ ।।</pratika> यथा <quote>‘सत्यं ज्ञान’</quote>मिति वाक्यावैयर्थ्यात्प्रकाशो ब्रह्मणः स्वरूपमित्यवगम्यते तथा <quote>‘यस्सर्वज्ञस्सर्व-
वित्’</quote> <quote>‘परास्य शक्तिर्विविधैव श्रूयते’</quote> इत्यादिवाक्यावैयर्थ्यात्कल्याणगुणाकरत्वं च ब्रह्मणः स्वरूपमित्यवगम्यते । अत
उभयलिंगमेव ।।</p>
<p><pratika>सू॰ ।। आह च तन्मात्रम् ।। १६ ।।</pratika> <quote>‘सत्यं ज्ञान’</quote> मिति वाक्यं ब्रह्मज्ञानस्वरूपमित्येतावन्मात्रमाह न पुनः कल्पा-
णगुणाकरत्वं निषेधति ।।</p>
<p><pratika>सू॰ ।। दशर्यति चाथो अपि स्मर्यते ।। १७ ।। दर्शयति च</pratika> श्रुतिर्भगवती हेयगुणराहित्येन कल्याणगुणसाहि-
त्येन चोभयलिंगं ब्रह्मेति इत्येवं रीत्या ब्रह्मण उभयलिंगत्वे श्रुतिस्मृतिप्रमाणोपन्यासकत्वेन सूत्रार्थवर्णनमविशिष्टमेवानयो-
र्मयतोः । श्रुतिस्मृत्युदाहरणप्रक्रिया परं भिद्यते । <pratika>श्रीकण्ठमते</pratika> <quote>‘आकाशशरीरं ब्रह्म सत्यात्म प्राणारामं मनआनन्दम्’</quote>
इत्यादिकं श्रुतिवाक्यं <quote>‘अनादिमलसंश्‍लेषप्रागभावाद्विशेषतः’</quote> इत्यादिस्मृतिवाक्यं चोदाहृत्य शिवशब्दवाच्यं ब्रह्मोभयलिंग-
मिति निरूपितम् । <pratika>रामानुजमते</pratika> तु <quote>‘निष्कलं निष्क्रियं शान्त’</quote> मित्यादिश्रुतिवाक्यं <quote>‘यो मामजमनादिं च वेत्ति लोक-
महेश्वर’</quote> मितिस्मृतिवचनं चोदाहृतमिति च परस्परं विशेषः <pratika>।। सू॰ ।। अत एव चोपमा सूर्यकादिवत् ।। १८ ।।
अत एव च</pratika>=यतो ब्रह्मणो निरस्तनिखिलदोषत्वेन कल्याणगुणाकरत्वेन चोभयलिंगत्वात्पृथिव्यादिस्थानतोऽपि नास्ति
तत्प्रयुक्तदोषगन्धः । अत एव शास्त्रेषु जलसूर्यकाद्युपमा स्वीक्रियते <quote>‘आकाशमेकं हि यदा घटादिषु पृथग्भवेत् । तथात्मै-
कोऽप्यनेकस्थो जलाधारेष्विवांशुमा’</quote> नित्यादिषु ।।</p>
<p>अत्राशंकते---<pratika>सू॰ ।। अंबुवदग्रहणात्तु न तथात्वम् ।। १९ ।।</pratika> तुशब्दश्चोद्यं द्योतयति । <pratika>अंबुवदग्रहणात्</pratika>=अंबुनीवा-
ग्रहणादित्यर्थः । यथा अंबुनि सूर्यस्तत्रानवस्थित एव भ्रान्त्या तत्र स्थित इव गृह्यते न तथा परमात्मा पृथिव्यादौ
गृह्यते । <quote>‘यः पृथिव्यां तिष्ठन्पृथिव्या अन्तर’</quote> इति परमार्थतः स्थितो गृह्यते । अतो <pratika>न तथात्वम्</pratika>=न सूर्यस्येव तत्प्रयुक्त-
दोषगन्धाभावः परमात्मनः परमार्थतः स्थितत्वादिति ।।</p>
<p>परिहरति—<pratika>सू॰ ।। वृद्धिह्रासभाक्त्वमन्तर्भावादुभयसामञ्जस्यादेवं दर्शनाच्च ।। २० ।।</pratika> पृथिव्यादिषु
विषमेषु स्थानेषु स्थितस्यापि परमात्मनस्त<pratika>दन्तर्भावात्</pratika>=तत्रावस्थानतः तत्प्रयुक्तवृद्धिह्रासभाक्त्वं <quote>‘जलाधारेष्विवांशुमा’</quote>
निति दृष्टान्तेन निवर्त्यते । कुतोऽवगतमिति चेत् <pratika>उभयसामञ्जस्यादेवम्</pratika>=उभयदृष्टान्तोपादानसामर्थ्यादेवमवगम्यत
इत्यर्थः । <quote>‘आकाशमेकं हि यथा घटादिषु पृथग्भवे’</quote> दिति घटादिषु विषमेष्ववस्थितमाकाशं <quote>‘जलाधारेष्विवांशुमा’</quote> निति
