<pb n="461"/>
सिद्धान्तस्तु । ब्रह्मण्युपादानेऽपि न स्वरूपलयः । किंतु अविभागमात्रम्, <quote>‘वाङ्म-
नसि संपद्यत’</quote> इति स्म्पत्तिवचनस्यैकस्यार्थान्तरपरत्वे प्रमाणाभावात् । अतो
मनःप्रभृतिवत् वृत्तिलय एवेति वदति ।।
<sutra>सू ।। अविभागो वचनात् ।। १५ ।।</sutra>
संपत्तिवचनादविभागमात्रं ब्रह्मणि भूतानामिति युक्तमेव ।।
इति परसंपत्त्यधिकरणम् ।। ६ ।।
<!-- APPAYYA !-->
र्थ्याच्चेति । <pratika>अविभागमात्रमिति</pratika> । सुप्तिप्रलययोरिव व्यापारोपरमेण सूक्ष्मरूपतयावस्था-
नमविभागः । <pratika>प्रमाणाभावादिति</pratika> । एकस्य पदस्य श्रवणेऽनुषङ्गेऽप्यैकार्थ्यमौत्सर्गिकम् ।
सूत्रेषु पदान्तरसमभिव्याहाराद्यवगमितवत्क्रमविवक्षारूपेण बलवता प्रमाणेनापोद्यते । न चेह
तथा किञ्चित्प्रमाणमस्ति । न चोपादानलयः स्वरूपलय एवेति नियमस्तत्र प्रमाणम् । सुषु-
प्तिप्रलययोर्जीवस्य ब्रह्मणि लये व्यभिचारेणानियमासिद्धेः । न च <quote>‘तेजः । परस्यां देव-
ताया’</quote>मिति वाक्यवैयर्थ्यप्रसङ्गोऽत्र प्रमाणम् । वागाद्युत्क्रमणक्लेशापनयाय कञ्चित्कालं
सुषुप्ताविव ब्रह्मसम्पत्तेर्विश्रान्त्यर्थत्वेन तस्य सफलत्वात् विश्रान्तेश्चोत्क्रमणक्लेशप्रयुक्तहृदय-
क्षोभशमनेन निष्क्रमणार्थनाडीविशेषविवेचनोपयुक्तत्वेन सफलत्वाद्ब्रह्मणि हृदयाकाशरूपे
सम्पत्तिरिह विवक्षिता । <quote>‘स एतास्तेजोमात्रास्समभ्याददानो हृदयमेवान्ववक्रामती’</quote>ति श्रु-
त्यन्तरात् प्रत्युत बाधकमेव प्रमाणमस्ति जीवांशे सम्पद्यत इति क्रियायाः वैरूप्यापत्ति-
रूपम् । न च जीवस्य स्वरूपतः कार्यत्वमभ्युपगन्तुं युक्तम् । तथा सति मोक्षस्यात्मना-
शत्वेनापुरुषार्थत्वापत्तेः । तथा मुक्तिफलकपरब्रह्मविद्याप्रकरणेष्वर्चिरादिगतिश्रवणमपि
बाधकं प्रमाणमिति । एवमाचार्यः स्वयमेव सिद्धान्तं प्रदर्श्य तस्मिन्नर्थे सूत्रमवतारयति
<pratika>सू॰ ।। अविभागो वचनात् ।। १५ ।। भूतानामिति</pratika> । भूतग्रहणं वागादिमनःप्रा-
णजीवानामप्युपलक्षणम् ।।</p>
<head>इति परसम्पत्त्यधिकरणम् ।। ६ ।।</head>
<!-- APPAYYA !-->
<head>नयमणिमालायाम्</head>
<head>अत परसम्पत्त्यधिकरणम् ।। ६ ।।</head>
<sutra>सू॰ ।। तानि परे तथा ह्याह ।। १४ ।। अविभागो वचनात् ।। १५ ।।</sutra>
<lg><l>भूतानां ब्रह्मणि यो लयस्सतु स्यात्स्वरूपलयः । सर्वोपादानेऽस्मिन्नुक्तानुपपत्त्यभावेन ।। ३६५ ।।</l></lg>
<lg><l>नैवं प्राकृतलयवत्पुनश्च दृष्टेरनुक्तत्वात् । वृत्तिलयस्तु तदर्थकसम्पद्यनुषङ्गतो भवेदेषः ।। ३६६ ।।</l></lg>
<head>इति परसम्पत्त्यधिकरणम् ।। ६ ।।</head>
