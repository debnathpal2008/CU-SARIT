<pb n="277"/>
<head>नयमणिमालायम्</head>
<head>अथ फलाधिकरणम् ।। ९ ।।</head>
<sutra>सू ।। फलमत उपपत्तेः ।। ३७ ।। श्रुतत्वाच्च ।। ३८ ।। धर्मं जैमिनिरत एव ।। ३९ ।। पूर्वं तु बादरा-
यणो हेतुव्यपदेशात् ।। ४० ।।</sutra>
<lg><l>कर्मण एवास्तु फलं किंचिद्वारा कृषिन्यायात् । मैवं कर्माराध्यः श्रुतः शिवस्तत्फलप्रदातानः ।। २०० ।।</l></lg>
<head>इति फलाधिकरणम् ।। ९ ।।</head>
<p>इति श्रीमदप्पय्यदीक्षितकृतौ चतुर्मतसारसंग्रहे नयमणिमालाख्ये
तृतीयपरिच्छेदे तृतीयस्याध्यायस्य द्वितीयः पादः ।। ३ ।। २ ।।</p>
<head>सूत्रार्थचन्द्रिकायाम्</head>
<head>अथ फलाधिकरणम् ।। ८ ।।</head>
<sutra>सू ।। फलमत उपपत्तेः ।। ३८ ।। श्रुतत्वाच्च ।। ३९ ।। धर्मं जैमिनिरत एव ।। ४० ।। पूर्वं तु बादरायणो
हेतुव्यपदेशात् ।। ४१ ।।</sutra>
<p><pratika>भगवत्पादमते</pratika>, ननु ब्रह्मातिरिक्तस्य वस्तुनो निषेधे ब्रह्मणो निर्विशेषत्वेन फलदातृत्वं न स्यादित्याक्षेपसंगत्येदमाह---
<pratika>सू ।। फलमत उपपत्तेः ।। ३८ ।।</pratika> अत्र किं सर्वस्य जन्तोः कर्मण एव फलं भवति उतेश्वरादिति <pratika>संदेहः</pratika> । कर्मण
इति <pratika>पूर्वपक्षः । सिद्धान्तस्तु, अतः</pratika>=अस्मात्परमेश्वरात् फलं सर्वस्य जन्तोर्भवितुमर्हति । कुतः । <pratika>उपपत्तेः</pratika>=क्षणि-
कात्कर्मणः फलासंभवेनेश्वरस्यैव फलदातृत्वोपपत्तेरित्यर्थः ।।</p>
<p><pratika>सू ।। श्रुतत्वाच्च ।। ३९ ।।</pratika> <quote>‘स वा एष महानज आत्मान्नादो वसुदान’</quote> इति ईश्वरे फलहेतुत्वस्य श्रुतत्वाच्चेश्वरः
फलदातेत्यर्थः ।।</p>
<p>शङ्कते—<pratika>सू ।। धर्मं जैमिनिरत एव ।। ४० ।।</pratika> यतः श्रुत्युपपत्तिभ्यामीश्वरं फलदातारं मन्यते सिद्धान्ती, <pratika>अत एव</pratika>=
श्रुत्युपपत्तिभ्याम् । धर्मं फलदातारं जैमिनिराचार्यो मन्यते । तथा हि—<quote>‘स्वर्गकामो यजेत’</quote> इति विधिविषयस्य यागस्य
स्वर्गसाधनत्वं श्रुतम् । तन्निर्वाहाय श्रुतिप्रामाण्यादपूर्वाख्यो व्यापारो यागस्योत्तरावस्थारूपः कल्पनीय इति यागादिधर्म
एव फलदाता, ईश्वरस्य सर्वसाधारणस्य विचित्रफलदातृत्वानुपपत्तेरिति ।।</p>
<p>समाधत्ते <pratika>सूपूर्वं तु बादरायणो हेतुव्यपदेशात् ।। ४१ ।।</pratika> तुरुक्तशंकानिरासार्थः । <pratika>पूर्वं</pratika>=पूर्वोक्तमीश्वरं फलदातारं
बादरायणस्त्वाचार्यो मन्यते । कर्म अपूर्वं वा स्वस्वरूपस्वविनियोगसाक्षात्कारवदधिष्ठितं भवितुमर्हति अचेतनत्वान्मृदादिव-
दित्यनुमानेन संभावितेऽर्थे श्रुतिस्मृती प्रमाणयति <pratika>हेतुव्यपदेशात्</pratika>---<quote>‘एष ह्येव साधु कर्म कारयति’</quote> अन्नादो वसुदान’
इति श्रुत्यां <quote>‘लभते च ततः कामान्मयैव विहितान्हितान्’</quote> इत्यादिस्मृत्या च ईश्वरस्य धर्माधर्मयोस्तत्फले च हेतुत्वेन व्यपदे-
शादित्यतस्तत्तत्कर्मसापेक्षादीश्वरादेव सर्वेषां फलसिद्धिः । तदेवमधिकरणचतुष्टयेन निर्विशेषः स्वप्रकाशो निषेधाविषयोऽद्वि-
तीयः शाखाचन्द्रन्यायेन कर्मफलदातृत्वेनोपलक्षितस्तत्पदार्थः परमात्मा शोधित इति तत्त्वंपदार्थौ शोधिताविति स्थितम् ।।
अस्मि<pratika>न्मते</pratika> अत्र <pratika>पादे अधिकरणान्यष्टौ</pratika> । सूत्राणि तु <pratika>एकचत्वारिंशत्</pratika> ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च <pratika>पूर्वपक्षसिद्धान्तादिकं</pratika> प्रमेयजातमविशिष्टम् । उपपादनप्रकारवैलक्षण्यात्सूत्रा-
र्थवर्णने परमस्ति वैलक्षण्यमिति तदेवात्र निरूप्यते । <pratika>श्रीकण्ठमते—सू ।। फलमत उपपत्तेः ।। ३७ ।। अतः</pratika>=परमेश्वरा-
देवाराधितात् । <pratika>फलम्</pratika>=सर्वेषां कर्मफलसिद्धिः । <pratika>उपपत्तेः</pratika>=सेवितराजादिवदुपासितात्परमेश्वरादुपासकानां फलसिद्धयु-
पपत्तेः ।। <pratika>रामानुजमते च</pratika> क्षणविध्वंसिनः कर्मणःकालान्तरभाविफलप्रदानाशक्तत्वात्सर्वज्ञस्य सर्वशक्तेश्च परमेश्वरस्य
तदुपपत्तेश्चेत्यर्थः ।।</p>
<p><pratika>सू ।। श्रुतत्वाच्च ।। ३८ ।।</pratika> <quote>‘गाधपतिं मेधपति’</quote> मित्यादिश्रुतिषु परमेश्वरस्य सर्वकर्माधिपत्यस्य तत्फलदातृत्वस्य च-
श्रुतत्वाच्चेत्यर्थः । <pratika>रामानुजमते तु</pratika>, <quote>‘स वा एष महानज आत्मान्नादो वसुदानः’</quote> <quote>‘एष ह्येवानन्दयाति’</quote> इति भोगापवर्ग-
रूपं फलमयमेव ददातीति श्रुतत्वाच्चेत्यर्थः ।।</p>
<p><pratika>सू ।। धर्मं जैमिनिरत एव ।। ३९ ।।</pratika> उभयत्राप्यविशिष्टम् ।</p>
<p><pratika>सू ।। पूर्वं तु बादरायणो हेतुव्यपदेशात् ।। ४० ।।</pratika> पूर्वोक्तं परमेश्वरस्यैव फलदातृत्वं भगवान्वादरायणो
मन्यते । <quote>‘स एवैनं भूतिं गमयती’</quote> त्यादिश्रुतिषु वा/?/य्वाद्यात्मनावस्थितस्यैव परमेश्वरस्य कर्मविधिष्वेव फलहेतुत्वव्यपदेशात् ।
<pratika>रामानुजमतेऽ</pratika>प्यविशिष्टम् ।। अनयोर्मतयो<pratika>र्नवाधिकरणानि</pratika> सूत्राणि <pratika>चत्वारिंशत्</pratika> ।।</p>
<head>इति श्रीकण्ठरामानुजमतयोः फलाधिकरणम् ।। ९ ।।</head>
