<pb n="005"/>
<head>अथ सूत्रार्थचन्द्रिकायां द्वितीयोऽध्यायः ।</head>
<head>अथ स्मृत्यधिकरणम् ।। १ ।।</head>
<lg><l>सर्वेशे यत्र सर्वात्मनि परमशिवे सर्वशक्ते सहांबे
सर्वासां वेदवाचमनुगुणबहलस्मृत्युपष्टंभभाजाम् ।</l>
<l>ऐदंपर्येण निष्ठा लसति सुघटिता तद्विरोधापनुत्त्या
निर्बाधा शाणलीढा मणिरिव स विभुश्शोधयेन्मे मनीषाम् ।।</l></lg>
<sutra>सू ।। स्मृत्यनवकाशदोषप्रसंग इति चेन्नान्यस्मृत्यनवकाशदोषप्रसंगात् ।।१।। इतरेषां चानुपलब्धेः ।।२।।</sutra>
<p><pratika>भगवत्पादमते</pratika>, प्रथमाध्यायेऽभिहितस्य जगत्कारणे सर्वज्ञे जिज्ञास्येऽद्वितीये परस्मिन्ब्रह्मणि सर्वेषां वेदान्तानां
समन्वयस्य स्मृत्यादिविरोधपरिहारोऽनेन क्रियत इत्यनयोरध्याययोर्विषयविषयिभावसंगतिः । पूर्वमतिदेशाधिकरणे
प्रधानवदण्वादीनामप्यशब्दत्वमभ्यधायि । अधुना प्रधानस्य स्मृतिरूपशब्दवत्त्वमाक्षिप्य परिहरति—<pratika>सू ।। स्मृत्यन-
वकाशदोषप्रसंग इत्यादि</pratika> । उक्तसमन्वयः सांख्यस्मृत्या विरुध्यते उत नेति संदेहः । महर्षिप्रणीतप्रधानकारण-
वादिस्मृतीनामनवकाशरूपदोषप्रसंगात्समन्वयो विरुध्यत इति तदगुणतयैव श्रुतिसमन्वयो नेय इति <pratika>पूर्वपक्षः</pratika> ।
चेतनकारणत्ववादिनीनामन्यासां स्मृतिनामनवकाशरूपदोषप्रसंगात्, स्मृतिद्वयविरोधे श्रुत्यविरुद्धस्मृतेरेव प्राबल्याच्च,
श्रुतिविरुद्धाप्रमाणसांख्यस्मृत्या उक्तसमन्वयो न कदापि विरुध्येतेति <pratika>सिद्धान्तः</pratika> । इतश्च सांख्यस्मृतेरनवकाशो न
दोष इत्याह---<pratika>सू ।। इतरेषां चानुपलब्धेः ।। २ ।। इतरेषाम्</pratika>=सांख्यस्मृतिप्रसिद्धानामन्येषां महदादितत्वानाम् ।
<pratika>अनुपलब्धेः</pratika>=लोके वेदे चानुपलभ्यमानत्वाच्च सांख्यस्मृतेरप्रमाण्यान्न तस्या अनवकाशो दोष इत्यतस्तदेकदेशप्रधान-
स्मृतेरप्रामाण्यमिति सिद्धम् ।।</p>
<p><pratika>श्रीकण्ठमते</pratika>, संदेहपूर्वपक्षसिद्धान्तादिकं प्रायः समानमेव । द्वितीयसूत्रार्थवर्णनप्रक्रिया परं भिद्यते । तथा हि—पूर्वो-
क्तसमन्वयस्य सांख्यस्मृत्या संकोचोऽस्ति वा न वेति संदिह्य धर्मेण सावकाशाद्वेदादनवकाशायास्सांख्यस्मृतेः प्रबलतया
तया वेदस्य संकोचो युक्त इति पूर्वपक्षं कृत्वा वेदाविरोधिनीनामन्यासां मन्वादिस्मृतिनामनवकाशदोषप्रसंगात्प्रत्यक्षश्रुति-
सिद्धब्रह्मकारणवादिन्या स्मृत्या अनुमेयश्रुतिमूलायास्सांख्यस्मृतेरेव बाधो युक्त इति सिद्धान्तं चाभिधाय द्वितीयसूत्रार्थः
परमन्यथा वर्णितः । इतरेषां मन्वादीनां स्मृतिषु कपिलदृष्टस्य प्रधानकारणत्वादेरनुपलब्धेः प्रधानस्मृतिरप्रामाणिकीत्यतः
कपिलस्मृत्योक्तसमन्वयस्य नास्ति संकोच इति ।।</p>
<p><pratika>रामानुजमते</pratika>, श्रीकण्ठमतान्न वैलक्षण्यमिति न पृथक्प्रतन्यते ।</p>
<p><pratika>आनन्दतीर्थमते</pratika>, अस्मिन्नध्याये प्रथमाध्यायप्रतिपादितसमन्वयस्य युक्तिसमयश्रुतिसयुक्तिकश्रुत्यवलंबनं विरोध-
चतुष्टयं क्रमात्पादचतुष्टयेन परिहरिष्यते । तत्र जगदेककारणे निखिलगुणपरिपूर्णे नारायणे प्रतिपादितस्समन्वयो न
सिध्यति । शैवकापिलहैरण्यगर्भादिस्मृतीनां शिवादिप्रणीतानां निरवकाशत्वेन तद्विरोधिनीनामपौरुषेयतया घुणाक्षरकल्पानां
श्रुतीनामेवान्यतानेयत्वेन निरवकाशप्रबलतरस्मृतिविरोधेन श्रुत्यप्रामाण्यदोषप्रसंगात् । इति <pratika>पूर्वः पक्षः । सिद्धान्तस्तु</pratika>,
प्रसिद्धतरसामर्थ्यविष्ण्वादिप्रणीतानां पाञ्चरात्रादिस्मृतीनां श्रुतिसंवादितयात्यन्ताप्तिमूलत्वेन प्रबलत्वात्तत्सहकृतानां श्रुति-
गिरामपि प्राबल्यात् पाशुपतादिभ्योऽन्यासां पाञ्चरात्रादिस्मृतीनां रुद्रादिजगत्कर्तृत्वादावनवकाशत्वात् तद्विरुद्धशैवादिस्मृ-
तीनामेवाप्रामाण्याख्यदोषेण प्रकर्षेण संबन्धाभ्युपगमाच्च तद्विरोधस्याकिंचित्करत्वेन पूर्वोक्तस्समन्वयो निर्बाध इति । सूत्रमपि
व्याख्यातम् ।।</p>
<p><pratika>सू ।। इतरेषां चानुपलब्धेः ।। २ ।।</pratika> अनुपलब्धेरित्यावर्तते । चशब्दः किंचित्फलोपलब्ध्यङ्गीकारसूचकः । <pratika>अनुप-
लब्धेः</pratika> । न विद्यते उपलब्धिर्यस्यासावनुपलब्धिस्तस्मात्प्रत्यक्षायोग्यात्पदार्थात् । <pratika>इतरेषां</pratika>=भिन्नानां प्रत्यक्षयोग्यानां पा-
शुपताद्युक्तफलानामनिष्टानां च तदुक्तक्रियानुष्ठानपरित्यागयोः कृतयोरपि । <pratika>अनुपलब्धेः</pratika>=प्रत्यक्षतोऽदर्शनात् तासामेवा-
प्रामाण्यं युक्तमित्यर्थः ।।</p>
<p><pratika>सू ।। एतेन योगः प्रत्युक्तः ।। ३ ।। एतेन</pratika>—फलादर्शनलक्षणपूर्वोक्तहेतुनैव । <pratika>योगः</pratika>=भोगशास्त्रम् । <pratika>प्रत्युक्तः</pratika>—निर-
स्तमित्यर्थः । अस्मिन्मते इदं सूत्रं नाधिकरणान्तरमिति विशेषः ।।</p>
<head>इति सूत्रार्थचन्द्रिकायां स्मृत्यधिकरणम् ।। १ ।।</head>
