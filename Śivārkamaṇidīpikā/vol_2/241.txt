<pb n="241"/>
इति प्राप्ते ब्रूमः—सता संपन्नोऽपि सुप्त एव प्रतिबुद्ध उत्तिष्ठति, ज्ञानवैधुर्येण
कृतस्य कर्मणस्तेनानुभाव्यत्वात्, पूर्वानुभूतप्रत्यभिज्ञानाच्च, <quote>‘त इह व्याघ्रो वा
सिंहो वा वृको वा वराहो वा कीटो वा पतङ्गो वा दंशो वा मशको वा यद्य-
द्भवन्ति तदाभवन्ति’</quote> इति तद्भावश्रुतेश्च, मोक्षोपायविधिवाक्यानर्थक्यप्रस-
ङ्गाच्च । <quote>‘सत आगम्य न विदुः’</quote> इति संपन्नस्य ब्रह्मानन्दज्ञानाभावोक्तेर्मुक्ताविव
न तल्लयः । अतः सुप्त एव पुनः समुत्तिष्ठतीति युक्तम् ।।</p>
<head>इति कर्मानुस्मृत्यधिकरणम् ।। ३ ।।</head>
<!-- APPAYYA !-->
<p>शात्प्रबोध इति यदुक्तं तन्नोपपद्यत इति तदाक्षेपेणास्याधिकरणस्य प्रवृत्तिः । <pratika>सुप्त एवेति</pratika> ।
अयमाशयः । सुप्तविषयपाप्मास्पर्शाद्यर्थवादमनुरुध्य न कर्मानुस्मृत्यादीनामेतावद्व‍याकुली-
करणं न्याय्यम् । <quote>‘नो ह खल्वयमेवं सम्प्रत्यात्मानं जानात्ययमहमस्मीति नो एवेमानि
भूतानि नाहमत्र भोग्यं पश्यामी’</quote>ति सुषुप्तौ निन्दार्थवादोऽपि श्रूयते । अतो यद्यपि जीवस्य
दहराकाशरूपब्रह्मसम्पत्त्यर्थे हृदयानुप्रवेशे मनुष्यस्य दिव्यक्षेत्रानुप्रवेशे तं गृहीतवतः पिशा-
चस्येव पुण्यपापाधिकरणस्यान्तःकरणस्य बहिरेवावस्थानमिति तदानीं न जीवस्य पुण्य-
पापस्यर्शः ब्रह्मसम्पन्नस्योपसंहृतसकलबाह्येंद्रियकरणत्वान्न शोकोदयः, जागरस्वप्नदशापन्न-
स्येव तस्य व्याक्षेपाभावादीषत्स्वरूपानन्दाभिव्यक्तिश्च । तथाप्यग्रिमसंसारनिमित्तयोः
पुण्यपापयोः स्वरूपतो नाशाभावात्तस्यैवोत्थानि न काचिदनुपपत्तिः । अतः कर्मानुस्मृत्या-
द्यनुसारेण स एवोत्तिष्ठतीत्यङ्गीकरणीयम् । एवं सति <quote>‘अहरहर्गच्छन्त्य एतं ब्रह्मलोकं
न विन्दन्त्यनृतेन हि प्रत्यूढाः’</quote> इत्यादिश्रुतयोऽप्याञ्जस्यं लभेरन्निति ।।</p>
<head>इति कर्मानुस्मृत्यधिकरणम् ।। ३ ।।</head>
<!-- APPAYYA !-->
<head>नयमणिमालायाम्</head>
<head>अथ कर्मानुस्मृत्यधिकरणम् ।। ३ ।।</head>
<sutra>सू॰ ।। स एव तु कर्मानुस्मृतिशब्दविधिभ्यः ।। ९ ।।</sutra>
<lg><l>मुक्ताविवास्य सुप्तावाम्नानाद्ब्रह्मसम्पत्तेः । सुप्तो नोत्तिष्ठति पुनरुत्तिष्ठन्नन्य एवात्मा ।। १८३ ।।</l></lg>
<lg><l>भोक्तव्यकर्मसत्वात्स्मरणात इहेति च श्रवणात् । मोक्षोपायविधानादुत्तिष्ठति सुप्त एवात्मा ।। १८४ ।।</l></lg>
<head>इति कर्मानुस्सृत्यधिकरणम् ।। ३ ।।</head>
<head>सूत्रार्थचन्द्रिकायाम्</head>
<head>अथ कर्मानुस्मृतिशब्दविध्यधिकरणम् ।। ३ ।।</head>
<sutra>सू ।। स एव तु कर्मानुस्मृतिशब्दविधिभ्यः ।। ९ ।।</sutra>
<p><pratika>भगवत्पादमते</pratika>, अत्र यस्सुप्तो जीवस्स एव प्रतिबुध्यते वा उत स एव अन्यो वेत्यनियमो वेति <pratika>संशये</pratika> अनियम
इति <pratika>पूर्वपक्षः । सिद्धान्तस्तु</pratika> यस्सुप्तो जीवस्स एव प्रतिबुध्यते नान्यः । कुतः । <pratika>कर्मानुस्मृतिश</pratika>ब्दविधिभ्यः
पञ्चभ्यो हेतुभ्यः=दिनद्वयसाध्यस्य कर्मणोऽर्धं कृत्वा सुप्तः पुनरुत्थायावशिष्टमर्धं करोति । अनुशब्देन प्रत्यभिज्ञा सूच्यते ।
योऽहमतीतेऽप्यहनि घटमद्राक्षं स एवैतं घटं स्पृशामीत्याद्याकारा । पश्चात्स घट इत्यादिस्मरणं स्मृतिशब्देनोच्यते । पुनः
<quote>‘प्रतिन्यायं प्रतियोन्याद्रवति बुद्धान्तायैव’</quote> इत्यादिश्रुतिसमूहः शब्देनोच्यते । कर्मविद्याविधयो विधशब्देनोच्यन्ते । यदि
सुप्तस्य पुनर्नोत्थानं तर्हि उक्तहेतवो बाध्येरन् । अतः सुप्त एवोत्तिष्ठतीति सिद्धम् । <pratika>श्रीकण्ठमते</pratika> तथा <pratika>रामानुजमते</pratika>
च यद्यपि सन्देहपूर्वपक्षादिकमविशिष्टम् । तथापि <quote>‘कर्मानुस्मृतिशब्दविधिभ्य’</quote> इत्यस्यार्थवर्णनमात्रेऽस्ति कियती भिदा
पूर्वस्मात् । ज्ञानवैधुर्येण कृतस्य कर्मणस्तेनानुभाव्यत्वात् पूर्वानुभूतप्रत्यभिज्ञानात् <quote>‘त इह व्याघ्रो वे’</quote> त्यादितद्भावश्रुतेः मोक्षो-
पायविधिवाक्यानर्थक्यप्रसङ्गाच्चेति तदर्थः । इति ।।</p>
