<pb n="076"/>
यविनोरपि नित्यत्वप्रसङ्गादसमञ्जसमेव तत् ।।
<sutra>।। सू ।। रूपादिमत्त्वाच्च विपर्ययो दर्शनात् ।। १४ ।।</sutra>
<!-- APPAYYA !-->
द्विषयत्वात्प्रच्यावयितुं सूत्रम्—<pratika>रूपादिमत्वाच्च विपर्ययो दर्शनात् ।। १४ ।।</pratika> जालसूर्य-
मरीचिदृश्यात्यन्तसूक्ष्मभागरूपं त्र्यणुकं समवायिकारणारभ्यं महत्त्वे सति चाक्षुषत्वात् ।
तदपि त्र्यणुकसमवायिकारणं समवायिकारणारभ्यं महदारंभकत्वादित्यनुमानसिद्धतया पर-
स्याभिमतं सिद्धांतिनोऽपि संप्रतिपन्नम् । सकलजगन्मूलकारणमिह पक्षः । तत्र रूपादिमत्त्वहे-
तुना नानित्यत्वसावयवत्वे प्रसाद्ध्येते । सिद्धांतिनोऽप्यनिष्टत्वात् । किंतु तत्र रूपादिकांगी-
कारे परं प्रत्यनिष्टापादनार्थं तदभ्युपगमोपपादकं रूपादिमत्त्वमित्यनूद्यते । तथा च यजि जग-
न्मूलकारणं रूपादिमत्स्यात् तदा तस्मिन् सम्प्रतिपन्नयोर्नित्यत्वनिरवयवत्वयोर्विपर्ययस्स्या-
दिति तस्य रूपादिमत्त्वे बाधकस्तर्कोऽत्र विवक्षितः । न च तर्कमूलव्याप्तौ विपक्षबाधकाभा-
वात् प्रशिथिलमूलत्वं शङ्कनीयम् । रूपादीनां जन्यत्वे हि रूपत्वादिकं प्रयोजकमेष्टव्यम् ।
अनुगतत्वाल्लघुत्वाच्च । तथा च परमाणुष्वपि रूपादिकांगीकारे अग्निसंयोगजन्या रूपा-
दयः स्वोत्पत्तौ स्वाश्रयकारणगतरूपाद्यपेक्षा इति पराभ्युपगतरीत्यैव जलपरमाणुगतरूपा-
दीनां पार्थिवपरमाणुगतश्यामरूपस्य चोत्पत्तावपेक्षितानां रूपादीनामाश्रयत्वेन परमा-
णूनां कारणीभूता अवयवास्सिध्यंतो न निवारयितुं शक्यन्ते । सावयवत्वे चानित्यत्वम-
प्यनिवार्यमेव । यदि चेदृग्विधं विपक्षबाधकमिह रूपादिमत्त्वसिद्धिलोभात् नाद्रियते तदा
परमाणुसाधकानुमानं तेषु रूपादिसाधकानुमानञ्च विपक्षबाधकाभावान्न प्रवर्तेतेति वृद्धि-
मिच्छतो मूलमपि हीयेत । तथा हि---त्र्यणुककारणसाधकानुमाने तावद्विपक्षबाधकमित्थं
परैरुच्यते---महत्त्वपरिमाणस्य जन्यत्वे महत्त्वावांतरजातिरूपापकर्षमात्रं प्रयोजकम् । न तु
तदुत्कर्षापकर्षरूपतदवांतरजातिद्वयम् । गौरवात् । तथा च त्र्यणुकमहत्त्वस्यापकृष्टमहत्त्व-
रूपतया जन्यत्वेन कारणापेक्षायां तत्र स्वाश्रयसमवायिकारणगतसंख्यापरिमाणसंयोगवि-
शेषाणामेव कारणत्वेन त्र्यणुकस्य समवायिकारणमवश्यमभ्युपगंतव्यमिति त्र्यणुककारणेषु
रूपादिमत्समवायिकारणत्वेन रूपादिमत्त्वानुमाने च रूपादीनां कारणगुणपूर्वकत्वमेव विप-
क्षबाधकमुच्यते । तत्र यदि रूपस्य जन्यत्वे रूपत्वं प्रयोजकं नेष्यते तदा महत्त्वस्य जन्यत्वेऽपि
किंचित्प्रयोजकं नान्विष्येत । तत्र प्रयोजकापेक्षायामत्रापि तदपेक्षा तुल्या । किञ्च । महत्त्वस्य
जन्यत्वे प्रयोजकमुत्कर्षापकर्षरूपजातिद्वयरूपमन्यल्लभ्यतेऽपि । न च रूपस्य जन्यत्वे रूपत्वा-
तिरेकेण गुर्वप्यवच्छेदकान्तरं लभ्यते।न च कार्यगतरूपत्वम् । तथा पार्थिवपरमाणुरूपाननुग-
तत्वात् । वस्तुतस्तु, महत्त्वस्य जन्यत्वे परिमाणापकर्षः प्रयोजको युक्तः न तु महत्त्वापकर्षः ।
विशेषरूपत्वात् दैर्घ्याननुगतत्वाच्च । ततश्च त्र्यणुकावयवकारणे यद्यपकृष्टपरिमाणमभ्युप-
गम्येत तदा तस्य जन्यत्वेन कारणपरिमाणापेक्षायां तस्य सावयवत्वं प्रसज्येतेति तत्परि-
हाराय तत्र परममहत्त्वस्याभ्युपगन्तव्यत्वात् । परिमाणगतजन्यताप्रयोजकरूपापेक्षया जग-
न्मूलकारणानुमाने प्रवृत्तौ तेन परममहद्ब्रह्मैव तथात्वेनानुमितं भवेत् । न च कार्यद्रव्यस्य
स्वन्यूनपरिमाणद्रव्यारभ्यत्वनियमः । दोर्घैस्तंतुभिः दृढतरावर्त्तितैस्तन्न्यूनपरिमाणस्य विशा-
लैः पटैरावर्तितैस्तन्न्यूनपरिमाणस्य च सूत्रस्यारंभदर्शनात् । एतेन त्र्यणुकद्व्यणुककारणमनु-
मीयमानं तद्गतपरिमाणहेतुबहुत्वद्वित्वसंख्याश्रयतयानेकमेव सिद्ध्येन्न तु लाघवादेकमित्यपि
