<pb n="340"/>
र्चिरादिगतिर्नियतैव । केचिदाहुः---अनियमः, सर्वेषामुपासकानामर्चिरादिगतौ
नियमाभावः; तथा सति श्रुतिस्मृतिभ्यामविरोध इति । तत्रापि न दोषः । नि-
रन्वयोपासकानां तदपेक्षाऽभावादिति ।।
इत्यनियमाधिकरणम् ।। १९ ।।
<!-- APPAYYA !-->
सलविद्यायां तस्या विधिः पञ्चाग्निविद्यायां <quote>‘ये चेमेऽरण्य’</quote>इत्यादिना सर्वविद्यासंबन्धप्र-
तिपादनार्थं <quote>‘वेत्थ पतोर्देवयानस्य पितृयाणस्य व्यावर्तना’</quote> इति पृष्टे देवयानपितृयाण-
व्यावर्तकप्रतिपादनार्थं च तदनुवादः । अतएव देवयानपितृयाणोभयविषययोः प्रश्नप्र-
तिवचनयोरप्युपपत्तिः । देवयानस्य स्वरूपेणानुवाद्यत्वेऽपि पितृयाणव्यावर्तकधर्मवत्त्वेन
प्रतिपिपादयिषितत्वात्पितृयाणस्य स्वरूपेणाऽपि प्रतिपिपादयिषितत्वाच्चेति । न <quote>‘न्वर्चिरा-
दिना तत्प्रथिते’</quote>रित्यधिकरणे विदूषामर्चिरादिमार्गव्यतिरेकेण मार्गांतरं नास्तिति स्थाप-
यिष्यन्ते । भाव्यं चावश्यं देशान्तरस्थितब्रह्मप्राप्त्यर्थासु सर्वास्वपि विद्यासु मार्गेण ।
अतो वाक्यासमर्थनेऽप्यशक्यव्यवस्थानाल्लिङ्गादेरर्चिरादिगतेर्देशान्तरस्थितब्रह्मप्राप्त्यर्थस-
र्वविद्यान्वयस्सिध्यति किमनेनाधिकरणेन । न च लिङ्गाद्ब्रह्मप्राप्त्यर्थमर्चिरादिगतेरन्वय-
सिद्धावपि सर्वासु विद्यास्वनुचिंतनीयत्वं न सिध्यति । यासु पठ्यते तास्वेवानुचिंतनीयेति
शङ्का स्यात्तन्निवृत्त्यर्थमिदमधिकरणमिति वाच्यम् । ब्रह्मप्राप्त्युपायतया सर्वविद्यान्वय-
सिद्धौ हानोपायनन्यायेन फलकोटिनिविष्टतयैव सर्वत्रानुचिंतनीयत्वस्यापि सिद्धिसंभ-
वात् । न च छांदोग्ये द्विःपाठो लिङ्गात्सर्वत्रान्वये व्यर्थः स्यादित्यधिकशङ्कानिराकरणार्थ-
मिदमधिकरणमिति वाच्यम् । पञ्चाग्निविद्यायां सर्वविद्यान्वयवाक्यस्य व्यावर्तकधर्मवचनस्य
प्रागप्रतिपन्नस्य सत्त्वेन तदर्थं प्राक्प्रतिपन्नगत्यनुवाद इति शाण्डिल्यविद्याव्युत्पादितन्या-
यसंचारेणावगंतुं शक्यत्वादिति मन्यमानानां केषांचिदभिमतां प्रकारान्तरेण सूत्रयोजनां
दर्शयति---<pratika>केचिदाहुरिति</pratika> । ननु यदि सर्वेषामुपासकानां नार्चिरादिगतिः, तर्हि एषां न
सा ते कथं ब्रह्म प्राप्नुयुरित्याशंक्य तन्मतमुपपादयति---<pratika>तत्रापि न दोष इति</pratika> । निर-
न्वयोपासकाः गुणान्वयरहितनिर्विशेषब्रह्मोपासकाः तेषां न देशांतरस्थं सगुणं ब्रह्म प्रा-
प्तव्यं यानधिकृत्य <quote>‘न तस्य प्राणा उत्क्रामन्ति अत्रैव समवलीयन्ते’</quote> इत्यादिश्रुतयस्तद-
नुसारिण्यः स्मृतयश्चेति तेषामाशयः ।।</p>
<head>इति अनियमाधिकरणम् ।। १९ ।।</head>
<!-- APPAYYA !-->
<head>नयमणिमालायाम्</head>
<head>अथ अनियमाधिकरणम् ।। १९ ।।</head>
<sutra>सू ।। अनियमस्सर्वेषामविरोधः शब्दानुमानाभ्याम् ।। ३२ ।।</sutra>
<lg><l>उपकोसलविद्यादिः श्रुतो न सर्वासु विद्यासु । प्रकरणनियंत्रितत्वात्प्रसारयत्यर्चिरादिको मार्गः ।। २५२ ।।</l></lg>
<lg><l>ये चेमेऽरण्य इति श्रुतिवाक्यात्सर्वविद्यासु । लब्धान्वयस्य तस्य प्रक्रियया नास्त्यवच्छेदः ।। २५३ ।।</l></lg>
<head>इत्यनियमाधिकरणम् ।। १९ ।।</head>
<head>सूत्रार्थचन्द्रिकायाम्</head>
<head>अथ अनियमाधिकरणम् ।। १९ ।।</head>
<sutra>सू ।। अनियमस्सर्वेषामविरोधः शब्दानुमानाभ्याम् ।। ३२ ।।</sutra>
<p><pratika>भगवत्पादमते</pratika>, पूर्वं सगुणनिर्गुणविद्यासु मार्गस्य भावाभावव्यवस्था यथोक्ता तथा सगुणविद्यास्वपि व्यवस्थास्विति
