<pb n="043"/>
अथ लीलाकैवल्याधिकरणम् ।। १० ।।
पुनरन्यथाऽऽक्षिप्य समाधत्ते---
<sutra>।। सू ।। न प्रयोजनवत्त्वात् ।। ३२ ।।</sutra>
शास्त्रावगतसर्वशक्तेः ब्रह्मणः सर्वेषु कार्येषु कारणसामर्थ्यमस्तीति निर्णीतम् ।
तथाऽपि सर्वप्रवृत्तेः प्रयोजनवत्त्वात् अवाप्तसकलकामस्य परमेश्वरस्य जगत्सृ-
ष्ट्यापिव्यापारः सम्भवति न वेति सन्दिह्यते ।।
अत्र कथं सम्भवति ? <quote>‘आनन्दो ब्रह्म’</quote> <quote>‘विभुं चिदानन्दमरूपमद्भ‍ुतम्’</quote> । <quote>‘उमा-
सहायम्’</quote> इत्यादिभिः निरतिशयानन्दस्वरूपो नित्यतृप्तो हि शिवः श्रूयते । कथ-
मसौ सृष्ट्यादिव्यापारेषु प्रयोजननिरपेक्षः प्रवर्त्तेत । यदि सप्रयोजनास्य
प्रवृत्तिः नित्यतृप्तताहानिः स्यात् । अन्यथा जडादिवदनुचितकारिता स्यात् ।।
<!-- APPAYYA !-->
<head>अथ लीलाकैवल्याधिकरणम् ।। १० ।।</head>
<p>ननूत्तराधिकरणेनावाप्तसमस्तकामस्य प्रेक्षावतः परमेश्‍वरस्य निष्प्रयोजने जगत्सृष्ट्या-
दिव्यापारे प्रवृत्तिर्नोपपद्यत इत्याक्षिप्य समाधीयते नायमाक्षेपोऽवकाशं लभते परमेश्वर-
स्यावाप्तसमस्तकामत्ववत् सर्वज्ञत्ववत् जगत्सृष्ट्यादिप्रवृत्तेरपि श्रुतिसिद्धतया <quote>‘श्रुतेस्तु
शब्दमूलत्वा’</quote>दिति सूत्रेण तदर्थस्मरणार्थेन पूर्वसूत्रेण च दत्तोत्तरत्वादित्याशंक्यावतारयति—
पुनरन्यथेति । अयमाशयः । अलौकिकेषु वेदैकगम्येष्वर्थेषु तद्विरोधिशुष्कतर्को न प्रवर्तत
इति वैदिकमर्यादायामित्थमाक्षेपानवकाशोऽपि तदश्रद्दधानानां शुष्कतार्किकाणामाक्षेपाकांक्षा
न तावता शाम्यति । अत एव <quote>‘श्रुतेस्त्वि’</quote>ति सूत्रे भाष्यदर्शिता जातिप्रतिबन्धऽपि शुष्क-
तार्किकशङ्काव्यावृत्त्यर्थैव न तु शब्देन विवक्षिता । पूर्वसूत्रे <quote>‘तदुक्त’</quote> मित्यनेन परमेश्‍वरस्य
स्थूलसूक्ष्मप्रपञ्चरूपशरीरवत्त्वमंतर्याम्यधिकरणादिषूक्तं, ज्ञानकर्मेंन्द्रियवत्त्वं तु नित्यसिद्धसार्व-
ज्ञ्यस्य देवान्सङ्कल्पमात्रेण स्रष्टुं शक्तस्य तस्य नापेक्षितमिति शास्त्रयोनित्वाधिकरणादिषू-
क्तप्रायमित्येदपि विवक्षितम् । इह तु तदाक्षेपाकांक्षाशांतिकारणं प्रेक्षावत्प्रवृत्तेः प्रयोजन-
वत्त्वनियमस्य व्यभिचारदर्शनं प्राङ्ग/?/ कृतमतस्तदर्थमधिकरणांतरारंभ इति <pratika>। सू ।। न प्रयो-
जनवत्त्वात् ।। ३२ ।।</pratika> संगतिपूर्वकं संशयं दर्शयति—<pratika>शास्त्रावगतेति</pratika> । सर्वशक्तिमत्त्वहेतुना
कृत्स्नप्रसक्त्यदिदोषनिराकरणेऽपि प्रेक्षावत्प्रवृत्तेः प्रयोजनवत्त्वनियमनिराकरणं न संभ-
वतीति प्रत्युदाहरणलक्षणा संगतिः निरुक्तनियमसद्भावासद्भावाभ्यां संशयश्चेत्यभिप्रायः ।
परमेश्वरस्य स्रष्टृत्वं न संभवति प्रेक्षावत्प्रवृत्तेः प्रयोजनवत्त्वनियमादिति सूत्रोक्तपूर्वपक्षं
दर्शयति—<pratika>कथमिति । अन्यथेति</pratika> । निष्प्रयोजना चेदित्यर्थः । न च प्रेक्षावतामपि निष्प्र-</p>
<!-- APPAYYA !-->
<p><pratika>सू ।। सर्वोपेता च तद्दर्शनात् ।। ३१ ।।</pratika> यतः परमात्माख्यदेवता न केवलं सामान्यतो विचित्रशक्तिमती । किं तु
<pratika>सर्वोपेता</pratika>=सर्वविषयसार्वकालिकशक्तिमती च । कुतः । <pratika>तद्दर्शनात्</pratika>=<quote>‘सर्वैर्युक्ता शक्तिभिर्देवता सा’</quote> इति श्रुतौ तथा
दर्शनात् । अतो नेश्वरे युक्तिविरोधः शङ्कनीय इत्यर्थः ।।</p>
<p><pratika>सू ।। विकरणत्वान्नेति चेत्तदुक्तम् ।। ३२ ।।</pratika> नेत्यावर्तते । <pratika>विकरणत्वात्</pratika>=<quote>‘अपाणिपाद’</quote> इति श्रुत्या ईश्वरस्य
हस्तादीन्द्रियशून्यत्वावगमात् । <pratika>नेति चेत्</pratika>=ईश्वरस्य कर्तृत्वं न युक्तमिति चेत् । <pratika>न</pratika> । कुतः । यस्मात् <pratika>तदुक्तम</pratika>=<quote>‘तस्मि-
न्नेतस्ये’</quote> त्याद्यागमेन तत्करणराहित्यस्य प्राकृतेन्द्रियविषयत्वमुक्तं तस्मादित्यर्थः ।। <pratika>इति आनन्दतीर्थमते श्रुतेस्तुशब्द-
मूलत्वाधिकरणम् ।। ८ ।। इति सूत्रार्थचन्द्रिकायां कृत्स्नप्रसक्त्यधिकरणम् ।। ९ ।।</pratika></p>
