<pb n="328"/>
किं तावत् प्राप्तम् ? <quote>‘तस्य पुत्रा दायमुपयन्ति सुहृदः साधुकृत्यां द्विषन्तः पा-
पकृत्याम्’</quote> इति शाठ्यायनके श्रूयते । ताण्डिशाखायाम् <quote>‘अश्व इव रोमाणि वि-
धूय पापं चन्द्र इव रोहोर्मुखात् प्रमुच्य’</quote> इति श्रूयते <quote>‘तदा विद्वान् पुण्यपापे
विधूय निरञ्जनः परमं साम्यमुपैति’</quote> इति चाथर्वणे । अत्र विदुषः पापपरित्यागप्र-
तिपादकश्रुतौ परित्यक्तयोः पुण्यपापयोः प्रवेशस्थानं नोपसंहार्यम्, परित्यागश्रु-
तावश्रुतत्वात् ।।
<!-- APPAYYA !-->
प्रति फलजननार्हता हीयते, प्रियाप्रियान्प्रति च सम्पद्यत इति श्रुतिषु हानोपायनश-
ब्दाभ्यां विवक्षितमिति तत्र हानं ब्रह्मप्रेप्सोर्मुच्यमानस्य फलरूपत्वाद्यथोपासनं फलमिति
तत्क्रतुन्यायतस्सर्वासु विद्यास्वनुचिन्तनीयतयोपसंहर्तव्यम् । एवच्च तस्य फलस्योपपादक-
तया तच्छेषत्वेन फलभूतमुपायनमपि सर्वत्रोपसंहार्यम् । पुण्यपापयोः फलजननार्हत्वस्या-
न्यविषयसंक्रान्तौ हि हानमुपपन्नं भवति । संकीर्तनप्रायश्चित्तादिभिरनष्टतया विद्यमानयो-
स्तयोः फलजनकत्वावश्यंभावादिति सूत्रे हानावुपायनमुपसंहर्तव्यम् । तस्य हानोपपाद-
कतया फलरूपं हानं प्रति शेषत्वेन फलकोटिष्टत्वादित्युक्तेरुपायनेऽपि हानमुपसंहर्त-
व्यम् । हानस्य तदुपपादनीयफलरूपत्वादिति सहेतुकसाध्यन्तरस्याप्युपलक्षणम् ।। शा-
खान्तरोक्तार्थापेक्षितस्य शाखान्तराद्ग्रहणे दृष्टान्ताः कुशाच्छन्द इत्यादिसौत्रपदेनोक्ताः
कुशाः । उद्गातॄणां प्रस्तावकर्मणि विनियुक्ता उदुम्बरदारुशलाकाः । छन्दांसि देवप्रकाशका
असुरप्रकाशकाश्च कर्मविशेषे क्रमेण प्रयोक्तव्या मन्त्राः । स्तुतिरुक्थ्यस्तोत्रानन्तरं सूर्या-
स्तमयसन्निहिते काले समारम्भणीयं स्तोत्रम् । उपागानमुद्गातृषु स्तुवत्सु अध्वर्युव्यतिरि-
क्तैर्यैः कैश्चन ऋत्विग्भिः कर्तव्यं हो इति शब्दोच्चारणम् । एतेषामुक्तो विशेषः शाखान्त-
रवाक्यैकवाक्यतया लब्ध इति दृष्टान्तीकरणम् । ननु हानोपायनयोः क्वचिदेकं क्वचिद-
न्यत्क्वचिदुभयमित्याम्नानभेदवैयर्थ्यपरिहाराय विकल्पस्समाश्रयणीयो न समुच्चय इति
शङ्कानिराकरणार्थं तदुक्तमिति सूत्रशेषः । शाखान्तराम्नातोपसंहारे सर्वास्वपि शाखासु
हानोपादानशब्दवत्त्वाविशेषो लभ्यत इत्यविशेषपुनःश्रवणमध्येतृभेदेन परिहर्तुं शक्यम् ।
अतोऽष्टदोषदुष्टो विकल्पो न समाश्रयणीयः । एवं शाखान्तरगतशब्दोपसंहारेणाऽपि
परिहर्तुं शक्ये विकल्पेन विकल्पस्समाश्रयणीय इत्येतज्जैमिनिनापि <quote>‘अपि तु वाक्यशेषः
स्या’</quote>दित्यादि सूत्रेणोक्तमिति सूत्रशेषस्याभिप्रायः । <quote>‘यज्ञेषु येयजामहं करोति नानूयाजे’</quote>-
ष्वित्यनारभ्य श्रूयते । तत्र सामान्यतस्सर्वयज्ञेषु येयजामहस्य विधिश्रुतौ विशिष्यानू-
याजेषु तन्निषेध इति पर्युदासाधिकरणे पूर्वपक्षः कृतः । तथा सत्यनूयाजेषु येयजामहत-
न्निषेधयोरुभयोरपि श्रुतितः प्राप्तत्वेनातिरात्रे षोडशिग्रहणाग्रहणयोरिव विकल्पो भवेत् ।
न चात्र पदाहवनीयशास्त्रन्यायः प्रवर्तते । पदशास्त्रं ह्याहत्य होमविशेषविषयत्वाद्धोम-
सामान्यद्वारा तद्विषयेऽपि होमे प्राप्तव्यपर्यवसानादाहवनीयशास्त्रात्प्रागेव प्रवर्तत इति
शीघ्रप्रवृत्तिकेन पदशास्त्रेणापहृतविषयविशेषमाहवनीयशास्त्रं तदितरविशेषविषयतया व्य-
वतिष्ठत इति युक्तम् । युक्तश्च विशेषशास्त्रतया शीघ्रप्रवृत्तेन <quote>‘शरमयं बर्हिरि’</quote>ति शास्त्रेणा-
पहृतबर्हिरङ्गं कल्पनीयचोदकशास्त्रं तदितराङ्गविषयतया व्यवतिष्ठत इति । इह तू सामा-
न्यविषयमपि विधिशास्त्रमेवानूयाजानपि क्रोडीकृत्य प्रथमं प्रवर्तत इति वक्तव्यम् । अ-
