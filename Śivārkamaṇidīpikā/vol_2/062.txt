<pb n="062"/>
<p><pratika>भगवत्पादमते</pratika>, इत्थं मुमुक्षोः सम्यग्ज्ञानोत्पादके वेदान्तसमन्वये परकल्पितदोषनिराकरणेन स्वपक्षं प्रतिष्ठाप्याधुना
परपक्षदूषणाय पादान्तरमारभते । पूर्वपादान्ते <quote>‘सर्वधर्मोपपत्तेश्चे’</quote>त्यनेन ब्रह्मणि कारणधर्माणामुपपत्तिरुक्ता । तेषां प्रधान
एवोपपत्तिः किं न स्यादित्याक्षेपसंगत्येदमधिकरणमारभ्यते---<pratika>रचनानुपपत्तेरित्यादि ।</pratika> अस्मिन्मते आद्यं सूत्रं <quote>‘प्रवृ-
त्तेश्चे’</quote>ति योगविभागेन सूत्रद्वयात्मकम् । अचेतनं प्रधानं जगदुपादानमिति सांख्यसिद्धान्तोऽत्र विषयः । स किं प्रमाणमूल
उत भ्रान्तिमूल इति संदेहे जगत् सुखदुःखमोहात्मकवस्तूपादानकं तदन्वितत्वात् मृदन्वितघटादिवत् इत्यनुमानेन यत्सु-
खाद्यात्मकं सिद्धं तदेव त्रिगुणात्मकं प्रधानम् । अतः प्रामाणिकस्सांख्यसिद्धान्त इति <pratika>पूर्वपक्षः । सिद्धान्तस्तु, आनु-
मानम्=</pratika>अनुमानसिद्धं प्रधानम् । <pratika>न</pratika>=जगदुपादानं न भवति । कुतः । <pratika>रचनानुपपत्तेश्च</pratika>=लोके विचित्रप्रासादादिरच-
नाया बुद्धिकुशलशिल्प्यादिकार्यत्वदर्शनेन अचेतनात् स्त्रष्टव्यज्ञानशून्यात्प्रधानात् अनेकविधविचित्रजगद्रचनानुपपत्तेः, सुखा-
दीनामांतरत्वप्रतिपत्तेर्जगतस्तदन्वितत्वासंभवेत स्वरूपासिद्धेश्च । तस्मान्न प्रामाणिकस्सांख्यसिद्धान्त इति ।</p>
<p><pratika>सू ।। प्रवृत्तेश्च ।। २ ।।</pratika> अचेतनरथादिप्रवृत्तेर्लोके चेतनाधीनत्वदर्शनात् चेतनप्रेरणमन्तरेणानुपपन्नायाः प्रधानस्य
साम्यावस्थाप्रच्युतिरूपप्रवृत्तेरभ्युपगमाच्च न प्रधानकारणवादः प्रामाणिकः । इति ।।</p>
<p>अन्यत्र व्यभिचारमाशंक्य परिहरति—<pratika>सू ।। पयोंऽबुवच्चेत्तत्रापि ।। ३ ।। पयोंऽबुवत्</pratika>=यथा अचेतनं क्षीरं वत्स-
विवृद्धये स्वयमेव प्रवर्तते यथा वा जलं स्वयमेव स्यन्दते तद्वत् प्रधानमपि स्वयमेव प्रवर्तत इति <pratika>चेत् तत्रापि</pratika> <quote>‘योऽप्सु
तिष्ठ’</quote>न्नित्यादिना परमेश्वरः प्रेरकः श्रूयते । तथा च पयोंऽबुनोः पक्षत्वान्न व्यभिचार इति भावः ।।</p>
<p><pratika>सू ।। व्यतिरेकानवस्थितेश्चानपेक्षत्वात् ।। ४ ।।</pratika> साम्येनावस्थिता गुणाः प्रधानमिति सांख्यमते <pratika>व्यतिरेकान-
वस्थितेः</pratika>=प्रधानव्यतिरेकेण सहकार्यन्तरस्यानवस्थितेः । <pratika>अनपेक्षत्वाच्च</pratika>=पुरुषस्यासंगोदासीनत्वेन प्रवृत्तौ निवृत्तौ वा
अनपेक्षत्वाभ्युपगमाच्चेत्यर्थः ।।</p>
<p>ननु सहकार्यभावेऽपि अचेतनस्य प्रवृत्तिरन्यत्र दृष्टेत्यत आह—<pratika>सू ।। अन्यत्राभावाच्च न तृणादिवत् ।। ५ ।।</pratika>
यथा <pratika>तृणादिकं</pratika> निमित्तान्तरनिरपेक्षमेव क्षीराकारेण परिणमते <pratika>तद्वत्</pratika> प्रधानमपीति चेत् <pratika>न</pratika> । कुतः <pratika>अन्यत्र</pratika>=धेन्वा-
देरन्यत्र बलीवर्दादौ । <pratika>अभावाच्च</pratika>=तृणादेः क्षीरभावस्याभावाच्चेत्यर्थः । अतो नाचेतनस्य सहकार्यन्तरानपेक्षा प्रवृत्ति-
रिति सिद्धम् ।</p>
<p>प्रधानस्य स्वतः प्रवृत्तिमभ्युपेत्यापि दूषयति—<pratika>सू ।। अभ्युपगमेऽप्यर्थाभावात् ।। ६ ।। अभ्युपगमेऽपि</pratika>=प्रधा-
नस्य स्वतः प्रवृत्त्यभ्युपगमेऽपि । <pratika>अर्थाभावात्</pratika>=प्रधानमचेतनं चेतनस्य पुरुषार्थं साधयितुमेव प्रवर्तते इति स्वसिद्धांत-
विरोधेन पुरुषार्थस्यापेक्षाभावप्रसंगादित्यर्थः ।।</p>
<p><pratika>सू ।। पुरुषाश्मवदिति चेत्तथापि ।। ७ ।। पुरुषाश्मवत्</pratika>=लोके यथा पंगुः पुरुषः स्वयमप्रवर्तमानोऽप्यंधं
प्रवर्तयति यथा अयस्कांतशिला संनिधिमात्रेणायः प्रवर्तयति तद्वत् पुरुषः प्रधानस्य प्रवर्तक <pratika>इति चेत् तथापि</pratika> प्रधा-
नस्य पुरुषप्रेर्यत्वे स्वातन्त्र्याभ्युपगमविरोधः पुरुषस्य प्रवर्तकत्वे कौटस्थ्यहानिरित्यादिदोषप्रसंगः । ब्रह्मणस्त्वाविद्यकं प्रवर्त-
कत्वमिति न कौटस्थ्यहानिः ।।</p>
<p>अपिच <pratika>।। सू ।। अङ्गित्वानुपपत्तेश्च ।। ८ ।।</pratika> गुणत्रयसाम्यावस्था प्रधानमिति सांख्यमते प्रधानस्य कूटस्थत्वाभ्यु-
पगमे गुणानां साम्यावस्थाप्रच्युत्यभावेन परस्परानपेक्षतया अङ्गाङ्गिभावानुपपत्तेः कार्यानुत्पत्तिप्रसंगः । विकारित्वाभ्युपगमे
च स्वतो विकारित्वे सदाकार्यप्रसंगः, परतो विकारित्वे पुरुषस्यौदासीन्यभंगप्रसंगः इत्यतः प्रच्युत्यभावेन अङ्गाङ्गिभावानुप-
पत्तेः कार्याभावप्रसंग इत्यर्थः ।।</p>
<p><pratika>सू ।। अन्यथानुमितौ च ज्ञशक्तिवियोगात् ।। ९ ।। गुणा अनपेक्षस्वभावाः कूटस्थाश्च नानुमीयंते अपि तु
कार्योत्पत्त्यानुगुण्येनान्योन्यापेक्षा एव । एवंमनुमितौ न प्रागुक्तदोषप्रसक्तिरिति चेत् न । ज्ञशक्तिवियोगात्</pratika>=गुणानां
ज्ञानशक्तिराहित्यादित्यर्थः । अतः स्वतःप्रच्युत्यभावेनाङ्गाङ्गिभावानुपपत्तेः कार्यानुदयप्रसंगस्तदवस्थ एवेत्यर्थः ।।</p>
<p><pratika>सू ।। विप्रतिषेधाच्चासमञ्जसम् ।। १० ।। विप्रतिषेधाच्च</pratika>=क्वचिन्महतस्तन्मात्रसृष्टिः क्वचिदहंकारात् क्वचिदे-
कादशेन्द्रियाणि क्वचित्सप्त क्वचित्त्रीण्यन्तःकरणानि क्वचिदेकमित्यादिपूर्वोत्तरविरोधवत्त्वाच्च सांख्यमतमसमंजसमित्यर्थः ।
तस्मात्सांख्यसिद्धान्तो भ्रन्तिमूल एवेति सिद्धम् ।। <pratika><quote>‘अभ्युपगमेऽप्यर्थाभावा’</quote></pratika>दिति सूत्रस्यास्मिन्मते <pratika><quote>‘अन्यत्राभावाच्च
न तृणादिव’</quote></pratika>दिति सूत्रस्यानन्तरतया पाठ इति विशेषः ।।</p>
<p><pratika>श्रीकण्ठमते</pratika> तथा <pratika>रामानुजमते च</pratika> संदेहपूर्वपक्षसिद्धान्तादिकं प्रायः पूर्वस्मादविशिष्टम् । सूत्रार्थवर्णनप्रक्रिया
तृभयोरनयोरविशिष्टापि केषुचित्सूत्रेषु पूर्वस्माद्वैलक्षण्यवतीत्यतस्तन्मात्रमिह प्रदर्श्यते—<pratika><quote>‘पयोंऽबुव’</quote></pratika> दित्यस्य अचेतनस्य
पयसोंऽबुनश्च यथा दध्यादिभावेन नारिकेलरसादिभावेन च परिणामो दृश्यते तद्वदिति व्याख्यानाद्विशेषः । तथा <pratika><quote>‘व्यति-
रेकानवस्थितेश्चानपेक्षत्वात्’</quote></pratika> इत्यस्य अन्यानपेक्षत्वात्प्रधानस्य सर्वदा सृष्टिप्रसंगात्सर्गव्यतिरेकेण प्रलयावस्थयानव-
स्थितिप्रसंगाच्च केवलं प्रधानं न जगत्कारणमिति, <pratika><quote>‘पुरुषाश्मवदिति चेत्तथापि’</quote></pratika> इत्यत्र <pratika><quote>‘तथापि’</quote></pratika> इत्यस्य तथापि
