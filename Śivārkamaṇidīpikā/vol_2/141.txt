<pb n="141"/>
<head>अथ ज्ञाधिकरणम् ।। ८ ।।</head>
<sutra>।। सू॰ ।। ज्ञोऽत एव ।। १९ ।।</sutra>
पूर्वत्र नित्यतया जीवः सिद्धः । पुनरत्रास्य स्वाभाविकं ज्ञानमस्ति न वेति
सन्दिह्यते ।।
एवं सति पूर्वपक्षः—जीवस्य स्वाभाविकं ज्ञानधर्मित्वं नास्तीति । <quote>‘ज्ञाज्ञौ द्वौ’</quote>
इति जीवस्याज्ञत्वमेव हि श्रूयते । तस्मादज्ञ एवासौ चैतन्यमात्ररूपः किंतु
<!-- APPAYYA !-->
<head>अथ ज्ञाधिकरणम् ।। ८ ।।</head>
<p>सू॰ ।। ज्ञोऽत एव ।। १९ ।। जीवस्यानुत्पत्तिः स्था१पिता । तत्प्रसंगादन्यानपि जीव-
धर्मान्निरूपयितुमापादपरिसमाप्तेरधिकरणानि । इह तावदागंतुकज्ञानधर्मो जीवः उत
स्वाभाविकज्ञानधर्म इति विचार्यते । तत्र श्रुतिविप्रतिपत्तेस्संशये सति पूर्वः पक्षः—परि-
णामिनित्यधर्मज्ञानान्यथाभावमाश्रित्य हि पूर्वाधिकरणे जीवोत्पत्तिश्रुतिविरोधसमाधानं
विविक्षितम । तन्नोपपद्यते । धर्मज्ञानस्यागन्तुकत्वात् <quote>‘ज्ञाज्ञौ द्वा’</quote>वित्यादिश्रुत्या जीवस्या-
ज्ञत्वमौत्सर्गिकधर्मं वदंत्या सुषुप्तौ ज्ञानाभावानुभवेन <quote>‘न प्रेत्य संज्ञास्ती’</quote> ति तदनुसारि-
श्रुत्यंतरेण चानुगृहीतया तस्यागंतुकत्वावधारणात् तेन <quote>‘यो विज्ञाने तिष्ठन्नि’</quote> त्यादि-
श्रुतेः जीवस्वरूपे संदेहविपर्यासयोरदर्शनाच्च । जीवस्य स्वप्रकाशचैतन्यस्वरूपत्वेऽपि
असौ स्वमात्रप्रकाशरूप इत्यहमिदं जानामीति जीवाश्रयत्वेनानुभूयमानं ज्ञानमनित्यमेव ।</p>
<!-- APPAYYA !-->
<head>सूत्रार्थचन्द्रिकायाम् ।</head>
<head>अथ आत्माधिकरणम् ।। ७ ।।</head>
<sutra>सू ।। नात्माश्रुतेर्नित्यत्वाच्च ताभ्यः ।। १८ ।।</sutra>
<p><pratika>भगवत्पादमते</pratika>, देहोत्पत्तिनाशयोस्सतोर्जीवस्य जन्मनाशाभावेऽपि कल्पाद्यन्तयोर्जीवस्य जन्मनाशौ किं न स्याता-
मित्याशंक्याह---<pratika>नात्माश्रुतेरिति ।।</pratika> अत्र अविकृतस्यैव ब्रह्मणो जीवभावेन प्रवेशवाक्यस्य <quote>‘सर्व एत आत्मनो
व्युच्चरन्ति’</quote> इति परस्मादात्मनो जीवोत्पत्तिवाक्येन विरोधोऽस्ति न वेति संदेहः । विरोधोऽस्तीति <pratika>पूर्वःपक्षः । सिद्धा-
न्तस्तु, आत्मा</pratika>=जीवः । <pratika>न</pratika>=नोत्पद्यते । कुतः । <pratika>अश्रुतेः</pratika>=उत्पत्तिप्रकरणेषु जीवोत्पत्तेरश्रुतेः । <pratika>ताम्यः</pratika>=<quote>‘स वा एष
महानज आत्मा’</quote> <quote>‘अजो नित्यः’</quote> इत्यादिश्रुतिभ्यः । <pratika>नित्यत्वाच्च</pratika>=जीवस्य नित्यत्वावगमाच्चेत्यर्थः ।। औपाधिकजन्मालंबनं
जीवजनिवाक्यमिति न तेन प्रवेशवाक्यस्य विरोध इति भावः ।।</p>
<p><pratika>श्रीकण्ठमते</pratika>, पूर्वत्र ब्रह्मण आकाशादीनामुत्पत्तिरभिहिता । तन्न्यायेनात्र जीवो ब्रह्मणस्समुत्पद्यते न वेति <pratika>संदेहः ।
पूर्वपक्षसिद्धान्तौ</pratika> यद्यपि शांकरमतादविशिष्टौ । तथापि सूत्रार्थवर्णनं भिद्यते । तथा च <quote>‘यदा तमः’</quote> <quote>‘एकमेवाद्वितीयम्’</quote>
इत्यादिश्रुतेस्सृष्टेः प्राग्ब्रह्मैकत्वावधारणात्सदसतोर्निषेधात् <quote>‘यथाग्‍ने’</quote> रित्यादिजीवोत्पत्त्यनुगुणविस्फुलिंगादिदृष्टान्तोपपादनाच्च
ब्रह्मण आत्मानो जायन्त इति <pratika>पूर्वपक्षे प्राप्ते सिद्धान्तः---आत्मा न</pratika> जायते । कुतः । <pratika>श्रुतेः</pratika>=<quote>‘न जायते म्रियते वा
विपश्चित्’</quote> इति श्रुतेः, <pratika>ताभ्यः</pratika>=<quote>‘नित्यो नित्यानां’</quote> <quote>‘ज्ञाज्ञौ द्वौ’</quote> इत्यादिश्रुतिभ्यः । <pratika>नित्यत्वाच्च</pratika>=नित्यत्वावगतेश्च । सृष्टेः
प्रागेकत्वावधारणं तदाकृतिभूतस्य तस्याचिद्वस्तुनश्च नामरूपव्यवहाराभावाभिप्रायं न स्वरूपासत्तापरम् । विस्फुलिंगश्रुतिश्च
नामरूपसमुन्मेषाभिप्राया न जन्मपरा । तस्माद्ब्रह्मणो न जायत एव जीव इति ।।</p>
<p><pratika>रामानुजमते, संदेहपूर्वपक्षादिकं</pratika> श्रीकण्ठमतादविशिष्टमेव । पूर्वंपक्षे परम् एकविज्ञानप्रतिज्ञादेः <quote>‘तोयेन जीवान्विससर्ज
भूम्याम्’</quote> <quote>‘प्रजापतिः प्रजा असृजत’</quote> इत्यादिसृष्टिवचनाच्च’ इति तदुपष्टंभकयुक्तिरधिकतयोपन्यस्तेति विशेषः ।अन्यदविशिष्टम् ।।</p>
<p><pratika>आनन्दतीर्थमते</pratika>, अत्र भूतदेवतावच्चेतनत्वादिसाम्यात्परमात्मा देहनाशाख्यलयवान्वा न वेति <pratika>संदेहः</pratika> । <quote>‘स इदं
सर्वं विलाप्यान्तस्तमसि विलीन’</quote> इति श्रुतेर्लयवानेवेति <pratika>पूर्वपक्षः । सिद्धान्तस्तु</pratika>, परमात्मा न विलीयत एव । कुतः ।
<pratika>अश्रुतेः</pratika>=तल्लयस्याश्रवणात् । विलीनश्रुतिस्त्वपिहितपरेति भावः । किंच । <pratika>ताभ्यः</pratika>=<quote>‘स नित्यो निर्गुण’</quote> इत्यादिश्रुतिभ्यः ।
<pratika>नित्यत्वाच्च</pratika>=विष्णोर्नित्यत्वावगमाच्च न तस्य नाश इति ।। <pratika>इति सूत्रार्थचन्द्रिकायामात्माधिकरणम् ।। ७ ।।</pratika></p>
<note>(१) <quote>‘निरूपिता’</quote> इति ख. पाठः ।</note>
