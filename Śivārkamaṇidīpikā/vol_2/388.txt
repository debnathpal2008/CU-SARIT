<pb n="388"/>
नविधिर्ह्यक्षरग्रहणमात्रे पर्यवस्यति । अर्थावबोधपर्यन्तत्वेऽप्यर्थज्ञानादर्थान्तर-
भूता विद्या । उपासीतेति विहिता विद्या प्रत्ययावृत्तिरूपा । अतोऽस्याः क्वापि न
विशेषणभावः ।।
<sutra>सू ।। नाविशेषात् ।। १३ ।।</sutra>
<quote>‘कुर्वन्नेवेह कर्माणि’</quote> इत्यत्र स्वतन्त्रे कर्मणि विद्वदायुषो विनियोग इति विशे-
षहेतुर्न दृश्यते । <quote>‘ईशावास्यमिद्ँ/?/सर्वम्’</quote> इति विद्याप्रकरणाच्च विद्याङ्गभूतमेतत्
कर्मेति विज्ञायते । अतो न विद्यायाः कर्माङ्गत्वम् ।।
<sutra>सू ।। स्तुतयेऽनुमतिर्वा ।। १४ ।।</sutra>
विद्यामाहात्म्यात् सर्वदा कर्माणि कुर्वन्नपि तैर्न लिप्यते इति हि वाक्य-
शेषः । अतश्च विद्याया एव प्राधान्यम् ।।
<sutra>सू ।। कामकारेण चैके ।। १५ ।।</sutra>
<quote>‘किं प्रजया करिष्याम’</quote> इत्यादिना कामकारेण विदुषो गार्हस्थ्यस्य त्यागमधी-
यत एके । अतोऽपि विद्या प्रधानभूता लक्ष्यते ।।
<sutra>सू ।। उपमर्दं च ।। १६ ।।</sutra>
विद्यया सर्वकर्मोपमर्दं चाधीयत एके---<quote>‘क्षीयन्ते चास्य कर्माणि तस्मिन् दृष्टे
परावरे’</quote> इति । अतो न कर्मप्राधान्यम् ।।
<!-- APPAYYA !-->
दनन्तरमनुष्ठेयायाः प्रत्ययावृत्तिरूपाया विद्यायाः कर्माङ्गत्वं न प्रसज्यत इत्यर्थः । न च
कृत्स्नवेदार्थनिर्णयवतः कर्मविधाने कृत्स्नस्यापि वेदार्थनिर्णयस्य सर्वापेक्षितत्वपर्यवसानात् ।
कर्मार्थ एव कृत्स्नो वेद इति स्वतन्त्रा विद्या प्रतिक्षिप्ता भवेदिति वाच्यम् । तद्वतो विधा-
नेन हि वेदार्थनिर्णयः कर्मापेक्षित इत्येतावन्मात्रं सिध्यति । नत्वेकस्य कर्मानुष्ठाने कृत्स्न-
वेदार्थनिर्णयोऽप्यपेक्षित इति राजसूयादिवाक्यार्थनिर्णयस्य ब्राह्मणादिकर्मानुष्ठानानुपयो-
गित्वेन तथा तात्पर्यकल्पनायोगादिति भावः <pratika>।। सू॰ ।। नाविशेषात् ।। १३ ।।</pratika> विद्या
कर्माङ्गं न भवतीति सिद्धान्ते विदुषां सर्वथा कर्म नापेक्षितमिति नाभ्युपगमः । किन्तु
विद्याङ्गं कर्मेति विदुषोऽपि कर्मापेक्षाभ्युपगम्यत एव । अत एव <quote>‘यो वा एतदक्षरं गार्ग्य-
विदित्वे’</quote>त्यादिवाक्येनाविद्वत्कर्मणामन्तवत्फलोक्त्या विद्यासाध्यम१नन्तवत्फलमेव विद्वत्क-
र्मणां फलमिति तेषां विद्याङ्गत्वं सूच्यते । अतः <quote>‘कुर्वन्नेवे’</quote>त्यादिकं विद्याङ्गकर्मविषयतयो-
पपन्नमिति भावः <pratika>।। सू॰ ।। स्तुतयेऽनुमतिर्वा ।। १४ ।।</pratika> <quote>‘विद्यामाहात्म्या’</quote>दित्यादिना वा-
क्यशेषोऽर्थतः पठितः । एवं त्वयि नान्यथेतोऽस्ति । न कर्म लिप्यते नर इति मन्त्रशेषः ।
विदुषा यावज्जीवं यत्किञ्चित्कर्म क्रियतां नाम । एवं कर्म कुर्वत्यपि त्वयि नरे कर्मश्लेष-
योग्ये मनुष्येऽपि तत्कर्म न श्लिष्यते इतोऽन्यथा नास्ति इदं तत्त्वमिति विद्यामाहात्म्य-
स्तुतिः <pratika>।। सू॰ ।। कामकारेण चैके ।। १५ ।। अतोऽपि विद्येति</pratika> । न हि कर्मप्राधान्ये
बुद्धिपूर्वं प्रधानं त्यक्त्वाङ्गानुष्ठानमुपपद्यत इति भावः <pratika>।। सू॰ ।। उपमर्दं च ।। १६ ।।
सर्वकर्मेति</pratika> । विद्योदया२त्प्राचीनं विद्याफलविरोधिफलं यत्कर्म तस्य सर्वस्याप्युपमर्दमि-
<note>(१) <quote>‘मनन्तफलमेव’</quote> इति ग. पाठः ।</note> <note>(२) <quote>‘प्राग्विरोधिफलं’</quote> इति ग. पाठः ।</note>
