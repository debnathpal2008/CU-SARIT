<pb n="137"/>
<head>नयमणिमालायाम् अथ पारम्पर्याधिकरणम् ।। ५ ।।</head>
<sutra>सू ।। पारंपर्येण क्रमोऽत उपपद्यते च ।। १५ ।। अन्तरा विज्ञानमनसी क्रमेण तल्लिंगादिति चेन्ना-
विशेषात् ।। १६ ।।</sutra>
<lg><l>प्राणस्यादावथान्तःकरणखगणयोरन्ततो भूतपंक्तेः संप्रज्ञातक्रमाया यजुषि समुदयो मुण्डके प्रत्यपादि ।</l>
<l>आथर्वण्यां शिखायां युगपदभिदधे जन्म भूतेंद्रियाणामित्थं वैमत्यसत्वे कथमनुमनुषे सृष्टिमाकाशमुख्याम् ।। १३६ ।।</l></lg>
<lg><l>प्राणाद्याः प्रागयन्ते न कथमपि जनिं भौतिका भूतवर्गात् तस्मादाकाशमुख्यः क्रम इति घटते न क्रमः प्राणमुख्यः ।</l>
<l>सर्वेषां ब्रह्मजत्वं विदधति च मनौ न क्रमार्थत्वशंका ब्रह्मादीनां शिखायां सहजनिरुदिता क्ष्मादिभिर्नेंद्रियाणाम् ।। १३७ ।।</l></lg>
<head>इति पारम्पर्याधिकरणम् ।। ५ ।।</head>
<head>सूत्रार्थचंद्रिकायाम् अथ पारंपर्याधिकरणम् ।। ५ ।।</head>
<sutra>सू ।। पारंपर्येण तु क्रमोऽत उपपद्यते च ।। १५ ।। अन्तराविज्ञानमनसी क्रमेण तल्लिंगादिति चेन्ना-
विशेषात् ।। १६ ।।</sutra>
<p><pratika>भगवत्पादमते</pratika>, पूर्वाधिकरणैर्भूतानामुत्पत्तिक्रमे चिन्तिते लयक्रमस्य बुद्धिस्थत्वात्सोऽत्र प्रसंगाद्विचार्यत इत्याह—<pratika>विप-
र्ययेण क्रमोऽत उपपद्यते च ।। १६ ।।</pratika> इह भूतानां श्रुतोत्पत्तिक्रमेणैव लयक्रमो वा, उत सोपानपरंपरारूढस्य व्युत्क्रमेणाव-
रोहणवद्व‍युत्क्रमेणैव लयक्रमो वेति <pratika>संदेहः</pratika> । कल्प्यापेक्षया क्लृप्तस्य लघुत्वात् श्रुतोत्पत्तिक्रमेणैवेति <pratika>पूर्वपक्षः । सिद्धा-
न्तस्तु, अतः</pratika>=सृष्टिक्रमात् । <pratika>विपर्ययेण तु</pratika>=विपरीतक्रमेणैव । <pratika>क्रमः</pratika>=लयक्रमः । <pratika>उपपद्यते च</pratika>=युज्यते । स्वकारणे
कार्याणां लयदर्शनादिति भावः । इतरथा सति कार्ये कारणनाशः स्यात् । तच्चानिष्टमित्यर्थः ।।</p>
<head>इति भगवत्पादमते विपर्ययाधिकरणम् ।। ८ ।।</head>
<head>अथान्तराविज्ञानाधिकरणम् ।। ९ ।।</head>
<p><pratika>सू ।। अन्तरा विज्ञानमनसी क्रमेण तल्लिंगादिति चेन्नाविशेषात् ।। १६ ।।</pratika> इह भूतोत्पत्तिलयक्रमविचारस-
मप्रयोजनत्वात्करणोत्पत्तिक्रमं विचारयति—पूर्वोक्तक्रमः करणोत्पत्तिक्रमेण विरुध्यते न वेति <pratika>संदेहः</pratika> । <quote>‘एतस्माज्जायते प्राणो
मनस्सर्वेन्द्रियाणि च । खं वायुर्ज्योतिरापः पृथिवी’</quote> इति मुण्डकवाक्योक्तेन भूतानामात्मनश्चान्तराले इन्द्रियबुद्धिमनांसि
तेभ्यश्च भूतानि जायन्ते इत्यनेन क्रमेण पूर्वोक्तक्रमो विरुध्यते । कुतः । तत्सृष्टिगमकाल्लिंगादिति चेत् । इति <pratika>पूर्वपक्षः ।
सिद्धान्तस्तु, नाविशेषात्</pratika> । इंद्रियबुद्धिमनसां भौतिकत्वेन भूतोत्पत्तिक्रमादिन्द्रियाद्युत्पत्तिक्रमस्याविशेषात् येन क्रमेण
भूतोत्पत्तिस्तेनैव क्रमेण भौतिकोत्पत्तिरित्यतो न विरुद्ध्यत इति । <quote>‘एतस्माज्जायते’</quote> इत्यादिश्रुतिश्च सर्वेषामात्मनस्सकाशादुत्प-
त्तिमात्रं ब्रूते न क्रममिति भावः । <quote>‘अन्नमयं हि सोम्य मन आपोमयः प्राणस्तेजोमयी वाक्’</quote> इत्यादिकं वाक्यं करणानां
भौतिकत्वे लिंगमिति बोध्यम् ।।</p>
<head>।। इति भगवत्पादमते अन्तराविज्ञानाधिकरणम् ।। ९ ।।</head>
<p><pratika>श्रीकण्ठमते</pratika>, इदं सूत्रद्वयमपि पारंपर्याधिकरणमिति व्यपदिश्यते । इह पूर्वाधिकरणे निरूपित आकाशादिसृष्टिक्रम उप-
पद्यते न वेति <pratika>संदेहः</pratika> । उक्तक्रमस्य क्रमान्तरश्रुत्यक्रमश्रुतिभ्यां विरोधान्नोपपद्यत इति <pratika>पूर्वपक्षः । सिद्धान्तस्तु</pratika> <quote>‘अन्नमयं
हि सोम्य मन आपोमयः प्राणस्तेजोमयी वाक्’</quote> इति प्राणादीनां भौतिकत्वश्रवणेन तेष्वन्तर्भावात् क्रमान्तरप्रतिपादिन्या
मुण्डकोपनिषदुक्ताया<quote>‘एतस्माज्जायते प्राण’</quote>इत्यादिश्रुतेरुपेक्षणीयत्वात् ब्रह्मादीनां च भूताभिमानित्वेन तेष्वन्तर्भावात्सहश्रुते-
र्ब्रह्माद्युत्पत्तिसाहित्यमात्रपरतया योजनीयत्वाच्च । <pratika>अतः</pratika>=पूर्वसूत्रोदितात्तदभिध्यानाच्च ताभ्यां विरोधाभावात्पूर्वपूर्वभूतशरीर-
कस्यैव परमेश्‍वरस्योत्तरोत्तरभूतस्त्रष्टत्वमित्युक्तक्रम उपपद्यत इति ।।</p>
<p>ननु, मुण्डकवाक्ये विवक्षितभूतक्रमप्रत्यभिज्ञानात्तत्सहपठितप्राणादिक्रमो विवक्षितोऽस्त्वित्याशंक्य परिहरति—<pratika>अन्त-
रा विज्ञानेत्यादिना । क्रमेण</pratika>=मनइंद्रियक्रमेण । <pratika>अन्तरा</pratika>=प्राणभूतमध्ये । <pratika>विज्ञानमनसी</pratika>=इन्द्रियमनसी उत्पद्येते ।
कुतः । <pratika>तल्लिंगात्</pratika>=<quote>‘खं वायुर्ज्योति’</quote>रित्यादौ श्रुत्यन्तरसिद्धक्रमप्रत्यभिज्ञानरूपाल्लिंगात् । <pratika>इति चेत्</pratika>=इदं मुण्डकवाक्य-
मपि क्रमपरमिति चेत् । <pratika>न । अविशेषात्</pratika>=<quote>‘एतस्माज्जायते’</quote> इत्यस्य प्राणादिपृथिव्यन्तेषु सर्वेषु प्रत्येकमन्वयाविशेषात् ।
अतः सर्वकारणं ब्रह्मेति सिद्धम् । अस्मिन्मते<quote>‘पारंपर्येण तु क्रम’</quote>इति सूत्रपाठे विशेषः ।।</p>
<p><pratika>रामानुजमते</pratika>, अनयोस्सूत्रयोरुपरितनसूत्रस्य च <quote>‘तदभिध्यानादेवे’</quote>ति पूर्वाधिकरणसिद्धान्तसूत्रशेषत्वेन पूर्वा-
धिकरणान्तर्भाविततया पूर्वत्र तद्विवरणं कृतमित्यतो नात्र पुनर्विवरणावकाश इति वेद्यम् । सूत्रपाठस्तु शांकरमतवदेवात्र मते ।।</p>
<p><pratika>आनन्दतीर्थमते</pratika>, अधिकरणरचनासंदेहपूर्वपक्षसिद्धान्तानां शांकरमतसाधारण्येऽपि सूत्रार्थनिरूपणे परमस्ति किय-
दिव वैलक्षण्यमिति तन्मात्रं निरूप्यते—<pratika>सू ।। विपर्ययेण तु क्रमोऽत उपपद्यते च ।। १५ ।।</pratika> तुशब्दोऽवधारणे । अत
इत्यावर्तते । <pratika>अतः</pratika>=उत्पत्तिक्रमात् <pratika>विपर्ययेण</pratika>=वैपरीत्येन । <pratika>क्रमः</pratika>=लयक्रमः न तूत्पत्तिक्रमेण । कुतः । <pratika>अतस्तु</pratika>=व्यु-
त्क्रमाद्विलयश्चैवे’तिभाल्लवेयश्रुतिविशेषादेव । किंच । <pratika>उपपद्यते च</pratika>=युज्यते चायं व्युत्क्रमः । कुतः । पूर्वोत्पन्नानामुत्तरोत्पन्नेभ्यो
भगवत्सन्निधानकृताधिकसामर्थ्येन तेषामधिककालावस्थानस्य युक्तत्वादित्यर्थः ।।</p>
<head>इति विपर्ययाधिकरणम् ।। ८ ।।</head>
