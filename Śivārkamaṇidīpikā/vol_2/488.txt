<pb n="488"/>
वाज्ञानस्य संसारनिदानस्य समूलनिवृत्तेः परिच्छिन्नापरिच्छिन्नदेहाद्यभिमानरू-
पभ्रमनिवृत्तिः । यतो ह्यस्य जरामरणशोकराहित्यं । अत एव कर्मवश्यत्वाभावात्
स्वतन्त्रत्वं । निरतिशयस्वरूपानन्दानुभवैकरसिकतया स्वात्मारामत्वेन नित्यतृप्तत्वं ।
अत एवास्य जिघत्सापिपासादिराहित्यम् । अलुप्तसर्वशक्तिकत्वादस्य सत्यका-
मसत्यसङ्कल्पत्वम् । तस्मादसौ परमेश्वरश्च अपहतपाप्मत्वादिगुणाष्टकयुक्तः श्रू-
यते । अतो मुक्तस्य शिवसदृशस्य स्वातन्त्र्यं युक्तमेव ।।
इति सङ्कल्पाधिकरणम् ।। ४ ।।
<!-- APPAYYA !-->
द्विषयावरणभूतानामाणवमलस्य शक्तिविशेषाणां समुदायस्संसारकारणमज्ञानं तस्य सर्व-
स्यापि मूलम् । सार्वज्ञ्यत्वादिकपरमेश्वरशेषत्वादियुक्तनिजस्वरूपावरणभूता तच्छक्तिः
तस्य सर्वस्याप्यावरणशक्तिसमुदायस्य निवृत्त्यैव हि <quote>‘शोकं मोहं जरां मृत्युमत्येती’</quote>त्यस्य
मोहशब्दोक्तस्य परिच्छिन्नदेहाद्यभिमानरूपस्य भ्रमस्य निवृत्तिरभ्युपेयते । तत एवास्य
सर्वज्ञत्वं सङ्कुचितस्यावृतस्य ज्ञानस्य प्रागपि सत्त्वाङ्गीकारादनादिबोधत्वं च सिद्ध‍यतीति
भावः । <pratika>यतो ह्यस्य जरामरणेति</pratika> । यतः कर्मवश्यत्वाभावादस्य जरामरणशोकराहित्यम् ।
अत एव स्वतन्त्रत्वं सिद्ध‍यतीत्यर्थः । <pratika>अत एवास्य जिघत्सेति</pratika> । स्वरूपानन्दानुभवादेव
ह्यस्य जिघत्सापिपासाराहित्यमुपपादनीयम् । तत एव नित्यतृप्तत्वं सिद्ध‍यतीति भावः ।
<pratika>अलुप्तेति</pratika> । अलुप्तशक्तिकत्वमनन्तशक्तिकत्वं च विना सत्यकामत्वं सत्यसङ्कल्पत्वं च न
सिद्ध‍यतीति तत एव तदुभयं सिद्ध‍यतीत्यर्थः । <pratika>परमेश्वरश्चेति</pratika> दृष्टान्तार्थम् । <pratika>स्वातन्त्र्य-
मिति</pratika> । स्वातन्त्र्योपलक्षितं सर्वज्ञत्वादिषट्कं युक्तमेवेत्यर्थः । केषुचिन्मूलकोशे<quote>‘ष्वत एव
चात्मन्यधिपति’</quote>रिति सूत्रपाठो दृष्टः । तत्राप्यात्मन्यधिपतिरात्मेश्वर इत्यनन्याधिपतिरि-
त्यनेन समानार्थः ।।</p>
<head>इति सङ्कल्पाधिकरणम् ।। ४ ।।</head>
<!-- APPAYYA !-->
<head>नयमणिमालायाम्</head>
<head>अथ सङ्कल्पाधिकरणम् ।। ४ ।।</head>
<sutra>सू॰ ।। सङ्कल्पादेव तु तच्छ्रुतेः ।। ८ ।। अत एव चानन्याधिपतिः ।। ९ ।।</sutra>
<lg><l>मुक्तः पित्रादीनां स्रष्टा सङ्कल्पमात्रेण । इत्येतदनुपपन्नं लोके सङ्कल्पमोघतादृष्टेः ।। ३९० ।।</l></lg>
<lg><l>अस्य हि याथाकाम्यं शास्त्रनिषिद्धमपि संभवात्किञ्चित् । सङ्कल्पहतिं कुर्यान्माहेश्वराज्ञातिलङ्घनत्वेन ।। ३९१ ।।</l></lg>
<lg><l>मैवं यन्नापेक्षा तत्सृष्टिर्ब्रह्मसृष्टिरिव । सङ्कल्पादेवेति श्रुतिफणितेरनतिशङ्क्यत्वात् ।। ३९२ ।।</l></lg>
<lg><l>अत एवात्मन्यधिपतिरसौ स्वतन्त्रो विमुक्तपशुभावः । नैतस्य बन्धकृदघं न नियन्ता तन्महेश्वरस्सोऽपि ।। ३९३ ।।</l></lg>
<head>इति सङ्कल्पाधिकरणम् ।। ४ ।।</head>
