<pb n="061"/>
<sutra>।। सू ।। विप्रतिषेधाच्चासमञ्जसम् ।। ९ ।।</sutra>
पुरुषस्य द्रष्टृत्वभोक्तृत्वनिर्विकार त्वादिविरुद्धधर्मसहस्त्राभ्युपगमश्च दृश्यते ।
अतोऽप्यसमञ्जसमेव कापिलं मतम् ।। इति रचनानुपपत्त्यधिकरणम् ।। १ ।।
<!-- APPAYYA !-->
वतो बद्धस्य मोक्षसाधनोपदेशः’</quote> <quote>‘स्वभावनाशात् स्वरूपनाशप्रसंगात्’</quote> इत्यादिकापिलसू-
त्रैः<quote>‘वस्तुस्थित्या न बन्धोऽस्ति तदभावान्न मुक्तता । विकल्पघटितावेतावुभावपि न किञ्चन ।
आत्मनो न हि बन्धोऽस्ति वस्तुतो निर्गुणत्वतः । अविवेकाद्बन्ध इव तन्नाशः शास्त्रतो
भवेत्’</quote> ।। <quote>‘तस्मान्न बध्यतेऽद्धा न मुच्यते नापि संसरति कश्चित् । संसरति बध्यते मुच्यते च
नानाश्रया प्रकृति’</quote> रित्यादिभिस्तदागमवृद्धवचनैश्च प्रतिपन्नम् । तदेतन्नोपपद्यते । भोगाश्रय-
बुद्ध्यैक्यदर्शनरूपस्य भोगस्य तद्विवेकानुसंधानरूपस्य मोक्षजनकज्ञानस्य च पुरुषे निर्वि-
कारचैतन्यात्मन्युदयासंभवात् । न च तदप्युभयं बुद्धिधर्म एवेति वाच्यम् । तावता
तस्याध्यासिकस्यापि भोक्तृत्वस्यानिर्वाहात् मोक्षोपायत्वानिर्वाहाच्च । तस्मात्प्रयोजनाभावा-
दपि स्वतंत्रं प्रधानं न स्वीकरणीयमिति भावः ।। स्यादेतत् । पुरुषस्य भोक्तृत्वं मोक्षोपाय-
विवेकख्यात्यर्थश्रवणादिप्रवृत्तिमत्त्वञ्च सांख्यैरेव भोक्तृत्वमोक्षार्थप्रवृत्तिभ्यामचेतनेषु बुद्ध्या-
दिष्वसंभाविताभ्यां तदतिरिक्तं पुरुषं साधयद्भिरभ्युपगतम् । यदाहुः <quote>‘संघातपरार्थत्वात्
त्रिगुणादिविपर्ययादधिष्ठानात् । पुरुषोऽस्ति भोक्तृभावात्कैवल्यार्थप्रवृत्तेश्चे’</quote>ति । अतो न
प्रयोजनं प्रधानाभ्युपगम इत्याशंकानिराकरणार्थं सूत्रम्—<pratika>विप्रतिषेधाच्चासमञ्जसम् ।। ९ ।।
पुरुषस्येति ।</pratika> इत्थं पुरुषस्य द्रष्टृत्वभोक्तृत्वादिकमभ्युपगच्छंत एव तस्य निर्विकारत्वनि-
त्यमुक्तत्वादिकमप्यभ्युपगच्छंतीति परस्परविरुद्धाभ्युपगमादसमञ्जसमेव सांख्यमतम् । न
ह्यद्वैतवादिभिरिव तैराविद्यकं द्रष्टृत्वादिकं तात्विकनिर्विकारत्वाद्यविरोधीति समर्थयितुं
शक्यमिति भावः ।। <pratika>इति रचनानुपपत्त्यधिकरणम्</pratika> ।। १ ।।</p>
<!-- APPAYYA !-->
<head>नयमणिमालायाम्</head>
<head>अथ द्वितीयस्याध्यायस्य द्वितीयः पादः ।</head>
<head>अथ रचनानुपपत्त्यधिकरणम् ।। १ ।।</head>
<sutra>सू॰ ।। रचनानुपपत्तेश्च नानुमानं प्रवृत्तेश्च ।। १ ।। पयोऽम्बुवच्चेत्तत्रापि ।। २ ।। व्यतिरेकानवस्थिते
श्चानपेक्षत्वात् ।। ३ ।।। अन्यत्राभावाच्च न तृणादिवत् ।। ४ ।। पुरुषाश्मवदिति चेत्तथापि ।। ५ ।। अङ्गि-
त्वानुपपत्तेश्च ।। ६ ।। अन्यथानुमितौ च /?/शशक्तिवियोगात् ।। ७ ।। अभ्युपगमेऽप्यर्थाभावात् ।। ८ ।।
विप्रतिषेधाच्चासमञ्जसम् ।। ९ ।।</sutra>
<lg><l>त्रिगुणं प्रधानमस्योपपद्यते कारणं जगतः । सर्वत्रान्वयदृष्टेः कार्ये सुखदुःखमोहानाम् ।। १०९ ।।</l></lg>
<lg><l>इह चेतनानधिष्ठितमचेतनं क्वापि न कुरुते कार्यम् । अन्तरतया सुखादरस्ति न कार्येषु तदनुगतिः ।। ११० ।।</l></lg>
<head>इति रचनानुपपत्त्यधिकरणम् ।। १ ।।</head>
<!-- APPAYYA !-->
<head>शिवाभ्यां नमः ।</head>
<head>सूत्रार्थचन्द्रिकायाम्</head>
<head>अथ द्वितीयस्याध्यायस्य द्वितीयः पादः ।।</head>
<head>अथ रचनानुपपत्त्यधिकरणम् ।। १ ।।</head>
<sutra>सू ।। रचनानुपपत्तेश्च नानुमानं प्रवृत्तेश्च ।। १ ।। पयोंऽबुवच्चेत्तत्रापि ।। २ ।। व्यतिरेकानवस्थितेश्चानपेक्ष-
त्वात् ।। ३ ।। अन्यत्राभावाच्च न तृणादिवत् ।। ४ ।। पुरुषाश्मवदिति चेत्तथापि ।। ५ ।। अङ्गित्वानुपपत्तेश्च ।। ६ ।।
अन्यथानुमितौ च शशक्तिवियोगात् ।। ७ ।। अभ्युपगमेऽप्यर्थाभावात् ।। ८ ।। विप्रतिषेधाच्चासमञ्जसम् ।। ९ ।।</sutra>
