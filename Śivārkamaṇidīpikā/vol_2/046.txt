<pb n="046"/>
अथ वैषम्यनैर्घृण्याधिकरणम् ।। ११ ।।
<sutra>।। सू ।। वैषम्यनैर्घृण्ये न सापेक्षत्वात् तथा हि दर्शयति ।। ३४ ।।</sutra>
प्रयोजनाभावेऽपि लीलया परमेश्वरस्य जगत्सृष्ट्यादिषु प्रवृत्तिरिति निरूपि-
तम् । तत्र पुनः संदिह्यते सैषा सम्भवति न वेति ।
लीलयाऽपि परमेश्वरस्य सृष्टिर्न सम्भवति, परिपूर्णतया रागद्वेषादिहीन-
त्वात् । सकलसाम्येन मध्यस्थ एव हि परमेश्वरः । तस्य केषांचित् सुखमयं
देवादिशरीरं केषांचिद्द‍ुःखोत्तरं मनुष्यादिशरीरं सृजतो वैषम्यं दुर्वारम् ।
किञ्च—सृष्टेः संहारपूर्वकत्वात् सकलं युगपत् संहरतः परमेश्वरस्य नैर्घृण्यं च
भवेत् । तदेवमपुरुषार्थसम्बन्धापादिन्या जगत्सृष्ट्या किं परमेश्वरस्य ? ।।
इति प्राप्ते ब्रूमः—सर्वथा जगत्सृजतः परमेश्वरस्य वैषम्यनैर्घण्ये न भवतः ।
कर्मसापेक्षत्वात् सृष्टिवैषम्यस्य । (त१था हि दर्शयति श्रुतिः—<quote>‘रमणीयचरणा
रमणीयां योनिमापद्यन्ते कपूयचरणाः कपूयाम्’</quote> इति ।।
<sutra>।। सू ।। न कर्माविभागादिति चेन्नानादित्वादुपपद्यते चाप्युपलभ्यते च ।। ३५ ।।</sutra>
<p>सृष्टेः प्राक् कर्म नास्ति क्षेत्रज्ञाभावात् । तदभावश्च <quote>‘सदेव सोम्येदम्’</quote> इत्य-</p>
<!-- APPAYYA !-->
<head>अथ वैषम्यनैर्घृण्याधिकरणम् ।। ११ ।।</head>
<p>सू ।। वैषम्यनैर्घृण्ये न सापेक्षत्वात्तथा हि दर्शयति ।। ३४ ।। पूर्वाधिकरणार्थानु-
वादेनाक्षेपिकीं संगतिं दर्शयति—<pratika>प्रयोजनाभावेऽपीति</pratika> । सृष्टिसंहारयौर्वैषम्यनैर्घृण्यापा-
दकत्वानापादकत्वाभ्यां संशयं दर्शयति—<pratika>तत्र पुनरिति</pratika> । युज्येत लीलारूपः परमेश्वरस्य
जगत्सृष्ट्यादिव्यापार इति यदि स तस्य सर्वानुग्राहकस्य वैषम्यनैर्घृण्यदोषापादको न स्यात् ।
तदापादकस्त्वयम् । तस्मादसमञ्जलीलासदृशोऽयं व्यापारः परमेश्वरस्य न युक्तः । न च
वाच्यं <quote>‘पुण्यो वै पुण्येन कर्मणा भवति पापः पापेने’</quote> ति श्रुतेः कर्मविशेषमूलं जगद्वैषम्य-
मीश्वरस्तदुत्पत्तौ साधारणकारणं यथा सस्योत्पत्तौ पर्जन्यः साधारणकारणम् । तद्भ‍ूयोऽ-
ल्पत्वव्रीहियत्वादिवैषम्यं क्षेत्रबीजादिवैषम्यकृतम् । एवञ्च नेश्वरस्य निरवद्यत्वहानिरिति ।
<quote>‘सदेव सोम्येदमग्र आसी’</quote> दिति सृष्टेः प्रागेकत्वावधारणेन कर्मणामभावावगत्या सर्गादि-
काले कर्मानपेक्षयैव प्राथमिकदेवमनुष्यादिविषमसृष्टिं कुर्वतस्तस्य वैषम्यदोषापत्त्यपरिहा-
रात्, कथंचिदऽपि नैर्घृण्यादिदोषापरिहाराच्च, क्रमिकविषमसृष्टिहेतुभिन्नकालभूयोऽल्पपुण्य-
पापरूपकर्मवैषम्यवतां प्राणिनां युगपदविषमसंसारहेतुकर्मसाम्यासम्भवेन तत्र कर्मापेक्षाया
वक्तुमशक्यत्वाच्च कर्मसापेक्षत्वे तस्यानीश्वरत्वप्रसङ्गाच्च <quote>‘एष ह्येव साधु कर्म कारयति
तं यमेभ्यो लोकेभ्य उन्निनीषते स एवासाधु कर्म कारयति तं यमधो निनीषत’</quote> इत्यादि-
श्रुत्यनुसारेण कर्मणामपि तत्कारितत्वांगीकारे वैषम्यादिदोषतादवस्थ्याच्चेति पूर्वपक्षं
दिङ्मात्रेण प्रदर्शयति—<pratika>लीलयेत्यादिना</pratika> । <quote>‘सापेक्षत्वा’</quote> दित्यंतसूत्रांशोक्तं वैषम्यनैर्घृण्याप-
त्तिदोषपरिहारं दर्शयन् सिद्धान्तयति—<pratika>सर्वथेति</pratika> । प्रथमसृष्टौ कर्मासंभवशंकापरिहारं
<note>१. श्रीकण्ठभाष्ये () एतद्रेखांकितो भागः अन्यमातृकासु न दृश्यते । शिवार्कमणिदीपिकापर्यालोचनायामप्ययं
भागोऽधिकपाठ इत्यवगम्यते । मैसूरूसंस्थानमुद्रितपुस्तकपाठानुसारेणायं पाठोऽत्र निवेशित इति विज्ञेयम् ।</note>
