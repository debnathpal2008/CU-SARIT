<pb n="102"/>
सप्तभङ्गीन्यायेन व्यवस्थाप्याः । स्यादस्ति, स्यान्नास्ति, स्यादस्ति च नास्ति च,
स्यादवक्तव्यं, स्यादस्ति चावक्तव्यं, स्यान्नास्ति चावक्तव्यं, स्यादस्ति च
नास्ति चावक्तव्यम्, इति सप्तभङ्गीन्यायः । स्याच्छब्द ईषदर्थः । अतः सप्तभ-
ङ्गीन्यायात् सप्तपदार्थसिद्धिरिति ।।
एतदयुक्तम् । कुतः ? एकस्मिन् वस्तुनि सत्त्वासत्त्वनित्यत्वानित्यत्वभेदाभे-
दादीनामसंभवात् । पर्यायभाविनश्च द्रव्यस्यास्तित्वनास्तित्वादिशब्दबुद्धिवि-
षयाः परस्परविरुद्धाः पिण्डत्वघटत्वकपालत्वाद्यवस्थावत् युगपन्न संभवन्ति ।
अतो विरुद्ध एव जैनवादः ।।
<!-- APPAYYA !-->
गमात्सततोर्ध्वगमनम् । तन्मते लोकाकाशस्योपर्युपरि स्थितानां लोकानामंतर्वर्तित्वेऽपि
तेषामुपरि स्थिती निरवधिः अलोकाकाशः सततोर्ध्वगमनस्यावकाशः । तथा पठन्ति-
<quote>‘गत्वा गत्वा मिवर्तंते चंद्रसूर्यादयो ग्रहाः । अद्यापि न निवर्तंते त्वलोकाकाशमार्गगाः ।’</quote>
इति । अन्ये तु विगतसमस्तक्लेशतद्वासनस्यानावरणज्ञानदर्शनसुखवीर्यस्यात्मन उपरि-
देशावस्थानं मुक्तिरित्याहुः । <pratika>सप्तभंगीन्यायेनेति</pratika> । सप्तानां भंगानां प्रकाराणां सत्त्वादि-
नियमभंगानां वा समाहारः सप्तभंगी । के ते सप्त भंगाः तानाह—<pratika>स्यादस्तीति</pratika> । सत्त्वास-
त्त्वसदसत्त्वसदसद्विलक्षणत्वरूपानिर्वचनीयत्वविषयाश्चत्वारः पक्षाः । पुनश्चानिर्वचनीयत्वे
सत्त्वासत्त्वसदसत्त्वमेलनैस्त्रयः पक्षा इत्येवं सप्त पक्षा वादिभिरुत्प्रेक्षितुं शक्याः । सर्वेऽपि
ते पक्षाः जैनैरीषदीषत् स्वांगीकृतेषु सर्वेष्वपि पदार्थेषु अंगीक्रियन्ते । अत्र स्याच्छब्दस्यार्थ-
माह—<pratika>स्यादिति</pratika>।अनैकान्त्यार्थ इति केचित् । उभयथापि तिङन्तप्रतिरूपकोयमव्ययशब्दः
फलतस्त्वेकार्थः । सत्त्वे प्रदर्शितस्य सप्तभंगीन्यायस्य नित्यत्वभिन्नत्वादिधर्मान्तरेष्वपि
योजनमभिप्रेत्योपसंहरति—<pratika>अत इति</pratika> । सप्तभंगीन्यायो न युक्तः । एकस्मिन्वस्तुनि विरु-
द्धानेकधर्मसमावेशासंभवादिति सूत्रार्थमाविष्कुर्वन् सिद्धांतयति—<pratika>एतदयुक्तमिति</pratika> । नन्वे-
कस्मिन्निपि देशकालाद्युपाधिभेदेन यथा सत्त्वासत्त्वादिविरुद्धधर्मसमावेशः तथोपाधिभेदं
विनाप्यस्तु । तत्र लोकसिद्धानि प्राणानि सन्तीति चेदिहापि सन्त्येव प्रपञ्चसत्यत्वा-
सत्यत्वादिकं व्यवस्थापयद्भिस्तैस्तैर्वादिभिरुपपादितानि प्रमाणानीत्याशंक्याह—<pratika>पर्याय-
भाविनश्चेति</pratika> । सत्त्वासत्त्वादयः पिंडत्वघटत्वादिवत् पर्यायभाविन एव लोकानुभव-
सिद्धाः । यानि तु वादिभिरुपन्यस्तान्यपर्यायेण सत्त्वासत्त्वादिकमुपनयन्ति तानि सर्वा-
ण्यपि प्रमाणानीत्येतन्न संभवति । परस्परविरोधेन केषांचिदाभासत्वावश्यंभावात् ।
अन्यथा प्रपञ्चसत्यत्वादिवादिभिस्तदसत्यत्वाभ्युपगमे दोषाणामप्युच्यमानत्वेन तेषामप्य-
नुरोध्यत्वापत्त्या अनेकान्तवादिनः तत्तद्वाद्युक्तदोषभाक्त्वस्यापि प्रसंगादिति भावः ।
एतेन यदुक्तं स्याद्वादमञ्जर्याम्—<quote>‘अन्योन्यपक्षप्रतिपक्षभावाद्यथा परे मत्सरिणः प्रवादाः ।
नयानशेषानविशेषमिच्छन्न पक्षपाती समयस्तथा नः ।।’</quote> इति तन्निरस्तम् । अपक्षपातेन
समस्तसमयोक्तसत्त्वादिविशेषाभ्युपगमे तत्तदुद्भावितासत्त्वादिपक्षदोषाणामप्यभ्युपगन्तव्य-
त्वापत्तेः । अर्धजरतीये नियामकाभावात् । ननु तर्हि लोकाविरोधेनैव सप्तभंगीनयं समर्थ-
यामहे । सर्वसंप्रतिपन्ने तावदेकस्य कालभेदेन सत्त्वासत्त्वे । अस्तयोः स्वस्वकालविवक्षया
अस्ति नास्तीति भंगद्वयमुपपद्यते । क्रमविवक्षया सदसदिदमिति तृतीयभंगो युज्यते ।
