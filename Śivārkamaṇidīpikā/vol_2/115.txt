<pb n="115"/>
अथ पाञ्चरात्राधिकरणम् ।। ९ ।।
<sutra>।। सू ।। उत्पत्त्यसंभवात् ।। ३९ ।।</sutra>
पञ्चरात्रमतं वासुदेवोक्तम् । तत्र जीवोत्पत्त्यादिकमुच्यते । तत् संभवति न
वेति संदेहः ।।
संभवतीति पूर्वः पक्षः । कुतः ? भगवता वासुदेवेन प्रोक्तस्य प्रमाणत्वात् ।
तथा ह्यत्र प्रक्रिया—भगवानेको वासुदेवः परमात्मा । तस्मात् संकर्षणाख्यो
जीवो जायते । जीवाच्च प्रद्युम्नाख्यं मनः । मनसश्चानिरुद्धाख्योऽहंकारः । एते
चत्वारो व्यूहा सर्वात्मान इति । अतो वासुदेवस्य हिरण्यगर्भादिभ्योऽपि पर-
त्वेन तदुक्तस्य प्रामाण्यादिदं सर्वमुपपन्नम् ।।
इति प्राप्ते ब्रूमः । जीवोत्पत्त्यभिधायकमिदं शास्त्रमप्रमाणम्; कृतनाशाकृता-
<!-- APPAYYA !-->
<head>अथ पाञ्चरात्राधिकरणम् ।। ९ ।।</head>
<p>हैरण्यगर्भमतनिराकरणानंतरं वैष्णवमतनिराकरणार्थमधिकरणम्—<pratika>सू ।। उत्पत्त्यसंभ-
वात् ।। ३९ ।। जीवोत्पत्त्यादिकमिति ।</pratika> आदिशब्देन जीवान्मनउत्पत्तिर्वासुदेवस्य पर-
मकारणत्वमित्यादि गृह्यते । यद्यपि जीवविशेषे हिरण्यगर्भे भ्रांतिसंभवात्तदुक्तमीश्वरस्य के-
वलनिमित्तत्वं न ग्राह्यम् । तथाऽपि पारमेश्वरपरशक्त्यंशतया परमेश्‍वरस्यैवावस्थाविशेषरूपे
भगवति वासुदेवे भ्रांतिलेशस्याप्यसंभवात् तदुक्तं जीवोत्पत्त्यादिकं तथैव ग्राह्यमिति पूर्वप-
क्षयति—<pratika>संभवतीति</pratika> । ननु शरीराद्युपाधिका जीवोत्पत्तिः सिद्धांतेऽपि संमता कथं
पूर्वपक्षतया निवेश्यते इत्याशङ्क्य पाञ्चरात्रे जीवस्योच्यमानोत्पत्तिर्न शरीराद्युपाधिका ।
मनोहंकारयोरपि सृष्टेः प्रागुच्यमानत्वादिति दर्शयितुं तत्प्रक्रियामुपन्यस्यति—<pratika>तथा हीति ।
एते चत्वार इति ।</pratika> भगवव्द्यूहचतुष्टयात्मकः सर्वः प्रपञ्च इत्यर्थः । जीवोत्पत्तिवादे <quote>‘न जा-
यते म्रियते वा विपश्चि’</quote> दित्यादिश्रुतिविरोधो <quote>‘नात्माश्रुते’</quote> रि<ref>(ब्र-२-३-१४-सू)</ref> त्यधिकरणे</p>
<!-- APPAYYA !-->
<p><pratika>रामानुजमते</pratika>, पशुपतिमतमादरणीयं न वेति संदेहे परमपुरुषार्थसाधनाववोधित्वेन निखिलवस्तुसाक्षात्कारसमर्थ-
पशुपतिप्रणीतत्वादादरणीयमिति पूर्वपक्षः । वेदविरुद्धार्थप्रतिपादनात् निमित्तोपादानभेदाभिधानात् सुराकुंभस्थापनतत्स्थ-
देवतार्चनमुद्रिकाषट्कविज्ञानतद्धारणादिवेदविरुद्धाचारप्रतिपादनपरत्वाच्चासामंजस्यात्पत्युः पशुपतेर्मतं नादरणीयमिति ।
सूत्रार्थवर्णने <pratika>श्रीकण्ठमता</pratika>न्नास्ति वैलक्षण्यमिति बोध्यम् ।। अनयोर्मतयोः <pratika><quote>‘संबन्धानुपपत्तेश्च’</quote></pratika> इति सूत्रस्य
पाठ एव नास्तीति <pratika>शांकरमता</pratika>द्विशेषः ।।</p>
<p><pratika>आनन्दतीर्थमते, सौरकौमारशाक्तादि</pratika>मतोपलक्षणत्वेन <pratika>शैवपाशुपतकालामुखमहाव्रतानां</pratika> मतं निर-
स्यते । शैवपाशुपतादिमतसिद्धं पशुपतेर्जगत्कर्तृत्वं युक्तं न वेति <pratika>संदेहे</pratika> युक्तमिति <pratika>पूर्वपक्षः</pratika> । <quote>‘एको नारायण आसीन्न
ब्रह्मा न च शंकर’</quote> इत्यादिश्रुतिभिः पशुपतेर्जननादिदोषवत्त्वात् न युक्तमिति <pratika>सिद्धान्तः । सूत्रार्थस्तु, ।। सू ।। पत्यु-
रसामञ्जस्यात् ।। ३७ ।। पत्युः</pratika>=पशुपतेः जगत्कारणत्वं न युक्तम् । कुतः । <pratika>असामञ्जस्यात्</pratika>= पारतंत्र्योत्पत्त्यादि-
दोषवत्त्वादित्यर्थः <pratika>।। सू ।। संबंधानुपपत्तेश्च ।। ३८ ।।</pratika> शिवस्याशरीरत्त्वेन जगता संबन्धानुपपत्तेः न तस्य कर्तृत्व-
मित्यर्थः <pratika> ।। सू ।। अधिष्ठानानुपपत्तेश्च ।। ३९ ।।</pratika> प्रलये सर्वेषां नष्टत्वात् पुनस्सृष्टिसमये पशुपतेः पृथिव्याद्याश्रयानुप-
पत्तेश्च न तस्य जगत्कर्तृत्वमित्यर्थः <pratika>।। सू ।। करणवच्चेन्न भोगादिभ्यः ।। ४० ।। करणवच्चेत्</pratika>= यतः साधनजातं
पशुपतेः करणवत् शरीरेण तुल्यम् अधिष्ठानतुल्यं च अतो नोक्तदोष इति चेत् <pratika>न</pratika> । कुतः । <pratika>भोगादिभ्यः</pratika>=शरीरकृतसु-
खदुःखभोगोत्पत्तिमरणादिदोषेभ्य इत्यर्थः <pratika>।। सू ।। अन्तवत्त्वमसर्वज्ञता वा ।। ४१ ।।</pratika> वाशब्दो विकल्पार्थः । यतः
शिवस्य देहित्वतदभावपक्षयोः क्रमेणान्तवत्त्वं नाशवत्त्वमसर्वज्ञता वा स्यात् अतो न युक्त पशुपतेर्जगत्कारणत्वमित्यर्थः ।।</p>
<head>इति सूत्रार्थचन्द्रिकायां पाशुपताधिकरणम् ।। ७ ।।</head>﻿
