<pb n="093"/>
<sutra>।। सू ।। उदासीनानामपि चैवं सिद्धिः ।। २६ ।।</sutra>
क्षणिकत्वाभ्युपगमादन्य एवानुष्ठातान्य एव फलस्वामी । अतो निष्प्रय-
त्नानामपि सर्वार्थसिद्धिः स्यादिति दुरुपपादोऽयं वाद इति ।।
इति दृष्टत्वाधिकरणम् ।। ४ ।।
<!-- APPAYYA !-->
तद्गतं पुरोवर्त्तित्वनेदीयस्त्वदवीयस्त्वजडत्वादिकमपि संक्रामति । न वा संक्रामति चेदा-
न्तरत्वज्ञानत्वादेस्तद्विरोधिनोऽवभासो न स्यात् स्फटिके लौहित्यसंक्रांतौ तद्विरोधिन-
श्शौक्ल्यस्येव । अथ न संक्रामति दर्पणे मुखगतप्राङ्मुखत्वनेदीयस्त्वादिवत्तदा लिं-
गाभावेन तदवभासो न स्यात् । अतः क्षणिकवादे बाह्यार्थप्रत्यक्षत्वस्येव तदनुमेयत्वस्या-
प्यसंभवात् बाह्यार्थव्यवहारसिद्ध्यर्थं तेषां स्थायित्वमेवांगीकरणीयमिति वैभाषिकसौ-
त्रांतिकसाधारणं क्षणिकवादे दूषणमाह—सू ।। <pratika>उदासीनानामपि चैवं सिद्धिः ।। २६ ।।</pratika>
ननूदासीनानां सिद्धिरापादयितुं न शक्यते तेषां तत्कारणकर्मतज्जन्यव्यापाररहितत्वात् ।
न च क्षणिकपक्षे यागाद्यनुष्ठानानंतरं स्वर्गादिफलभाजामपि तद्राहित्यं तुल्यमिति वाच्यम् ।
तेषां स्थायिव्यापाररहितत्वेऽपि यावत्फलप्राप्तिसन्तन्यमानक्षणिकव्यापारशालित्वादित्या-
शंक्य कर्मतद्व्यापारक्षणिकत्वप्रयुक्तं नेदमापादनं किंत्वनुष्ठातृभोक्‍तृभेदप्रयुक्तमिति सूत्र-
तात्पर्यमाह—<pratika>क्षणिकत्वेति</pratika>। ननु कार्यकारणभावेनैकप्रवाहान्तर्गतौ सत्यामिहान्यकृ-
तकर्मफलमन्यो भुंक्ते इति नियमान्नातिप्रसंग इति चेत् । सत्यपि कार्यकारणभावेऽन्यस्य
फलभोगार्थमन्यस्य बहुवित्तव्ययायाससाध्येषु कर्मसु प्रवृत्त्यनुपपत्तेः । ऐक्यभ्रमात्प्रवृत्तिः
स्यादिति चेन्न । क्षणिकत्वनिश्चयवतः प्रवृत्त्यनुपपत्तेः । ननु सत्यपि भेदग्रहे पुत्रपौत्रादि-
परंपरानुभाव्यफलेच्छया कर्मसु प्रवृत्तिर्दृष्टेति तद्वदिहापि स्यात् तत्र कार्यकारणभाव-
नियामकस्य क्लृप्तेरिति चेत्तर्हि पितृकृतानामन्येषामपि कर्मणां फलं पित्रनुभवादिकार्य-
स्मरणादिकं च पुत्रपौत्रादिपरंपरायां भवेत् । कार्यकारणभावसंबन्धस्य स्वकीयविज्ञानसं-
तान इव पुत्रपौत्रादिसंतानेऽपि सत्त्वाविशेषात् । तस्मात् कार्यकारणभावस्यानियामक-
त्वात् कर्मतत्फलादिव्यवस्थासिद्धये प्रत्यभिज्ञाप्रामाण्यनिर्वाहाय चात्मनोऽन्येषां च स्थै-
र्यमेवांगीकरणीयम् । क्षणिकत्वानुमानस्य विपक्षबाधकतर्कस्तु न प्रवर्तते । समर्थस्यापि
सहकारिसमवधानक्रमात् क्रमिककार्यजनकत्वोपपत्तेरित्यादिः क्षणिकवादिनिराकरणप्रपंच-
स्तत्रतत्र ग्रंथांतरे द्रष्टव्यः । ननु तथापि कथं सर्वात्मना क्षणिकत्वनिराकरणं शरीरभूगोल-
कगिरिनदीसमुद्रादिषु द्रव्यस्थैर्येऽपि तदीयपरिमाणादिरूपावस्थाविशेषाणां क्षणिकत्वस्या-
निवार्यत्वादिति चेन्मैवम् । तद्भेदस्यावयवोपचयाद्यागन्तुकहेत्वधीनत्वांगीकारेण वैनाशि-
कमत इव हेत्वंतरनिरपेक्षप्रतिक्षणनियतस्वरसभंगवत्वरूपक्षणिकत्वाप्राप्तेः । तर्हि तार्किकै-
श्शरीरादिद्रव्यनाशोऽपि सहेतुक एवांगीकृत इति कथं तेऽर्धवैनाशिकपरिभाषया वैनाशिक-
कोटौ निक्षिप्यन्ते ? । उच्यते । द्रव्यभेदांगीकारे अतिस्थिरत्वेन प्रसिद्धेष्वप्यर्थेषु व्यक्त्यभे-
दप्रत्यभिज्ञा भ्रांता स्यादिति कूटसाक्षिण्याः प्रत्यभिज्ञायाः क्वचिदपि व्यक्तिस्थैर्ये प्रमाण-
यितुमशक्यत्वात् द्रव्यभेदवादिनः सर्ववैनाशिकपक्ष एव पतिताः स्युः । प्रत्यभिज्ञैव हि
सारमवलम्बनं व्यक्तिस्थैर्यसिद्धौ । अनेन विशेषेणोच्यन्ते अर्धवैनाशिकास्तार्किका इति ।।</p>
<head>इति दृष्टत्वाधिकरणम् ।। ४ ।।</head>
