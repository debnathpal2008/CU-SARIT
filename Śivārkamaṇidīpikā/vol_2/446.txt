<pb n="446"/>
अत्र वेदानुवचनं वेदाभ्यासः । परमेश्वरप्राप्तिसाधनपरमज्ञानहेतूनामध्यात्मवा-
दिनां वेदमन्त्राणां जपावृत्तिः । तथा जाबालोपनिषदि । <quote>‘अथ हैवं ब्रह्मचारिण
ऊचुः भगवन् किंजप्येनामृतत्वं ब्रूहीति । स होवाच याज्ञवल्क्यः शतरुद्री-
येणेति । एतानि ह वा अमृतस्य नामधेयानि एतैर्हवा अमृतो भवति’</quote> इति ।
कैवल्योपनिषदि । <quote>‘यः शतरुद्रीयं ब्राह्मणो नित्यमधीते सोऽग्निपूतो भवति स
वायुपूतो भवति सूरापानात् पूतो भवति ब्रह्महत्यायाः पूतो भवति अन्त्याश्रमी
सर्वदा सकृद्वा जपेत् परमं ज्ञानमाप्नोति संसारार्णवनाशनम्’</quote> इति । इह शत-
रुद्रीयसंज्ञानं ब्रह्मबोधकानां मन्त्राणामभ्यासात् संसारनाशनस्य परमज्ञानस्य
प्राप्तिः, तद्विरोधिपापक्षयश्चावगम्यते । <quote>‘एतानि ह वा अमृतस्य नामधेयानि’</quote>
इत्यमृतस्यानादिमुक्तस्य शिवस्य नामधेयत्वाद्धेतोः शतरुद्रीयजपात् सकलपाप-
क्षयादिप्रतिपादनात् परमेश्वरस्य शिवादिनामधेयानामभ्यासोऽपि विद्याविरो-
धिसकलपापक्षयहेतुरवगम्यते । तथैव मुण्डकोपनिषदि श्रूयते । <quote>‘अपि वा यश्चा-
ण्डालः शिव इति वाचं वदेत् तेन सह संवदेत् तेन सह संवसेत् तेन सह
भुञ्जीत’</quote> इति । अत्र हि शिवशब्दस्य ब्रह्मबोधकस्य समुच्चारणमात्रेणात्यन्ताविशु-
द्धस्य पातकिनः परमविशुद्धिप्राप्तिरवगम्यत इति । अन्यत्र च <quote>‘योऽथर्वशिरसं
ब्राह्मणो नित्यमधीत’</quote> इत्यारभ्य तदभ्यासिनः सकलपापक्षयमुक्त्वा <quote>‘सकृज्जप्‍त्या
शुचिः पूतः कर्मण्यो भवति द्वितीयं जप्‍त्वा गाणपत्यमाप्नोति तृतीयं जप्‍त्या
देवमेवानुप्रविशति’</quote> इति मोक्षफलं प्रतिपाद्यते । <quote>‘आत्मानमरणिं कृत्वा प्रणवं
चोत्तरारणिम्’</quote> इत्यादिषु च प्रणवाद्यभ्यासस्य पाशविच्छेदहेतुत्वमुच्यते । एवम-
न्यत्रापि द्रष्टव्यम् । अतः परमेश्वरपराणां वेदमन्त्राणां पापक्षयद्वारा परमज्ञान-
हेतुत्वेन मोक्षसाधनत्वावगमात् तदभ्यासः कर्तव्यो विद्यावताऽपि यावज्जीवम् ।
एवमग्निहोत्रादीनामपि यज्ञानां परमेश्वरसमर्पितफलानां तदाज्ञासिद्धत्वात् तदा-
राधनरूपत्वाच्चाभ्यासः कार्यः । एवं दानादीनामपि । तस्माद्विदुषाऽपि विद्यानिष्प-
त्तिकार्यायाग्निहोत्रादिकमनुष्ठेयमिति । कर्मतपोजपध्यानज्ञानरूपमीश्वरोपास-
नम् । कर्माग्निहोत्रादिकम्, तपो नियमः, कायशोषणं वा, जपः पूर्वोक्तप्रणवा-
द्यभ्यासः, एतेषां पापशोषणद्वारा मोक्षहेतुत्वम् । ज्ञानध्यानयोस्तु साक्षात्,
<!-- APPAYYA !-->
प्येवमश्लेष’ इत्यधि <ref>(ब्र॰ ४ पा॰ १ सू॰ १४)</ref> करणे तद्विषयस्य समर्थितत्वात् । यदि साधु-
कृत्याया अश्लेषविनशावुपासकंप्रति तस्यां फलजननार्हतानुत्पत्तिनिवृत्तिरूपावित्यभ्युपगम्य
विद्योत्पत्त्यनन्तरभाविन्यास्तत्प्राचीनायाश्च साधुकृत्यायास्सुहृद्गामित्ववचनविषयता समर्थ-
यितुं न शक्यते । <quote>‘तस्य पुत्रा दायमुपयन्ती’</quote>ति दृष्टान्तानुसारेण यावद्देहधारणमुपासकं
प्रति फलजननार्हतयैव स्थितायां साधुकृत्यायां देहवियोगकाले तन्निवृत्तिपूर्वकं सुहृदः
प्रतिफलजननार्हताविर्भावप्रतीतेरिति । एवं तर्ह्युक्तरूपेण द्विविधायाः पापकृत्याया अपि
द्विषद्गामित्ववचनविषयता समर्थयितुं न शक्यते । तादात्विकपितृसंबन्धनिवृत्तिपूर्वकदा-
यसङ्क्रमणदृष्टान्तस्य तत्राप्यन्वयादिति तुल्यम् । यदितु पापकृत्यायामशेषविनाशशब्दयो-
रन्यथार्थो वर्ण्येत विदुषि जायमानायां पापकृत्यायामाविर्भवन्तीं तं प्रति फलजननार्ह-
