<pb n="463"/>
विशेषोऽस्तीति सिद्धान्त उच्यते । तथा हि । हार्दस्य हृदयगतस्य परमेश्वरस्या-
राधनरूपविद्यासामर्थ्यात् तदङ्गगत्यनुसंधानाच्च प्रीतेन तेन सर्वानुग्राहकेण स्व-
स्वरूपावरणमलध्वंसनाविदग्धयाऽनुग्रहदृष्ट्या निरीक्षितस्तदनुग्रहप्रकाशितक्षरः
शाताधिकया मूर्धन्यनाड्या विद्वानुत्क्रामति । न तथा परः । किं तु इतरनाडीभिरेव ।
तथा श्रुतिः । <quote>“शतं चैका च हृदयस्य नाड्यस्तासां मूर्धानमभिनिस्सृतैका ।
तयोर्द्ध्वमायन्नमृतत्वमेति विष्वङ्ङन्या उत्क्रमणे भवन्ति ।।”</quote> इति । स एष विदुष
उत्क्रमणे विशेषः । एतदुक्तं भवति । <quote>“रुद्रो जनानां हृदये सन्निविष्टः । हृत्पु-
ण्डरीकं विरजं विशुद्धम् ।।”</quote> इत्यादिश्रुतिषु <quote>‘ईश्वरः सर्वभूतानां हृद्देशेऽर्जुन ति-
ष्ठति’</quote> इत्यादिस्मृतिषु च सर्वजनहृदयगतो हि परमेश्वरोऽवगम्यते । यत्र सुषुप्तो
जीवः स्वेन्द्रियवृत्तिभिः सह विलीय तदेकरसो भवति, यश्च <quote>‘विश्वाधिको रुद्रो
महर्षिः’</quote> <quote>‘सर्वो वै रुद्रः’</quote> इत्यादिश्रुतिषु निमित्तत्वाद्विश्वाधिकत्वेनोपादानत्वाद्वि-
श्वात्मकत्वेन चावगम्यते, <quote>‘एको हि रुद्रो न द्वितीयाय तस्थुः’</quote> इत्यादिश्रुतिषु
यस्य विश्वाधिपत्यं श्रूयते, <quote>‘शिव एको ध्येयः’</quote> <quote>‘यदा चर्मवदाकाशम्’</quote> इति यम-
न्तरेण मुमुक्षूणां ज्ञेयं वस्तु नास्तीति विज्ञायते, <quote>‘अत्र हि जन्तोः प्राणेषूत्क्रममा-
णेषु रुद्रस्तारकं ब्रह्म व्याचष्टे येनासावमृती भूत्वा’</quote> इति य उत्क्रान्तिसमये वि-
दुषां स्वरूपप्रकाशकतारकब्रह्मोपदेष्टृत्वेनाम्नायते, <quote>‘आ वो राजानम्’</quote> इत्यादिषु
यस्याराध्यत्वेन सर्वयज्ञाधिपत्यं वर्ण्यते, <quote>‘उन्नो वीराँ अर्पय भेषजेभिर्भिषक्तमं
<!-- APPAYYA !-->
नाड्या निष्क्रान्तानामेवामृतत्वं नान्येषामिति नियच्छन्त्यर्थाद्विदुषां मूर्धन्यनाड्यैव निष्क्र-
मणमित्यपि नियच्छत्येव । अन्यथा नाड्यन्तरनिष्क्रान्तानां विदुषामपि मुक्त्यभावप्रस-
ङ्गेन मुक्त्यर्थविद्याविधायिशास्त्राऽप्रामाण्यप्रसङ्गात् । न च नाडीनां दुर्दर्शत्वम् । विद्या-
राधितपरमेश्वरप्रसादात्तद्दर्शनोपपत्तेः । न चैवं श्रुत्यर्थोपपादने संभवत्यसदर्थावलम्बन-
त्वेन पाक्षिकार्थावलम्बनत्वेन वा ब्रह्मनाडीस्तुत्यर्थत्वकल्पनं युक्तमिति तमिमं सिद्धान्तं
सूत्राऽरूढं कुर्वन्नुपपादयति---<pratika>तथाहीति</pratika> । सूत्रेण ब्रह्मनाडीदर्शनोपायमात्रं दर्श्यते । तेन
तदपेक्षस्य सिद्धान्तस्यार्थात्सिद्धिः । विद्यासामर्थ्यात् विद्याविशेषभूतगत्यनुसन्धानपरिशी-
लनाच्च विद्वान्हृदयगतेन परमेश्वरेणानुगृहीतो भवतीति । ततश्च तस्य प१रमेश्वरस्योकः
स्थानं हृदयं तदग्रे ज्वलनं प्रकाशो भवति । तेन प्रकाशेन ब्रह्मनाडीद्वारं प्रकाशितं भ-
वति । ब्रह्मनाड्याः खलु द्वारं नाभिचक्रे प्रसिद्धं न तु हृदयादूर्ध्वप्रदेशे हृदि । नाभ्या-
दिमूर्धपर्यन्तव्यापित्वात्तस्याः । अतो विद्वान्प्रकाशमानेन हृदयाग्रप्रकाशेन तावद्देशव्या-
पिना प्रकाशितं ब्रह्मनाडीद्वारं प्रविष्टस्तया शताधिकया नाड्या नीलकमुखनिवेशितशी-
सगुलिकावत् झटिति निष्क्रामतीति सूत्रस्यार्थः । ननु यस्यैवमुत्क्रान्तिसमये परमेश्वरा-
नुग्रहैकलभ्यो हृदयाग्रप्रकाशो नास्ति तस्य कथं मूर्धन्यनाड्या निष्क्रिमणनियमस्सिध्द्येदि-
त्याशङ्क्य नियमेन परमेश्वरस्य तदानीमाविर्भूयानुग्राहकत्वं तदीयवैभवप्रख्यापनेन सम-
र्थयते । <pratika>एतदुक्तमित्यादिना । अन्नो वीरानिति</pratika> । वीरा देवव्रतादिषु प्रसिद्धास्सदा पर-
<note>(१) <quote>‘जीवस्य यदोकः’</quote> इति ख. पाठः ।</note>
