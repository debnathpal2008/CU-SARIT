<pb n="020"/>
<p>वेति संशयः । एवं सति पूर्वपक्षः प्रवर्तते । यदि चिदचिच्छरीरकत्वमिष्यते
परमेश्वरस्य तदा शरीरित्वमस्य सिद्धम् । तथा च जीववत् सशरीरत्वेन तस्यापि
शरीरसम्बन्धप्रयुक्तसुखदुःखभोक्तृत्वापत्तेरस्मात् संसारिणो जीवात् तस्य पर-
मेश्वरस्याविभागः प्राप्नोति । अतोऽयं जीवः अयमीश्वर इति विशेषानुपपत्त्या
जगद्विशिष्टत्ववादे परमेश्वरस्य निर्दोषस्वरूपासिद्धिप्रसङ्ग इत्येवं पूर्वपक्षी मन्यते ।
नात्र विरोध इति सिद्धान्तः । स्यादेव विभागो जीवात् परमेश्वरस्य निष्कल-
ङ्कनिखिलमङ्गलाकारत्वेन । न खलु शरीरित्वप्रयुक्तमनिष्टभोक्तृत्वं, किन्तु परा-
धीनत्वप्रयुक्तमेव, यथा लोके राज्ञः सशरीरत्वेऽप्यनन्यवश्यस्य न स्वाज्ञाननुवृत्ति-
कृतानिष्टप्रसङ्ग इति । भोक्‍तृत्वं नेतरसमानम् । <quote>‘ज्ञोज्ञौ द्वावजावीशानीशौ’</quote> इति
जीवेश्वरयोः स्वातन्त्र्यमस्वातन्त्र्यं च स्वतः सिद्धमेव । अतः स्वतन्त्रस्य परमेश्व-
रस्य जीवादस्वतन्त्राच्छरीरसम्बन्धसामान्येन नाविभागप्राप्तिः । नातो विशि-
ष्टाद्वैतहानिः ।।</p>
<head>इति भोक्रापत्त्यधिकरणम् ।। ६ ।।</head>
<p>विभागस्तदविशेष आपद्यते चेदित्यर्थमभिप्रेत्य पूर्वपक्षयति—यदीति । <pratika>जगद्विशिष्टत्ववादे</pratika>
जगच्छरीरकत्ववादे । <quote>‘स्याल्लोकव’</quote>दिति सूत्रांशं सिद्धांतार्थं व्याचष्टे—<pratika>स्यादेव विभाग
इत्यादिना</pratika> । अस्याधिकरणस्य गुहाधिकरणादिषु ब्रह्मणश्शरीरित्वप्रयुक्तशङ्कानिराकरणार्थैर-
पौनरुक्त्‍यं प्रथमाध्याय एवाविष्कृतं तत्र तत्र ।।</p>
<head>इति भोक्त्रापत्त्यधिकरणम् ।। ६ ।।</head>
<!-- APPAYYA !-->
<head>नयमणिमालायाम् ।</head>
<head>अथ भोक्रापत्त्यधिकरणम् ।। ६ ।।</head>
<sutra>सू ।। भोक्रापत्तेरविभागश्चेत्स्याल्लोकवत् ।। १४ ।।</sutra>
<lg><l>चिदचिच्छरीरिता चेदीशस्येष्टा शरीरित्वात् । दुःखादिभोक्‍तृता स्यादित्यविशेषो भवेज्जीवात् ।। ९७ ।।</l></lg>
<lg><l>नैवेदं जीवानां सशरीरत्वादनिष्टभोक्‍तृत्वम् । किं तु पराधीनत्वाल्लोके राज्ञ इव तच्च नास्ति विभोः ।। ९६ ।।</l></lg>
<head>इति भोक्रापत्त्यधिकरणम् ।। ६ ।।</head>
<head>सूत्रार्थचन्द्रिकायाम्</head>
<head>अथ भोक्रापत्त्यधिकरणम् ।। ५ ।।</head>
<sutra>सू ।। भोक्रापत्तेरविभागश्चेत्स्याल्लोकवत् ।। १३ ।।</sutra>
<p><pratika>भगवत्पादमते</pratika>, ब्रह्मणि तर्कस्याप्रतिष्ठितत्वेऽपि जगद्भेदे तर्कसहितप्रत्यक्षस्य प्रतिष्ठितत्वात्तेनाद्वितीयब्रह्मकारणवादी
वैदिकसमन्वयो विरुध्यते नवेति संदेहे प्रत्यक्षसिद्धस्यास्य भोक्तृभोग्यविभागस्याभावप्रसङ्गात्तर्कसहितप्रत्यक्षेण विरुध्यत
<pratika>एवेति पूर्वपक्षः</pratika> । लोकट्टष्टसमुद्रतरङ्गादिन्यायेनौपाधिको भोक्तृभोग्यलक्षणो विभाग उपपद्यत एवेति नास्ति तर्कसहितप्र-
त्यक्षेणाद्वितीयब्रह्मकारणवादिसमन्वयस्य विरोध इति <pratika>सिद्धान्तः । सूत्रार्थस्तु</pratika>, अद्वितीयब्रह्मणो जगदुपादानत्वे भोक्तृ-
भोग्यप्रपञ्चस्य सर्वस्य ब्रह्मानन्यत्वेन <pratika>भोक्‍त्रापत्तेः</pratika>=भोक्तुर्भोग्यभावः भोग्यस्य भोक्तृभाव इति तयोरितरेतरभावापत्तेः
<pratika>अविभागश्चेत्</pratika>=भोक्ता देवदत्तो भोज्य ओदन इति विभागस्य प्रत्यक्षसिद्धस्याभावः प्रसज्येत चेत् । <pratika>स्याल्लोकवत्</pratika>=
अद्वितीयब्रह्मोपादानकत्वेऽपि भोक्तृभोग्यरूपप्रपञ्चस्य परस्परं विभागः स्यादेव । कथम् । <pratika>लोकवत्</pratika>=यथा लोके मृदात्मनाऽ
भिन्नानां घटादीनां यथा वा समुद्रात्मनाऽभिन्नानां तद्विकाराणां फेनतरंगादीनां च परस्परं भेदः प्रत्यक्षसिद्ध औपाधिको-
ऽस्ति तद्वत् । अतो भेदस्य औपाधिकत्वान्न प्रत्यक्षविरोध इति सिद्धम् ।।</p>
