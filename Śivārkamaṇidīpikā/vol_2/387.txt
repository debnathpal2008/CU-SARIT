<pb n="387"/>
इत्यादिवाक्येषु वेद्यस्य ब्रह्मण आधिक्यं दृश्यते । अतो न विद्यायाः कर्मशेष-
त्वम् ।। यदुक्तमाचारदर्शनं तत्राह---
<sutra>सू ।। तुल्यं तु दर्शनम् ।। ९ ।।</sutra>
विद्यायाः प्राधान्येऽपि तुल्यमाचारदर्शनम्, न केवलं कर्मण एव । <quote>‘एतद्ध स्म
वै तद्विद्वांस आहु ऋषयः कावषेयाः किमर्था वयमध्येष्यामहे किमर्था वयं यक्ष्या-
महे किं प्रजया करिष्याम’</quote> इत्यादौ ब्रह्मविदां कर्मत्यागो हि दृश्यते । अनुष्ठानं
तु फलाभिसन्धानरहितस्य कर्मणो विद्याङ्गत्वेन । त्यागस्तु फलाभिसन्धानयु-
क्तस्येति विरोधाभावात् कर्मण एव विद्याङ्गत्वमिति विद्यायाः प्राधान्यमेव ।।
<quote>‘यदेव विद्यया’</quote> इति यदुक्तं तत्राह---
<sutra>सू ।। असार्वत्रिकी ।। १० ।।</sutra>
<quote>‘यदेव विद्यया करोति’</quote> इति न सार्वत्रिकी विद्योच्यते, यदेव विद्ययेति प्रसि-
द्धवन्निर्देशात् । प्रसिद्धिरप्युद्गीथविद्याया एव । <quote>‘यदेव विद्यया करोति तदेव
वीर्यवत्तरम्’</quote> इति प्रकृतोद्गीथविद्यायास्तद्युक्तस्य कर्मणो वीर्यवत्तरत्वसाधनभावो
विधीयत इति न विद्या कर्माङ्गम् ।। यदुक्तं <quote>‘तं विद्याकर्मणी’</quote> इति तत्राह---
<sutra>सू ।। विभागः शतवत् ।। ११ ।।</sutra>
<quote>‘तं विद्याकर्मणी समन्वारभेते’</quote> इत्यत्र विद्याकर्मणोर्भिन्नफलत्वेन विद्या च
स्वस्मै फलायान्वेति, कर्म च स्वस्मै फलायान्वेति इति विभागः, यथा क्षेत्ररत्न
विक्रयणेन शतद्वयमित्यत्र क्षेत्रार्थं शतं रत्नार्थं शतमिति विभागः ।।
<sutra>सू ।। अध्ययनमात्रवतः ।। १२ ।।</sutra>
<quote>‘वेदमधीत्य’</quote> इत्यध्ययनमात्रवत एव कर्माविधानान्न विद्या कर्माङ्गम् । अध्यय-
<!-- APPAYYA !-->
निवन्धनत्वं प्राक्सिद्धमाचारदर्शनादिभिर्विद्यायाः कर्माङ्गत्वहेतुभिश्चालनीयं । न तु तद्यु-
ज्यते तेषामनन्तरसूत्रैर्निराकरिष्यमाणत्वादिति तत्स्मरणस्याभिप्रायः ।। <pratika>सू॰ ।। तुल्यं तु
दर्शनम् ।। ९ ।।</pratika> ब्रह्मविदां कर्मानुष्ठानतत्त्यागदर्शनयोः कथं विरोधसमाधानमित्याकाङ्क्षा-
यामाह---<pratika>अनुष्ठानमिति ।। सू॰ ।। असार्वत्रिकी ।। १० ।।</pratika> <quote>‘प्रसिद्धवन्निर्देशा’</quote>दित्यु-
पलक्षणं <quote>‘यश्चैतदेवं वेदे’</quote>त्येवंशब्देन प्रकृतोद्गीथविद्याया एव परामर्शादित्यपि द्रष्टव्यम् ।
ततश्च विद्ययेत्यस्य प्रकृतोद्गीथविद्यामात्रपरत्वावश्यंभावात् <quote>‘यदेवेति’</quote> क्रतुप्रयोगपरमङ्गी-
कृत्य यं यं सोमयागप्रयोगं प्रकृतोद्गीथविद्यया करोति स सर्वोऽपि वीर्यवत्तरो भवती-
त्यर्थो वर्णनीय इति भावः । अतो नौपनिप/?/दात्मज्ञानस्य कर्माङ्गत्वशङ्कानवकाशः । <quote>‘यो वा
एतदक्षरं गार्ग्यविदित्वास्मिन् लोके जुहोति यजते तपस्तप्यते अन्तवदेवास्य तद्भवती’</quote>ति
कर्मनिन्दाप्रदेशेप्यौपनिषदात्मज्ञानरहितेन कृतानामपि कर्मणामन्तवत्स्वफलजनकत्व-
स्योक्तत्वादिति भावः <pratika>।। सू॰ ।। विभागः शतवत् ।। ११ ।।</pratika> <quote>‘विद्याकर्मणी’</quote> इत्युद्देश्यगतं
साहित्यमविवक्षितं तद्विवक्षायामपि कर्मणां विद्याङ्गत्वेऽपि तदुपपद्यत इति भावः ।। <pratika>सू॰
।। अध्ययनमात्रवतः ।। १२ ।।</pratika> अध्ययनस्याक्षरावाप्तिफलकत्वमर्थज्ञानपर्यन्तत्वं चेति
पक्षद्वयं प्रागुपपादितम् । पक्षद्वयेऽपि मीमांसापाठाधीनाद्वेदार्थनिर्णयादन्यस्याः कर्मवत्त-
