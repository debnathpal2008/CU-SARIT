<pb n="153"/>
<sutra>।। सू ।। उपादानाद्विहारोपदेशाच्च ।। ३४ ।।</sutra>
<p><quote>‘एवमेवैष एतान् प्राणान् गृहीत्वा स्वे शरीरे यथाकामं परिवर्तते’</quote> इत्युपा-
दानविहारोपदेशाभ्यां चायं कर्तैव ।।
यदुक्तं बुद्धिप्रकृत्योरेव कर्तृत्वमिति तत्र बुद्धेः कर्तृत्वपक्षं दूषयति—
<sutra>।। सू ।। व्यपदेशाच्च क्रियायां न चेन्निर्देशविपर्ययः ।। ३५ ।।</sutra>
<quote>‘विज्ञानं यज्ञं तनुते’</quote> इत्यादिना यज्ञादौ कर्तृत्वव्यपदेशाच्चात्मैव कर्ता ।
विज्ञानशब्देन बुद्धेः व्यपदेशः, नात्मन इति चेत् न, तथा सति <quote>‘विज्ञानेन’</quote> इति
निर्देशविपर्ययः स्यात् । अन्यत्र हि बुद्धिविवक्षायां विज्ञानशब्दस्य करणविभ-
क्तिनिर्देशो दृश्यते <quote>‘तदेषां प्राणानां विज्ञानेन विज्ञानमादाय’</quote> इति । अतो बुद्धेः
करणत्वात् कर्तृत्वं नास्तीति ।।
प्रकृतेः कर्तृत्वपक्षं दूषयति—
<sutra>।। सू ।। उपलब्धिवदनियमः ।। ३६ ।।</sutra>
प्रकृतेः कर्तृत्वे तस्याः सर्वसाधारणत्वेन पूर्वोक्तोपलब्ध्यनियमवत् फला-
नियमः स्यात् ।।
<!-- APPAYYA !-->
यत्वाच्चात्मैव शास्त्रैर्नियुज्यत इति स एव कर्तेति युक्तम् । ननु कौटस्थ्यश्रुत्यनुरोधाद-
कर्तासावन्यगतं कर्तृत्वमध्यस्यतीत्याध्यासिककर्तृत्वापेक्षा विधिनिषेधशास्त्रप्रवृत्तिर्वर्णनी-
येति चेन्न । कूटस्थे अहं कर्तेत्यारोपरूपस्याध्यासस्यापि निष्पत्त्यसंभवात् । तस्माद-
ध्यासोऽप्यात्मप्रभास्थानीयधर्मज्ञानपरिणामरूपतया तद्धर्मतां नेतव्य इति तथैव कृतिरपि
तद्धर्मतां नीयतां किमर्थं बाधानुपलंभेऽप्यहं कर्त्तेति प्रतिभासस्य भ्रांतिरूपत्वं शास्त्रस्य
भ्रांतिकृतकर्तृत्वावलम्बनत्वं च कल्प्यते । असंगत्वश्रुतिरात्मनः स्वयमेव ज्ञानकृत्यादि-
परिणामित्वाभावविषया भविष्यति । <quote>‘हन्ता चेन्मन्यते हन्तु’</quote> मिति मन्त्रस्तु <quote>‘न जायते
म्रियते वा विपश्चि’</quote> दिति पूर्वमन्त्रे <quote>‘न हन्यते हन्यमाने पि देहे’</quote> इति शरीरातिरिक्तस्या-
त्मनो हननायोग्यत्वेन प्रकृतत्वात् भ्रमरूपस्तद्धन्तृत्वाभिमान इत्येतद्विषयतयोपपद्यत
इति भावः । <pratika>सू ।। उपादानाद्विहारोपतेशाच्च ।। ३४ ।।</pratika> <quote>‘एवमेवैष’</quote> इत्यस्य दृष्टान्तः
<quote>‘स यथा महाराजो जानपतान् गृहीत्वा स्वे जनपदे यथाकामं परिवर्तत’</quote> इति पूर्ववाक्यनि-
र्दिष्टः । अत्र गृहीत्वेत्युक्तमिन्द्रियाणां ग्रहणमुपादानम् । <quote>‘यथाकामं परिवर्तत’</quote> इत्युक्तः
स्वाप्नसञ्चारो विहारः । <pratika>दूषयतीति</pratika> । आत्मनः कर्तृत्वे किञ्चित्प्रमाणमुपन्यस्य तस्य बुद्धि-
विषयत्वशङ्कोद्भावनेन तस्याः कर्तृत्वं दूषयतीत्यर्थः । <pratika>सू ।। व्यपदेशाच्च क्रियायां न
चेन्निर्देशविपर्ययः ।। ३५ ।। अन्यत्र हीति</pratika> । यत्र बुद्धिकार्यमुच्यते तत्र बुद्धेः करण-
तयैव निर्देशो दृश्यत इत्यर्थः । तत्स्वप्नदशायामेतेषां प्राणानां चक्षुरादीनां विज्ञानं ग्रहण-
शक्तिं विज्ञानेन बुद्ध‍या गृहीत्वेति श्रुत्यर्थः । <pratika>सू ।। उपलब्धिवदनियमः ।। ३६ ।।</pratika>
अदृष्टमनस्संयोगादीनां सर्वसाधरणत्वात् तत्कृतोपलब्ध्यनियमप्रसङ्गः पूर्वाधिकरणापा-
दितः इह सर्वसाधारणायाः प्रकृतेः कर्तृतायामापाद्यमाने फलानियमे दृष्टान्तः । <pratika>सू ।।</pratika>
