<pb n="234"/>
<p>ननु पूर्वमुचितदेशादिनिमित्ताभावात्स्वप्नो मायेत्युक्तमयुक्तम् । ऐश्वर्ययोगात्संकल्पमात्रेणापि सत्यसृष्टेः संभवादित्याशं-
क्याह—<pratika>सू ।। पराभिध्यानात्तु तिरोहितं ततो ह्यस्य बन्धविपर्ययौ ।। ५ ।।</pratika></p>
<p>अस्य जीवस्य <pratika>तिरोहित</pratika>मैश्वर्यं <pratika>परस्य</pratika>=परमेश्वरस्य <pratika>अभिध्यानात्</pratika>=आभिमुख्येन ध्यानादभिव्यक्तं भवति । कुतः ।
<pratika>ततः</pratika>=तस्मादज्ञातादीश्वरा<pratika>द्ब/?/न्धः</pratika> ज्ञाता<pratika>द्विपर्ययः</pratika>=मोक्षः इति <quote>‘ज्ञात्वा देवं सर्वपाशापहानिः क्षीणैः क्लेशैर्जन्ममृत्युप्रहाणिः,
तस्याभिध्यानात्तृतीयं देहभेदे विश्वैश्वर्यं केवल आप्तकामः’</quote> इति श्रुतिर्दर्शयति । एवं च जीवेश्वरयोरभेदेऽप्यैश्वर्यस्य तिरो-
हितत्वान्न जीवस्य संकल्पमात्रेण स्रष्ट्टत्वमिति भावः ।</p>
<p>ननु जीवस्यैश्वर्यतिरोभावे को हेतुरित्याशंक्याह—<pratika>सू ।। देह योगाद्वा सोऽपि ।। ६ ।।</pratika> सोऽपि जीवस्यैश्वर्यतिरोभावः ।
<pratika>देहयोगात्</pratika>=देहादावात्मत्वाभिमानलक्षणाविद्यावशात् । यथा भस्मयोगाद्वह्नेः प्रकाशनशक्तितिरोभावस्तद्वदित्यर्थः ।
वाशब्दः ईश्वरत्वासंभवशंकानिरासार्थः । अभेदस्याम्नायसहस्रप्रसिद्धत्वात् । अतः स्वप्नप्रपञ्चस्य मायामात्रत्वेन ततो विनि-
र्मुक्तस्य जीवस्य स्वयं ज्योतिष्ट्वसिद्धिरिति ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika> च स्वप्नमधिकृत्य श्रूयते <quote>‘न तत्र रथा रथयोगा न पन्थानो भवन्त्यथ रथान्रथयो-
गान्पथस्सृजते’</quote> इत्यारभ्य <quote>‘अथ वेशान्ताः पुष्करिण्यस्स्रवन्त्यस्स हि कर्ते’</quote> ति । अत्र किं स्वाप्नपदार्थस्रष्टा जीव एव उत
परमात्मेति <pratika>संशयः</pratika> । स्वप्नदृशो जीवस्य सन्निधानात् <quote>‘स हि कर्ते’</quote>ति जीव एव परामृश्यते । जीवस्यापि सत्यसंकल्पत्वं
प्रजापतिवाक्योदितमस्ति । अतस्स एव स्रष्ट्रेति <pratika>पूर्वपक्षः । सिद्धान्तस्तु</pratika> जीवस्य सत्यसंकल्पत्वं स्वाभाविकमपि संसा-
रदशायां परमपुरुषसंकल्पात्तिरोहितमिति न जीवस्य संकल्पमात्रेण स्रष्ट्टत्वमुपपद्यते । अतः परमात्मैव सकलेतरपुरुषानु-
भवाविषयांस्तक्त्त्पुरुषमात्रानुभाव्यांस्तत्तत्कालावसानान्स्वाप्नान्पदार्थान्सृजतीति । <pratika>सूत्रार्थस्तु सन्ध्ये</pratika>=स्वप्ने श्रूयमाणा ।
<pratika>सृष्टिः</pratika>=रथादिसृष्टिः स्पप्नदृशा जीवेन कृता । कुतः । <pratika>आह हि</pratika>=<quote>‘स हि कर्ते’</quote> ति प्रकृतस्य तस्यैव परामर्शादित्यर्थः ।
<pratika>सू ।। निर्मातारं चैके पुत्रादयश्च ।। २ ।।</pratika> एनमेव जीवं निर्मातारं स्वाप्नार्थानामेके शाखिनोऽधीयते <quote>‘य एष सुप्तेपु
जागर्ति कामं कामं पुरुषो निर्मिमाण’</quote> इति । अत्र कामशब्दनिर्दिष्टाः काम्यमानतया पुत्रादय एव । चशब्दोऽवधारणे ।
पूर्वत्र <quote>‘सर्वान्कामान्छन्दतः प्रार्थयस्व’</quote> इत्युक्त्वा <quote>‘शतायुषः पुत्रपौत्रान्वृणीष्वे’</quote> ति विवृतत्वात् ।</p>
<p>अथ सिद्धान्तसूत्राणि व्याख्यायन्ते—<pratika>सू ।। मायामात्रं तु कार्त्स्‍न्येनानभिव्यक्तस्वरूपत्वात् ।। ३ ।।</pratika> तुशब्दात्पक्षो
व्यावर्तते । न जीवेन सृष्टं स्वाप्नमर्थजातम् । अपि त्वीश्वर<pratika>मायामात्रम्</pratika> । सकलेतरपुरुषानुभवाविषयं स्वप्नदृगेकानुभाव्यं
तत्कालावसानमाश्चर्यरूपमर्थजातगीश्चरस्सृजतीत्यर्थः । जीवस्य सत्यसंकल्पत्वादेः <pratika>कृत्स्नस्य</pratika> संसारदशाया<pratika>मनभिव्यक्तस्व-
रूपत्वा</pratika>त्तस्य संकल्पमात्रेण स्रष्ट्टत्वं नोपपद्यते । अतः <quote>‘पुरुषो निर्मिमाणः’</quote> इति न जीवविषयम् । किं तु <quote>‘तदेव शुक्र’</quote>
मित्यादिवाक्यशेषादीश्वरविषयम् । तदैकार्थ्या <quote>‘त्स हि कर्ते’</quote> त्यपि तद्विषयमेव । अतः परमात्मकृता स्वप्नसृष्टिरिति ।।</p>
<p>जीवस्वरूपानभिव्यक्तिहेतुमाह—<pratika>सू ।। पराभिध्यानात्तु तिरोहितं ततो ह्यस्य बन्धविपर्ययौ ।। ४ ।।</pratika> तुशब्दश्शं-
कानिवृत्त्यर्थः । <pratika>पराभिध्यानात्</pratika>=परमेश्वरसंकल्पात् अस्य स्वाभाविकं रूपमनादिकर्मप्रवाहेण कृतापराधतया <pratika>तिरो-
हितम् । ततः</pratika>= परमात्मनस्संकल्पादेव <pratika>ह्यस्य</pratika>=जीवस्य । <pratika>बन्धविपर्ययौ</pratika>=संसारमोक्षौ श्रूयेते । <pratika>श्रीकण्ठभाष्ये</pratika> <quote>‘यदा-
ह्येवैष एतस्मिन्’</quote> इत्युपक्रान्तं जीवस्य भयाभयप्राप्तिबोधकं श्रुतिद्वयमुपन्यस्तम् । <pratika>रामानुजभाष्ये</pratika> तु <quote>‘को ह्येवान्यात्कः
प्राण्यात्’</quote> परंज्योतिरुपसंपद्य’ इत्युपक्रान्तं श्रुतिद्वयं तत्प्रमाणतयोपन्यस्तमित्यनयोर्मतयोर्विशेषः ।</p>
<p>तिरोधानप्रकारमाह—<pratika>सू ।। देहयोगाद्वा सोऽपि ।। ५ ।। सोऽपि</pratika>=तिरोभावः । <pratika>देहयोगाद्वा</pratika> भवति । वाशब्दो
विकल्पार्थः । व्यवस्थितश्च विकल्पः । देवमनुष्यादिदेहाकारपरिणताचिद्योगात्सृष्टिवेलायां नामरूपविभागानर्हसूक्ष्मदशाप-
न्नाचिद्योगेन प्रलयकाले ।।</p>
<p>उपपत्त्यन्तरमाह—<pratika>सूचकश्च हि श्रुतेराचक्षते च तद्विदः ।। ६ ।।</pratika> इतश्च स्वाप्ना रथादयो न जीवसंकल्पकृताः ।
यतः स्वप्नश्शुभाशुभयो<pratika>स्सूचक</pratika> इति <pratika>श्रुते</pratika>रवगम्यते । <pratika>तद्विदः</pratika>=स्वप्नाध्यायविदः <quote>‘यदा कर्मसु काम्येषु’</quote> <quote>‘अथ स्वप्ने पुरुषं
कृष्ण’</quote> मित्यादिषु स्वप्नविशेषान्शुभाशुभसूचकाना<pratika>चक्षते</pratika> । स्वप्नानां जीवसृष्टत्वे तदशुभसूचकानां सृष्ट्यभावप्रसंगात् । अतः
स्वाप्नानामर्थानां परमात्मैव स्रष्टेति ।।</p>
<p><pratika>आनन्दतीर्थमते</pratika>, यद्दार्ढ्याय पूर्वस्मिन्पादे वैराग्यं निरूपितं या चोपासनांगं तां माहात्म्यज्ञानपूर्वकस्नेहरूपां भक्ति
निरूपयत्यस्मिन्पादे—<pratika>सू ।। संध्ये सृष्टिराह हि ।। १ ।।</pratika> अत्राधिकरणे स्वाप्नप्रपञ्चस्य भगवदधीनत्वमहिमा वर्ण्यते । अत्र
स्वाप्नप्रपञ्चस्य भगवदधीनत्वेन पारमार्थिकत्वं वा मरुमरीचिकाजलादिवत्प्रातीतिकत्वेनासत्यत्वं वेति <pratika>संदेहः</pratika> । स्वाप्नप्रत्ययानां
विभ्रमत्वात्तद्विषयाश्शुक्तिः/?/जतादिवदसत्या इति न तेषां सृष्टिवादो युक्त इति <pratika>पूर्वपक्षः । सिद्धान्तस्तु</pratika> <quote>‘अथ रथा’</quote>
नित्याद्यनेकश्रुतिसिद्धा स्वाप्नपदार्थसृष्टिर्नापह्नवार्हा । तत्तत्कर्मानुसारिपरमेश्वरेच्छामात्रप्रभवाः स्वाप्नार्थास्सत्या एवेति तेषां
सृष्टिर्भगवदधीनेत्यतस्तत्सृष्टिवादो युक्त एवेति । <pratika>सूत्रार्थस्तु, हि</pratika> यस्मात्=<quote>‘अथ रथा’</quote> निति <pratika>श्रुतिः सन्ध्ये</pratika>=जाग्रत्सुषु-
प्तिसंधौ भवे भगवतस्सृष्टि<pratika>माह</pratika> । अतः <pratika>सृष्टिः</pratika> स्वाप्नपदार्थसृष्टिर्भगवतैव जायत इत्यर्थः ।</p>
