<pb n="165"/>
<p><pratika>सू ।। अनुज्ञापरिहारौ देहसंबन्धाज्जयोतिरादिवत् ।। ४८ ।।</pratika> यतो <pratika>ज्योतिरादिवत्</pratika>=चक्षुर्गोलकादिस्थितापभ्र-
ष्टदेवतादेस्तत्तद्देहसंबन्धात्सूर्यवरुणाद्यनुज्ञया तत्प्रवृत्त्यादेरिव जीवस्यापि <pratika>देहसंबन्धात्</pratika>=तत्तद्देहसंबन्धाद्धेतोः परमात्मन एव
<pratika>अनुज्ञापरिहारौ</pratika>=प्रवृत्तिर्बन्धनिवृत्तिश्च प्रतीयते । न तथा मत्स्यादेः । अतोऽपि जीवः परमात्मनो भिन्नांशः मत्स्यादि-
स्त्वभिन्नांश इति व्यवस्था सिद्धेत्यर्थः ।।</p>
<p><pratika>सू ।। असन्ततेश्चाव्यतिकरः ।। ४९ ।। असंततेश्च</pratika>=जीवस्य सम्यक्शक्त्यभावात् मत्स्यादीनां तु तद्भावात् ।
<pratika>अव्यतिकरः</pratika>=जीवेशयोर्भिन्नाभिन्नांशत्वमित्युक्तार्थस्य व्यत्यासाभाव इत्यर्थः ।।</p>
<p><pratika>सू ।। आभास एव च ।। ५० ।।</pratika> चस्समुच्चये । यतो जीवः परस्याभास एव प्रतिबिंब एव मत्स्यादिस्तु न तथा ।
अतोऽप्युक्तस्य न व्यत्यास इत्यर्थः ।। <pratika>इत्यंशाधिकरणम् ।। १८ ।।</pratika></p>
<head>अथादृष्टाधिकरणम् ।। १९ ।।</head>
<p><pratika>सू ।। अदृष्टानियमात् ।। ५१ ।।</pratika> अत्राधिकरणे जीवानामीश्‍वरप्रतिबिंबत्वतदभावश्रुत्योर्विरोधः परिह्रियते । जीवा-
नामीश्‍वरप्रतिबिंबत्वं वा तदभावो वेति <pratika>संदेहः ।</pratika> तेषामीश्‍वरैकप्रतिबिंबत्वे परस्परवैचित्र्यानुपपत्तेर्न प्रतिबिंबत्वमिति
<pratika>पूर्वपक्षः । सिद्धान्तस्तु</pratika>, अभेदेऽपि विशेषबलाद्ग‍ुणगुणिभावादिवदुपाधिप्रतिबिंबभावोऽप्युपपद्यते । प्रतिबिंबत्वाभावश्रु-
तेस्तु स्वरूपातिरि क्तोपाधिमत्प्रतिषेधपरत्वात् जीवानां स्वरूपोपाधिकप्रतिबिंबत्वेन विचित्रादृष्टशालितत्तत्स्वरूपोपाधि-
वैचित्र्यात्तेषां वैचित्र्योपपत्तेश्चेति । <pratika>सूत्रार्थस्तु, अदृष्टानियमात्</pratika>= अदृष्टपदोपलक्षित विद्याकर्मसंस्काराणामनियमात् वैचि-
त्र्यात् प्रतिबिंबभूतजीवानामपि देवदानवमानवादिवैचित्र्यं युज्यत इत्यर्थः ।।</p>
<p><pratika>सू ।। अभिसंध्यादिष्वपि चैवम् ।। ५२ ।।</pratika> यतोऽभिसंध्यादिषु कामक्रोधादिदोषेष्वपि च एवमदृष्टादिवैचित्र्यादेव वैचित्र्यं
वाच्यम् । अत आवश्यकत्वाददृष्टादिवैचित्र्यमेव जीववैचित्र्यकारणम् । न दोषादिवैचित्र्यमित्यर्थः ।।</p>
<pratika>सू ।। प्रदेशादिति चेन्नान्तर्भावात् ।। ५३ ।।</pratika> ननु <pratika>प्रदेशात्</pratika>=स्वर्गभूम्यादिस्थानवैचित्र्यादेव सुरनरादिजनवैचि-
त्र्यमस्तु नादृष्टवैचित्र्यात् <pratika>इति चेत् न ।</pratika> कुतः । <pratika>अन्तर्भावात्</pratika>=स्थानवैचित्र्ये किं कारणमिति कारणान्वेषणे तत्कारण-
स्यादृष्टवैचित्र्य एवान्तर्भावात् । तद्रूपत्वादत आवश्यकत्वाददृष्टवैचित्र्यमेव सुरनरादिवैचित्र्यनियामकमित्यर्थः ।। अत्र <pratika>पादे</pratika>
आस्मिन्मते <pratika>त्रिपंचाश</pratika>त्सूत्राणि अधिकरणा<pratika>न्येकोनविंशतिः ।। इत्यानन्दतीर्थमतेऽदृष्टाधिकरणम् ।। १९ ।।</pratika>
<lg><l>यं प्रासूत विशुद्धशीलमनघं वृद्धांबिकाख्या सती-
यं मृत्युञ्जयशर्मणो बुधमणेर्भाग्यं विदुस्साधवः ।</l>
<l>वाधूलान्वयजन्मनोऽस्य सुधियो हालास्यनाथाहृय-
स्येयं सत्कृतिरेधतामिह चतुर्भाष्यानुगा चन्द्रिका ।।</l></lg>
<p><pratika>सू्त्रार्थचन्द्रिकायामविरोधाख्ये द्वितीयकेऽ</pratika>ध्याये । <pratika>सृष्टिश्रुत्यविरोधापादक</pratika> आद्ये मतत्रये कथितः ।।
वियदादिभूतभोक्तॄनधिकुर्वन्पूर्तिमभ्यगात्पादः । <pratika>तार्तीयीको माध्वैः</pratika> प्रोंक्तः <pratika>श्रुत्यविरोधपाद</pratika>शब्देन ।।</p>
<p><pratika>इति हालास्यनाथकृतौ सूत्रार्थचन्द्रिकायां द्वितीयस्याध्यायस्य तृतीयः पादः ।। २ ।। ३ ।।</pratika></p>
