<pb n="190"/>
णिष्ठस्तन्मनः’ इत्यादिना इत्याशङ्क्य परिहरति—
<sutra>।। सू ।। मांसादि भौमं यथाशब्दमितरयोश्च ।। १८ ।।</sutra>
<quote>‘अन्नमशितं त्रेधा विधीयते’</quote> इत्यादौ प्राङ्निरूपितात् त्रिवृत्करणादर्थान्तरभूत
एवाण्डान्तर्वर्तिपुरुषोपभुक्तान्नादीनां परिणामप्रकार उच्यते, न तु त्रिवृत्कर-
णम् । अन्यथा हि मांसमनसोः पुरीषादणीयस्त्वेनाप्यतैजसत्वप्रसङ्गः । तथा
सति <quote>‘अन्नमशितं त्रेधा’</quote> इति भूमेरेव त्रैविध्योपक्रमः <quote>‘अन्नमयं हि सोम्य मनः’</quote>
इति मनसो भौमत्वं च विरुध्येत । तथेतरयोरप्तजेसोस्त्रैविध्यं विरुध्येत । तदिदमाह—
<quote>‘मांसादि भौमं यथाशब्दमितरयोश्चे’</quote>ति । पुरीषवन्मांसमनसी अपि भौमे इष्येते ।
तथा मूत्रवल्लोहितप्राणावाप्यौ, तथास्थिवत् मज्जावाचौ तैजस्ये ।।
<!-- APPAYYA !-->
त्रिवृत्करणस्याऽण्ड१सिद्धिपूर्वभावासिद्धेः । अण्डसृष्ट्युत्तरकालं तदन्तर्वर्त्तिदेवमनुष्यादिना-
मरूपव्याकरणे च निर्वृत्ते प्राणिभिर्भुज्यमानेषु तेजोऽबन्नेषु हि त्रिवृत्करणप्रकार उपदि-
श्यते । <quote>‘यथा खलु सोम्येमा’</quote> इत्यादिना अण्डान्तर्वर्तिषु चाग्न्यादित्यादिषु त्रिवृत्करणप्र-
कारः प्रदर्श्यते <quote>‘यदग्ने रोहितं रूपं तेजसस्तद्रूपं यच्छुक्लं तदपां यत्कृष्णं तदन्नत्ये’</quote>त्यादिना ।
नामरूपव्याकरणानंतरं च त्रिवृत्करणं पठ्यते । <quote>‘सेयं देवतेमास्तिस्रो देवता अनेन जीवे-
नात्मनानुप्रविश्य नामरूपे व्याकरोत् तासां त्रिवृतं त्रिवृतमेकैकामकरोत्’</quote> इति । अत<quote>‘स्त्रि-
वृत्कुर्वत उपदेशा’</quote>दिति सौत्रहेतुरयुक्त इत्याशङ्कार्थः । <pratika>सू ।। मांसादि भौमं यथाशब्द-
मितरयोश्च ।। १८ ।।</pratika> उपन्यस्तशंकानिराकरणोपयोगि साध्यं तदनंगीकारेऽनिष्टप्रसंगञ्च
मनसि निधाय प्रसंगस्य विपर्ययपर्यवसानमात्रं सूत्रे निबद्धं तदवतारयितुं साध्यमनिष्टप्रसंगच्च
दर्शयति—<pratika>अन्नमिति । अन्यथेति</pratika> । अत्रिवृत्कृतानि पृथिव्यप्तेजांसि कार्यकारणभावाप-
न्नानि स्थूलान्यणून्यणीयांसि । अतस्त्रिवृत्कृतेष्वपि तत्तद्भ‍ूतांशानां स्वकारणानुगुण्येन
स्थूलात्वाणुत्वाणीयस्त्वानि स्युः । तस्मा<quote>‘दन्नमशित’</quote>मित्यादि वाक्यं त्रिवृत्करणप्रदर्शनपरं
चेत् स्थविष्ठं पुरीषं पार्थिवमणु मांसमाप्यमणीयो मनश्च तैजसमित्यापद्येत । तथा द्विती-
यपर्याये मूत्रं पार्थिवं लोहितमाप्यं प्राणस्तैजस इति भवेत् । तृतीयपर्याये अस्थि पार्थिव-
माप्या मज्जा तैजसी वागिति स्यादित्यर्थः । अस्तु को दोष इत्याशंक्य सूत्रलब्धमर्थमाह—
<pratika>तथा सतीति</pratika> । <quote>‘अन्नमशितं त्रेधा विधीयत’</quote> इति पुरीषमांसमनसां पार्थिवत्वमुक्तम् ।
<quote>‘आपः पीतास्त्रेधा विधीयन्त’</quote> इति मूत्रलोहितप्राणानामाप्यत्वमुक्तम् । <quote>‘तेजोऽशितं
त्रेधा विधीयत’</quote> इति अस्थिमज्जावाचां तैजसत्वमुक्तम् । पुनश्चा<quote>‘न्नमयं हि सोम्य मन
आपोमयः प्राण’</quote> इति मनः प्राणयोः पार्थिवाप्यत्वमुक्तम् । तत्सर्वं विरुध्द्येतेत्यर्थः । उपन्य-
स्तविपर्ययपर्यवसानं सूत्रारूढं करोति—<pratika>तदिदमाहेति</pratika> । पुरीषस्य पार्थिवत्वं शङ्कावादिनापि
समर्थयितुं शक्यमित्याशंक्य सूत्रे मांसादीत्युक्तम् । आदिशब्देन मनो गृह्यते । यथाशब्द-
मुदाहृतश्रुत्यनुसारेणेतरयोरपि पर्याययोर्विकारा बोद्धव्या इति सूत्रशेषार्थः । लोहितवन्मूत्र-
प्राणाविति वाग्वदस्थिमज्जानाविति च वक्तव्ये भाष्ये मूत्रवदस्थिवदित्युक्तिराद्यत्रिकस्या-
प्यत्वेन द्वितीयत्रिकस्य तैजसत्वेन च साम्यमात्रे तात्पर्येण । यत्त्वण्डान्तर्वर्तिष्वग्न्यादित्या-
दिषु त्रिवृत्करणप्रदर्शनं तद्बोद्ध‍यस्य श्वेतकेतोर्बुद्धिसंवादार्थं न तु तत्रैव त्रिवृत्करणमिदं-
<note>(१) सृष्टिप्राग्भावासिद्धेः’ इति ख—पाठः ।</note>
