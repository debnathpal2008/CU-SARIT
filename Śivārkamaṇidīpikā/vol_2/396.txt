<pb n="396"/>
अथ अग्नीन्धनाधिकरणम् ।। ५ ।।
<sutra>सू ।। अत एव चाग्नीन्धनाद्यनपेक्षा ।। २५ ।।</sutra>
पूर्वत्रोपपादितोऽन्त्याश्रमसद्भावः । तस्य विद्यार्थमाधानाद्यपेक्षाऽस्ति न वेति
संशयः ।। किं तावत् प्राप्तम् ? विद्याङ्गत्वेन कर्मणो विधानात् विद्यावतामूर्ध्वरेतसां
विद्याङ्गत्वेनाधानाद्यनुष्ठेयम् । इति प्राप्ते बूमः । न तेषामाधानाद्यपेक्षा विद्या ।
<quote>‘एतमेव प्रव्राजिनो लोकमिच्छन्तः प्रव्रजन्ति’</quote> इत्यादिश्रुतेस्तेषां कर्मत्यागेनैव
<!-- APPAYYA !-->
<head>अथ अग्नीन्धनाधिकरणम् ।। ५ ।।</head>
<p><pratika>सू॰ ।। अत एव चाग्नीन्धनाद्यनपेक्षा ।। २५ ।।</pratika> स्तुतिविधिप्रसङ्गागतमधिकरणद्व-
यमपहाय <quote>‘परामर्शं जैमिनि’</quote>रित्यधिकरणेन <ref>(ब्र॰ ३—४—१८ सू॰)</ref> सङ्गतिं दर्शयति---
<pratika>पूर्वत्रेति</pratika> । यज्ञादिश्रुतेः कर्मत्यागश्रुतेश्च संशयः । आधानाद्यपेक्षाया<quote>‘मूर्ध्वरेतस्सु चे’</quote>ति
पुरुषार्थाधिकरणगुण <ref>(ब्र॰ ३—४—१७)</ref> सूत्रोक्तार्थाक्षेपात्तेनापि मूलभूताधिकरणेनास्य
सङ्गतिरनुसन्धेया । <pratika>ऊर्ध्वरेतसामपीति</pratika> । यद्यपि सन्न्यासिनो विधिबलात् त्यक्तपूर्वदा-
राग्निहोत्रादयः । तथापि निरङ्गेन विद्यामात्रेण फलानिष्पत्तेरङ्गभूतयज्ञाद्यनुष्ठानस्यावश्य-
कत्वात् । तदर्थं दारान्तरं परिगृह्याग्न्याधानं कार्यम् । न च दारपरिग्रहे सत्यूर्ध्वरेतस्त्ववि-
रोधापत्तिः । विद्याङ्गकर्मार्थं दारपरिग्रहेऽपि भीष्मवदूर्ध्वरेतस्त्वोपपत्तेरिति चशब्देन
द्योत्यते । सोऽय<quote>‘मुपायनादधीत होमसंयोगा’</quote>दिति पूर्वतन्त्राधिकरणपूर्वपक्षरीत्या पूर्वपक्षः ।
तत्र ह्युपनयनाङ्गहोमः आहवनीये कर्तव्यः । <quote>‘यदाहवनिये जुह्वती’</quote>त्यविशेषश्रवणात् ।
आहवनीयसिद्ध‍यर्थं चाग्नय आधातव्याः । अग्न्याधानसिद्ध‍यर्थं दारसङ्ग्रहश्च कार्यः । अ-
स्मिन् दारसङ्ग्रहे कर्मार्थे सत्यप्युपनयनपूर्वकविद्याग्रहणोत्तरकालविहितो दारसङ्ग्रहः प्रजार्थो
भविष्यतीति पूर्वपक्षः कृतः । नचाश्रमधर्मैरेव विद्यायास्साङ्गत्वसिद्धेर्यज्ञाद्यनुष्ठानार्थमा-
धानदारसङ्ग्रहयोराक्षेपो न प्राप्नोतीति वाच्यम् । <quote>‘यज्ञेने’</quote>त्यादितृतीयाश्रुत्या विशिष्य य-
ज्ञादीनामपि विद्यङ्गत्वविधानात् । कर्मत्यागश्रुतिस्तु विद्यानङ्गकर्मविषया स्यादिति
भावः । <pratika>कर्मत्यागेनैवेति</pratika> । तथा च विशेषविध्यनुसारेण यज्ञादिश्रुतिर्गृहस्थविषया भवि-
ष्यति । न च यज्ञादिश्रुत्यनुसारेण कर्मत्यागश्रुतिरेव यज्ञाङ्गकर्मातिरिक्तकर्मविषयास्त्विति
वाच्यम् । गृहस्थैरपि संसाराद्विरज्य मुक्त्यर्थां विद्यामनुतिष्ठद्भिरैहिकामुष्मिकफलसाध-
नानां काम्यकर्मणां त्यक्तत्वेन विशिष्य सन्न्यासिनां कर्मत्यागविधेर्विद्याङ्गयज्ञादिपर्यन्त-
त्वस्यावश्यवक्तव्यत्वात् । <quote>‘सर्वार्थत्वाच्च पुत्रार्थे न प्रयोजये’</quote>दिति पूर्वोदाहृतपूर्वतन्त्राधि-
करणसिद्धान्तसूत्रोक्तन्यायेन <quote>‘धर्मे चार्थे च कामे च नातिचरितव्ये’</quote>ति स्मृतेः केवलं पु-
त्रार्थमिव केवलं धर्मार्थमपि दारसङ्ग्रहायोगाच्च । भीष्मस्य तु धर्मप्रजोभयार्थे दारसङ्ग्रहे
निर्वृत्त एव पितृप्रीत्यर्थमूर्ध्वरेतस्वप्रतिज्ञया पुत्रोत्पादनान्निवृत्तौ सत्यां दाराणां धर्मार्थ-
