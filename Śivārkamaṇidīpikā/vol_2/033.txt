<pb n="033"/>
<head>सूत्रार्थचन्द्रिकायाम्</head>
<head>अथ आरम्भणाधिकरणम् ।। ६ ।।</head>
<sutra>सू ।। तदनन्यत्वमारम्भणशब्दादिभ्यः ।। १४ ।। भावे चोपलब्धेः ।। १५ ।। सत्त्वाच्चावरस्य ।। १६ ।।
असद्व‍यपदेशान्नेति चेन्न धर्मान्तरेण वाक्यशेषात् ।। १७ ।। युक्तेश्शब्दान्तराच्च ।। १८ ।। पटवच्च ।। १९ ।।
यथा च प्राणादि ।। २० ।। इतरव्यपदेशाद्धिताकरणादिदोषप्रसक्तिः ।। २१ ।। अधिकं तु भेदनिर्दे-
शात् ।। २२ ।। अश्मादिवच्च तदनुपपत्तिः ।। २३ ।।</sutra>
<p><pratika>भगवत्पादमते</pratika>, <quote>‘तदनन्यत्व’</quote> मित्यारभ्य <quote>‘यथा च प्राणादिः’</quote> इत्यन्ता सप्तसूत्री आरम्भणाधिकरणत्वेन व्यपदिश्यते,
<quote>‘इतरव्यपदेशा’</quote> दित्यादिकं सूत्रत्रयमधिकरणान्तरत्वेनेति श्रीकण्ठमतादस्ति विशेषोऽस्मिन्मते । इत्थमेवाधिकरणविभाग
उररीकृतो रामानुजानन्दतीर्थमतयोरपि । श्रीकण्ठमते परमिदं सूत्रदशकमेकमधिकरणम् । आनन्दतीर्थमते त्वितरव्यप-
देशाधिकरणे <quote>‘उपसंहारदर्शना’</quote> दित्यादिकमुपरितनं सूत्रत्रयमप्यन्तर्भवतीत्यस्ति विशेषान्तरमपि । पूर्वं परिणामवादम-
वलंब्यापाततः <quote>‘स्याल्लोकव’</quote> दिति समाहितम् । अत्रारंभणाधिकरणे विवर्तवादरीत्या परमं समाधानमुच्यते—<pratika><quote>‘तदन-
न्यत्व’</quote> मित्यादिना</pratika> । अद्वैतब्रह्मवादी वैदिकसमन्वयो भेदग्राहिप्रत्यक्षेण विरुध्यते न वेति संदेहे विरुध्यत इति
<pratika>पूर्वपक्षः । सिद्धान्तस्तु, तत</pratika>=तस्मात्कारणात् । <pratika>अनन्यत्वम्</pratika>=ब्रह्मणः कार्यस्य जगतः पृथक्सत्ताराहित्यं सिद्धम् ।
<pratika>कुतः । आरंभणशब्दादिभ्यः</pratika>=<quote>‘वाचारंभणं विकारो नामधेयं मृत्तिकेत्येव सत्यम्’</quote> ऐतदात्म्यमिदं सर्वं तत्सत्यं स
आत्मा’ <quote>‘ब्रह्मैवेदं सर्वम्’</quote> इत्यादिशब्देभ्यः ।। इति ।।</p>
<p>ब्रह्मव्यतिरेकेण कार्यस्याभावमनुमानतो निरूपयति—<pratika>सू ।। भावे चोपलब्धेः ।। १५ ।। भावे च</pratika>=कारणस्य ब्रह्मण-
स्सत्त्वे । <pratika>उपलब्धेः</pratika>=मृदि सत्यां घटस्येव कार्यस्योपलब्धेः । न हि मृद्व‍यतिरेकेण घटो नाम कश्चिदुपलभ्यते । अतः
कारणव्यतिरेकेण कार्यं नास्तीत्यर्थः ।।</p>
<p>कारणव्यतिरेकेण कार्यस्याभावे श्रुतार्थापत्तिं प्रमाणयति—<pratika>सू ।। सत्त्वाच्चावरस्य ।। १६ ।। अवरस्य</pratika>=कार्यस्य ।
<pratika>सत्त्वाच्च</pratika>=उत्पत्तेः प्राक्कारणानन्यत्वेन सत्त्वाच्च । <quote>‘ब्रह्म वा इदमग्र आसी’</quote> दित्यादौ सत्त्वश्रवणादुत्पत्त्यनन्तरमपि
अनन्यत्वं सिद्धमित्यर्थः ।।</p>
<p>प्रागुत्पत्तेः कारणरूपेण कार्यस्य सत्त्वमाक्षिप्य समाधत्ते—<pratika>सू ।। असद्व‍यपदेशान्नेति चेन्न धर्मान्तरेण वाक्य-
शेषात् ।। १७ ।। असद्व‍यपदेशात्</pratika>=<quote>‘असद्वा इदमग्र आसी’</quote> दित्यादिना प्रागुत्पत्तेरसद्व‍यपदेशात् । <pratika>नेति चेत्</pratika>=न
कारणरूपेण कार्यस्य सत्त्वमिति चेत् । <pratika>न</pratika>=न ह्यत्यन्तासत्त्वाभिप्रायेणायमसत्त्वव्यपदेशः । किं तु <pratika>धर्मान्तरेण</pratika>=अव्या-
कृतत्वरूपधर्मान्तरेण । कुतः । <pratika>वाक्यशेषात्</pratika>=<quote>‘तत्सदासीदि’</quote>ति वाक्यशेषात् । अतः कारणादनन्यत्वं कार्यस्य सिद्ध-
मित्यर्थः ।। किं च ।। <pratika>सू ।। युक्तेश्शब्दान्तराच्च ।। १८ ।। युक्तेः</pratika>=मृदात्मना पूर्वं घटस्याभावे घटार्थिना मृदेव नोपादी-
येत, असत्त्वाविशेषाद्यत्किंचिदेवोपादीयेत, इत्येवमाद्याया युक्तेः । <pratika>शब्दान्तराच्च</pratika>=<quote>‘सदेव सोम्येदमग्र आसीत्’</quote>इत्येवमादौ
विद्यमानसच्छब्दान्तराच्च प्रागुत्पत्तेः कार्यस्य कारणानन्यत्वं सत्वं चेति सिद्धम् ।।</p>
<p>ननु मृद्धटौ भिन्नौ विलक्षणप्रतीतिविषयत्वात् घटपटवत् इत्यनुमाने हेतोर्व्यभिचारं निरूपयति—<pratika>सू ।। पटवच्च ।। १९ ।।</pratika>
यथा संवेष्टितप्रसारितपटयोः विलक्षणप्रतीतिविषयत्वेऽपि न भेदस्तथा मृद्धटयोरित्यर्थः ।।</p>
<p>ननु कार्यमुपादानाद्भिन्नम्, भिन्नकार्यकरत्वात्संमतवत् इत्युक्ते हेतोर्व्यभिचारमाह—<pratika>सू ।। यथा च प्राणादि
।। २० ।।</pratika> यथा च प्राणायामादिना निरुद्धः प्राणापानादिर्जीवनमात्रं 	कार्यं निष्पादयति अनिरुद्धस्त्वाकुंचनप्रसारणादिकं
कार्यं निर्वर्तयति, नैतावता प्राणादेर्भेदोऽस्ति । तस्मात्कार्यकारणयोरनन्यत्वादद्वैतब्रह्मसमन्वये न कश्चिद्विरोध इति सिद्धम् ।।</p>
<head>इति भगवत्पादमते आरम्भणाधिकरणम् ।। ६ ।।</head>
<head>अथ इतरव्यपदेशाधिकरणम् ।। ७ ।।</head>
<p>पूर्वमेकविज्ञानप्रतिज्ञासिद्धये कार्यस्य कारणादनन्यत्वं समर्थितम् । तर्हि तेनैव न्यायेन जीवब्रह्मणोरप्यभेदाज्जीवधर्मा
हिताकरणादयो दोषा ब्रह्मणि प्रसज्येरन्नित्याक्षेपसंगत्येदमाह—<pratika>सू ।। इतरव्यपदेशादित्यादि</pratika> । यदि ब्रह्म जगज्जनयेत्
तर्हि न स्वानिष्टं जनयेदिति तर्केण जीवाभिन्नं ब्रह्म जगदुपादानमिति ब्रुवन् समन्वयो विरुध्यते वा न वेति संदेहे
<pratika>इतरव्यपदेशात्</pratika>=इतरस्य जीवस्य <quote>‘तत्त्वमस्या’</quote>दिना ब्रह्मत्वव्यपदेशात्, इतरस्य ब्रह्मणः <quote>‘अनेन जीवेनात्मनानुप्रविश्ये’</quote>
त्यादिना शारीरत्वव्यपदेशाद्वा । <pratika>हिताकरणादिदोषप्रसक्तिः</pratika>=ब्रह्मणः स्रष्टृत्वे जीवस्यैव स्रष्टृत्वात् नञ्‌व्यत्यासेन अहि-
तजरामरणादिबहुविधानर्थकरणरूपदोषस्य प्रसक्तिर्ब्रह्मणस्समापतति इत्यतस्तस्याभ्रान्तचेतनत्वेनानिष्टजगज्जनकत्वायोगा-
दुक्तसमन्वयो विरुध्यत इति <pratika>पूर्वपक्षः</pratika> ।</p>
<p><pratika>सिद्धान्तमाह—सू ।। अधिकं तु भेदनिर्देशात् ।। २२ ।।</pratika> तुशब्दः पूर्वपक्षं व्यावर्तयति । यतः शारीरादधिकं
सर्वज्ञं सर्वशक्ति ब्रह्म जगदुपादानं स्रष्टृ चेति ब्रूमः अतो न हिताकरणादिदोषप्रसक्तिः । कुतः । <pratika>भेदनिर्देशात्</pratika>=<quote>‘आत्मा
