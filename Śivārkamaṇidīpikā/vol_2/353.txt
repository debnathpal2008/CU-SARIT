<pb n="353"/>
अथ अलोपाधिकरणम् ।। २४ ।।
ननु प्रियशिरस्त्वादीनामिव नीलकण्ठत्वादीनामवयवानां ब्रह्मस्वरूपान्तर्भावे
तस्योपचयापचयप्रसक्तिरित्यतो नीलकण्ठत्वादिकं लुप्यत इत्यत आह---
<sutra>सू ।। आदरादलोपः ।। ३९ ।।</sutra>
पूर्वत्र नीलकण्ठत्वादिविशिष्टं रूपमुमाभिधानपरमशक्तिसाहित्यं सत्यसंकल्प-</p>
<!-- APPAYYA !-->
<head>अथ अलोपाधिकरणम् ।। २४ ।।</head>
<p>पूर्वाधिकरणेन प्रसंगसंगत्योत्तराधिकरणमवतारयति---<pratika>नन्विति । सू॰ ।।
आदरादलोपः ।। ३९ ।।</pratika> नीलकण्ठत्वादिविशिष्टो विशिष्टविग्रहस्सत्यसंकल्पत्वादिगुणगणश्च
<!-- APPAYYA !-->
बृहदारण्यके तु <quote>‘य एषोऽन्तर्हृदय आकाश’</quote>इत्यभिहितस्याकाशाश्रयस्य सर्ववशित्वादयो गुणाः । ते परस्परमुपसंहर्तव्या न
वेति <pratika>संदेहः</pratika> । नोपसंहर्तव्या इति <pratika>पूर्वपक्षः । सिद्धान्तस्तु, कामादि</pratika>=सत्यकामत्वादिगुणजातम् । <pratika>इतरत्र</pratika>=बृहदा-
रण्यके उपसंहर्तव्यम् । यच्च सर्ववशित्वादिकं तदपि <pratika>तत्र</pratika> च=छान्दोग्ये उपसंहर्तव्यम् । कुतः । <pratika>आयतनादिभ्यः</pratika>=
उभयत्राविशिष्टेभ्यो हृदयायतनसेतुत्वव्यपदेशादिभ्यो हेतुभ्यः । एवं वेद्याभेदेऽपि सगुणनिर्गुणत्वेन विद्ययोर्भेदात्कथमुप-
संहार उपपद्येतेति चेत् न उपसंहारस्य विद्यास्तुत्यर्थत्वेनोपासनार्थत्वाभावान्न काचिदनुपपत्तिरिति ।। अत्र मते <pratika>रामानु-
जमते च</pratika> <quote>‘कामादीतरत्रे’</quote>ति पाठः । <pratika>श्रीकण्ठमते</pratika> <quote>‘कामादयस्तत्र तत्रे’</quote>ति सूत्रपाठे विशेषः ।।</p>
<p><pratika>श्रीकण्ठमते</pratika>, तथा <pratika>रामानुजमते, च</pratika> यद्यपि <pratika>विषयवाक्यपूर्वपक्षसंदेहसिद्धान्तादिक</pratika>मविशिष्टमेव पूर्व-
स्मादिति वक्तव्यम् । तथाप्यनयोर्मतयोः पूर्वपक्षसिद्धान्तोपपादनं तु स्वस्वसिद्धान्तप्रक्रियानुसारेण दहरप्रतिपादकबहुश्रु-
तिवचनोपन्यासपूर्वकं विवृतमिति विशेषः । <pratika>श्रीकण्ठमते</pratika> इदमधिकरणं शांकरमतवदेकसूत्रात्मकमेव । <pratika>रामानुजमते</pratika>
तूत्तरसूत्रद्वयस्याप्यत्रान्तर्भावेन सूत्रत्रयात्मकमिदमधिकरणमित्यस्ति विशेषः पूर्वमताभ्याम् । अतस्तत्प्रक्रियानुसारेण उ-
त्तरसूत्रयोरर्थोऽत्र वर्ण्यते---<quote>‘मनसैवानुद्रष्टव्यं नेह नानास्ति किंचने’</quote>त्यादेः पूर्वप्रकृतत्वात् <quote>‘स एव नेति नेत्यात्मे’</quote>ति च
वक्ष्यमाणत्वात्सर्ववशित्वादिविशेषाणां ब्रह्मस्वरूपत्वासंभवात् कथं सत्यकामत्वादेर्मोक्षसाधनोपासनरूपत्वमित्यत आह---
<pratika>सू ।। आदरादलोपः ।। ३९ ।। आदरात्</pratika>=वशित्वादेः प्रमाणान्तराविदितरूपस्य श्रुत्येकसमधिगम्यस्यादरेण प्रतिपाद-
नात् । <pratika>अलोपः</pratika>=अप्रतिषेधस्तस्यापि ब्रह्मगुणत्वमवश्याश्रयणीयम् । अविशेषनिषेधास्तु सकलेतरप्राकृतविशेषविषयाः ।
सर्वस्य ब्रह्मकार्यतया नानात्वनिषेधो ब्रह्मात्मकत्वाभिप्रायः ।।</p>
<p>सगुणोपासनस्य पितृलोकादिसांसारिकफलत्वेंन मुक्तिफलत्वाभावमाशंक्य परिहरति---<pratika>सू ।। उपस्थितेऽतस्तद्व-
चनात् ।। ४० ।। उपस्थिते</pratika>=ब्रह्मोपसंपन्ने । अतः=ब्रह्मोपसंपत्तेरेव हेतोः । <pratika>तद्वचनात्</pratika>=पितृलोकादिप्राप्तिवचनात्
न तत्सांसारिकं फलम् । अपि तु साक्षान्मुक्तस्यैव । <quote>‘अस्माच्छरीरात्समुत्थाय’</quote>---<quote>‘सस्वराट्भवति’</quote>—इति च निवृत्ताविद्यस्य
हि स्वेन रूपेणाभिनिष्पन्नस्यैवोच्यते । अतो ब्रह्मसंपत्तिहेतुकत्वं क्रीडादेरवगम्यते ।।</p>
<head>इति श्रीकण्ठरामानुजमतयोः कामाद्यधिकरणम् ।।</head>
<p><pratika>आनन्दतीर्थमते</pratika> ‘कामादितरत्र इति <quote>‘उपस्थितेस्तद्वचनात्’</quote> इति च सूत्रयोरस्ति पाठभेदः । अत्र उपासनाधिका-
रिणां प्राणावसानत्वमुक्तं युक्तं वा न वेति <pratika>संदेहः</pratika> । तत उत्तमायाः श्रियोऽपि साधुत्वे सति बद्धत्वेन तदधिकारित्वान्न
युक्तमिति <pratika>पूर्वपक्षः । सिद्धान्तस्तु</pratika>, नित्यमुक्तैव श्रीस्सदा भगवत्समीपे मूलरूपेण स्थितेवान्यत्र भगवदिच्छानुसारिण्या
स्वेच्छयैव रुक्मिण्याद्यवतारान्करोति । <quote>‘सर्वकामायतना सर्वकाला सर्वेच्छानुबद्धा बन्धिका सैषा प्रकृतिरविकृतिः’</quote> इत्यादि-
श्रुतेः । सा हि नामादिवन्न बद्धा नापि परमेश्वरवत्तन्मोकी । किं तु सर्वेषां बन्धिका । अतः नामादि बद्धमोक्तृप्रस्तावे न
पठिता । अतः युक्तमेव प्राणावसानत्वमुपासनाधिकारिणामिति । <pratika>सूत्रार्थस्तु</pratika>, लक्ष्मी<pratika>स्तत्र</pratika> भगवत्समीपे स्थिता सती
<pratika>इतरत्र च</pratika>=भूम्यादावपि कामादीशेच्छयैवावतारान्करोति । कुतः । <pratika>आयतनादिभ्यः</pratika>= सर्वगतत्वप्रतिपादक <quote>‘सर्वायत-
ने’</quote>त्यादिश्रुत्यादिभ्य इत्यर्थः । उत्तराधिकरणसूत्रद्वयेन सहेदमधिकरणं सूत्रत्रयात्मकं वेदितव्यम् ।।</p>
<p><pratika>सू ।। आदरादलोपः ।। ४१ ।। आदरात्</pratika>=भगवति निरुपाधिकभक्त्यतिशयात् <pratika>अलोपः</pratika>=श्रियो भगवदुपासना-
भावो नेत्यर्थः <pratika>।। सू ।। उपस्थितेस्तद्वचनात् ।। ४२ ।।</pratika> श्रियो नित्यमुक्तत्वं युज्यते । कुतः । <pratika>उपस्थितेः</pratika>=हरिसमीपे
सदास्थितेः । श्रियो नित्यसमीपस्थत्वं च <pratika>तद्वचनात्</pratika>=<quote>‘द्वावेता’</quote>विति नित्यसंबन्धित्ववचनाद् ज्ञायत इत्यर्थः ।।</p>
<head>इति सूत्रार्थचन्द्रिकायां कामाद्यधिकरणम् ।। २३ ।।</head>
