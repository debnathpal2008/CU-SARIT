<pb n="272"/>
नुसंधानोपपत्तेः, <quote>‘यमेवैष वृणुते तेन लभ्यः’</quote> इत्यादिश्रुत्या प्राप्यस्यैव परमेश्वरस्य प्रापकत्वोपपत्तेश्च सर्वोत्तरात्परमशिवात्परं
वस्तु किञ्चिदस्तीति वादो न युक्तः । अतः परमेश्वरान्नास्ति परमिति सिद्धम् इति । अनेन <quote>‘बुध्द्यर्थः पादवत्’</quote> इत्यादीनि
त्रीणि सूत्राण्यपि व्याख्यातानि ।। <pratika>इति श्रीकण्ठमते पराधिकरणम् ।। ७ ।।</pratika></p>
<head>अथ अन्यप्रतिषेधाधिकरणम् ।। ८ ।।</head>
<p><pratika>सू ।। तथान्यप्रतिषेधात् ।। ३५ ।।</pratika> अत्राधिकरणे पूर्वाधिकरणोक्तरीत्या परमेश्वरादुत्कृष्टवस्त्वभावेऽपि जगत्कारण-
त्वेनेश्वरत्वादिना तत्सदृशोऽस्ति वा न वेति <pratika>संदेहः</pratika> । <quote>‘सहस्रशीर्षा पुरुषः’</quote> इत्यादिश्रुतिभिः बहुमुखपादादिमान् जगद्विशिष्टः
परमाकाशवर्ती अव्यक्तहिरण्यगर्भोपादानः तमःपरः पुरुषनारायणशब्दवाच्यो मोक्षहेतुः कश्चित्तत्सदृशोऽस्तीति <pratika>पूर्वपक्षः ।
सिद्धान्तस्तु</pratika>, यथा परमेश्वरादुत्कृष्टं वस्तु नास्ति <pratika>तथा</pratika> तत्सदृशोऽपि नास्त्येव । जगत्कारणत्वेश्वरत्वादौ <quote>‘एक एव रुद्रो
न द्वितीयाय तस्थुः’</quote> <quote>‘शिव एव केवलः’</quote> इत्यादिभिः परमेश्वरादन्यस्य प्रतिषेधात् । सर्वस्यास्य प्रपञ्चस्य परेमेश्वरविभूति-
मयत्वात्परमेश्वरेण सदृशमुत्कृष्टं वा वस्तु नास्त्येवेति । आयामो महाव्याप्तिः । जगद्व‍याप्तिप्रतिपादनपरैरुपनिषद्वचनजातैः
स्वधर्मांशभूतेनोपादानपुरुषेण निमित्तस्य परब्रह्मणः सर्वगतत्वप्रतिपादनात् सर्वस्यास्य परमेश्वरविभूतिमयत्वाच्च न काप्य-
नुपपत्तिः ।। इति च ।।</p>
<p><pratika>रामानुजमते</pratika> तु शांकरमतवदिदमेकमेवाधिकरणम् । सूत्रार्थवर्णनादिकं प्रायः श्रीकण्ठमतवदेव । श्रीकण्ठमते भिन्नां-
धिकरणतया व्याख्यातस्य <quote>‘तथान्यप्रतिषेधात्’</quote> इति सूत्रस्य तु <quote>‘न तस्येशे कश्चने’</quote> त्यादिश्रुतिषु पुरुषादन्यस्य परत्वप्रति-
षेधादित्यर्थः । <pratika>सू ।। अनेन सर्वगतत्वमायामशब्दादिभ्यः ।।</pratika> <quote>‘नित्यं विभुं सर्वगतं सुसूक्ष्म’</quote>मित्यादिसर्वव्याप्तिवाचिश-
ब्देभ्योऽवगम्यमानम् अनेन ब्रह्मणा सर्वस्य व्याप्तत्वमेतस्मात्परं वारयतीत्यर्थः । अन्यत्सर्वं श्रीकण्ठभाष्यप्रतिपादितपराधि-
करणवत् । परब्रह्मणोऽन्यत्तदुत्कृष्टं वस्तु नास्त्येवेति सिद्धान्तितम् । सर्वत्र श्रीकण्ठरामानुजमतयोः प्रायस्समानप्रक्रियत्वेऽपि परब्र-
ह्मशब्दवाच्यं जगत्कारणं वस्तु परं नामतो रूपतश्च भिन्नमिति वेद्यम् । <pratika>इति रामानुजमते पराधिकरणम् ।। ७ ।।</pratika></p>
<p><pratika>आनन्दतीर्थंमते</pratika>, इदमधिकरणचतुष्टयात्मकतया व्याख्यातम् । तत्राद्ये पराधिकरणे परमात्मनि अतिनिरतिशयभ-
क्तिसिद्धये तदीयगुणानां लौकिकगुणवैलक्षण्यं समर्थ्यते—<pratika>सू ।। परमतस्सेतून्मानसंबन्धभेदव्यपदेशेभ्यः ।। ३२ ।।</pratika>
अत्र ब्रह्मगुणजातं लोकविलक्षणं न वेति <pratika>संदेहः</pratika> । लोकविलक्षणं न भवतीति <pratika>पूर्वपक्षः</pratika>। लोकविलक्षणमिवेति <pratika>सिद्धान्तः।
सूत्रार्थस्तु</pratika>, ब्रह्मगुणजातं <pratika>परमतः</pratika>=लोकविलक्षणम् । कुतः/?/ । <pratika>सेतून्मानसंबन्धभेदव्यपदेशेभ्यः</pratika>=<quote>‘एष सेतु’</quote>रिति सेतु-
त्वोक्तेः <quote>‘यतो वाच’</quote> इत्युन्मानशब्दितपूर्णत्वोक्तेः <quote>‘एतस्यैवानन्दस्ये’</quote>ति बिंबप्रतिबिंबभावसंबन्धोक्तेः <quote>‘अन्यज्ज्ञानं त्वि’</quote>ति
लौकिकानन्दाद्भेदोक्तेश्चेत्यर्थः ।।</p>
<p><pratika>सू ।। दर्शनात् ।। ३३ ।।</pratika> अन्यमतेषु <pratika><quote>‘सामान्यात्तु’</quote></pratika> इति अन्यथा सूत्रपाठो दृश्यते । अत्र मत एव <pratika><quote>‘दर्शना’</quote>
दिति</pratika> पाठभेदः । अन्यानन्दादीनां प्रत्यक्षसिद्धत्वान्मनोवाग्विषयत्वाच्च ब्रह्मानन्दस्यातथात्वादेव लोकविलक्षणत्वमित्यर्थः ।।</p>
<p><pratika>सू ।। बुद्ध‍यर्थः पादवत् ।। ३४ ।।</pratika> यथा लोकपादविलक्षणेषु जीवाख्यभूतेषु <quote>‘पादोऽस्य विश्वा भूतानी’</quote>ति पादपदप्रयोगः
<pratika>बुद्ध‍यर्थः</pratika>=भूतानामीशांशत्वज्ञापनार्थः । तथा लौकिकेऽपि ब्रह्मानन्दादावानन्दपदप्रयोगः बुध्द्यर्थः अनुकूलतया वेदनीय-
त्वादिधर्मज्ञापनार्थ इत्यर्थः ।। <pratika>इति पराधिकरणम् ।। १६ ।।</pratika></p>
<head>अथ स्थानविशेषाधिकरणम् ।। १७ ।।</head>
<p><pratika>सू ।। स्थानविशेषात्प्रकाशादिवत् ।। ३५ ।।</pratika> <quote>‘एतस्यैवानन्दस्ये’</quote>ति श्रुत्या हिरण्यगर्भादिजीवगतलौकिकानन्दानां
ब्रह्मानन्दप्रतिबिंबत्वमुक्तम् । तथा सति बिंबावैचित्र्येण लौकिकानन्दानां वैचित्र्याभावसंगात् बिंबप्रतिबिंबभावोक्तिरनुपपन्नेति
<pratika>पूर्वपक्षः । सिद्धान्तस्तु, प्रकाशादिवत्</pratika>=यथा सूर्यकान्तादिगतसूर्यादिप्रतिबिंबेऽग्निजनकत्वादिवैचित्र्यं <pratika>स्थान-
विशेषा</pratika>त्सूर्यकान्तादिस्थानगुणवैचित्र्यादुपपद्यते तथा ब्रह्मादिस्थानगतभक्त्यादिगुणवैचित्र्याद्भगवदानन्दप्रतिबिंबेषु ब्रह्मा-
द्यानन्देष्वपि वैचित्र्यमुपपद्यत इत्यर्थः ।।</p>
<p><pratika>सू॰ ।। उपपत्तेश्च ।। ३६ ।।</pratika> बिंबभूतभगवदैश्वर्यवशादेव प्रतिबिंबभूतब्रह्माद्यानन्दवैचित्र्योपपत्तेश्च तत्प्रतिबिंबत्वमि-
तरेषां युक्तमेवेत्यर्थः ।। <pratika>इति स्थानविशेषाधिकरणम् ।। १७ ।।</pratika></p>
<head>अथ तथान्यप्रतिषेधाधिकरणम् ।। १८ ।।</head>
<p><pratika>सू ।। तथान्यप्रतिषेधात् ।। ३७ ।।</pratika> अत्र ब्रह्मणः प्राङ्‌निरूपितमव्यक्तत्वं पुनराक्षिप्य समर्थ्यते । ध्यातॄणां हृदि
ध्यानकाले स्फुरणात् ब्रह्माव्यक्तं न भवतीति <pratika>पूर्वपक्षः । सिद्धान्तस्तु</pratika>, यथा जीवानन्दादि ब्रह्मानन्दादेर्विलक्षणं तथा
ध्यानकाले प्रतीतं वासनामयं वस्तु ब्रह्मणोऽन्यत्तत्प्रतिबिंबभूतमेव । कुतः । <quote>‘यन्मनसे’</quote>ति तदन्यस्य ब्रह्मत्वप्रतिषेधादित्यर्थः ।
तस्माद्ध‍याननिमित्तं रूपं ब्रह्मणः प्रतिबिंबविशेष इति तदुपासनयैव प्रतिमोपासनयेव तद्गतं ब्रह्म प्रसन्नं सदव्यक्तमपि
स्वसामर्थ्यादपरोक्षीभवतीति युक्तम् ।। इति ।। <pratika>इति तथान्यप्रतिषेधाधिकरणम् ।। १८ ।।</pratika></p>
