<pb n="202"/>
<p><pratika>सू ।। प्राणगतेश्च ।। ३ ।।</pratika> प्राणानां भूताश्रितानामेव <quote>‘तमुत्क्रामन्त’</quote> मित्यादिना गतेः श्रवणाच्च तत्परिष्वङ्गसिद्धिः ।।</p>
<p><pratika>सू ।। अग्न्यादिगतिश्रुतेरिति चेन्न भाक्तत्वात् ।। ४ ।। अग्न्यादिगतिश्रुतेरिति चेन्न</pratika>=<quote>‘मृतस्याग्निं वा-
गप्येति वातं प्राणः’</quote>इत्यादिना अग्न्यादिषु <pratika>गतिश्रुते</pratika>र्लयश्रवणात् न जीवेन वागादयो गच्छन्तीति चेत् न । वागादिलय-
श्रुतेः <quote>‘ओषधीर्लोमानि’</quote> इति<pratika>वद्भाक्त</pratika>त्वादित्यर्थः ।।</p>
<p><pratika>सू ।। प्रथमेऽश्रवणादिति चेन्न ता एव ह्युपपत्तेः ।। ५ ।। प्रथमे</pratika>=द्युलोकादिषु पञ्चस्वग्निषु प्रथमे द्युलोकाग्नौ ।
<pratika>अश्रवणादित चेत्</pratika>=<quote>‘तस्मिन्नेतस्मिन्नग्रौ देवाः श्रद्धां जुह्णती’</quote> ति श्रद्धाया आहुतित्वश्रवणादपामश्रवणात्कथं पुरुषव-
चप्त्त्वमिति चेत् । <pratika>न । हि</pratika>=यतः । <pratika>ता एव</pratika>=<quote>‘आपो हास्मै श्रद्धां संनमन्ते’</quote> इति श्रद्धाशब्देन तद्धेतवस्ता एवापो लक्ष्य-
न्ते । <pratika>उपपत्तेः</pratika>=प्रश्ननिरूपणयोरुपपत्तेरित्यर्थः ।।</p>
<p><pratika>सू ।। अश्रुतत्वादिति चेन्नेष्टादिकारिणां प्रतीतेः ।। ६ ।। अश्रुतत्वादिति चेत्</pratika>=अपां श्रवणेऽपि अबा-
दिवज्जीवस्याश्रुतत्वादिति चेत् । <pratika>न</pratika> । कुतः । <pratika>इष्टादिकारिणां प्रतीतेः</pratika>=<quote>‘अथ य इमे ग्रामे इष्टापूर्ते दत्तमित्युपासते ते
धूममभिसंभवन्ती’</quote> त्यादिवाक्यशेषेण इष्टापूर्तकारिणां प्रतीतेरित्यर्थः ।।</p>
<p>ननु तेषां धूमादिमार्गेण चन्द्रलोकं गतानां <quote>‘तद्देवानामन्नं तं देवा भक्षयन्ती’</quote> ति देवैर्भक्ष्यत्वश्रवणात्कथं तेषां स्वक-
र्मफलोपभोगस्सिध्द्येदित्यत आह---<pratika>सू ।। भाक्तं वानात्मवित्त्वात्तथाहि दर्शयति ।। ७ ।।</pratika> वाशब्दश्शंकानिरासार्थः ।
तेषामिष्टादिकारिणामन्नत्वं <pratika>भाक्तमेव</pratika> न मुख्यम् । कुतः <pratika>अनात्मवित्त्वात्</pratika>=आत्मज्ञानशून्यत्वात्तेषां देवोपभोग्यत्वमे-
वान्नत्वम् । <pratika>तथाहि दर्शयति</pratika>=<quote>‘अथ योऽन्यां देवतामुपास्ते’</quote> इत्यादिश्रुतिर्देवपरिचारकत्वमेव तदन्नत्वमिति दर्शयती-
त्यर्थः । तस्मात्परलोकभोगार्थं भूतसूक्ष्मसंपरिष्वक्तस्यैव जीवस्य परलोकगमनमिति सिद्धम् ।।</p>
<p><pratika>श्रीकण्ठमते</pratika> तथा <pratika>रामानुजमते</pratika> च अस्मिन्पादे षट्स्वप्यधिकरणेषु प्रायस्स<pratika>न्देहपूर्वपक्षसिद्धान्तादिषु</pratika> विशे-
षाभावान्न पृथक्प्रपञ्चनावकाश इति वेद्यम् ।।</p>
<p><pratika>आनन्दतीर्थमते</pratika> इदमधिकरणीया सप्तसूत्री प्रतिसूत्रं भिन्नाधिकरणतया सप्तधा संविभज्य व्याख्याता । अत्र तृती-
याध्याये साधननिरूपणं प्रस्तूयते । तत्रास्मिन्प्रथमे पादे साधनेषु प्रथमापेक्षितस्य वैराग्यस्य सिद्धये जीवस्य गत्त्याग-
तिनिरूपंण क्रियते---<pratika>सू । तदन्तरप्रतिपत्तौ रंहति संपरिष्वक्तः प्रश्ननिरूपणाभ्याम् ।। १ ।।</pratika> बन्धनिवृत्त्यर्थं
हि वैराग्यादिसाधनापेक्षा । बन्धश्च भूतबन्ध एव । तद्विमोक्ष एव च मोक्षः । स च स्वमरणे भवति । मरणं
च स्वत ए नियमेन भवति किं वैराग्यादिसाधनापेक्षयेति <pratika>पूर्वपक्षः । सिद्धान्तस्तु</pratika> सत्यं भूतबन्धनिवृत्तिरेव
मोक्षः । सा तु मृतौ न संभवति । पूर्वशरीरं परित्यज्य शरीरान्तरप्राप्तौ तदारंभाय भूतसंपरिष्वक्तस्यैव जीवस्य गतेः
<quote>‘वेत्थ यथा पञ्चम्यामाहुतावापः पुरुषवचसो भवन्ति’</quote> <quote>‘इति तु पञ्चम्यामाहुतावापः पुरुषवचसो भवन्ती’</quote> ति प्रश्नप्र-
तिवचाभ्यामवगमादिति । सूत्रार्थोऽपि व्याख्यातः ।। <pratika>इति तदन्तराधिकरणम् ।। १ ।।</pratika></p>
<head>अथ त्र्यात्मकाधिकरणम् ।। २ ।।</head>
<p><pratika>सू ।। त्र्यात्मकत्वात्तु भूयस्त्वात् ।। २ ।।</pratika> प्रश्नप्रतिवचनयोरपामेव गतेः श्रूयमाणत्वात्केवलाभिरद्भिश्शरीरा-
न्तरारंभान्मरण एव भूतबन्धनिवृत्तिरूपमोक्षसंभवान्न वैराग्यापेक्षेति <pratika>पूर्वपक्षः । सिद्धान्तस्तु</pratika>, प्रागेव भूतानां त्रिवृ-
त्कृततयापां ग्रहणेन भूतेजसोरपि प्राप्तेः सर्वशरीरेषु त्रिचतुर्भागिनीनामपां भूयस्त्वेन त्रिवृत्कृतत्वेऽप्यप्शब्दप्रयोगो-
पपत्तेश्च भूतसंपरिष्वक्तस्यैव गतिः सिद्धा । तस्मान्न मरणे मोक्षसिद्धिः । इति ।। <pratika>इति त्र्यात्मकाधिकरणम् ।। ३ ।।</pratika></p>
<head>अथ प्राणगत्यधिकरणम् ।। ३ ।।</head>
<p><pratika>सू ।। प्राणगतेश्च ।। ३ ।।</pratika> ननु प्रश्नोत्तरयोः श्रुता <quote>‘वापः पुरुषवचस’</quote> इति श्रवणाद्भ‍ूतानां सहगमनं कण्ठतो नोक्तमतो
न भूतसंपरिष्वक्तस्य गतिस्सिद्धयेत् । तस्मान्मरण एव मोक्षसिद्धेर्वैराग्याद्यनपेक्षा युक्ता इति <pratika>पूर्वपक्षः । सिद्धान्तस्तु</pratika>
<quote>‘प्राणैर्वाव न वियुज्यन्त’</quote> इति श्रुतेः <quote>‘यत्र वाव भूतानि तत्र करणानि नित्यानि हवा एतानि भूतानि करणानि न चैतानि
कदाचिद्वियुज्यन्ते न च विलीयन्त’</quote> इति भाल्लवेयश्रुतेश्च प्राणानां भूतानां चाविनाभावावगमाद्भ‍ूतान्यपि जीवेन सह ग-
च्छन्तीति सिद्धम् । तस्मान्मरणे मोक्षासिद्धेरस्ति वैराग्यादिसाधनापेक्षा जीवस्येति ।। <pratika>इति प्राणगत्यधिकरणम् ।। ३ ।।</pratika></p>
<p><pratika>सू ।। अग्न्यादिगतिश्रुतेरिति चेन्न भाक्तत्वात् ।। ४ ।।</pratika> ननु यत्रास्य <quote>‘मृतस्याग्निं वागप्येती’</quote> त्यादिश्रवणा-
दिन्द्रियाणामेव जीवेन सहगतिरसिद्धेति <pratika>पूर्वपक्षः । सिद्धान्तस्तु</pratika> <quote>‘पुरुषस्य मृतौ ब्रह्मन्प्राणा भागत एव तु । अधिदैवं
प्राप्नुवन्ति भागतोऽनुब्रजन्ति तम् ।। पुनश्शरीरसंप्राप्तौ तमेवानुविशन्ति च ।।’</quote> <quote>‘मृतिकाले जहत्येनं प्राणा भूतानि
पचं च । भागतो भागतस्त्वेनमनुगच्छन्ति सर्वशः ।।’</quote> इति ब्रह्मब्रह्माण्डवचनाभ्यां प्राणानां भांगतोऽग्न्यादिप्राप्ते-
र्भागतो जीवानुव्रजनस्य पुनश्शरीरप्राप्तौ भूताविनाभूतानामग्न्यादिगतभागानामपि तदनुप्रवेशस्य च प्रतिपादितत्वा-
त्प्राणानां जीवेन सहगतिस्सिध्द्यत्येवेति ।। <pratika>भाक्तत्वात्</pratika>=भागविषयत्वादित्यर्थः ।। <pratika>इति अग्न्याद्यधिकरणम् ।। ४ ।।</pratika></p>
