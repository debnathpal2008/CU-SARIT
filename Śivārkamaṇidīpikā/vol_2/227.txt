<pb n="227"/>
<sutra>।। सू ।। मायामात्रं तु कार्त्स्न्येनानभिव्यक्तस्वरूपत्वात् ।। ३ ।।</sutra>
स्वप्ने यद्रथादि सृष्टमर्थजातं तदिदं मायामात्रमीश्वरकृतं, न जीवकृतम् । स्वप्न-
दृशैकेनानुभाव्यं तत्कालमात्रावसायीति आश्चर्यरूपतया मायामात्रमित्युक्तम् ।
जीवस्य सत्यसंकल्पत्वादिकं तिरोहितमिति तस्य रथादिसृष्टिसामर्थ्यं न संभ-
वति । अतः <quote>‘पुरुषो निर्मिमाणः’</quote> इति न जीवविषयम् । किं तु,
<!-- APPAYYA !-->
दिति भावः <pratika>।। सू॰ ।। मायामात्रं तु कार्त्स्न्येनानभिव्यक्तस्वरूपत्वात् ।। ३ ।।</pratika> माया-
मात्रमित्यनेन विवक्षितं साध्यं दर्शयति—<pratika>ईश्वरकृतमिति</pratika> । तुशब्दार्थमाह—<pratika>न जीवकृत-
मिति ।</pratika> ईश्वरकृतत्वे साध्ये पर्यवसानमुपपादयितुं मायामात्रमित्यस्य साक्षादर्थमाह-
<pratika>आश्चर्यरूपेति ।</pratika> माया इन्द्रजालादिकं तत्सादृश्यादिह मायाशब्दः । आश्चर्यरूपत्वं तत्सा-
दृश्यम् । मात्रशब्दोऽवधारणार्थः । तथा च स्वाप्नमर्थजातं सर्वमाश्चर्यरूपमेव । न तत्राना-
श्चर्यरूपं किमप्यस्तीति भावः । आश्चर्यरूपत्वमुपपादयति—<pratika>स्वप्नदृशेति ।</pratika> स्वप्नदृक् यस्मि-
न्देशे रथं यदा पश्यति तदानीं तत्र स्थितोऽन्यस्तन्न पश्यतीति स्वप्नदृगपि प्रबोधानन्तरं
तत्र गतस्तन्न पश्यति न वा तस्यान्यत्र नयनचिह्नानि नेमिपदानि तत्रैव नाशचिह्नानि
तदवयवविशरणादीनि वा पश्यति । केवलमैंद्रजालिकेन यो मोहितस्स एव यथा समुद्रा-
दिकं पश्यति सोऽपि मोहापाये तन्न पश्यति न वान्यत्र जलनिस्सरणचिह्नं तत्रैव शोष-
चिह्नं वार्द्रतादिकं पश्यति । ततश्च यथैवमाश्चर्यभूतसमुद्रादिद्रष्टुरन्यस्तथाभूतसमुद्रादिसं-
पादयितैंद्रजालिकस्तथैवाश्चर्यस्वाप्नपदार्थद्रष्टुस्तथाभूतस्य तस्य स्रष्टान्यः स्वीकरणीयः । स
च परमेश्वरादन्यो न संभवतीत्येवं मायामात्रशब्दस्य परमेश्वरकर्तृकत्वे साध्ये पर्यवसान-
मित्यर्थः । ननु यथैंद्रजालिको मन्त्रौषधादिबलात्तथाभूतमर्थजातं सृजति दर्शयति वा एवं
स्वप्नदृगेव प्रजापतिवाक्यप्रतिपन्नसत्यसङ्कल्पत्वबलात्स्वाप्नपदार्थजातं सृजत्वित्याशङ्कानि-
राकरणाय प्रवृत्त <quote>‘मनभिव्यक्तस्वरूपत्वा’</quote>दिति सौत्रं हेतुं व्याचष्टे—<pratika>जीवस्येति</pratika> । <quote>‘उत्तरा-
च्चेदाविर्भूतस्वरूपस्त्वि’</quote>त्यत्र तत्तिरोधानं समर्थितमिति भावः । ननु स्वप्नदशामात्रे सत्यस-
ङ्कल्पत्वाभिव्यक्तिर्भवत्विति शङ्कानिराकरणाय <quote>‘कार्त्स्‍न्येने’</quote>ति विशेषणम् । संसारकालत्वा-
वच्छेदेनैव तत्तिरोहितम् । तिरोधायकसत्त्वाविशेषादिति भावः । ननु <quote>‘स हि कर्ते’</quote>ति
श्रवणात्तन्निर्वाहाय स्वप्नावस्थामात्रे सत्यसङ्कल्पत्वाभिव्यक्तिः कल्प्येत्याशंक्य तस्याः परमे-
श्वरविषयत्वमुपपादयितुमाह—<pratika>अत इति ।</pratika> <quote>‘य एष सुप्तेषु जागर्ति कामं कामं पुरुषो निर्मिमाण’</quote>-
इत्येतदनंतरं <quote>‘तदेव शुक्रं तद्ब्रह्म तदेवामृतमुच्यते । तस्मिँल्लोकाः श्रितास्सर्वे तदु नात्येति
कश्चने’</quote>ति श्रूयते । अत्र यच्छब्दप्रतिनिर्देशकस्य तच्छब्दस्य ब्रह्मशब्दसामानाधिकरण्य-
रूपाद्वाक्यप्रमाणात् यच्छब्दप्रतिनिर्दिष्टे सर्वलोकाश्रयत्वसर्वोत्तरत्वरूपलिङ्गदर्शनाच्च कठ-
वल्ल्युक्तस्वप्नस्रष्टा परमेश्वर इत्यवसीयते । उदाहृतलिंगवाक्यापेक्षया कामशब्दस्य पुत्रादि-
परत्वं कल्पयित्वा क्लिष्टगत्या समर्थनीयस्य पुत्रादिसंबंधलिंगस्य दुर्बलत्वात् । अतः <quote>‘कामं-
काममि’</quote>ति शब्दो णमुलन्ततया संकल्प्यसंकल्प्येत्येवमर्थतया योजनीयः । ततश्च <quote>‘स हि कर्ते’</quote>
त्येतदपि परमेश्वरविषयम् । तदैकार्थ्यात् <quote>‘स्वप्ने न शारीर’</quote>मित्यनंतरमन्त्रे तत्सङ्कीर्तनाच्च ।
तस्यापि मन्त्रस्य<quote>‘असुप्तस्सुप्तानभिचाकशीती’</quote>त्युदाहृतकठवल्लीमन्त्रैकार्थ्यादिति भावः । एवञ्च
यद्यपि परमेश्वरस्य स्वाप्नरथादिस्रष्टृत्वप्रतिपादने तदुपपादकहेत्वपेक्षा नास्ति, तस्य सर्व-
