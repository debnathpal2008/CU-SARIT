<pb n="136"/>
<p>त्तिर्ब्रह्मादीनां भूतेन्द्रियाणां चाम्नायते । अत आकाशादेः पूर्वोक्तसृष्टिक्रमो
नोपपद्यत इत्युच्यते ।
सिद्धान्तस्तु—उपपन्नः पूर्वोक्तसृष्टिक्रमः । <quote>‘अन्नमयं हि सोम्य मन आपोमयः
प्राणः तेजोमयी वाक्’</quote> इति प्राणादीनां भौतिकत्वश्रवणात् भूतेष्वन्तर्भावान्न
पृथक्क्रमापेक्षा । ब्रह्मादीनां सहोत्पत्तिस्तु भूतैस्तद्रूपत्वात् तेष्वन्तर्भावात् ।
ततः पूर्वोक्तक्रमे न विरोधः ।।
<sutra>।। सू॰ ।। अन्तरा विज्ञानमनसी क्रमेण तल्लिङ्गादिति चेन्नाविशेषात् ।। १६ ।।</sutra>
प्राणभूतानामिन्द्रियग्राममनसी क्रमेणान्तरा उत्पद्येते इति हीदं वाक्यं प्रति-
पादयति । <quote>‘खं वायुर्ज्योतिः’</quote> इत्यादौ श्रुत्यन्तरसिद्धक्रमप्रत्यभिज्ञानरूपाल्लिङ्गात् ।
तत इदमपि पारंपर्यक्रमपरमिति चेत्—न, <quote>‘एतस्माज्जायते’</quote> इत्यस्य प्राणादिपृ-
थिव्यन्तेषु सर्वेषु प्रत्येकमन्वयाविशेषात् । अतः सर्वेषामीश्वर एव कारणम् ।
तथा । च पौराणिकी फणितिः---
<quote>‘शक्त्यादि च पृथिव्यन्तं शिवतत्त्वसमुद्भवम् ।
तेनैकेन तु तद्व्याप्तं मृदा कुम्भादिकं यथा ।।’</quote> इति ।
क्रमसद्भावोऽपि सर्वस्य शिवतत्त्वादुत्पत्तिमभिधत्ते । अतः सर्वकारणं ब्रह्मेति
समीचीनम् ।। इति पारंपर्याधिकरणम् ।। ५ ।।
<!-- APPAYYA !-->
कथं विरोधसमाधानमित्येवं प्राप्ते सिद्धांतः—<quote>‘आत्मन आकाश’</quote> इत्यादिसृज्यपारंपर्येण
यः क्रमस्स उपपद्यते । अतः पूर्वसूत्रोदितात्तदभिध्यानात् । पारमेश्‍वरबहुभवनसंकल्प-
रूपाभिध्यानानुवर्तनावगमितं हि पूर्वपूर्वभूतशरीरकस्यैव परमेश्वरस्योत्तरोत्तरभूतस्र-
ष्टृत्वमित्येतन्न विचालयितुं शक्यम् । सति च प्रबलेन तेन विरोधे सहश्रुतिर्भूताद्युत्पत्ते-
स्तदभिमानिब्रह्माद्युत्पत्तिसाहित्यमात्रपरतया योजनीया । मुण्डकोपनिषन्मंत्रपाठक्रमश्चो-
पेक्षणीयः । किं च । पाठक्रमेणापेक्षितक्रमः कल्पनीयः । न चात्र क्रमापेक्षास्ति । भौति-
कानां प्राणमनइंद्रियाणां भूतानन्तर्यरूपस्य क्रमान्तरस्यार्थानिर्ज्ञातत्वादर्थपाठयोरर्थस्य
प्रबलत्वादिति । अनेन सूत्रं भाष्यं च व्याख्यातम् । विवक्षितभूतक्रमप्रत्यभिज्ञानलिंगात्
तत्सहपठितप्राणादिक्रमो विवक्षितोऽवसीयत इति शंकानिराकरणार्थं सूत्रम्—<pratika>सू ।। अन्त-
रा विज्ञानमनसी क्रमेण तल्लिंगादिति चेन्नाविशेषात् ।। १६ ।।</pratika> क्रमेण मनइंद्रि-
यक्रमेण । अन्तरा प्राणभूतमध्ये । ननु छांदोग्यतैत्तिरीययोः पूर्वपूर्वविशिष्टस्य ब्रह्मणः
उत्तरोत्तरभूतकारणत्वं पाठक्रमावगतमाकाशाद्युत्पत्तिक्रममन्तरेण नोपपद्यत इति चेत् स तत्र
विवक्षितोऽस्तु नाम् । इह तु नास्ति तस्य विवक्षायां प्रमाणम् । पाठक्रमात्प्रतीयमानस्येव
प्रत्यभिज्ञानलिंगात्प्रतीयमानस्यापि तस्याविवक्षैव युक्ता । अर्थतः क्रमांतरस्य निर्ज्ञात-
त्वादित्याशंक्याह—<pratika>इदमपीति</pratika> । छंदोगादिवाक्यवदिदमपि क्रमपरमेव । मनःप्रभृतीनां
परिगणनस्य प्रयोजनांतराभावादिति भावः । <pratika>अन्वयाविशेषादिति</pratika> । तथा च प्राण-
स्येव मनःप्रभृतीनामपि कीर्तनं ब्रह्मकार्यत्वप्रतिपादनार्थमित्यसिद्धः प्रयोजनांतराभाव
इति भावः । <quote>‘अतस्सर्वेषा’</quote> मित्यादिरेतत्सूत्रार्थोपसंहारार्थः । अधिकरणार्थोपसंहारस्त्वर्थ-
सिद्धः । <pratika>इति पारम्पर्याधिकरणम् ।। ५ ।।</pratika></p>
