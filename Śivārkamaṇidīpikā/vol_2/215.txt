<pb n="215"/>
अथ नातिचिराधिकरणम् ।। ५ ।।
<sutra>।। सू ।। नातिचिरेण विशेषात् ।। २३ ।।</sutra>
अत्रावरोहन् जीवो विलम्बते न वेत्यनियमः, उत न विलम्बत एव
इति संशयः ।।
तत्र प्रवर्षणानन्तरं व्रीह्यादि भावः श्रूयते <quote>‘त इह व्रीहियवा ओषधिवन-
स्पतयस्तिलमाषा जायन्ते’</quote> इति । प्रागेतस्मात् व्रीहियवादिभावादाकाशादौ
विलम्बत्वरयोर्न नियमः ।।
<!-- APPAYYA !-->
<head>अथ नातिचिराधिकरणम् ।। ५ ।।</head>
<p><pratika>सू॰ ।। नातिचिरेण विशेषात् ।। २३ ।।</pratika> अनतिचिरावस्थाननियामकसत्त्वासत्त्वाभ्यां
संशयमाह—<pratika>अत्रेति । प्रागेतस्मादिति</pratika> । यथा व्रीहियवादिष्ववस्थानमतिचिरमित्य <quote>‘तो
वै खलु दुर्निष्प्रपतर’</quote> मिति वाक्यादवगम्यते एवमाकाशादिषु मेघान्तेषु नातिचि-
रमवस्थानमिति कुतश्चिन्नावगम्यते । अतस्तेषु चिरमचिरं वेत्यनियमः । न च व्रीह्यादिषु
चिरावस्थानप्रतिपादनादेवाकाशादिष्वचिरावस्थानमवगम्यत इति वाच्यम् । व्रीह्यादिषु
हि चिरावस्थाननियमो विधित्सितः । न तत्सत्तामात्रम् । चिरमचिरं वेत्यनियतस्याव-
स्थानस्य व्रीह्यादि१भावोक्त्यैव लब्धस्याविधेयत्वात् । तथा च विशिष्य व्रीह्यादिषु चिराव-
स्थाननियमप्रतिपादनसामार्थ्यादाकाशादिभ्यश्चिरावस्थाननियम एव व्यावर्तते । न
त्वनियतं चिरावस्थानमपि । यथा <quote>‘वैखानसं पूर्वेऽहन्साम भवति षोडश्युत्तर’</quote> इति
विशिष्यांगिरसां द्विरात्रस्योत्तरेऽहनि षोडशिग्रहनियमविधानसामर्थ्या <quote>‘दुत्तरेऽहन्द्विरा-
त्रस्य गृह्यत’</quote> इति सामान्यवचनप्राप्तः षोडशिग्रहनियम एव द्विरात्रान्तरेभ्यो व्यावतते ।
न तु प्रकृतेरतिरात्रादनियतप्राप्तः षोडशिग्रहोऽपि । अत एव <quote>‘अर्धमन्तर्वेद्यर्धं बहिर्वेदी’</quote> ति</p>
<!-- APPAYYA !-->
<head>सूत्रार्थचन्द्रिकायाम्</head>
<head>अथ तत्साभाव्यापत्त्यधिकरणम् ।। ४ ।।</head>
<sutra>सू ।। तत्साभाव्यापत्तिरुपपत्तेः ।। २२ ।।</sutra>
<p><pratika>भगवत्पादमते</pratika>, पूर्वमिष्टादिकारिणोऽवरोहन्तीत्युक्तम् । अत्र तेषामवरोहप्रकारश्चिन्त्यते । श्रूयते ह्यवरोहश्रुतिः---<quote>‘अथै-
तमेवाध्वानं पुनर्निवर्तन्ते यथेतमाकाशमाकाशाद्वायुं वायुर्भूत्वा धूमो भवति धूमो भूत्वाभ्रं भवति अभ्रं भूत्वा मेधो भवति
मेधो भूत्वा प्रवर्षति’</quote> इति । तत्र किं स्वर्गादवरोहन्तो जीवा आकाशादिस्वरूपं प्रतिपपद्यन्ते उत तत्साम्यमिति <pratika>संदेहः</pratika> ।
आकाशादिस्वरूपमिति <pratika>पूर्वपक्षः । सिद्धान्तस्तु तत्साभाव्यापत्तिः</pratika>=जीवानां तैराकाशादिभिस्साम्यप्राप्तेः ।
समानो भावो रूपं येषां तेषां भावस्साभाव्यं सादृश्यमिति विग्रहः । कुतः । <pratika>उपपत्तेः</pratika>=चन्द्रलोकं गतानामनुशयिनां
प्रवृतफलकर्मक्षयदर्शनजनितशोकाग्निना दह्यमानमिदं शरीरं करकादिवद्विलीयमानमाकाशसमं भवतीत्यंतदुपपद्यते ।
न ह्यन्यस्यान्यभावो मुख्य उपपद्यते । तस्मात्सादृश्यमेव प्रतिपद्यन्त इति सिद्धम् ।। इति ।। सूत्रमपि व्याख्यातम् ।।</p>
<p><pratika>श्रीकण्ठमते</pratika> तथा <pratika>रामानुजमते</pratika> च नास्ति विशेषः पूर्वस्मात् ।।</p>
<p><pratika>आनन्दतीर्थमते</pratika>, अत्र धूमादिभावः कर्मिणो धूमादिदेवतैक्यं वा तत्पदप्राप्तिर्वेति <pratika>संदेहः</pratika> । <quote>‘धूमो भूत्वाभ्रं भवती’</quote>
त्यादिश्रुत्या धूमादिदेवतैक्यं धूमादिभाव इति <pratika>पूर्वपक्षः</pratika> । धूमादिषु प्रविश्य तद्गतौ गतिस्तत्स्थितौ स्थितिरित्यादिरेव
तद्भावापत्तिः । अन्यस्यान्यभावायोगादिति <pratika>सिद्धान्तः । सूत्रार्थस्तु</pratika>, । कर्मिणः <pratika>तत्स्वाभाव्यापत्तिः</pratika>=तस्य धूमा-
दिदेवस्य स्वाभाव्यस्य स्वभावसदृशस्वभावस्य प्राप्तिरेव । न तदैक्यं तत्पदप्राप्तिर्वा । कुतः । <pratika>उपपत्तेः</pratika> अन्यस्यान्यै-
क्यादृष्ट्यास्यैवार्थस्य युक्तत्वादित्यर्थः ।। १६ ।। <pratika>।। इति तत्स्वाभाव्यापत्त्यधिकरणम् ।। ४ ।।</pratika></p>
<note>(१) <quote>‘दिष्ववस्थानोक्त्यैव लब्धत्वेन तस्याविधेयतत्वात्’</quote> इति ख. पाठ. ।</note>
