<pb n="095"/>
<p>प्रतिसंख्यानिरोधान्तर्भूतमविद्यानाशं निराचष्टे—<pratika>सू ।। उभयथा च दोषात् ।। २३ ।।</pratika> क्षणिकेषु स्थिरत्वादि-
भ्रान्तिरविद्या । तस्याः किं सम्यग्ज्ञानान्नाशः स्वतो वा । पूर्वस्मिन्विकल्पे निर्हेतुकविनाशाभ्युपगमहानिप्रसंगः । द्वितीये
तु सम्यग्ज्ञानोपदेशानर्थक्यमित्युभयथा च दोषप्रसंगादसमंजसमिदं सौगतमतमित्यर्थः ।।</p>
<p>इत्थं निरोधद्वयं निरस्याकाशस्य निरुपाख्यत्वं निरस्यति---<pratika>सू ।। आकाशे चाविशेषात् ।। २४ ।।</pratika> <quote>‘आत्मन
आकाशः संभूतः’</quote> इति श्रुत्या शब्दगुणत्वेन चाकाशेऽपि पृथिव्यादिवद्वस्तुत्वप्रतिपत्तेरविशेषान्न निरुपाख्यत्वमित्यर्थः ।।</p>
<p>अधुना आत्मनः क्षणिकत्वं निराचष्टे—<pratika>सू ।। अनुस्मृतेश्च ।। २५ ।।</pratika> अनुभवमनु उत्पद्यमाना स्मृतिः अनुस्मृतिः ।
तद्बलादात्मनोऽनुभवितुः न क्षणिकत्वमित्यर्थः । अन्यानुभूते विषयेऽन्यस्य स्मरणायोगादित्यर्थः ।। कारणाभावात्कार्योत्पत्तिरिति
तन्मतं निराचष्टे---<pratika>सू ।। नासतोऽदृष्टत्वात् ।। २६ ।। असतः</pratika>= अभावात्कार्योत्पत्तिर्न युक्ता । कुतः । <pratika>अदृष्टत्वात्</pratika>=
निरुपाख्यान्नरविषाणादेः कार्योत्पत्तेरदृष्टत्वात् । दृष्टत्वादिति पदच्छेदे सत एव मृदादेः घटादिकार्योत्पत्तेर्दृष्टत्वादित्यर्थः ।।</p>
<p>अधुना प्रवृत्तिमात्रमपि न युक्तमित्याह—<pratika>सू ।। उदासीनानामपि चैवं सिद्धिः ।। २७ ।। एवम्</pratika>=अभावाद्भावो-
त्पत्तिरित्यंगीकारे <pratika>उदासीनानां</pratika>=तत्तत्कार्यसाधनेष्वप्रवर्तमानानामपि च पुंसाम् । <pratika>सिद्धिः</pratika>=स्वस्वाभिमतकार्यसिद्धिः
स्यात् । अतो वैभाषिकसौत्रान्तिकयोर्मतं भ्रान्तिमूलमेवेति सिद्धम् ।।</p>
<head>इति भगवत्पादमते समुदायाधिकरणम् ।। ४ ।।</head>
<p><pratika>श्रीकण्ठमते</pratika>, वैदिकैकदेशिमतनिराकरणानन्तरं प्रसक्ते वेदबाह्यमतनिराकरणे प्रथममिह बौद्धसिद्धान्तसिद्धं समु-
दायकारणवादं निराकरेति---<pratika>समुदाय इत्यादिना ।।</pratika> बौद्धाभ्युपगतस्समुदायकारणवादो युक्तो न वेति संदेहे युक्त इति
<pratika>पूर्वपक्षः ।</pratika> क्षणिकत्ववादिनां तेषां मते कारणानां क्षणिकत्वेन कार्योत्पादनासमर्थत्वात् अविद्यायास्संघातभावानिमित्तत्वात्
क्षणिकत्वाद्यनुपपन्नार्थाभिधानाच्च असंबद्ध एव समुदायकारणवाद इति <pratika>सिद्धान्तः । सूत्रार्थस्तु</pratika>, प्रायः पूर्वस्मादवि-
शिष्टः <pratika>।।सू।। उभयथाच दोषात् ।।</pratika> उत्पन्नस्य तुच्छतापत्तौ तुच्छादुत्पत्तौ च अभावादुत्पत्त्यसंभवादभावात्मककार्योत्पत्ति-
रूपाद्दोषाच्चासमञ्जसमिदं मतमित्यर्थः । इति विशेषः । अन्यत्समानम् ।। <pratika><quote>‘अनुस्मृते’</quote></pratika> श्चेत्यन्तमेवेदमधिकरणम् । <pratika><quote>‘नासत’</quote></pratika>
इत्यादिसूत्रद्वयमधिकरणान्तरमित्यप्यपरो विशेषः पूर्वस्मात् ।। <pratika>इति श्रीकण्ठमते समुदायाधिकरणम् ।। ३ ।।</pratika></p>
<head>अथ दृष्टत्वाधिकरणम् ।। ४ ।।</head>
<p>एवं बाह्यार्थास्तित्ववादिषु वैभाषिकमतं निराकृत्य ज्ञानानुमेयत्ववादिसौत्रान्तिकमतं निराकरोति—<pratika>सू ।। नासतोऽदृष्ट-
त्वात् ।। २६ ।।</pratika> सौत्रान्तिकाभ्युपगतो ज्ञानानुमेयत्ववादो युक्तो न वेति संदेहे ज्ञाने स्वाकारं समर्प्य विनष्टोऽर्थो	 ज्ञाना-
कारवैचित्र्येणानुमीयते इति युक्तो ज्ञानानुमेयत्ववाद इति <pratika>पूर्वपक्षः । सिद्धान्तस्तु</pratika>, अर्थस्य क्षणिकत्वादसतो विनष्टस्य
धर्मिणो धर्मसंक्रमणस्यादृष्टत्वात् क्षणिकत्वाभ्युपगमान्निष्प्रयत्नानामपि सर्वार्थसिद्धिसंभवाच्चायुक्तो ज्ञानानुमेयत्ववाद इति ।।</p>
<head>इति श्रीकण्ठमते दृष्टत्वाधिकरणम् ।। ४ ।।</head>
<p><pratika>रामानुजमते</pratika>, बाह्यार्थास्तित्ववादिनोर्वैभाषिकसौत्रान्तिकयोर्मते जगदुत्पत्त्यादिकं सूपपादं दुरुपपादं वेति संशयः ।
सूपपादमिति <pratika>पूर्वपक्षः</pratika>। दुरुपपादमिति सिद्धान्तः । सूत्रार्थवर्णनादिकं सर्वं श्रीकण्ठमतवदेव । अधिकरणरचना परं
शांकरमतमेवानुकरोतीति विशेषः ।। अन्यत्समानं श्रीकण्ठमतेन <pratika>।। इति समुदायाधिकरणम् ।। ३ ।।</pratika></p>
<p><pratika>आनंदतीर्थमतं</pratika>, घटादीनामीश्‍वरनिरपेक्षकालकर्मनिमित्तक्षणिकपरमाणुसमुदायरूपत्ववादिनोर्वैभाषिकसौत्रान्तिकयो-
र्मतं युक्तं नवेति संदेहे युक्तमिति <pratika>पूर्वपक्षः</pratika> । न युक्तमिति <pratika>सिद्धान्तः । सूत्रार्थस्तु, सू ।। समुदाय उभयहेतुके-
ऽपि तदप्राप्तिः ।। १८ ।। समुदाये</pratika>=परमाणुसमुदाये अनेकत्वसंख्यारूपे । <pratika>अभयहेतुकेऽपि</pratika>=मिलितानेकपरमाणु-
निमित्तके अङ्गीकृते सत्यपि विरलानेकहेतुके वाङ्गीकृते सति । <pratika>तदप्राप्तिः</pratika>=तस्य समुदायस्य विरलानेकहेतुकस्य अप्राप्तिः
अनुपपत्तिः । कुतः । अन्योन्याश्रयादिदोषादिति शेषः । <pratika>सू ।। इतरेतरप्रत्ययत्वादित्यादि ।। इतरेतरप्रत्ययत्वात्</pratika>=
परमाणुपरस्परापेक्षाबुद्धिनिमित्तकत्वात् । तथा च तादृशबुध्द्यभावकाले समुदायव्यवहारादेरसत्त्वात्प्रलयोपपत्तिरिति चेन्न ।
<pratika>उत्पत्तिमात्रनिमित्तत्वात्</pratika>=परमाणूनां स्वसमुदायोत्पत्तिमात्रनिमित्तत्वात् । न तेभ्योऽपेक्षाबुद्ध्यादेरप्युत्पत्तिः संभ-
वतीति मात्रशब्दार्थः । तथा च तन्निमित्तकव्यवहारादिः क्षणिकमते न कदापि संभवतीत्यर्थः <pratika>।। सू ।। उत्तरोत्पादे च
पूर्वनिरोधात् ।। २० ।।</pratika> चोऽवधारणे समुच्चये च । नेत्यनुवर्तते । सामर्थ्यादिति शेषः । तथा च न केवलं क्षणिकमते
समुदायव्यवहारानुपपत्तिः । किं तु विशेषकार्योत्पत्तिश्च न युक्ता । कुतः <pratika>उत्तरोत्पादे च</pratika>=कारणस्य सदृशकार्यजननसा-
मर्थ्यात् उत्तरस्य स्वसदृशकार्यस्योत्पादे उत्पत्तौ सत्यामेव । <pratika>पूर्वनिरोधात्</pratika>=पूर्वस्य कारणस्य नाशात् पुनविसदृशकार्य-
जनकत्वासंभव इत्यर्थः । <pratika>सू ।। असति प्रतिज्ञोपरोधो यौगपद्यमन्यथा ।। २१ ।। असति</pratika> असति कारणे कार्यमुत्पद्यते
इत्यङ्गीकारे <pratika>प्रतिज्ञोपरोधः</pratika>=<quote>‘तत्तस्य कार्य’</quote> मिति सिद्धान्तव्यवहारस्य हानिः स्यात् । <pratika>अन्यथा</pratika>=कारणे सति कार्य-
मुत्पद्यत इत्यङ्गीकारे । <pratika>यौगपद्यम्</pratika>=कारणेन सह कार्याणामेकदावस्था प्रसज्येतेति भावः ।।</p>
