<pb n="355"/>
यति । एवं श्रुतिरेव सकलप्रमाणशेखरस्थानीया, सत्यज्ञानानन्दमपरिच्छिन्नस्वरूपं
सर्वज्ञं नित्यतृप्तं स्वतन्त्रं अनादिप्रकाशं अनन्तालुप्तशक्तिकं आत्मारामं अन्तर-
नुभवैकविषयपरमानन्दं उपशान्तं अमृतं नीलकण्ठं विरूपाक्षं उमासहितं परं
ब्रह्म सर्वात्मकं मुक्तिसाधकमिति सर्वत्र घोषयन्ती केन निवार्यते । ततः पर-
ब्रह्मण उक्तस्वरूपधर्माणामलोप एव ।।
इति अलोपाधिकरणम् ।। २४ ।।
<!-- APPAYYA !-->
मेवशाखायां दहरशाण्डिल्यादिविद्याभेदेन सत्यसंकल्पत्वादयोऽभ्यस्यन्ते । न चायमभ्या-
सस्तत्तद्विद्यासु सत्यसंकल्पत्वादिप्राप्त्यर्थः । क्वचिदाम्नातानामप्युपास्यप्राप्यफलरूपत्वेन
<quote>‘इतरे त्वर्थसामान्या’</quote>दिति न्यायत एव सर्वासु विद्यासु प्राप्तेः । किंत्वादरार्थ एवेति ।
अतश्शाखाभेदे पुनर्वचनं विद्यैक्यसिद्धिहेतुगुणप्रत्यभिज्ञानार्थं स्यात्, विद्याभेदेऽपि प्रति-
पत्तृभेदेन सार्थकं स्यादिति, नादरार्थं भवेदिति, शंका नावकाशं लभते ।।</p>
<head>इत्यलोपाधिकरणम् ।। २४ ।।</head>
<!-- APPAYYA !-->
<head>नयमणिमालायाम् ।।</head>
<head>अथाऽलोपाधिकरणम् ।। २४ ।।</head>
<sutra>सू॰ ।। आदरादलोपः ।। ३९ ।।</sutra>
<lg><l>कल्पितमुपासनार्थं नीलग्रीवत्वसांबताप्रमुखम् । लुप्यत एव ब्रह्मणि यथैव तत् .................।। २६२ ।।</l></lg>
<lg><l>आनन्दविशेषाश्चेत्प्रियमोदाद्याः शिरःप्रभृतयः स्युः । ब्रह्मानन्दः क्वचिदपि पीनः क्वचिदपि कृशः प्रसज्येत ।। २६३ ।।</l></lg>
<lg><l>इत्यापद्येत दोषप्रसर इति शिरःपक्षपुच्छादिक्लृप्तिः ब्रह्मानन्देत्वयोक्तास्तु सहजवपुःस्वीकृतावप्यवार्यः ।</l>
<l>याते रुद्रेति मंत्रे खलु निरतिशयानन्दरूपत्वमस्याप्याम्नातं तत्पुराणागमवचनशतैस्सादरं चान्वमोदि ।। २६४ ।।</l></lg>
<lg><l>मैवं तात्पर्यलिङ्गे मुहुरभिलपने यामिके जागरूके नीलग्रीवं न शक्यं वपुरपलपितुं ब्रह्मणोर्धांबिकेशम् ।</l>
<l>ब्रह्मानन्दो विभुस्सन्नपि निरवयवोप्यंध्रिजंघादिभेदैरंगप्रत्यंगभावं दधदनिशमपि ब्रह्म संकल्पतः स्यात् ।। २६५ ।।</l></lg>
<lg><l>नैवं तात्पर्यलिङ्गं खगवपुषि ततो लौकिकानन्दजाताद्ब्रह्मानन्दस्य कृत्स्नादधिकतमतया ख्यातये रूपकं तत् ।</l>
<l>कीर्त्योघाबोधिसत्वप्रमुखभि.....जां वीचिफेनप्रपञ्चाः कीर्त्यंबोधेः स्तवे तु स्तुतिततिषु यथा वेंकटक्षोणिभर्तुः ।। २६६ ।।</l></lg>
<lg><l>इंद्रोमायाभिरुक्त्या परशिववपुषां शुद्धमायामयत्वं तस्योक्तं शंतमत्वं निरतिशयदशाबन्धुगन्धादिमत्त्वम् ।</l>
<l>मन्यन्ते केचिदेषां मत इह न शिरःपक्षतुल्यत्वशङ्का किंतूक्तिस्सा सदेशप्रभृतितनुपरेत्येव सत्संप्रदायः ।। २६७ ।।</l></lg>
<head>इत्यलोपाधिकरणम् ।। २४ ।।</head>
<head>सूत्रार्थचन्द्रिकायाम्</head>
<head>अथ अलोपाधिकरणम् ।। २४ ।। २५ ।।</head>
<sutra>सू ।। आदरादलोपः ।। ३९ ।। उपस्थितेऽतस्तद्वचनात् ।। ४० ।।</sutra>
<p><pratika>भगवत्पादमते</pratika>, अस्य छान्दोग्ये वैश्वानरविद्यायां श्रूयमाणं <quote>‘स यां प्रथमामाहुतिं जुहुयात्तां जुहुयात्प्राणाय स्वाहे’</quote>ति
प्राणाग्निहोत्रप्रतिपादकं वाक्यं <pratika>विषयः ।</pratika> तत्र किं भोजनलोपे प्राणाग्निहोत्रस्य लोपः उतालोप इति <pratika>संदेहः</pratika> । भोजन-
लोपेऽग्निहोत्रस्यालोपः । कुतः । <quote>‘‘पूर्वोऽतिथिभ्योऽश्नीया’</quote>दिति जाबालश्रुत्या पूर्वभोजनस्य प्राथम्यरूपधर्मलोपमसह-
मानया प्राणाग्निहोत्रे आदरकरणात् । न हि धर्मलोपमसहमाना श्रुतिः धर्मिणः प्राणाग्निहोत्रस्य लोपं सहते अतोऽलोप इति
<pratika>पूर्वपक्षः । सिद्धान्तस्तु । सू ।। उपस्थितेऽतस्तद्वचनात् ।। ४० ।।</pratika> भोजने चोपस्थिते अतः अस्मादेव भोजन-
द्रव्यात्प्राणाग्निहोत्रं कर्तव्यम् । अनुपस्थिते त्वग्निहोत्रस्य लोप एव । कुतः । तद्वचनात्=<quote>‘‘तद्यद्भक्तं प्रथममागच्छेत्तद्धोमी-
य’</quote>मिति वचनात् । आदरवचनं तु भोजनप्रसक्तिदशायां द्रष्टव्यम् ।।</p>
