<pb n="428"/>
निरवधिकपरमानन्दमयनिष्कलङ्कशिवत्वप्राप्तिर्हि मुक्तिः । शिवत्वप्राप्तिरात्मनः
पशुत्वनिवृत्तिमन्तरेण न संभवति । पशुत्वनिवृत्तिश्च न तद्भावनां विना । अतो
निरन्तरं शिवोऽहमिति भावनाप्रवाहेण शिथिलितपाशतयाऽपगतपशुभाव
उपासकः शिव एव भवति । निरस्तसमस्तदोषकलङ्कशङ्कानिरतिशयमङ्गलास्पदं
हि शिवत्वम् । परं ब्रह्म च तादृगेव । तद्भावनयोपासकश्च तथैव भवति । अत
एव तदन्यस्य मुमुक्षुध्येयत्वं निषिध्यते । <quote>‘शिव एको ध्येयः शिवंकरः सर्वमन्यत्
परित्यज्य’</quote> इत्यादिश्रुतिषु । निवृत्तब्राह्मणादिदेहाभिमानमयपशुभावस्य निरति-
शयस्वरूपानन्दसाक्षिस्वप्रकाशशिवरूपपराहंभावापत्तिर्मुक्तिरिति सर्वश्रुतिता-
त्पर्यात् । ब्रह्मभावेनोपासनमुपासकस्य मुक्तिकरम्, अन्यथा संसारानिवृ-
त्तिरिति ।।
इति आत्मत्वोपासनाधिकरणम् ।। २ ।।
<!-- APPAYYA !-->
भेदबोधनानपेक्षणात् । अतस्तत्त्वमसीतिवाक्यं स्वात्मनि ब्रह्मदृष्टिविधिपरमित्येवाभ्युपग-
न्तव्यम् । न च तस्य विद्याविधिपरत्वे प्रतिखण्डमभ्यासेन विद्याभेदः स्यादिति शङ्कनी-
यम् । प्रथमखण्ड एव स्वात्मनि ब्रह्मदृष्टौ विहितायां द्वितीयादिखण्डेषु शङ्काविशेष-
निराकरणपूर्वकं तदनुवाद इति <quote>‘सैव हि सत्यादय’</quote> इ<ref>(ब्र॰ ३—३—३८)</ref>त्यधिकरणे
समर्थितत्वात् । अनुवादश्च सद्रूपं ब्रह्मास्मीति भावनया तवापि ब्रह्मात्मता स्फुटः भवि-
ष्यतीत्येतद्दार्ढ्यार्थः । वर्तमानसामीप्ये वर्तमानार्थप्रत्ययः । तत्त्वमसीत्यादिनेत्यादिशब्देन
<quote>‘स त आत्मा सर्वान्तरः’</quote> <quote>‘एष त आत्मा सर्वान्तरः’</quote> इत्यादयो गृह्यन्ते । तत्राप्यभ्यासो
भावनासाध्याभेददार्ढ्यार्थः । ननु जीवब्रह्मणोर्भेदा <quote>‘दहं ब्रह्मास्मि’</quote> <quote>‘शिवोऽहमस्मि’</quote>
इत्यादि भावना भ्रमरूपा स्यात् । सा कथं मुक्तिहेतुरित्याशङ्कानिराकरणायाह---<pratika>निर-
वधिकेति</pratika> । यथा कीटस्य कीटत्वनिवृत्तिपूर्वकभ्रमरत्वप्राप्तिर्भ्रमराहंभावसाध्या एवं
पशोः पशुत्वनिवृत्तिपूर्वकनिरस्तसमस्तदोषकल्याणगुणाविर्भावरूपशिवत्वप्राप्तिश्शिवाहंभा-
वसाध्येति <quote>‘देवो भूत्वा देवानप्येती’</quote>ति श्रुतेरवसीयते । न च श्रुतिप्रतिपन्नेऽर्थे काचि-
दनुपपत्तिरिति भावः । <pratika>तथैव भवतीति</pratika> । अनादिशिववत्तदभेदभावनया तद्वत्स्वयमपि
शिव एव भवतीत्यर्थः । <pratika>अत एवेति</pratika> । यतश्शिवाभेदभावनयैव शिवत्वप्राप्तिः न तु
शिवेतरभावनया अत एवेत्यर्थः ।।</p>
<head>इति आत्मत्वोपासनाधिकरणम् ।। २ ।।</head>
<!-- APPAYYA !-->
<head>नयमणिमालायाम्</head>
<head>अथ आत्मत्वोपासनाधिकरणम् ।। २ ।।</head>
<sutra>सू॰ ।। आत्मेति तूपगच्छन्ति ग्राहयन्ति च ।। ३ ।।</sutra>
<lg><l>विदुषां ब्रह्मोपास्यं स्वस्मादर्थान्तरत्वेन । भिन्नं हि जीववर्गाद्विश्वाधिकमीश्वराख्यं तत् ।। ३३१ ।।</l></lg>
<lg><l>भिन्नमपि ह्यात्मतया तिष्ठति जीवेषु भिन्नमेवोपास्यम् । ग्रहणाग्रहणरीतिरुदिता पूर्वेषामपि सदेव मुदिता श्रुतिषु ।। ३३२ ।।</l></lg>
<head>इति आत्मत्वोपासनाधिकरणम् ।। २ ।।</head>
