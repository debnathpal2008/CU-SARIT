<pb n="282"/>
सिद्धान्तस्तु—सर्ववेदान्तप्रत्ययं दहराद्युपासनमेकमेव, कर्मविधिष्विव चोद-
<!-- APPAYYA !-->
यद्यपि शिरोव्रतरूपधर्मविशेषाद्भेदोऽपि गुणविशेषादेव भेदः तथाप्ययमुत्पन्नशिष्टगुणाद्भेद
इत्येतावता पृथगुक्तिः । <pratika>सू॰ ।। सर्ववेदान्तप्रत्ययं चोदनाद्यविशेषात् ।। १ ।।</pratika> प्रतीयत
इति प्रत्ययम् । सर्ववेदान्तप्रतिपाद्यमेकमेवेति साध्यं हेतुसामर्थ्यादध्याहृतम् । <quote>‘कर्मविधि-
ष्विवेति’</quote> शाखान्तराधिकरणन्यायस्सूचितः । शाखांतराधिकरणे हि <quote>‘नामरूपधर्मविशेषपु-
नरुक्तिनिन्दाशक्तिसमाप्तिवचनप्रायश्चित्तान्यार्थदर्शनाच्छाखान्तरे कर्मभेदः स्या’</quote>दिति सूत्रे
पूर्वपक्षमुपन्यस्य <quote>‘एकं वा संयोगरूपचोदनाख्याविशेषात्’</quote> इति सूत्रेण सिद्धान्तः कृतः । तत्र
पूर्वपक्षसूत्रस्यायमर्थः---काठकमाशककालापकादीनि तत्तच्छाखागताग्निहोत्रादीनां नामा-
नीति नामभेदः । क्वचिच्छाखाया <quote>‘मग्नीषोमीयमेकादशकपाल’</quote>मिति श्रूयते । अन्यत्र द्वाद-
शकपालमिति रूपभेदः । <quote>‘मारुतमसि मरुतामोज’</quote> इत्यादीनि कारीरीवाक्यान्यधीयाना-
स्तैत्तिरीया भूमिभोजनमाचरन्ति नान्ये । अग्निवाक्यान्यधीयानाः केचिदुपाध्यायस्योदकुंभ-
माहरन्ति नापरे । अश्वमेधवाक्यान्यधीयानाः केऽप्यश्वस्य घासमानयन्ति नेतर इत्येव-
मादिर्धर्मभेदः । पुनरुक्तिरभ्यासः । <quote>‘प्रातः प्रातरनृतं ते वदंती’</quote>ति । <quote>‘पुरोदयाज्जुह्वति
येऽग्निहोत्रं दिवाकीर्त्यमदिवा कीर्तयन्तः सूर्यो ज्योतिर्न तदा ज्योतिरेषा’</quote>मिति <quote>‘यथातिथये
प्रद्रुतायान्नं हरेयुस्तादृगेव तद्यदुदिते जुह्वती’</quote>ति च शाखाभेदेनोदितानुदितहोमयोः पर-
स्परनिंदा । अशक्तिः सर्वशाखोदितांगानामेकत्रोपसंहारः । मैत्रायणीयानामन्वारोहसंज्ञ-
केषु स्थलारोहणमन्त्रेष्वग्निस्समाप्यतेऽन्यत्रान्येषामिति समाप्तिभेदः । केषांचिच्छाखाया-
मुदितहोमव्यतिक्रमे प्रायश्चित्तं केषांचिदनुदितहोमव्यतिक्रमे इति प्रायश्चित्तभेदः । उदि-
तानुदितहोमविधानं वैकल्पिकत्वेनोपपन्नमित्युभयथाप्यवैगुण्यं भवति । प्रायश्चित्तविधान-
मुभयथापि कर्मैक्ये वैगुण्यलिङ्गम् । एवं नामभेदादिभिश्शाखाभेदे कर्मभेदः । अन्यार्थ-
दर्शनाच्च । तथा हि द्वादशाहे श्रूयते—<quote>‘यदि पुरा दिदीक्षाणाः स्युर्बृहत्सामानमतिरात्रमुपे-
युरुपेतं ह्येषां रथन्तरमथ यद्यदिदीक्षाणाः रथंतरसामानमतिरात्रमुपेयु’</quote> रिति । पुरा दिदी-
क्षाणा पूर्वमेव दीक्षावन्तः । लिटः कानचि द्विर्वचनम् । अत्रानिष्टप्रथमयज्ञानां द्वादशाह-
दर्शनं शाखाभेदेन द्वादशाहभेदे लिंगम् । कथम् । ताण्डिशाखायां <quote>‘य एतेनानिष्ट्वे’</quote>त्वा-
दिना सर्वक्रतूनां ज्योतिष्टोमपाश्चात्यत्वमंगं विहितम् । यदि प्रतिशाखं द्वादशाहादयः
क्रतवो भिन्ना न स्युः तदैक एव द्वादशाहो नानाशाखासु विहित इति तस्य ज्योतिष्टोम-
पूर्वकत्वनियमादनिष्टप्रथमयज्ञस्य द्वादशाहदर्शनं नोपपद्यते । यदि प्रतिशाखं ते भिन्नाः
स्युस्तदा ताण्डिशाखाया <quote>‘मथान्येन यजते’</quote> इत्यन्यशब्दस्य ताण्डिशाखागतद्वादशाहादि-
क्रत्वंतरविषयत्वोपपत्तेः । शाखान्तरगतद्वादशाहादीनां ज्योतिष्टोमपाश्चात्यत्वस्याविधा-
नात् यस्यां शाखायामनिष्टप्रथमयज्ञस्य द्वादशाहृदर्शनं तच्छाखागतद्वादशाहविषय-
त्वेन तदुपपद्यत इति । एवं नामभेदादिहेतुभिः प्रतिशाखमग्निहोत्रादिकं भिद्यत इति
पूर्वपक्षो सति तदैक्यसाधकस्य सिद्धान्तसूत्रस्यायमर्थः—सर्वासु शाखास्वेकमग्निहोत्रादिकर्म
स्वर्गादिफलसंयोगस्य रूपाख्यस्य द्रव्यदेवतस्य जुहोत्यादिचोदनाया अग्निहोत्राद्याख्या-
याश्चेत्येतेषामभेदप्रत्यभिज्ञापकानामविशेषादिति । एत एव शाखान्तराधिकरणसिद्धान्त-
