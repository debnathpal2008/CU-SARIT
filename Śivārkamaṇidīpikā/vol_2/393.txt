<pb n="393"/>
अथ स्तुतिमात्राधिकरणम् ।। ३ ।।
<sutra>सू ।। स्तुतिमात्रमुपादानादिति चेन्नापूर्वत्वात् ।। २१ ।।</sutra>
<quote>‘ओमित्येतदक्षरमुद्गीथमुपासीत’</quote> इत्युपक्रम्य <quote>‘स एष रसानां रसतमः परमः
परार्ध्योऽष्टमो य उद्गीथः’</quote> इत्येवंजातीयकोदाहरणे उद्गीथादिषु रसतमत्वादिदृष्टि-
र्विधीयते न वेति संशयः ।। किं तावत् प्राप्तम् ? नोद्गीथादिषु रसतमत्वादिदृष्टि-
र्विधीयते, किंतु, <quote>‘इयमेव जुहूः स्वर्गो लोक आहवनीयः’</quote> इतिवत् कर्माङ्गभूतो-
द्गीथाद्युपादाय तस्य रसतमत्वादिवचनं स्तुतिमात्रमिति चेदिति पूर्वपक्षसमाप्तिः ।।
सिद्धान्त उच्यते---नापूर्वत्वादिति । न स्तुतिमात्रं किंतूद्गीथादिषु रसतमत्वादि-
दृष्टिर्विधीयत एव, अपूर्वत्वात् । न चैवं जुहूरित्यादिन्यायावतारः, जुह्वादिवि-
धिवदुद्गीथादिविधेरत्रासन्निधानात् । अतो रसतमत्वादिदृष्टिविधिरेव ।।
<sutra>सू ।। भावशब्दाच्च ।। २२ ।।</sutra>
<quote>‘उद्गीथमुपासीत’</quote> इति विधिप्रत्ययश्चात्र श्रूयते । अतोऽपि रसतमत्वादिदृष्टि-
<!-- APPAYYA !-->
<head>अथ स्तुतिमात्राधिकरणम् ।। ३ ।।</head>
<p><pratika>सू॰ ।। स्तुतिमात्रमुपादानादिति चेन्नापूर्वत्वात् ।। २१ ।।</pratika> स्तुतिविधिप्रसङ्गादिदम-
धिकरणम् । <pratika>इत्युपक्रम्येति</pratika> । श्रूयत इति शेषः । <pratika>स एष इति</pratika> । <quote>‘एषां भूतानां पृथिवी
रसः पृथिव्या आपो रसो अपामोषधयो रसः ओषधीनां पुरुषो रसः पुरुषस्य वाग्रसः
वाच ऋग्रसः ऋचस्साम रसः साम्न उद्गीथो रस’</quote> इत्यनुक्रान्तानां पृथिव्यादीनां रसानां
रसतमः अतिशयितो रसः परमः उत्कृष्टः । उत्कृष्टत्वे हेतुः परार्ध्यः परस्य ब्रह्मणोऽर्धं
स्थानमर्हति परमात्मोपासनास्थानभूत इत्यर्थः । अष्टमः पृथिव्यादिरसापेक्षया । कोऽसा-
वेवंभूतः यदुद्गीथः उद्गीथावयवप्रणव एवंभूत इत्यर्थः । <quote>‘एवंजातीयक’</quote>मित्यनेन <quote>‘इयमेव-
र्गग्निस्सामे’</quote>त्यादिकं गृह्यते <quote>‘इयमेव जुहू’</quote>रित्यादिनिर्देशसाम्यादुद्गीथादिविधिसमभिव्याहा-
राभावाच्च संशयं दर्शयति---<pratika>किमिति</pratika> । यद्यपि कर्माङ्गविषयगुणप्रतिपादनमात्रे स्तुत्यर्थ-
त्वनियमो नास्ति । वर्णमय्यादिवाक्येषु व्यभिचारात् । उत्कृष्टत्वेन गुणविशेषणेऽपि गुण-
नियमः । <quote>‘हिरण्मय्यः स्रुचो भवन्ती’</quote>त्यादिषु व्यभिचारात् । तथाप्यननुष्ठेयत्वेनापि गुण-
विशेषणेऽस्ति नियमः । रसतमादिवाक्यानामुद्गीथादिसमभिव्याहाराभावेऽप्यव्यभिचरित-
विधिसम्बन्धिनोद्गीथादिनोपस्थापितेषु तत्तद्विधिषु स्तावकत्वेनान्वयस्संभवति । न च
स्तावकवाक्यानां स्तुत्यविधिसमभिव्याहारनियमोऽस्ति । <quote>‘एतद्ब्राह्मणान्येव पञ्च हवींषि
यद्ब्राह्मणानीतराणी’</quote>त्यतिदिष्टेषु पञ्चसञ्चरार्थवादेषु व्यभिचारात् तस्मादुद्गीथादिषु न रस-
तमत्वादिदृष्टिविधिरिति पूर्वपक्षमाह---नोद्गीथादिष्विति । <pratika>असन्निधानादिति</pratika> । प्रकरणे
संभवदन्वयस्योत्कर्षो न युक्तः । पञ्चसञ्चरार्थवादानां तु वचनबलादन्यत्राप्यन्वय इति
भावः <pratika>।। सू॰ ।। भावशब्दाच्च ।। २२ ।।</pratika> न केवलं स्तुत्यर्थत्वप्रतिक्षेपकमुद्गीथादिविध्य-
संनिधानमात्रं । किन्तु दृ१ष्ट्यर्थत्वोपपादकमुपासनाविधिसन्निधानं चास्तीत्यनेन सूत्रेणोच्यते ।
<note>१ <quote>‘दृष्टिविधित्वोपपादक’</quote>मति ग. पाठः ।</note>
