<pb n="067"/>
तथापि द्व‍यणुकपरमाण्वोरेवाणुत्वपारिमण्डल्यरूपपरिमाणविशेषाभावप्रसंगात् द्व‍यणुकस्यापि
परमाणुवदेव परिमण्डलत्वप्रसंगात् त्रिभिः परिमाणुभिरारब्धे त्र्यणुके महत्त्वाभावप्रसं-
गाच्च । न च द्व‍यणुकैरेव त्र्यणुकमारभ्यते न परमाणुभिरिति नियन्तुं शक्यते । परमाणुषु
द्वयोरिव त्रयाणामपि संयोगस्य संभवात् । नायं संभवति । तथा सत्येकैकस्मिन्परमाणावेकस्मि-
न्परमाणौ वा परमाणुद्वयसंयोगस्यांगीकर्त्तव्यत्वापत्तिः । निरंशपरमाणुसंयोगानां व्याप्यवृत्ति-
तया मूर्त्तानां समानदेशताविरोधेन तदंगीकारायोगादिति चेन्न । द्व्यणुकत्रयेण त्र्यणुको-
त्पत्त्यर्थमप्येकैकद्व्यणुकारंभकपरमाणुसंयोगवत्येव तदारंभकपरमाण्वंतरे तदनारंभकद्व्यणु-
कांतरांतर्गतपरमाण्वंतरसंयोगस्यांगीकर्त्तव्यत्वात् कारणाकारणसंयोगात् कार्याकार्यसंयोग
इति त्वन्मते यदवयवावच्छेदेनावयविद्वयसंयोगस्तयोरवयवयोरपि संयोगावश्यंभावात् । ननु,
त्रयाणां परमाणूनां संयोगसंभवेऽपि तेषां पुञ्जांतर्गततंतूनामिव संयोगमात्रं भवेत् न कार्या-
रंभक्षमसंयोगः । स तु तन्तूनां कुविंदव्यापारादिव परमेश्वरेच्छावशाद्द्वयोरेव भवति न त्रयाणा-
मिति चेन्न । परमेश्वरेच्छा द्वयोर्भवति न त्रिष्वित्यत्र नियामकाभावात् । सन्तु तर्हि परमा-
ण्वारब्धानि त्र्यणुकान्यणून्येवेति चेत्तथा सति कारणबहुत्वात्कार्ये महत्त्वमिति स्वाभ्यु-
पगतप्रक्रियाविरोधापत्तेः । तर्हि परमाणुसंयोगानां व्याप्यवृत्तित्वेऽपि कारणबहुत्वादेव
महत्त्वं स्यादिति चेन्न । कारणानां बहुत्वे समानेऽप्यसंयुक्तकारणप्रदेशपरिमाणतारतम्येन
कार्येषु परिमाणतारतम्यस्य द्दश्यमानतया तस्याप्यपेक्षितत्वात् । परस्परासंयुक्तकारणप्रदेशा-
भावे कार्ये कारणाधिकपरिमाणवत्त्वस्य दृष्टविरुद्धत्वात् । तस्मात् परमाणुजन्येषु त्र्यणुकेषु
महत्त्वदीर्घत्वरूपः प्रथिमा नोपपद्यत इति दूषणं युक्तमेव । एवमेव द्व्यणुकजन्येष्वपि त्र्य-
णुकेषु प्रथिमा नोपपद्यते । द्व्यणुकानां परस्परसंयोगे तदवयवानामपि तदवश्यंभावेन
षण्णामपि परमाणूनामेकपरमाणुमात्रत्वापत्तेः । तदाहुः—<pratika>षट्केन</pratika> युगपद्योगात्परमाणोष्षडं-
शता । षण्णां समानदेशत्वे पिण्डस्स्यादणुमात्रकः ।।’ इति । परमाणुः प्रागाद्यूर्ध्वाधरदे-
शवर्त्तिभिः षड्भिः परमाणुभिस्संबध्यमानष्षडंशः प्राप्नोति । भिन्नदेशत्वात्संबंधानाम् । अथ
समानदेशास्सर्वे संबंधाः, षण्णां परमाणूनां पिण्डः परमाणुमात्रः प्राप्नोतीत्यर्थः । समान-
मिदं दूषणं द्व्यणुकेभ्यः परमाणुभ्यश्च त्र्यणुकोत्पत्तौ । ननु, नानादिग्वर्तिनः परमाणवः
मध्यगतेनैकेन परमाणुना कथं व्याप्यवृत्तिसंबंधं लभेरन् । न हि पूर्वापरपरमाण्वोस्तेन
तदपरपूर्वभागावच्छेदेन संबंधः संभवतीति चेत् त्यज तर्हि परमाणोर्निरंशत्वाभिमानम् ।
सांशत्वमेवाभ्युपगम्य तत्संयोगस्याव्याप्यवृत्तित्वमुपपादय । तस्य सांशतायां तत्तदंशाना-
मप्यारंभकत्वसिद्धये सांशत्वमित्यनवस्था प्रसज्येत । अतस्सांशत्वमपि तेषां स्वीकर्तुं न
शक्यत इति चेत्तर्हि सांशत्वनिरंशत्वपक्षद्वयेऽपि समापतद्दोषं परमाणुकारणव्यसनमेव
त्यक्त्वा सुखी भव । ननु, किमर्थं तत्त्यक्तव्यम् एकस्मिन्परमाणौ नानादिग्वर्त्तिपरमाणुसं-
योगास्तत्तद्दिगवच्छेदेन उपपाद्यतं इति चेन्न । दिक्संयोगानामपि परमाणौ व्याप्यवृत्ति-
त्वेन दिशां मूलाग्रवदव्याप्यवृत्तिसंयोगावच्छेदकत्वायोगात् । न च यथाकथंचिदवच्छे-
दकभेदसत्त्वमात्रेणाव्याप्यवृत्तित्वम् । तथा सति पृथिव्यां गन्धाधारत्वं पृथिवीत्वेनाव-
च्छिद्यते स्पर्शाधारत्वमाकाशेतरभूतत्वेनेत्यवच्छेदकभेदसत्त्वेन गन्धादीनामप्यव्याप्यवृत्ति-
तया संयोगाविशेषप्रसंगात् । ननु, तत्तत्परमाणुसंयोगावच्छेदेन दिक्संयोगा वर्त्तिष्यंत
