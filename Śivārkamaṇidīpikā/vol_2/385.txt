<pb n="385"/>
कर्तुरेव ब्रह्मत्वावगमात् । तद्वेदनस्य तत्संस्कारतया कर्मशेषत्वात् । फलश्रुतिस्तु
<quote>‘द्रव्यसंस्कारकर्मसु’</quote> इति न्यायेनार्थवाद एव । अतो न विद्यातः पुरुषार्थ इति
जैमिनिराचार्यो मन्यते ।।
<sutra>सू ।। आचारदर्शनात् ।। ३ ।।</sutra>
आचारोऽपि दृश्यते । अश्वपतिः केकयो ब्रह्मवित् <quote>‘यक्ष्यमाणो ह वै भगव-
न्तोऽहमस्मि’</quote> इत्याह । एवं केकयप्रभृतीनां ब्रह्मविदामपि कर्म प्राधान्येनावग-
म्यते । अतोऽपि विद्या कर्माङ्गमेव ।।
<sutra>सू ।। तच्छ्रुतेः ।। ४ ।।</sutra>
<quote>‘यदेव विद्यया करोति’</quote> इति श्रुत्यैव विद्यायाः कर्मसु विनियोगादपि कर्मा-
ङ्गत्वम् । यत् करोति तद्विद्यया इति हि श्रुतेरर्थः ।।
<!-- APPAYYA !-->
<quote>‘यस्य पर्णमयी जुहूर्भवति न स पाप्ँ/?/श्लोकं शृणोति यदाङ्क्ते चक्षुरेव भ्रातृव्यस्य वृङ्क्ते
यत्प्रयाजानूयाजा इज्यन्ते वर्म वा एतद्यज्ञस्य क्रियते वर्म यजमानस्य भ्रातृव्याभिभूत्या’</quote>
इत्यादिविधिविधेयेषु वाक्यप्रकरणावगतक्रत्वङ्गभावेषु पर्णादिद्रव्येष्वञ्जनादिसंस्कारेषु प्र-
याजादिकर्मसु च फलश्रवणमर्थवाद इति निर्णीतम् । तन्न्यायेनेत्यर्थः । तत्र ह्यव्यभिच-
रितक्रतुसम्बन्धिजुहूद्वारा वाक्येन पर्णतायाः क्रतुशेषत्वमुक्तम् । स न्याय इहापि स-
मानः । जीव एव हि ब्रह्म । <quote>‘तत्त्वमसी’</quote>त्यादिसामानाधिकरण्यात् । स यद्यपि लौकिके-
ष्वपि कर्मसु कर्ता भवति । तथापि तत्कर्तृत्वस्य देहादिव्यतिरेकेऽप्युपपत्तेः देहातिरिक्त
आत्मा पारलौकिकफलैः क्रतुभिरेवापेक्ष्यत इति स तावत्क्रत्वव्यभिचारी । अत<quote>‘आत्मान-
मुपासीते’</quote>त्यादिषु द्वितीयाश्रुत्या तत्संस्कारतयावगता विद्या तद्द्वारा क्रतुशेषभूतैवेत्यर्थः ।।
ननु <quote>‘तत्त्वमसी’</quote>त्यादिसामानाधिकरण्यं शरीरशरीरिभावनिबन्धनमित्यसकृदुपपादितं क-
थमिह तदपह्नवेन पूर्वपक्ष इत्याशङ्क्य विद्यायाः क्रतुशेषत्वप्रत्यायकं श्रुतिलिङ्गादिकं तदु-
पोद्बलकमस्तीति दर्शयितुमुत्तरसूत्राणि <pratika>।। सू॰ ।। आचारदर्शनात् ।। ३ ।।</pratika> यद्यपि वि-
द्यानिष्ठानां केकयप्रभृतीनां कर्मानुष्ठानं कर्मणो विद्याङ्गत्वेऽपि संभवति । तथाप्युभयथो-
पपन्नं <quote>‘तदात्मानमुपासीत’</quote> <quote>‘आत्मा द्रष्टव्य’</quote> इति द्वितीयाश्रुतिप्रत्ययावगतविद्यासंस्कार्य-
भावपारलौकिकात्मरूपकर्त्रुपस्थापितक्रतुशेषत्वावगतिस्वारस्यानुरोधात्कर्मप्राधान्ये तल्लिङ्गं
भवतीति भावः ।। विद्ययेति तृतीयाश्रुतेश्चैवमित्याह---<pratika>सू॰ ।। तच्छ्रुतेः ।। ४ ।।</pratika> ननु <quote>‘य-
देव विद्यया करोती’</quote>ति विद्यया क्रियमाणमनूद्यते । तच्च प्रागुद्गीथविद्यया क्रियमाणत्वेन
प्रस्तुतं कर्मैव पर्यवस्यति । अतो नात्र विद्यामात्रस्य कर्मसु विनियोगावगतिरित्याशङ्क्याह
---<pratika>यत्करोतीति</pratika> । सर्वनामावधारणाभ्यां व्याप्तिरधिगम्यते । <quote>‘य एव धूमवान्देशस्स
एव वह्निमानि’</quote>तिवत् । ततश्च कर्ममात्रमनूद्य विद्यासाधनत्वेन विधीयते । न च सोमा-
ङ्गोद्गीथसंस्काररूपा विद्या सर्वकर्मान्वयिनी भवितुमर्हतीत्यतः कर्तृभूतात्मसंस्कार१द्वारि-
<note>(१) <quote>‘रूपाया’</quote> इति ग. पाठः ।</note>
