<pb n="293"/>
<p>इति संदेहे चोदनाद्यविशेषाद्विद्यैक्यमस्तीति पूर्वः पक्षः ।।
ननु वाजिनां प्राणदृष्टयोपासनमुद्गानकर्तृविषयमिति <quote>‘अथ हेममासन्यं प्राण-
मूचुस्त्वं न उद्गायेति तथेति तेभ्य एष प्राण उदगायत्’</quote> । इति शब्दात् प्रतीयते ।
छन्दोगानां तु तदुद्गानकर्मविषयमिति<quote>‘य एवायं मुख्यप्राणस्तमुद्गीथमुपासांचक्रिरे’</quote>
इति शब्दात् प्रतीयते । तस्मादन्यथात्वं विद्ययोर्नैक्यमिति चेत्—न, उपक्रमा-
विशेषात् । <quote>‘द्वया ह प्राजापत्या देवाश्चासुराश्च । ततः कानीयसा एव देवा
ज्यायसा असुरास्त एषु लोकेष्वस्पर्धन्त ते ह देवा ऊचुः हन्तासुरान् यज्ञ
उद्गीथेनात्ययाम’</quote> इत्येकत्र <quote>‘देवासुरा् ह वै यत्र संयेतिरे उभये प्राजापत्यास्तद्ध
देवा उद्गीथमाजह्रुरनेनैनानभिभविष्यामः’</quote> इत्याद्यन्यत्र । तस्मादुपक्रमाविशेषा-
दुभयत्र विद्यैक्यमिति ।।
सिद्धान्तमाह---
<!-- APPAYYA !-->
समानप्रकरण श्रवणात् । यद्यप्याखन्यते भिद्यत इति कर्मणि घञ्प्रत्ययेन भिदुरं लोष्टमे-
वाखणशब्देन वक्तुं शक्यते, तथापि <quote>‘स एषो ऽश्माखण’</quote> इत्यग्रिमवाक्यदर्शनादिहाप्य-
श्मविशेषणमेवेदम् । <quote>‘ननु अथ हेममासन्यं प्राणमूचु’</quote>रित्यादिना एकत्रोद्गानकर्तरि प्राणदृ-
ष्टिर्विधीयते । अन्यत्र <quote>‘तमुद्गीथ’</quote> मित्यादिनोद्गीथावयवे । आसन्यमास्ये भवम् । <quote>‘य एवायं
मुख्यः प्राण’</quote> इति समानप्रकरणे श्रवणात् । <quote>‘पद्दन्नोमा’</quote> सित्यादिसूत्रेणास्यशब्दस्यासन्ना-
देशः । यद्यपि बृहदारण्यकेऽप्युद्गीथेनात्ययामे’ त्युद्गीथोपक्रमाविशेषात्तदनुरोधेन प्राण-
उदगायत्ते विदुरनेन वैन उद्गात्रात्येप्यंती’ति प्राणसमानाधिकरणोद्गानकर्तृवाचिशब्दप्रयोग
उद्गानकर्मण्युद्गीथ एव सौकर्यातिशयविवक्षया लाक्षणिक इत्युपपाद्येत । तथाप्युत्तराधिकर-
णन्यायेन छांदोग्यगत उद्गीथशब्दः उद्गीथावयवपरः । बृहदारण्यकगतस्तु न्यायाविषय-
त्वात्कृत्स्नोद्गीथभक्तिपर इत्यस्ति विशेषः । तस्माद्विद्याभेदो युक्त इति चेन्मैवम् । उपक्र-
मादिसारूप्यबाहुल्येनाल्पवैलक्षण्यस्य भेदकत्वाभावात् देवासुरसंग्रामप्रवृत्तिर्देवानामुद्गी-
थेनासुरपराभवाभिप्राया । असुरपराभवार्थं देवानां वाग्घ्राणचक्षुःश्रोत्रमनसामाश्रयणं
वागादीनामसुरैरभिभवः ततो मुख्यप्राणसमाश्रयणं तद्वीर्यादश्मलोष्टनिदर्शनेनासुरविध्वं-
सनमित्येत्सर्वमुभयत्रापि समानम् । अतोऽल्पवैलक्षण्यमुदितानुदितहोमवद्विकल्पेन समा-
धेयम् । न चोद्गात्रुद्गीथयोरुत्पत्तिशिष्टतया कश्चिद्विशेषः । अग्नीषोमीययागांगकपालैकाद-
शद्वादशसंख्ययोरुत्पत्तिशिष्टत्वेऽपि तुल्यबलतया विकल्पस्य शाखान्तराधिकरणवार्तिके
वर्णितत्वात् । नन्विह प्राणविद्यायां प्राणः प्राधान्येन नोपास्यः किंत्वेकत्राध्यस्तप्राणभाव-
उद्गातोद्गीथो वा उपास्यः । अन्यत्र तथाभूत उद्गीथावयवः प्रणवः । ततश्च प्रधा१नोपास्या-
त्मकरूपभेदे भाव्यमुपासनभेदेनेति चेन्मैवम् । यथा यागे देवता एवमुपासनायामुपास्यः ।
उपांशुयाजे सत्य२प्यग्निप्रजापत्यग्नीषोमलक्षणदेवताभेदे भेदो नाश्रितः । किंत्वेकस्मिन्नेवो-
पांशुयाजे देवतानां विकल्प आश्रितः । तथेंद्रवाय्वादिदेवताभेदेऽपि सोमयागे भेदो
नाश्रितः । किंत्वेकस्यैव सोमयागस्य देवताभेदेनाभ्यासस्समाश्रितः । एवमिहाप्युपास्य-
विकल्पस्तद्भेदेनोपासनाभ्यासो वा भविष्यति । तस्माद्विद्यैक्यमेव न्याय्यमिति । अत्र सिद्धा-
<note>(१) <quote>‘प्रधानोपसर्जनभावादेव भाव्य’</quote> मिति क. पाठः ।</note> <note>(२) <quote>‘सत्यपि विष्णुप्रजापति’</quote> इति क. पाठः ।</note>
