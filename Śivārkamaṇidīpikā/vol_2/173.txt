<pb n="173"/>
<p>वायवः पञ्च’ इति तन्त्रान्तरोक्तरीत्येन्द्रियवृत्तिभ्यः <quote>‘योऽयं प्राणः स वायुः’</quote>
इति श्रुत्या भूतवायोर्वा न पृथग्भूत इत्यत आह---
<sutra>सू ।। न वायुक्रिये पृथगुपदेशात् ।। ८ ।।</sutra>
पञ्चवृत्तिः प्राणोऽयं न वायुः । न चेन्द्रियवृत्तिः,—
<quote>‘एतस्माज्जायते प्राणो मनःसर्वेन्द्रियाणि च । खं वायुर्ज्योतिरापः पृथिवी
विश्वस्य धारिणी ।।’</quote> इति श्रुत्या पृथगुपदेशात् । ततो वायोरिन्द्रियवृत्तिभ्यश्चान्य
एव प्राणः ।।
वायोरन्यत्वेऽपि न तस्य भूतान्तरत्वमित्याह—
<sutra>।। सू ।। चक्षुरादिवत्तु तत्सहशिष्ट्यादिभ्यः ।। ९ ।।</sutra>
वायोः पृथग्भूतोऽप्ययं नाग्न्यादिवत् भूतान्तरम्, किंतु वायुरेव देहधारणयो-
ग्यतामापद्यते स्वयं परमेश्वराधारः । ‘भर्ता सन् भ्रियमाणो बिभर्ति । एको
<!-- APPAYYA !-->
सर्वषां शुकानां साधारणो व्यापारः पञ्जरचालनं यथा वा सर्वासां खलकपोतिकानामुप-
रिपतितवागुरोत्क्षेपणं साधारणव्यापारः तथा शरीरस्थानां सर्वेषामिंद्रियाणां साधारण-
व्यापारः प्राणादिवायुपञ्चकमिति सांख्या वदंति । तथैवोपपत्तौ प्राणादिपञ्चवृत्तिर्मुख्य-
प्राणोऽन्यो न स्वीकरणीयः । यदींद्रियकार्येभ्यो गन्धोपलब्ध्यादिभ्योऽन्यस्य श्‍वसनकार्यस्य
दर्शनान्मुख्यप्राण इन्द्रियवृत्तिभ्योऽन्यः स्यात् तदा प्राणापानादयोऽपि कार्यभेदाद् भिन्नाः
स्युरिति पञ्चवृत्तिर्मुख्यप्राण इति न सिद्ध्येदिति पूर्वपक्षः । एवं वादिविप्रतिपत्तिनिरासः
श्रुतिविप्रतिपत्तिनिरासार्थेऽस्मिन्पादे संगतिरहितत्वादन्वाचयशिष्टः । पू्र्वपक्षांतरार्था त्व-
धिकरणप्रवृत्तिः । तत्पूर्वपक्षांतरमित्थम्—<quote>‘यः प्राणस्स वायु’</quote> रिति श्रुतेः प्राणो भूतवा-
योर्न भिद्यते । पृथगुपदेशाद्भ‍ूतवायोरवस्थान्तरं प्राणः न१ वायुरेवेति चेत् तर्हि तदवस्था-
न्तररूपस्य तेजस इव प्राणस्यापि पूर्वावस्थारूपवायुत्वपरित्यागः स्यादिति । <pratika>सू ।। न
वायुक्रिये पृथगुपदेशात् ।। ८ ।। अन्य एवेति</pratika> । <quote>‘यः प्राण स्स वायुरिति’</quote> श्रुतिः
प्राणस्य वाय्ववस्थांतरत्वेन वायुविशेषत्वादुपपद्यते इति भावः । तदवस्थान्तरत्वे तेजस
इव वायुत्वपरित्यागेन भूतान्तरत्वप्रसङ्ग इति शंकोत्तरत्वेनोत्तरसूत्रमवतारयति—<pratika>वायो-
रन्यत्व इति । सू ।। चक्षुरादिवत्तु तत्सहशिष्ट्यादिभ्यः ।। ९ ।।</pratika> नन्वनेन सूत्रेण प्राणस्य
वायुत्वपरित्यागप्रसंगस्य तेजोदृष्टांतोपपादितस्य न कश्चित्परिहार उच्यते । वायुत्वपरित्यागे-
ऽपि चक्षुरादिवज्जीवोपकरणत्वसंभवादित्याशंक्य सूत्रेण विवक्षितं परिहारमाह—<pratika>वायोरिति</pratika> ।
सत्येव तंतूनां तन्तुत्वे परस्परसंयोगेन शकटाकर्षणयोग्यतापत्तिरिव सत्येव प्राणस्य वायुत्वे
देहधारणयोग्यतापत्तिरस्यावस्थान्तरापत्तिरिति न भूतान्तरत्वप्रसंग इति भावः । एकैकत-
न्तुष्वदृष्टा शकटाकर्षणयोग्यता मिलितेषु तन्तुषु संयोगविशेषेणेव वाय्वन्तरेष्वदृष्टा देहधा-
रणयोग्यतास्य केन विशेषेणेत्याशंकायामाह—<pratika>स्वयमिति</pratika> । यथायं देहधारणयोग्यो
भवति तथैनं परमेश्वर उत्तभ्नातीत्यर्थः । <pratika>भर्ता सन्निति</pratika> । परमेश्वरेण स्वयं भ्रियमाण
एव भर्ता भरणशक्तस्सन्बिभर्ति कार्यकारणसंघातम् । एको देवो मुख्यप्राणः बहुधा प्राणा-
<note>(१) <quote>‘न स एव’</quote> इति ख. पाठः ।</note>
