<pb n="324"/>
सवनत्रयकल्पनम् । तैत्तिरीये फलाश्रवणात् <quote>‘ब्रह्मणे त्वा महस ओमित्यात्मानं
युञ्जीत’</quote> इति ब्रह्मविद्यामभिधाय <quote>‘ब्रह्मणो महिमानमाप्नोति’</quote> इति तत्फलं चा-
भिधाय <quote>‘तस्यैवं विदुषः’</quote> इत्यादिनाऽऽम्नाता पुरुषविद्या प्रस्तुतब्रह्मविद्याङ्गमिति
तत्फलं ब्रह्मप्राप्तिरेव । छान्दोग्ये <quote>‘प्र ह षोडशं वर्षशतं जीवति’</quote> इति फलं श्रुतम् ।
ततः फलभेदादवयवभेदाच्च न विद्यैक्यमिति ।।
इति पुरुषविद्याधिकरणम् ।। १४ ।।
<!-- APPAYYA !-->
स्यानि य ऋतवस्ते पशुबन्धा ये संवत्सराश्च परिवत्सराश्च तेऽहर्गणास्सर्ववेदसं वा एत-
त्सत्रं यन्मरणं तदवभृथ’ इति । इदं तु <quote>‘ब्रह्मणो महिमानमाप्नोती’</quote>ति पूर्वप्रस्तुतब्रह्मवि-
द्यासंबन्ध्येवानूदीतम् । शमयिता भोज्यानां संस्कर्ता । सर्ववेदसं दक्षिणेति भट्टभास्करेण
व्याख्यातम् । इत्थं पुरुषविद्याद्वये सवनत्रयादिकल्पनं फलं चेत्येतत्सर्वमपि परस्पर-
विलक्षणमिति स्पष्टमेव । एवमाम्नायपाठादेव स्पष्टभेदे यथैकस्यां पुरुषविद्यायां सवनत्र-
यादिकल्पनं फलं चाम्नायते न तथान्यत्राम्नायत इत्येवं सूत्रकृता व्युत्पादनीयम् । नात्र
किंचिदस्ति । यथाकथंचित्सवनत्रयादिकल्पनं यत्किंचित्फलश्रवणं चास्तीत्येतावता विद्यै-
क्यशङ्का तु सर्वत्रातिप्रसक्ता । सर्वास्वपि हि विद्यासु यत्किंचिद्रूपविशिष्टं यत्किंचिदुपास्यं
यत्किंचित्फलं चास्त्येव । निराकृता च यथाकथंचित्साम्यावलम्बनानामैक्यावलम्बना च
विद्यैक्यशङ्का <quote>‘अन्यथात्वं च शब्दादिति चे’</quote>दित्यधिकरणे । तत्र बहुसाम्ये सत्यप्येकत्रो-
द्गीथावयवत्वे प्राणदृष्टिरन्यत्र कृत्स्नोद्गीथे तदुद्गानकर्तरि वेत्येतावन्मात्रवैषम्येण विद्याभेद
उक्तः । इह सवनत्रयकल्पनादेस्सर्वस्यापि वैषम्ये कथं तत एव विद्याभेदो न सिद्ध्येत् ।
न च सर्वस्यापि वैलक्षण्ये मरणावभृथत्वमात्रमभेदसाधकं तस्मान्निष्प्रयोजनमिदमधिक-
रणमिति चेत् उक्तमस्य प्रयोजनं मण्डलविद्याधिकरणे <quote>‘पुरुषविद्ययोः फलवैलक्षण्यं रूप-
वैलक्षण्यं च परस्परगुणानुपसंहारप्रयोजकं न स्वातन्त्र्यपारतन्त्र्यवैलक्षण्यमिति विभाजन-
मस्य प्रयोजन’</quote>मिति तदेवानुसंधेयम् । <quote>‘तैत्तिरीयके फलाश्रवणा’</quote>दिति भाष्यस्याग्रिमसाध्ये
हेतुनिर्देशकस्य प्रधानभूतब्रह्मविद्याफलव्यतिरेकेण फलान्तराश्रवणादित्यर्थः । अन्यथा पू-
र्वानुवाकान्ते ब्रह्मविद्याफलत्वेन श्रुताया ब्रह्ममहिमावाप्ते <quote>‘स्तस्यैवं विदुष’</quote> इत्याद्यनुवाका-
न्तेऽपि श्रुतत्वेन फलाश्रवणहेतोरसिद्धिप्रसङ्गात् । न चोभयत्रापि <quote>‘ब्रह्मणो महिमानमाप्नो-
ती’</quote>ति फलश्रवणेन पूर्वोत्तरानुवाकविहितयोर्ब्रह्मविद्यापुरुषविद्ययोस्समप्राधान्यं शङ्कनी-
यम् । <quote>‘तस्यैवं विदुष’</quote> इत्यादिना प्रागुक्तब्रह्मविद्यावतः पुरुषविद्याविधानेनोपक्रम एव त-
स्यास्तदङ्गत्वावगमात् । <quote>‘सोमापौष्णं त्रैतमालभेत पशुकाम’</quote> इति श्रुतस्य प्रधानफलस्य
तदङ्गे यूपोदुम्बरत्वइवात्रापि प्रधानफलस्याङ्गेऽनुवादोपपत्तेश्च । सुर्याचन्द्रमःप्राप्तिपूर्वक-
त्वविशेषप्रतिपादनार्थत्वेनानुवादसाफल्योपपत्तेश्च ।। <pratika>इति पुरुषविद्याधिकरणम् ।। १४ ।।</pratika></p>
<!-- APPAYYA !-->
<head>नयमणिमालायाम् अथ पुरुषविद्याधिकरणम् ।। १४ ।।</head>
<sutra>सू ।। पुरुषविद्यायामपि चेतरेषामनाम्नानात् ।। २४ ।।</sutra>
<lg><l>एकत्वात्संज्ञाया यज्ञावयवप्रकल्पनासत्त्वात् । फलभेदानाम्नानाच्चैकत्वं पुरुषविद्ययोर्युक्तम् ।। २४१ ।।</l></lg>
<lg><l>संज्ञैकत्वे सत्यपि यज्ञावयवप्रकल्पनावैरूप्यात् । परविद्याशेषत्वस्वातन्त्र्याभ्यां च भिन्नतैव तयोः ।। २४२ ।।</l></lg>
<head>इति पुरुषविद्याधिकरणम् ।। १४ ।।</head>
