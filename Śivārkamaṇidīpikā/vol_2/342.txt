<pb n="342"/>
<p>इति प्राप्ते ब्रूमः---अक्षरसम्बन्धिनीनां निषेधधियां सर्वासु परविद्यासूपसं-
हारो युक्तः, गुणिनो ब्रह्मणः सर्वत्रैकत्वात् । एतैर्हि गुणैः सकलेतरव्यावृत्तब्र-
ह्यानुसन्धानोपपत्तिर्नान्यथा, हेयगुणसंबन्धानर्हा आनन्दादयो हि प्रत्यगात्मनः
सकाशात् ब्रह्मणो व्यावर्तकाः, प्रधानानुवृत्तित्वं गुणस्य स्वभावः । यथा जाम-
दग्न्य—चतूरा—त्रपुरोडाशाद्युपसद्ग‍ुणभूतस्य <quote>‘अग्निर्होत्रं वेत्वध्वरम्’</quote> इत्यादिमन्त्रस्य
सामवेदपठितत्वेन सामवेदस्वरस्योच्चैस्त्वस्य प्राप्तावपि याजुर्वेदिकप्रधानोपसद-
नुवृत्तित्वादुपांशुगुणत्वम् । तदुक्तं प्रथमे काण्डे <quote>‘गुणमुख्यव्यतिक्रमे तदर्थत्वा-
न्मुख्येन वेदसंयोगः’</quote> इति ।।
<!-- APPAYYA !-->
सिद्धान्तस्तु ज्ञानानन्दादीनां जी१वेष्वपि सत्त्वेन तद्वैलक्षण्यदृढीकरणार्थं दोषाभावरू-
पाणां तेषामप्युपसंहारः कार्यः । सामान्यतो दोषाभावानुसंधानादपि जीवेषु संभावितानां
दोषविशेषाणां विशिष्याबावानुसंधाने तद्वैलक्षण्यदार्ढ्यलाभात् । न च निर्दोषत्वमात्रं वि-
द्यानुष्ठानका२लेऽनुसन्धेयं तद्दार्ढ्यार्थमस्थूलत्वादयोऽन्नमयाद्युक्तरीत्या विद्यानुष्ठानात्प्रा-
गेव श्रवणमनननकालयोरनुसंधातव्या इत्यस्त्विति वाच्यम् । <quote>‘सर्वमन्यत्परित्यज्ये’</quote>ति वच-
नबलाद्देवताविशेषरूपाणामन्नमयादीनां विद्यानुष्ठानकालेऽनुसंधानायोगात्त्यागेऽपि चि-
रनिरन्तराभ्यासेन दार्ढ्यातिशयहेतूनामस्थूलत्वादीनां त्यागे हेत्वभावात् । न चानन्त्या-
दुपसंहारसंभवः । <quote>‘अस्थूल’</quote>मित्या<quote>‘द्यदीर्घ’</quote>मित्यन्ते<quote>‘नास्नाय्वनाकाश’</quote>मित्यन्तेन च दो-
षावहशरीरनिषेधः, <quote>‘अतम’</quote> इत्यविद्या निषेधः, <quote>‘अचक्षुरि’</quote>त्यादिना इन्द्रियनिषेधः, इत्या-
दिरूपेण दोषाभावानामवच्छिद्य ग्रहणसंभवादिति । यद्यपि <quote>‘निष्कलं निष्क्रियं शान्त’</quote>
मित्यादिशाखान्तरश्रुता अपि दोषाभावा उपसंहार्याः । तथाप्यस्थूलादिवाक्ये मुण्डक-
वाक्ये च परिपूर्णः शरीरेन्द्रियादिदोषनिषेधः श्रूयत इति, तदुपसंहारे सति नान्यापेक्षास्ती-
त्यानन्त्यदोषपरिजिहीर्षया सूत्रेऽक्षरग्रहणं कृतम् । अन्नमयादिवद्दोषविशेषाभावाः प्रागे-
वानुसन्धेयाः । विद्याकाले माभूत्तदनुसंधानोपसंहृतिरिति शङ्कावारणार्थं धियामित्युक्तम् ।
तुशब्दस्सामान्यतः पूर्वपक्षनिराकरणार्थः । <pratika>अवरोधः</pratika> संग्रहः । सामान्यतद्भावाभ्यां स-
र्वासु विद्यासूपास्यस्य ब्रह्मणस्समानत्वात्तेषामस्थूलत्वादीनामितरवैलक्षण्यार्थं ब्रह्मस्वरूप-
प्रतीतिदार्ढ्यसम्पादनोपयोगसद्भावाच्चेत्यर्थः । औपसदः उपसत्संबद्धस्सामवेदोत्पन्नस्तद्ग‍ु-
णभूतो मन्त्रः । तदुक्तं सामवेदोत्पन्नस्य मन्त्रस्यो<quote>‘च्चैस्साम्ने’</quote>ति विहितस्ववेदस्वरमपहाय
<quote>‘उपांशु यजुषे’</quote>ति याजुर्वैदिकस्वरपरिग्रहेण यद्याजुर्वैदिकप्रधानोपसदनुवर्त्तित्वं तद्ग‍ुणमु-
ख्यादिसूत्रेणोक्तमित्यर्थः । <pratika>गुणमुख्ययोः</pratika> मन्त्रोपसदोः <pratika>व्यतिक्रमे</pratika> स्वस्ववेदविहितस्वरप्राप्त्या
विरोधे सति <pratika>मुख्येन</pratika> प्रधानानुसारेण <pratika>वेदसंयोगः</pratika> स्वरविधायकवेदसंबन्धः प्रधानविधि-
विधेयत्वादङ्गानामित्यर्थः । सामगानां पञ्चविंशतिब्राह्मणे जामदग्न्यचतूरात्रस्योपसत्सु ए-
ककपालादिद्वादशकपालान्तपुरोडाशद्रव्यका द्वादशयागा विहिताः । तेषां च <quote>‘अग्नये वेर्हो-
त्रमवेरध्वरमावित्करं वैश्वानरं वैस्वानरमवसे करीन्द्राय देवेभ्यो जुहुता हविः स्वाहे’</quote>
त्याद्या द्वादशहोममन्त्राः समाम्नाताः । त इहोदाहरणम् । शबरस्वामिना तु न्यायसा-
म्यादस्मिन्नधिकरणेऽन्यदुदाहृतमिति न विरोधः । एवं यथाकथंचिदुपयोगवर्णनेनास्थूल-
<note>(१) <quote>‘जीवेऽपि सद्भावेन’</quote> इति ख. पाठः ।</note> <note>(२) <quote>‘कालेऽनुचिन्तनीयं’</quote> इति ख. पाठः ।</note>
