<pb n="469"/>
वरित्यादित्ये । मह इति ब्रह्मणि । आप्नोति स्वाराज्यम्’ इति ब्रह्मप्राप्तेरर्चिरादि-
गतिमन्तरेणाप्युपपत्तिरवगम्यते । तस्मात् ब्रह्मप्राप्तौ नार्चिरादिनियम् इति
प्राप्तेऽभिधीयते । विद्वानर्चिरादिनैव ब्रह्म प्राप्नोति पञ्चाग्निविद्यादिषु <quote>‘तेऽर्चिषम-
भिसंभवन्ति’</quote> इत्यादिनाऽर्चिरादेर्ब्रह्मप्रापकत्वेन प्रसिद्धत्वात् । <quote>‘भूरित्यग्नौ’</quote> इत्या-
दिषु न ब्रह्मप्राप्तिमार्ग उच्यते, किंतु तत्तद्विभूतिप्राप्तिरेव । ततः परप्राप्तिरर्चिरा-
दिनैव । निरन्वयोपासकानां नार्चिरादिरिति केचित् ।।
इति अर्चिराद्यधिकरणम् ।। १ ।।
<!-- APPAYYA !-->
त्तत्क्रमभेदाच्च यथाम्नानं प्रकरणभेदेन विद्याभेदेन च मार्गभेद इत्येव युक्तम् । अन्यथा
स्थानगुणभेदेऽप्युपास्यं ब्रह्म सर्वत्रैकमिति सर्वासामपि दहरवैश्वानरादिविद्यानामैक्यं प्रस-
ज्येतेति । एवं प्राप्ते सिद्धान्तः । <pratika>सू॰ ।। अर्चिरादिना तत्प्रथितेः ।। १ ।।</pratika> प्रसिद्धस्ताव-
दर्चिरादिमार्गः सर्वविद्यासाधरण इति । छान्दोग्ये पञ्चाग्निविद्यायां <quote>‘तद्य इत्थं विदु’</quote>रिति
प्रकृतान्पञ्चाग्निविदः संकीर्त्य <quote>‘ये चेमेऽरण्ये श्रद्धां तप इत्युपासत’</quote> इति विद्यान्तरवतामप्य-
नुकीर्तनाद्ब‍ृहदारण्यकेऽपि तथैव <quote>‘ये चामी अरण्ये श्रद्धां सत्यमित्युपासत’</quote> इति विद्यान्तर-
वतामप्यनुकीर्तनात् । ननु यासु विद्यासु न कश्चिदपि मार्गः श्रूयते तद्विषयमिदं
विद्यान्तरवदनुकीर्तनं भविष्यति । स्यादेतदेवं यदि मार्गैक्यमशक्योपपादनं स्यात् ।
शक्यते तु तदुपपादयितुं नानाशाखागतनानाविद्यासु श्रुतानां पर्वणामुपसंहारेण लाघवा-
द्वाधकाभावात्तत्र तत्रैकदेशप्रत्यभिज्ञानसत्वाच्च । तथाहि व्याहृतिविद्यायां स्तनाकृति-
नेन्द्रस्य जीवस्य परमेश्वरस्य वा स्थानभूतावयवेन निर्गत्य केशान्तस्थानस्य शिरःकपाल-
स्यातिलङ्घनं यदुक्तं तन्मूर्धन्यनाड्या निष्क्रमणमेव । अग्न्यादीनाच्च मार्गापर्वभूतानामेव
कीर्तनं । तव यद्ब्रह्मणीवाग्न्यादिष्वपि प्रतिष्ठितत्वश्रवणं तु तेषु कियत्कालं विश्रान्तिरस्ती-
त्यभिप्रायेण । व्याहृतिविद्यायां हि चतुर्थव्याहृतिरूपस्य ब्रह्मण इव व्याहृतित्रयरूपाणा-
मग्न्यादीनामस्त्युपास्यत्वं तद्बलात्तेषां लोकेषु विश्रान्तिवचनं युक्तम् । <quote>‘स सामभिरुन्नीयते
ब्रह्मलोक’</quote> मित्यत्र <quote>‘यः पुनरेतं विमात्रेणोमित्येतेनैवाक्षरेण पुरुषमभिध्यायीते’</quote>त्येकमात्र-
द्विमात्रप्रणवसाधनकोपासनानुकीर्तनानन्तरं त्रिमात्रप्रणवसाधनकोपासनाविधानात् तत्र
प्रणवमात्राणामृग्यजुस्सामरूपतया प्रतिपादितत्वाच्च । विद्यासाधनप्रणवतृतीयमात्रारूपा-
ण्येव सामानि विद्यासाधनत्वाद्ब्रह्मप्रापकत्वेनानुकीर्तितानि न तु मार्गतया । <quote>‘अथैतैरेव
रश्मिभि’</quote>रित्यत्रावधारणं रश्मिविधानार्थप्राप्ततदयोगव्यवच्छेदानुवादकं न त्वितरेषामर्चि-
रादीनां व्यवच्छेदकम् । एकस्य वाक्यस्य रश्मिप्रापणे तदितरव्यवच्छेदे च तात्पर्यायोगात्
त्वरावचनं पितृयाणमार्गापेक्षयोपपन्नं न पूर्वपर्वाणि व्यवच्छिनत्ति । नापि विदुषामेव
मार्गान्तरमवधित्वेनापेक्षते । तत्र वायुवरुणादिश्रवणं तु विद्यासु गुणोपसंहारवन्मार्ग-
पर्वोपसंहारेणोपपद्यत इति न मार्गैक्यविरोधि । तत्पाठक्रमोऽपि न तद्विरोधी । श्रुत्यादि-
बलेनैकरूपक्रमोपपादनसम्भवात् । तस्माल्लाघवाद्बाधकाभावाच्चैक एव मार्गः । न चैवं
दहरवैश्वानरादिविद्यानामैक्यमभ्युपगन्तुं शक्यं गुणानामानन्त्येनाशक्यानुष्ठानत्वात् ।
मार्गपर्वणां तु नानाशाखासु श्रुतानामुपसंहारेऽपि न द्वादशसंख्यातिलङ्घनमस्तीति वैष-
म्यम् । <pratika>केचिदिति</pratika> । तेषां मते <quote>‘अर्चिरादिना तत्प्रथिते’</quote>रितीदं सूत्रं प्रथितिग्रहणात्प्रायोऽ-
