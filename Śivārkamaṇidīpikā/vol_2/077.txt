<pb n="077"/>
परमाणूनामत्र रूपादिमत्त्वमङ्गीक्रियते । ततस्तन्नित्यत्वादिविपर्ययः । तथा
घटादिषु दर्शनात् । तस्मादप्यसमञ्जसम् ।।
<sutra>।। सू ।। उभयथा च दोषात् ।। १५ ।।</sutra>
अनित्यत्वादिपरिहाराय रूपादिशून्यत्वाङ्गीकारे कारणगुणपूर्वकत्वासिद्धिः ।
तत्सिद्धये पुनरपि रूपादिमत्वाङ्गीकारे च अनित्यत्वाद्यनर्थापत्तिरित्युभय-
थाऽपि दोषादसमञ्जसमेव कणादमतम् ।।
<sutra>।। सू ।। अपरिग्रहाच्चात्यन्तमनपेक्षा ।। १६ ।।</sutra>
<p>साङ्ख्यपक्षस्य श्रुतिन्यायविरुद्धस्यापि सत्कार्यवादादौ क्‍वचिदंशे वैदिकपरि-
ग्रहोऽस्ति । कणादपक्षस्य तु केनाप्यंशेनापरिग्रहादत्यन्तमनपेक्षैव निश्श्रेयसा-
र्थिभिः कार्या ।।
<!-- APPAYYA !-->
शङ्का निरस्ता । विपक्षबाधकानादरे तत्कारणानुमानस्यैवाप्रवृत्तेः तदादरे परममहतः पर-
ब्रह्मण एव तत्कारणत्वेन सिद्धेः । तथा रूपादीनां कारणगुणपूर्वकत्वनियमो यदि नेष्येत तदा
परमाणूनां रूपादिमत्कारणत्वेन रूपादिमत्त्वानुमानं न प्रवर्तेत । न च कार्यगतरूपाणामेव कार-
णगुणपूर्वकत्वनियम आद्रियत इति वाच्यम् । कार्यगतत्वविशेषणानादरेण रूपमात्रस्य जन्य-
त्वसिद्धावग्निसंयोगाजन्यरूपादिमात्रस्य कारणगुणापेक्षत्वात् । तस्मात् पराभिमतरीत्यैव
उपन्यस्ततर्कस्य दृढव्याप्तिमूलत्वात् प्रतिकूलतर्कपराहतं मूलकारणस्य रूपादिमत्त्वानुमानं
न प्रवर्तत इति न तत्र रूपादिमत्वसिद्धिरिति भावः । अथ माभूद्रूपादिमत्वसिद्धिः परमा-
णुरूपधर्मिसिद्धिरविकलेति तावतापि सन्तोषो माभूदित्याह—<pratika>सू ।। उ भयथा च दोषात् ।। १५ ।।</pratika>
<pratika>कारणगुणपूर्वकत्वासिद्धिरिति</pratika> । रूपादिमत्त्वाभावे कार्यपृथिव्यादिषु पराभिमतरूपकार-
णानुपपादनात् स्वरूपमात्रकारणोपपादनेन नाभिमतसिद्धिरिति भावः । <pratika>तत्सिद्धय इति</pratika> ।
एतद्द‍ूषणं पूर्वसूत्रोक्तमेव । तृतीयप्रकारासंभवज्ञापनार्थं तु सूत्रभाष्ययोरुक्तदूषणावर्तनम् ।
यद्यपि सांख्याभिमतः प्रधानकारणवादः तार्किकाभिमतः परमाणुकारणवादश्च प्रत्याख्यातः
तथा प्ययमेवात्यंतं पापीयानित्याह—<pratika>सू ।। अपरिग्रहाच्चात्यंतमनपेक्षा ।। १६ ।।</pratika> प्रधानरूपका-
रणात्मना सदेवाकाशादि कार्यं सर्गादावभिव्यज्यत इति वैदिकानामप्यभ्युपगमोऽस्त्येव ।
तस्य स्वातन्त्र्यं परं नेष्यते । अतोऽस्ति प्रधानकारणवादस्य कथंचिद्वैदिकपरिग्रहः । अस्य तु न
कथंचिदप्यस्ति परमाणूनां स्वरूपत एव वैदिकैरनभ्युपगतत्वात् । न च वैदिकप्रसिद्धपरमाणु-
शब्दार्थतया तदभ्युपगम आवश्यकः । त्र्यणुकेष्वेव तस्य शब्दस्य विश्रांतेः । <quote>‘जा१लांतरगते
भानुभानौ यो दृश्यते रजः । परमं तत्परं सूक्ष्मं परमाणुं प्रचक्षते ।।’</quote> इति पौराणिकवचनात् ।
न च तथापि कथं न्यायशास्त्रस्यात्यन्तानादरणीयत्वं चतुर्दशविद्यास्थानांतर्गतत्वादिति
शङ्कनीयम् । वैशेषिकशास्त्रस्य सर्वथैवानादरणीयत्वोपपत्तेर्न्यायशास्त्रस्यापि परमाणुकारण-
वादाभ्युपगमांशे योगशास्त्रस्य प्रधानस्वातंत्र्याभ्युपगमांश इव उपेक्षणीयत्वोपपत्तेः ।।</p>
<head>इति वैशेषिकाधिकरणम् ।। २ ।।</head>
<note>(१) जालान्तरगते भानौ योऽणीयो दृश्यते रजः । परं तत्परमाणूनां परमाणुं प्रचक्षते ।। इति पाठान्तरम् ।</note>
