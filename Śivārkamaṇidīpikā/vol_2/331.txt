<pb n="331"/>
रोमाणि विधूय पापम्’</quote> <quote>‘तथा विद्वान्पुण्यपापे विधूय’</quote> इत्यादीनि क्रमेण शाठ्यायनिताण्ड्याथर्वणवाक्यानि <pratika>विषयः</pratika> ।
अत्र वर्णकद्वयमुपन्यस्तम् । आद्ये वर्णके शाठ्यायनिश्रुतौ पुण्यपापयोरुपादानमात्रश्रवणेऽपि त्यागं विनोपादानस्यासंभ-
वात्पुण्यपापत्याग आक्षिप्यते । ताण्ड्याथर्वणवाक्ययोः पुण्यपापत्यागमात्रमुच्यते, त्यक्तयोरुपादानमन्यत्र श्रुतमत्रोपसं-
हार्यं न वेति <pratika>संदेहः</pratika> । नोपसंहर्तव्यमिति <pratika>पूर्वः पक्षः । सिद्धान्तस्तु</pratika>, सूत्रे तुशब्दः कैवल्यवाची । <pratika>हानौ तु</pratika>=केवल-
हानौ श्रुतायामुपादानमुपसंहर्तव्यम् । कुतः । <pratika>उपायनशब्दशेषत्वात्</pratika>=<quote>‘तत्सुकृतदुष्कृते विधूनुते तस्य प्रिया ज्ञातयः
सुकृतमुपयन्ति अप्रिया दुष्कृतम् ।’</quote> इत्यग्निरहस्ये हानसन्निधौ श्रूयमाणस्य हानशब्देनापेक्षितस्य उपादानात्मकोपायनश-
ब्दस्य हानं प्रति शेषत्वावगमादित्यर्थः । तत्र दृष्टान्तमाह---<pratika>कुशाच्छन्दस्तुत्युपगानवत्</pratika>=कुशावत् छन्दोवत् स्तु-
तिवत् उपगानवदित्यर्थः । यथा कुशादिषु श्रुत्यन्तरगतविशेषान्वयः तथा हानावुपायनान्वय इति सिद्धम् । श्रुत्यन्तरगतो
विशेषः श्रुत्यन्तरेऽभ्युपेय एव । अन्यथा अष्टदोषदुष्टो विकल्पः स्यात् । <pratika>तदुक्तम्</pratika>=द्वादशलक्षण्यां जैमिनिना <quote>‘विप्रतिषेधे
विकल्पः स्या’</quote>दित्युक्तमिति ।।</p>
<p><pratika>वर्णकान्तरं</pratika> निरूप्यते---उदाहृतश्रुतिष्वेव किं पुण्यपापयोर्विधूननं=हानमभिप्रेतमुत तयोश्चालनमिति <pratika>संशयः</pratika> । चाल-
नमेवेति <pratika>पूर्वः पक्षः । सिद्धान्तस्तु</pratika>, हानावेवायं विधूननशब्दो भवितुमर्हति । कुतः । उपायनशब्दसन्निधौ श्रूयमाणस्य
विधूननशब्दस्योपायनं प्रति शेषत्वादित्यर्थः । हानं विनोपादानात्मकोपायनस्यासंभवाच्चालनवाचकेनापि विधूननशब्देन
हानमेव लक्ष्यमिति भावः । यथा कुशादिस्थले शाखान्तरीयविशेषश्रवणं निर्णायकं तथेहापि क्वचिद्विधूननसंनिधौ श्रूय-
माणमुपायनं सर्वत्र हानलक्षकत्वे निश्चायकमिति यावत् । <quote>‘तदुक्त’</quote>मिति पूर्ववद्व्याख्येयम् ।। <pratika>इति हान्यधिकरणम् ।।</pratika></p>
<p><pratika>श्रीकण्ठमते</pratika>, तथा <pratika>रामानुजमते</pratika> च विषयवाक्यमविशिष्टमेव पूर्वस्मात् । पूर्वपक्षसिद्धान्तनिरूपणेतु कियानस्ति
विशेषः पूर्वस्मात् । नानयोः परस्परं वैरूप्यम् । अनयोर्मतयोः <pratika>संशय</pratika> एवम्---किं पुण्यपापयोः केवलहानिचिन्तनं केव-
लोपायनचिन्तनमुभयचिन्तनं च, सर्वासु विद्यासु विकल्पेनानुष्ठेयमुत समुच्चयेनेति । तथातथाम्नातस्यार्थवत्त्वाय विकल्प
एव न्याय्य इति <pratika>पूर्वपक्षः । सिद्धान्तस्तु</pratika>, केवलहाने केवलोपायने आम्नाते इतरेतरसमुच्चयो न्याय्यो न विकल्पः ।
एकस्यां शाखायामुभयविधानं प्रतिपत्तृभेदेन परिहार्यम् । <pratika>सूत्रार्थस्तु, हानौत्विति</pratika> । तुशब्दः पक्षव्यावर्तकः । हा-
नाविति प्रदर्शनार्थम् । केवलविमोचने केवले चोपायने श्रूयमाणे तयोरितरेतरसमुच्चयोऽवश्यम्भावी । कुतः । <pratika>उपायन-
शब्दशेषत्वात्</pratika>=उपायनशब्दस्य हानिवाक्यशेषत्वादित्यर्थः । प्रदेशान्तराम्नातवाक्यस्य प्रदेशान्तराम्नातवाक्यशेषत्वे
दृष्टान्तमाह---<pratika>कुशाच्छन्दस्तुत्युपगानवदिति</pratika> । स्पष्टम् । एवमुपायनवाक्यस्य हानिवाक्यशेषतया संभवन्त्यां गतौ
न विकल्पो युक्तः । तदुक्तं पूर्वकाण्डे---<quote>‘अपि तु वाक्यशेषः स्यादन्याद्यत्वाद्विकल्पस्ये’</quote> त्यादिना । इति ।।</p>
<p><pratika>आनन्दतीर्थमते</pratika>, सूत्रद्वयात्मकमिदमधिकरणम् । मुक्तावप्युपासनमस्ति वा न वेति <pratika>संदेहः</pratika> । मुक्तस्य विधिवश्यत्वे
मुक्तेस्संसाराविशेषप्रसङ्गान्मुक्तानामुपासनं नास्तीति <pratika>पूर्वपक्षः । सिद्धान्तस्तु</pratika>, यद्यपि मुक्तानां विधिनिबन्धनमुपासनं
नास्ति तथापि नियतब्रह्मयज्ञानामपि कुशैः स्वेच्छया मन्त्रवत्सामाध्ययनादिदर्शनात् ऐच्छिकमुपासनं मुक्तानामप्यस्त्ये-
वेति । <pratika>सूत्रार्थस्तु</pratika>, तुरवधारणे । यतः <pratika>हानौ</pratika>=बन्धहानिरूपमुक्तौ । तदुक्तम् <quote>‘मुक्तानामेतत्समे’</quote>तिश्रुतावुपासनमुक्तम् ।
अतो मोक्षेऽपि तेषामुपासनमस्त्येव । तदपि <pratika>कुशाच्छन्दस्तुत्युपगानवदेव</pratika>=यथा नियतब्रह्मयज्ञानां द्विजानां निय-
तसंध्योपासनानन्तरमपि कुशग्रहणपूर्वकमाच्छन्देन स्वेच्छया स्तुत्युपगानं तद्वत् स्वेच्छया मुक्तानामुपासनमस्ति । तदपि
न विधितः । तदप्युपासन<quote>‘मेतत्साम गायन्नास्ते’</quote>इत्यादावुक्तमित्यर्थः । विधिनिबन्धनत्वमुपासनस्य कथं न स्यादिति चेत्
उपासनविधीनामुपायनशब्दशेषत्वात्=मोक्षवाक्यशेषत्वात् । तथा च मोक्षार्था उपासनाविधयः कथं मुक्तिविषयाः स्यु-
रिति भावः ।।</p>
<p><pratika>सू ।। सांपराये तर्तव्याभावात्तथा ह्यन्ये ।। २८ ।। सांपराये</pratika>=मोक्षे उपासनं स्वेच्छयैवेत्यङ्गीकार्यम् । नत्वनि-
ष्टनिवृत्त्यर्यम् । कुतः । <pratika>तर्तव्याभावात्</pratika>=मुक्तैः परिहर्तव्यानिष्टस्यैवाभावात् । तदपि कुतः । हि=यस्मादन्ये शाखिनः
तथा <quote>‘तीर्णो हि तदा सर्वान्शोकान्हृदयस्य भवती’</quote>ति परिहर्तव्यानिष्टाभावं पठन्ति तस्मादित्यर्थः ।।</p>
<head>इति सू्त्रार्थचन्द्रिकायां हान्यधिकरणम् ।। १५ ।।</head>
