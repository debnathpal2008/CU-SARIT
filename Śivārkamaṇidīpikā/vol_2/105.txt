<pb n="105"/>
णत्वे हि वैकल्यं भवेदेव । अत एकस्मिन् सत्त्वासत्त्वादिवादात् आत्मनः शरी-
रपरिमाणवादाच्च जैनमतमपि विरुद्धमेव ।। इत्येकस्मिन्नसंभवाधिकरणम् ।। ७ ।।
<!-- APPAYYA !-->
व्यापित्वेऽपि न पूर्वं तत्परिमाणमिति व्यवस्थायां जैनाभिमतजीवोक्तदोषो न भविष्यति ।
<quote>‘श्रुतेस्तु शब्दमूलत्वा’</quote> दिति न्यायात् । जैनानां तु दृष्टानुसारेण कल्पयतां जीवस्य तथैव
सावयवत्वादिकमपि स्यात् । तथाभूतानामेव प्रभादीनां संकोचविकासदर्शनात् । तथा
मोक्षदशापन्नपरिमाणमेव प्रागपि स्वाभाविकं स्यात् । जीवस्वरूपे तथादर्शनात् इति
दोषः प्रसज्यते । एवमेव ह्यग्रिमाधिकरणे स्वाभिमतस्यैव श्रुतिसिद्धस्य परमेश्वरस्यानुमा-
निकत्वांगीकारेऽधिष्ठातृत्वानुपपत्तिर्वक्ष्यते ।। इत्येकस्मिन्नसंभवाधिकरणम् ।। ७ ।।</p>
<!-- APPAYYA !-->
<head>नयमणिमालायाम् अथैकस्मिन्नसंभवाधिकरणम् ।। ७ ।।</head>
<sutra>सू ।। नैकस्मिन्नसंभवात् ।। ३१ ।। एवं चात्माकार्त्स्‍न्यम् ।। ३२ ।। न च पर्यायादप्यविरोधो विका-
रादिभ्यः ।। ३३ ।। अन्त्यावस्थितेश्चोभयनित्यत्वादविशेषः ।। ३४ ।।</sutra>
<lg><l>जीवाजीवास्रवमुखसप्तपदार्थात्मकं विश्वम् । स्यादस्तिप्रक्रियया सप्ताकारं वदंति जैनास्तु ।। १२१ ।।</l></lg>
<lg><l>सदसत्त्वाद्येकस्मिन्वस्तुनि युगपत्कथं घटते । तनुमानता च जीवे नानातनुभेदभाजि कथम् ।। १२२ ।।</l></lg>
<head>इत्येकस्मिन्नसंभवाधिकरणम् ।। ७ ।।</head>
<head>सूत्रार्थचन्द्रिकायाम् अत एकस्मिन्नसंभवाधिकरणम् ।। ६ ।।</head>
<sutra>सू ।। नैकस्मिन्नसंभवात् ।। ३२ ।। एवं चात्माकार्त्स्‍न्यम् ।। ३३ ।। न च पर्यायादप्यविरोधो विका-
रादिभ्यः ।। ३४ ।। अन्त्यावस्थितेश्चोभयनित्यत्वादविशेषः ।। ३५ ।।</sutra>
<p><pratika>भगवत्पादमते</pratika>, पूर्वं मुक्तकच्छानां बौद्धानां मते निरस्ते मुक्तांबरजैनमतस्य बुद्धिस्थत्वेनानन्तरोपस्थितिकत्वात्तन्मतमिह
निराक्रियते । दिगंबरमतं प्रमाणमूलमुत भ्रान्तिमूलमिति संशयः । <quote>‘स्यादस्ति स्यान्नास्ति’</quote> इत्यादिसप्तभंगीनयमस्तित्वना-
स्तित्वादिविरुद्धधर्मद्वयमादाय सर्वेषु पदार्थेषु योजयंतो दिगंबराः पदार्थमात्रस्यानेकरूपत्वामाचक्षत इति तन्मतं प्रामाणिकमिति
<pratika>पूर्वपक्षः । सिद्धान्तस्तु</pratika>, एकस्मिन्वस्तुनि विरुद्धधर्माणामसंभवेन वस्तुनोऽनेकरूपत्वाभावात् जीवस्य देहपरिमाणत्वे
परिच्छिन्नत्वविकारित्वादिदोषप्रसक्तेश्चार्हतं मतमपि सौगतमतवदप्रामाणिकमेवेति । <pratika>।। सूत्रार्थस्त, सू ।। नैकस्मिन्नसं-
भवात् ।। ३३ ।। एकस्मिन्</pratika>=परमात्मरूपे वस्तुनि । <pratika>असंभवात्</pratika>= विरुद्धधर्माणामसंभवात् । <pratika>न</pratika>= अनेकरूपत्वं
नास्तीत्यर्थः ।</p>
<p>देहपरिमाण एवात्मेति यत्तेषां मतं तद्द‍ूषयति—<pratika>एवं चात्माकार्त्स्‍न्येम् ।। ३४ ।।</pratika> यथा स्याद्वादे एकत्र विरुद्धधर्मासं-
भवो दोषः प्रसक्तः <pratika>एवम् आत्माकार्त्स्‍न्यं च</pratika>= आत्मनो जीवस्याकार्त्स्‍न्यं परिच्छिन्नवमपि प्रसज्येतेत्यर्थः । ततश्च परि-
च्छिन्नत्वादनित्यत्वं स्यात् । किं च जीवस्य देहपरिमाणत्वांगीकारे मनुष्यात्मनो गजशरीरे कृत्स्नस्यात्मनो मशकादिशरीरे च
प्रवेशो न स्यादिति भावः ।</p>
<p>आत्मनस्सावयवत्वांगीकारेणावयवानां वृद्धिह्रासवत्त्वाङ्गीकारात्क्रमेण प्रवेशोऽस्त्वित्यत आह—<pratika>सू ।। न च पर्याया-
दप्यविरोधो विकारादिभ्यः ।। ३६ ।।</pratika> पर्यायेणापि अवयववृद्धिह्रासाभ्यां तत्तच्छरीरपरिमाणत्वस्यात्मन्यविरोध इत्येत-
दपि । <pratika>न च</pratika>=न भवति । कुतः । <pratika>विकारादिभ्यः</pratika>= विकारादिदोषप्रसंगादित्यर्थः ।।</p>
<p>किं च <pratika>।। सू ।। अन्त्यावस्थितेश्चोभयनित्यत्वादविशेषः ।। ३६ ।। अंत्यावस्थितेः</pratika>=मोक्षावस्थाभाविनो जीवपरि-
माणस्य नित्यत्वेनावस्थितेः । <pratika>उभयनित्यत्वात्</pratika>= तत्पूर्वयोराद्यमध्यमपरिमाणयोर्नित्यत्वप्रसंगात् । <pratika>अविशेषः</pratika>= त्रया-
णामपि परिमाणानां साम्यं प्रसज्येत । अतः सौगतमतवदार्हतमतमप्यप्रामाणिकमेवेति सिद्धम् ।।</p>
<p><pratika>श्रीकण्ठमते, रामानुजमते</pratika>, तथा <pratika>नन्दतीर्थमते</pratika> चेदमधिकरणं जैनमतनिराकरणार्थमेव प्रवृत्तमिति यद्यपि संदेह-
पूर्वपक्षादिषु नास्ति विशेषः तथापि <pratika>आनन्दतीर्थमते <quote>‘अन्त्यावस्थिते’</quote></pratika> रिति सूत्रे <pratika><quote>‘अविशेषात्’</quote></pratika> इति पञ्चम्य-
न्तंतैया पाठ आदृतः । तस्मिन्नेव सूत्रे <pratika>श्रीकण्ठरामानुजमतयोः <quote>‘उभयनित्यत्वात्’</quote></pratika> इत्यस्य आत्मतत्परिमाणयो-
रुभयोरपि नित्यत्वात्पूर्वावस्थायामपि न विशेष इत्यर्थः इति व्याख्यातम् । <pratika>आनन्दतीर्थमते तु</pratika> मुक्तिगतात्मपरिमाणस्या-
वस्थितेस्तदवच्छेदकतया नित्यदेहावश्यंभावेनोभयस्य मुक्तावात्मतद्देहयोर्नित्यत्वादद्यतनदेहानामपि नित्यत्वं स्याद्देहत्वाविशे-
वादिति सूत्रार्थो विवत इत्यपि विशेषः । अन्यदविशिष्टम् । <pratika>इति सूत्राथर्चन्द्रिकायामेकस्मिन्नसंभवाधिकरणम् ।</pratika>
