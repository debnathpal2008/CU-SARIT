<pb n="206"/>
<head>नयमणिमालायाम्</head>
<head>अथ कृतात्ययाधिकरणम् ।। २ ।।</head>
<sutra>सू॰ ।। कृतात्ययेऽनुशयवान्दृष्टस्मृतिभ्यां यथेतमनेवं च ।। ८ ।। चरणादिति चेन्न तदुपलक्षणार्थेति
कार्ष्णाजिनिः ।। ९ ।। आनर्थक्यमिति चेन्न तदपेक्षत्वात् ।। १० ।। सुकृतदुष्कृते एवेति तु बादरिः ।। ११ ।।</sutra>
<lg><l>पुनरागच्छति जीवः स्मृतिमान्निश्शेषभुक्तकर्मासौ । यत्किंचेति श्रुत्या समस्तकर्मक्षयाम्नानात् ।। १७० ।।</l></lg>
<lg><l>इह रमणीयचरणश्रवणात्कर्मशेषयुत एव । चरणं चरित्रमिति तु न तस्य तदधिकारमात्रहेतुत्वात् ।। १७१ ।।</l></lg>
<head>सूत्रार्थचन्द्रिकायाम्</head>
<head>अथ कृतात्ययाधिकरणम् ।। २ ।।</head>
<sutra>सू ।। कृतात्ययेऽनुशयवान्दृष्टस्सृतिभ्यां यथेतमनेवं च ।। ८ ।। चरणादिति चेन्न तदुपलक्षणार्थेंति
कार्ष्णाजिनिः ।। ९ ।। आनर्थक्यमिति चेन्न तदपेक्षत्वात् ।। १० ।। सुकृतदुष्कृते एवेति तु बादरिः ।। ११ ।।</sutra>
<p><pratika>भगवत्पादमते</pratika>, स्वार्गिणामवरोहणमधिकृत्य श्रूयते—<quote>‘तस्मिन्यावत्संपातमुषित्वाथैतमेवाध्वानं पुनर्निवर्तन्ते’</quote>इत्यादि ।
अत्र किं स्वर्गादवरोहन्तस्सानुशयाः उत निरनुशया इति <pratika>संदेहः</pratika> । निरनुशया इति <pratika>पूर्वपक्षः । सिद्धान्तस्तु,
कृतात्यते</pratika>=स्वर्गप्रापककर्मजातस्य भोगेन नाशे । <pratika>अनुशयवान्</pratika>=आमुष्मिकफलप्रापककर्मातिरिक्तकर्मवानेवावरोहति ।
कुतः । <pratika>दृष्टस्मृतिभ्याम्</pratika>=<quote>‘तद्य इह रमणीयचरणा अभ्याशो ह यत्ते रमणीयां योनिमापद्येरन्’</quote> इत्याद्या दृष्टा प्रत्यक्षा
श्रुतिः, <quote>‘प्रेत्य कर्मफलमनुभूय ततश्शेषेण विशिष्टदेशकालकुलरूपायुःश्रुतवृत्तवित्तसुखमेधसो जन्म प्रतिपद्यन्ते’</quote> इति
स्मृतिः ताभ्यामनुशयवन्त एवावरोहन्तीति गम्यते । इति ।। ते च येन मार्गेण चन्द्रलोकमारूढास्तेनैव मार्गेणावरोहन्ति
किमुत तद्विपरीतेनेत्याकांक्षायामाह—<pratika>यथेतमनेवं च</pratika>=यथेतं यथागतं धूमादिमार्गेण । <pratika>अनेवं च</pratika>=वक्ष्यमाणाभ्रा-
दिमार्गेण चावरोहन्तीत्यर्थः ।। सूत्रमपि व्याख्यातम् ।।</p>
<p><pratika>सू ।। चरणादिति चेन्नोपलक्षणार्थेति कार्ष्णाजिनिः ।। ९ ।। चरणादिति चेत्</pratika>=ननु ‘रमणीयचरणाः
इति श्रुतिः चरणाद्योन्यापत्तिं दर्शयति नानुशयात् । अतो नानुशयवत्त्वसिद्धिरिति चेत् । न । यतः कार्ष्णाजिनि-
राचार्यः इयं चरणश्रुतिरनुशयोपलक्षणार्थति मन्यते ।।</p>
<p><pratika>सू ।। आनर्थक्यमिति चेन्न तदपेक्षत्वात् ।। १० ।।</pratika> ननु चरणश्रुतेर्मुख्याचारार्थपरित्यायेनानुशयार्थकत्ये
आनर्थक्यमिति चेत् <pratika>न</pratika> । इष्टादिकर्मणामाचारनिर्वर्त्यत्वेन चरणापेक्षत्वाच्चरणश्रुतेरर्थवत्त्वमित्यथेः ।।</p>
<p>वस्तुतः कर्मचरणयोर्न भेद इत्याह---<pratika>सू ।। सुकृतदुष्कृते एवेति तु बादरिः ।। ११ ।।</pratika> बादरिस्त्वाचार्य सुकृतदुष्कृते
एव चरणशब्देनोच्येते इति मन्यते । लोके इष्टादिकारिणि <quote>‘धर्म चरती’</quote> ति कर्मचरणयोर भेदेन प्रयोगदर्शनात् । अत
इष्टादिकारिणां चन्द्रलोकं गतानां पुनरवरोहार्थमनुशयोऽस्तीति सिद्धम् ।।</p>
<p><pratika>श्रीकण्ठमते</pratika>, तथा रामानुजमते च पूर्वाधिकरणवत्संदेहपूर्वपक्षादिषु नास्ति वैलक्षण्यं शांकरमतादिति
विरम्यते तद्विवरणतः ।।</p>
<p><pratika>आनन्दतीर्थमते</pratika>, तु इदमधिकरणं त्रेधा विभक्तम् । तत्र <quote>‘यथेतमनेवं च’</quote> इति योगविभागश्च विशिष्टः । <pratika>कृता-
त्ययाधिकरणं यथेताधिकरणं चरणाधिकरणमित</pratika> चाधिकरणानि त्रीणि विभक्तानि । <pratika>सू ।। कृतात्ययेऽ-
नुशयवान्दृष्ठस्मृतिभ्याम् ।। ८ ।।</pratika> कृतस्य कर्मणः स्वर्गादिषु भोगेन निःशेषक्षयात्तत्र च कर्मान्तरानार्जनात् शरी-
रान्तरानारंभेण कर्मबन्धमूलः संसारः स्वत एवोच्छिद्येत किं वैराग्यादिमेति <pratika>पूर्वपक्षः । सिद्धान्तस्तु</pratika>, न तथा
<quote>‘तच्छेषेणेमं लोकमायाति पुनः कर्म कुरुते पुनर्गच्छति ।’</quote> <quote>‘भुक्तशेषानुशयवानिमां प्राप्य भुवं पुनः । कर्म कृत्वा पुनर्ग-
च्छेत्पुनरायाति नित्यशः ।।’</quote> इत्यादिश्रुतिस्मृतिभ्यां कर्मानुशयवानेवावरुह्य शरीर लब्ध्वा पुनरपि कर्म कुर्वन्परिवर्तत
इत्यवगमेन कर्मबन्धस्य तन्मूलसंसारस्य च स्वत एवोच्छित्त्यसंभवाद्वैराग्याद्यपेक्षावश्यिकी इति ।। ।। <pratika>इति कृतात्य-
याधिकरणम् ।। ८ ।।</pratika></p>
<head>अथ यथताधकरणम</head>
<p><pratika>सू ।। यथैतमनेवं च ।। ९ ।।</pratika> अत्र जावस्य स्वगादागतिप्रकारो विचायते । जीवस्य गतिप्रकारणवागातयुक्ताति
<quote>‘यथेतमेव गच्छति यथेतमागच्छती’</quote>त्यादिश्रुत्या प्रतीयत इति <pratika>पूर्वपक्षः</pratika> । <quote>‘धूमादभ्रमभ्रादाकाश’</quote> मित्यादिकाषायणश्रुत्या
गतिप्रकारेणान्यथा/?/ चागतिःसिद्धेति <pratika>सिद्धान्तः । यथेतम्</pratika>=जीवेन यथा येन मार्गेण स्वर्गादिकमितं प्राप्तं तथा तेन ।
<pratika>अनेवं च</pratika>=अन्येन मार्गेण च जीव इमं लोकमागच्छतीत्यर्थः ।। <pratika>इति यथेताधिकरणम् ।। ९ ।।</pratika></p>
