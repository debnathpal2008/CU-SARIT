<pb n="362"/>
अथ लिंगभूयस्त्वाधिकरणम् ।। २८ ।।
<sutra>सू ।। लिङ्गभूयस्त्वात्तद्धि बलीयस्तदपि ।। ४३ ।।</sutra>
पूर्वं सर्वासूपविद्यासु ब्रह्मोपास्यमिति स्थितम् । तस्योपास्यस्य ब्रह्मणो
विशिष्य निर्धारणार्थमिदमधिकरणम् । तैत्तिरीये---
<quote>‘सर्वो वै रुद्रस्तस्मै रुद्राय नमो अस्तु नमो अस्तु ।
पुरुषो वै रुद्रः सन्महो वै रुद्रः सन्महो नमो नमः ।।
विश्वं भूतं भुवनं चित्रं बहुधा जातं जायमानं च यत् ।
सर्वो ह्येष रुद्रस्तस्मै रुद्राय नमो अस्तु ।।
कद्रुद्राय प्रचेतसे मीढुष्टमाय तव्यसे । वोचेम शन्तमं हृदे ।
सर्वो ह्येष रुद्रस्तस्मै रुद्राय नमो अस्तु ।।
नमो हिरण्यबाहवे हिरण्यपतयेऽम्बिकापतय उमापतये नमो नमः’</quote> ।।
इति । अत्र सर्वात्मत्वादिभिरुमापतित्वेन च श्रूयमाणं परं ब्रह्म प्रकृते सवितृ-
मण्डलविद्यामात्र उपास्यमुत सर्वासु परविद्यास्विति संशयः । किं तावत् प्राप्तम् ?
प्रकरणबाधायोगात् प्रकृतसवितृमण्डलविद्यायामेवोपास्यम् ।।
<!-- APPAYYA !-->
<sutra>सू ।। अथ लिंगभूयस्त्वाधिकरणम् ।। २८ ।।</sutra>
<p><pratika>सू॰ ।। लिंगभूयस्त्वात्तद्धि बलीयस्तदपि ।। ४३ ।।</pratika> संगतिमाह---<pratika>पूर्वमिति</pratika> । पूर्वाधि-
करणे सर्वासु साक्षान्मुक्तिफलासु विद्यासु शिवरूपं परं ब्रह्म एकमेवोपास्यमिति सिद्धं
कृत्वोपास्यैक्येऽपि न विद्यैक्यमिति समर्थितं । इदानीं तदेवोपास्यैक्यं समर्थ्यत इति
संगतिः । <pratika>प्रकृते सवितृमण्डले विद्यामात्रे इति</pratika> । <quote>‘सर्वो वै रुद्र’</quote> इत्यनुवाके रुद्रस्य
सर्वासु परविद्यासूपास्यत्वे विनियोजकस्य वाक्यस्य सद्भावे वाक्येन प्रकरणस्य बाधा-
त्सर्वासु परविद्यासु रुद्राख्यं परं ब्रह्मोपास्यं भवेत् । तदसद्भावे प्रकरणेन सवितृमण्डल-
विद्यायामेवैतदुपास्यं भवेत् । विद्यान्तरेषु तूपास्यं तत्तत्प्रकरणालोचनया निर्धारणीयं
स्यादिति तथा भूतवाक्यसदसद्भावाभ्यामयं संशयः । <pratika>प्रकरणबाधायोगादिति</pratika> । अयमा-
शयः । रुद्रनमस्कारार्था इमे मन्त्राः । न तु तत्तद्विद्योपास्यलिंगवद्भिश्शब्दैस्तत्तद्विद्योपास्यं
प्रत्यभिज्ञाप्य तस्य रुद्रत्वप्रतिपादनार्थाः । तथा सति नमस्कारानन्वयप्रसंगात् । यद्यपि
<quote>‘सर्वो वैरुद्रस्तस्मैरुद्रायनमो अस्त्वि’</quote> त्यत्र वाक्यभेदप्रतीतेरेकं वाक्यं शाण्डिल्यविद्योपास्यस्य
रुद्रत्वनिर्द्धारणार्थमन्यद्वाक्यं नमस्कारार्थमिति योजयितुं शक्यं । तथाऽपि <quote>‘पुरुषो वै रुद्र’</quote>
इत्यादौ वाक्यभेदाप्रतीतेस्तथा योजना न संभवति । अतस्तस्य पुरुषसूक्तसद्विद्याव्याहृ-
तिविद्योपास्यत्वनिर्धारणार्थत्वासंभवात्सकलपरविद्योपास्यनिर्द्धारणार्थत्वमस्यानुवाकस्य न
लभ्यत इति <quote>‘सर्वो वै रुद्र’</quote> इत्यस्यापि विद्यांतरोपास्यनिर्द्धारणार्थत्वं वक्तुं न शक्यते ।
कृत्स्नस्यानुवाकस्य सकलपरविद्योपास्यनिर्द्धारणार्थत्वोपपादनसंभवे ह्यस्य वाक्यस्याऽपि
यत्किञ्चिद्विद्योपास्यनिद्धारणार्थत्वं भवेत् । तदसंभवे तु ‘सर्वो वै रुद्र”इति नमस्कार्यस्य
