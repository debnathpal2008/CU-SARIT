<pb n="261"/>
काशः परमात्मापि ध्यानाद्युपाधौ कर्मणि भिन्न इव भाति । वस्तुतस्तु <pratika>अवैशेष्यम्</pratika>=एकरूपत्वमात्मनः । कुतः ।
<pratika>अभ्यासात्</pratika>=<quote>‘तत्त्वमसि’</quote> इत्याद्यभेदश्रुत्यभ्यासादित्यर्थः ।</p>
<p>किंच । <pratika>सू ।। अतोऽनन्तेन तथा हि लिंगम् ।। २५ ।।</pratika> अतश्च भेदस्यौपाधिकत्वाद्विद्यया भेदं विधूय जीवोऽ-
नन्तेन परमात्मना एकतां गच्छति । <pratika>तथा हि लिंगम्</pratika>=<quote>‘स यो हवैतत्परमं ब्रह्म वेद ब्रह्मैव भवति’</quote>इत्याद्यपूर्वार्थ-
ज्ञापकमित्यर्थः ।।</p>
<p>इत्थं जीवब्रह्मणोः पारमार्थिकाभेदमभिधाय स्वमतपरिशुद्धये भेदाभेदवादमुपम्यस्यति—<pratika>सू ।। उभयव्यपदेशात्त्व-
हिकुण्डलवत् ।। २३ ।।</pratika> ध्यातृध्येयभावादिना भेदस्याभेदस्य च श्रुतौ व्यपदेशाज्जीवेश्वरयोर्भेदाभेदौ भवतः । तुशब्द-
स्सिद्धान्तवैषम्यद्योतनार्थः । <pratika>अहिकुण्डलवत्</pratika>=अहेः संस्थानविशेषोऽहिकुण्डलम् । तयोरहित्वेनाभेदः कुण्डलत्वेन
भेदो यथा तद्वदित्यर्थः ।</p>
<p>धर्मभेदेन भेदाभेदाविति पक्षमभिधाय एकधर्मावच्छेदेनैव भेदाभेदाविति पक्षान्तरमाह—<pratika>सू ।। प्रकाशाश्रयवद्वा
तेजस्त्वात् ।। २७ ।।</pratika> यथा सावित्रः प्रकाशः तदाश्रयश्च सविता तयोर्नात्यन्तभेदः, तेजस्त्वाविशेषात्, तथापि भेदश्च
प्रतीयते । एवं च एकतेजस्त्वावच्छेदेनैव प्रमाणबलाद्भेदाभेदौ । तद्वज्जीवेश्वरयोर्भेदाभेदावित्यर्थः ।</p>
<p>ननु भेदस्य पारमार्थिकत्वे ज्ञाननिवर्त्यत्वासंभवान्मोक्षो न स्यात् । एकधर्मावच्छेदेन भेदाभेदयोरेकत्राङ्गीकारे लोके
विरोधकथैव न स्यादित्यादिदोषजातं परमते मत्वा निरवद्यं स्वसिद्धान्तमाह—<pratika>सू ।। पूर्ववद्वा ।। २८ ।।</pratika> <quote>‘प्रकाशादिव-
च्चावैशेष्यम्’</quote> इत्यत्र पूर्वं भेदः काल्पनिकः अभेदः पारमार्थिक इति यदुक्तं स एव सिद्धान्तोऽभ्युपेयः ।</p>
<p>किंच <pratika>सू ।। प्रतिषेधाच्च ।। २९ ।।</pratika> <quote>‘नान्योऽतोऽस्ति द्रष्टा’</quote> इत्यादिना शास्त्रेण परमात्मव्यतिरिक्तस्य चेतनस्य <quote>‘नेति
नेती’</quote> त्यादिना शास्त्रेण प्रपञ्चस्य च प्रतिषेधात् ब्रह्माद्वितीयमित्ययमेव <pratika>सिद्धान्तः</pratika> । तस्माच्छ्रुतिबलान्निर्विशेषमेकमेव
ब्रह्मेती सिद्धम् ।।</p>
<p><pratika>श्रीकण्ठमते</pratika>, तथा <pratika>रामानुजमते च</pratika> <quote>‘अथात आदेशो नेति नेति’</quote> इत्यादिना पूर्वप्रकृतस्य मूर्तामूर्तप्रपञ्चस्य ब्रह्मणो
रूपत्वप्रतिषेधान्निष्प्रपञ्चं सन्मात्रमेव ब्रह्म न पुनरुक्तस्वरूपमुभयलिंगमित्याशंक्याह---<pratika>सू ।। प्रकृतैतावत्त्वं हि प्रति-
षेधति ततो ब्रवीति च भूयः ।। २१ ।।</pratika> अत्र <quote>‘द्वे वाव ब्रह्मणो रूपे मूर्तं चामूर्तं च’</quote> इति पृथिव्यप्तेजोवाय्वाकाशात्मक-
मूर्तामूर्तप्रपञ्चरूपत्वं ब्रह्मण उक्त्वा <quote>‘अथात आदेशो नेति नेति’</quote> इति श्रूयते । अनेन ब्रह्मण उभयलिंगत्वं निषिध्यते न
वेति <pratika>संदेहः</pratika> । अत्रेतिशब्दस्य पूर्वप्रकृतपरामर्शित्वाद्ब्रह्मणः पूर्वप्रतिपादितं मूर्तामूर्तप्रपंचरूपत्वं निषिध्यत इति <pratika>पूर्वपक्षः ।
सिद्धान्तस्तु</pratika>, मूर्तामूर्तप्रपंचस्य ब्रह्मणो रूपतया प्रमाणान्तराप्रज्ञातस्यात्रैव रूपतयोपदिष्टस्य निषेधासंभवात्प्रकृतैतावत्त्वं
हि ब्रह्मणः प्रतिषेधति <quote>‘अथात आदेशो नेतिनेती’</quote> ति श्रुतिः । पूर्वप्रकृतैतावन्मात्रं ब्रह्म न भवति इति तदर्थः । <pratika>ततो
ब्रवीति च भूयः</pratika>’=ततः पूर्वाक्ताद्भ‍ूयस्त्वं ब्रवीति च वाक्यशेषः <quote>‘न ह्येतस्मादिति नेत्यन्यत्परमस्ति अथ नामधेयं सत्यस्य
सत्यमिति प्राणा वै सत्यं तेषामेष सत्य’</quote> मिति । अतः प्रकृतधर्मेयत्ताप्रतिषेधपरत्वा <quote>‘न्निति नेती’</quote> ति वाक्यस्य ब्रह्मणः पूर्व-
सिद्धमुभयलिंगत्वं न हीयत एव ।।</p>
<p>ननु <quote>‘सन्घटस्सन्पट’</quote> इत्यादिष्वनुवृत्तं ब्रह्म सत्यं तदतिरिक्तं व्यावर्तमानं घटादिकं <quote>‘नेतिनेती’</quote> ति श्रुतिः प्रतिषेधती-
त्यत आह—<pratika>सू ।। तदव्यक्तमाह हि ।। २२ ।।</pratika> तद्ब्रह्म न केनापि प्रमाणेन व्यक्तम् । <quote>‘न संदृशे तिष्ठति रूपमस्ये’</quote>
त्यादिका श्रुतिस्तथा प्रतिपादयति हि । अतः प्रत्यक्षादिना सिद्धा सत्ता न ब्रह्मेति ।</p>
<p>ब्रह्मस्वरूपग्रहणे हेतुमाह---<pratika>सू ।। अपि संराधने प्रत्यक्षानुमानाभ्याम् ।। २३ ।।</pratika> अपि तु ध्यानरूपज्ञानेन सम्यगाराधने
ब्रह्मस्वरूपं गृह्यते । इति <quote>‘नायमात्मा प्रवचननेन लभ्यः’</quote> <quote>‘नाहं वेदैर्न तपसा’</quote> <quote>‘नासौ प्रत्यक्षविषयः’</quote> इत्यादिश्रुतिस्मृति-
वाक्याभ्यामवगम्यते ।।</p>
<p>ज्ञानानन्दवज्जगदैश्वर्यमपि ब्रह्मणो रूपमित्याह---<pratika>सू ।। प्रकाशादिवच्चावैशेष्यं प्रकाशश्च कर्मण्यभ्यासात्
।। २४ ।।</pratika> अविच्छिन्नानुध्यानसंराधनेन येषां ब्रह्म प्रकाशते तेषां तेन ब्रह्मदर्शनेन विषयीकरणे तज्ज्ञानानन्दादेर्जगदैश्वर्यस्य
च वैशेष्यं नास्ति । तथा हि श्रूयते <quote>‘अहं मनुरभवं सूर्यश्चे’</quote> त्यादिः । तस्माद्ब्रह्माहन्तायाः प्रौढभावे सति ब्रह्मासाधारणधर्मां-
शवैशिष्ट्यमुपासकानामसाधारणमित्यनवद्यम् ।।</p>
<p><pratika>सू ।। अतोऽनन्तेन तथाहि लिंगम् ।। २५ ।।</pratika> अतो द्वे वाव ब्रह्मणो रूपे’ इत्यादिनोपदिष्टेनानन्तेन कल्याण-
गुणगणेन योगो ब्रह्मणस्सिद्धः । तथा सत्युभयलिंगमेव ब्रह्म ।। <pratika>इति रामानुजमते प्रकृतैतावत्त्वाधिकरणम् ।।</pratika></p>
<p><pratika>श्रीकण्ठमते</pratika>, त्विदमधिकरणमनुवर्तते । अतस्तत्समाप्यानन्तरं रामानुजमतक्रियामनुसृत्य अहिकुण्डलाधि-
करणं निरूपयिष्यते ।</p>
<p>ननु द्वे वाव ब्रह्मणो रूपे’ इत्यादिनोक्तं प्रपञ्चस्य ब्रह्मरूपत्वं ब्रह्मप्रपञ्चयोराध्यासिकसंबन्धेनैव निर्वाह्यम् । विधान्तरेण
तन्निर्वाहासंभवात् । ततश्च <quote>‘अथात आदेशो नेति नेती’</quote> त्यस्य अध्यस्तप्रपञ्चनिषेधपरत्वमेव युक्तमित्याशंक्य विनाप्यध्यास-
