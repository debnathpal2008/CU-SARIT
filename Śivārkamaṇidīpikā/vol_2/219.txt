<pb n="219"/>
श्रूयते हि<quote>‘हिरण्यशरीर ऊर्ध्वं स्वर्गं लोकमेति’</quote> <quote>‘न वा उ वेतन्म्रियसे न रिष्यसि’</quote>
इति पशुहिंसाया अहिंसात्वम् । ततो न तत्प्राप्तिरस्ति ।।
<!-- APPAYYA !-->
पूर्वपक्षं कृत्वा <quote>‘तद्युक्ते तु फलश्रुतिस्तस्मात्सर्वचिकीर्षा स्या’</quote> दिति सूत्रेण सकलांगयुक्ते
फलश्रुतेः सर्वत्र प्रधानेंऽगकलापे च चिकीर्षास्तीत्यंगानामपि चिकीर्षितत्वाविशेषादंगप्र-
धानार्था महावेदिरिति सिद्धांतयता अङ्गेष्वपि रागत एव प्रवृत्तिरिति स्थापिता ।
तस्माद्धिंसादिपापमिश्रयागादिकर्मशेषतः स्थावरजन्म संभवतीत्याशायः । <quote>‘हिरण्यशरीर’</quote>
इत्यादिः क्रतौ संज्ञप्तस्य पशोः स्वर्गप्राप्तिप्रतिपादकोऽर्थवादः । <quote>‘न वा उ वेत’</quote> दित्यादिः
तस्य मृतिहिंसाभा१वबोधको मंत्रः । तत्र वै इति प्रसिद्धौ । उ इत्यवधारणे । एतदिदा-
नीमित्यर्थः । हे पशो त्वं खलु इदानीं नैव म्रियसे नापि हिंस्यसे इत्यर्थः । <pratika>अहिंसात्व-
मिति</pratika> । क्रतौ पशुसंज्ञपनस्य पापयोनिविमोचनपूर्वकं स्वर्गप्रापकत्वेन तद्रक्षणरूपत्वा-
च्चिकित्सककृतव्रणदाहच्छेदादिवन्न हिंसात्वमिति न तत्र <quote>‘न हिंस्या’</quote> दिति निषेधस्पर्शः ।
अतो न यागस्य पापमिश्रत्वमिति भावः । इदमत्र चिंत्यते । <quote>‘हिरण्यशरीर’</quote> इत्याद्यर्थ-
वादार्थे बाधकाभावात् क्रतौ संज्ञप्तस्य पशोः स्वर्गप्राप्तिरस्तु नाम । संज्ञपनस्य स्वर्गप्रा-
प्तिसाधनत्वात्तदहिंसात्वेन मंत्रोऽपि स्तौतु नाम । तावता कथं पशुप्राणवियोजनरूपं
तन्मरणोद्देश्यकमरणानुकूलव्यापारत्वे हिंसालक्षणे सत्यपि अहिंसा स्यात् । न च तद्रक्ष-
णरूपत्वादहिंसा । व्रणदाहच्छेदयोर्दाहच्छेदरूपत्वेऽपि व्रणिरक्षणत्ववत्पशुप्राणविमोचन-
रूपस्य संज्ञपनस्य हिंसात्वेऽपि तद्रक्षणत्वोपपत्तेः <quote>‘अहिंसन्सर्वभूतान्यन्यत्र तीर्थेभ्य’</quote>
इतिश्रुतौ तीर्थशब्दोक्तयज्ञाद्यर्थसंज्ञपनेऽपि हिंसात्वमभ्युपगम्यैव तत्पर्युदासाच्च । असार्व-
त्रिकश्चायं परिहारः । न खलु सौत्रामण्यां वर्णत्रयेऽपि निषिद्धस्पर्शाघ्राणादिकायाः
पैष्ट्यास्सुरायाः ग्रहणं न ग्रहणमिति वा पानं न पानमिति वा वक्तुं शक्यम् । नाप्यश्वमेधे
राजानुज्ञयाश्वसंरक्षकैः क्रियमाणमश्वमेधविषयमन्त्रब्राह्मणकल्पादिवेदिनां ब्राह्मणानाम-
ब्राह्मणानाञ्चाभ्यवहार्यस्याच्छिद्यहरणं परस्वहरणं न भवतीति वक्तुं शक्यम् । नापि
वामदेव्योपासकस्य प्रार्थयमानसर्वयोषिदपरिहरणं तत्संगतिर्न भवतीति वक्तुं शक्यम् ।
नापि संस्थिते षडहे <quote>‘मध्वाशयेद्घृतं वे’</quote> ति द्वादशाहांगत्वेन विहितं <quote>‘मधु न दीक्षितो
ब्रह्मचारित्वात् ।’</quote> <ref>(जै॰ १०-६-३२)</ref> <quote>‘प्राश्येत वा यज्ञार्थत्वात्’</quote> <ref>(जै॰ १०-६-३३)</ref>
इति दाशमिकाधिकरणे यजमानतया ब्रह्मचर्ये सत्यपि सत्रात्मकद्वादशाहे ऋत्विक्कर्त-
व्यत्वेन स्थापितं मध्वशनं ब्रह्मचारिणां निषिद्धं मध्वशनं न भवतीति वक्तुं शक्यम् ।
अतो <quote>‘न शब्दा’</quote> दिति सूत्रांशेनान्य एव शंकायाः परिहारो विवक्षितः । स इत्थम् ।
<quote>‘न हिंस्या’</quote> दिति निषेधवाक्ये पुरुषार्थैव हिंसा धातुनानूद्यते न क्रत्वर्थापि । कर्तु-
राख्यातवाच्यत्वपक्षे समानपदश्रुत्या (समान२पदोपात्त) हिंसायास्तच्छेषत्वप्रतीतेः तस्या-
ख्यातार्थभावनाक्षेप्यत्वपक्षेऽपि तदाक्षिप्तकर्तृशेषत्वप्रतीतेः । नात्र क्रतोर्वाचकं किञ्चिदस्ति ।
येन <quote>‘अथातोऽग्निमग्निष्टोमेनानुयजन्ती’</quote>त्यनारभ्याधीते वाक्ये चित्याग्नेर्यजिशब्दोक्तयागशे-
षत्वदस्याः क्रतुशेषत्वमवगम्येत । नापि क्रतोराक्षेपकं किंचिदस्ति । येन पर्णताया
जुह्वाक्षिप्तक्रतुशेषत्ववदस्याः क्रतुशेषत्वमवगम्येत । न च प्रकरणे पा३ठोऽस्ति । येन <quote>‘नानृतं-
<note>(१) <quote>‘भाक्त्वप्रतिषेधको’</quote> इति ख. पाठः ।</note> <note>(२) ‘एतद्रेखाकितं वाक्यं ख. पुस्तके नास्ति ।</note> <note>(३) प्रकरणेन
क्रतोर्विपरिवृत्तिरस्ति । येन इति ख. पाठः ।</note>
