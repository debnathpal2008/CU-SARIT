<pb n="022"/>
भोक्तृत्वाज्ञत्वादिना जीवस्य चोभयोर्विभागो निर्दिष्टः । चिदचिद्वस्तुनोरत्य-
न्तविलक्षणत्वादनन्यत्वकथा दूरत एव । न हि कार्यकारणत्वमनन्यत्वसाधकं,
गोमयवृश्चिकादौ सत्यपि तस्मिन् वैलक्षण्यदर्शनात् । घटमृत्पिण्डादिष्वप्यर्थ-
क्रियादिव्यवहारभेदादभेदो नास्त्येव । अथवा—कार्यकारणयोरत्यन्ताभेदे प्रपञ्च-
ब्रह्मणोरखण्डतया सर्वत्र कर्तृकर्मक्रियादिव्यवहारलोपः स्यात् इत्येवं प्राप्ते
ब्रूमः---कारणात् ब्रह्मणः कार्यं जगदनन्यदेव । कथमवगम्यते ? आरम्भणशब्दा-
दिभ्यः । यथा <quote>‘वाचाऽऽरम्भणं विकारो नामधेयं मृत्तिकेत्येव सत्यम्’</quote> <quote>‘सदेव
सोम्येदमग्र आसीदेकमेवाद्वितीयम्’</quote> <quote>‘तदैक्षत बहु स्यां प्रजायेयेति’</quote> <quote>‘ऐतदात्म्य-
मिदं सर्वं तत्सत्यं स आत्मा तत्त्वमसि श्वेतकेतो’</quote> <quote>‘विश्वं भूतं भुवनं चित्रं
बहुधा जातं जायमानं च यत् । सर्वो ह्येष रुद्रः’</quote> इत्यादिशब्देभ्यः ।।
यदुक्तं न हि कार्यकारणत्वमनन्यत्वसाधकमिति तत्राह---
<sutra>।। सू ।। भावे यो/?/पलब्धेः ।। १६ ।।</sutra>
घटादिकार्यभावे च तदेव मृद्द्रव्यं घट इत्युपलभ्यते । ततः कारणादनन्यदेव
कार्यम् । तथा <quote>‘वाचाऽऽरम्भणं विकारो नामधेयं मृत्तिकेत्येव सत्यम्’</quote> । इति
<!-- APPAYYA !-->
मत्यंतविलक्षणेनाचेतनवर्गेणेत्याह—<pratika>चिदचिद्वस्तुनोरिति</pratika> । नन्वभेदव्याप्तेनोपादानोपादेय-
भावेन ब्रह्मप्रपञ्चयोरनन्यत्वसिद्धौ घटादिषु श्यामरक्तरूपादिवैलक्षण्यवद्देशकालाद्यवच्छेद-
भेदेन स्वातंत्र्यपारतंत्र्यादिना वैलक्षण्यमुपपादनीयमित्याशंक्य व्यभिचारात्तस्याभेदव्याप्ति-
रसिद्धेत्याह—<pratika>न हीति</pratika> । वस्तुतो विरुद्धोऽयं हेतुः न तु क्वचिदेव साध्यव्यभिचारीत्याह—
<pratika>घटमृत्पिण्डादिष्वपीति</pratika> । घटेनोदकाहरणं क्रियते मृत्पिण्डेन घटशरावादिकमित्यर्थक्रि-
याभेदः । घटस्य मृत्पिण्डदण्डचक्रादि कारणं मृत्पिण्डस्य जलसंयोजनपूर्वकमर्दनादीति
कारणभेदः । पृथुबुध्नोदराकारः पिण्डाकारश्चेत्याकारभेदः । तदुल्लेखी बुद्धिभेदः । तत्प्रवृ-
त्तिनिमित्तकश्शब्दभेदः । इदीनां मृत्पिण्डोऽस्ति घटो नास्तीति सत्वासत्वभेदः । मृत्पिण्डो
दृष्टः घटशरावादिकं न दृष्टमिति ज्ञातत्वाज्ञातत्वभेदः । बहवः तंतवः एकः पटः इति
संख्याभेदः । एवमर्थक्रियादिभेदात् सर्वत्राप्युपादानोपादेयभावे भेद उन्नीयत इति विरुद्धो
हेतुरित्यर्थः । <pratika>अथवेति</pratika> । किंचेत्यर्थः । <pratika>अखण्डतयेति</pratika> । अत्यंतैक्यापत्त्येत्यर्थः । <pratika>कर्तृक-
र्मेति</pratika> । कुलालो घटं करोतीत्यादिव्यवहारेषु कर्तृकर्मक्रियाणां भेदस्य दृष्टत्वेन सर्वत्र कर्तृक-
र्मभावादीनां भेदाक्षेपकत्वावगमादित्यर्थः । साध्याहारं सूत्रं योजयन् सिद्धांतमाह—<pratika>कार-
णादिति</pratika> । आरंभणश्रुतेः ब्रह्मप्रपंचनान्यत्वसाधकत्वमुत्तरसूत्रे भाष्यकार एव स्पष्टीकरि-
ष्यति । आदिशब्दगृहीतश्रुतीनां तत्साधकत्वं तु सामानाधिकरण्यादिभिः स्पष्टम् । उदा-
हृतश्रुतिकलापानुग्राहकस्यानन्यत्वसाधकानुमानस्य दृष्टांतप्रसाधनार्थत्वेन उत्तरसूत्रमवता-
रयति—<pratika>यदुक्तमिति । सू ।। भावे चोपलब्धेः ।। १६ ।।</pratika> ननु, घटाद्युत्पत्तौ सत्यां तदेवेदं
मृद्द्रव्यमिति प्रत्यभिज्ञेयमर्थक्रियादिभेदयुक्तिबाधितत्वाद्‍भ्रांतेत्याशंक्य द्रव्यैक्येऽप्यवस्था-
भेदकृतस्तद्भेद इति श्रुत्यैव दर्शितमिति विभावयितुमारंभणश्रुतेरर्थमाह—<pratika>तथेति</pratika> । एकवि-
