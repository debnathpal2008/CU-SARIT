<pb n="303"/>
परामर्शाद्वसिष्ठत्वादिकमुपसंहार्यमिति ।। इति सर्वाभेदाधिकरणम् ।। ५ ।।
<!-- APPAYYA !-->
सिष्ठत्वादिगुणसमर्पणमात्रं नोक्तं तद्विषयत्व एव भाष्यवाक्यानामाञ्जस्यमुच्यते । तत्रैवं-
वेदनशब्दयुक्तफलवचनाश्रवणाद्भाष्ये पूर्वपक्षबीजत्वेनोक्ता युक्तिर्न प्रवर्तते । न च वाच्य-
मेकशाखान्तर्गतप्रदेशद्वयाम्नातशाण्डिल्यविद्यान्यायेनात्र प्रदेशद्वयाम्नातप्राणविद्यैक्यसिद्धौ
<quote>‘यो ह वै ज्येष्ठं चे’</quote> त्यादेर्विषयवाक्यत्वेऽपि <quote>‘अथातो निःश्रेयसादान’</quote> मित्यादिप्रदेशगतैवं-
शब्दान्वयस्तत्र वक्तुं शक्यत इति । तथा सत्युपसंहाराधिकरणन्यायेन छांदोग्यबृहदारण्य-
काम्नाततयापि प्राणविद्यैक्यसिद्धौ तदुभयाम्नातवासिष्ठ्यादिगुणानामप्येवंशब्दान्वयस्तथै-
वोपपद्यत इति पूर्वपक्षयुक्तेरनवतारप्रसंगात् । न ह्येकशाखान्तर्गतप्रदेशान्तराम्नातगुणानां
शाखान्तराम्नातगुणानां चासन्निधानाविशेषे विद्यैक्येन निमित्तेन एवंशब्दः पूर्वान्परा-
मृशति नोत्तरानिति नियन्तुं शक्यते । तस्मा <quote>‘दथातो निःश्रेयसादान’</quote> मिति सन्दर्भा-
म्नातैवंशब्दादन्यत्र प्राणविद्याम्नाताञ्जैष्ठ्यवासिष्ठ्यादिगुणान्न परामृशतीत्येव पूर्वः पक्षः
कर्तुं युक्तः । एवमेव शाङ्करभाष्ये पूर्वपक्षो दृश्यत इति तथैवात्रापि भाष्यवाक्यानि नेत-
व्यानि । सूत्रे <quote>‘समान एवञ्चाभेदा’</quote> दिति वक्तव्ये <quote>‘सर्वाभेदा’</quote> दिति वचनं यदेकशाखायां
प्रदेशान्तरे शाखान्तरे वा समाम्नातं श्रेष्ठत्वादिगुणके प्राणोपासनं तेन सर्वेणा <quote>‘प्यथातो निः-
श्रेयसादान’</quote> मित्यादिसन्दर्भाम्नातप्राणोपासनस्याभेदादित्यर्थपर्यवसितं न तु शाखान्तरा-
म्नानतः प्रदेशान्तराम्नाने विशेषाभावं सूचयति । तेनेयं शङ्का व्यावर्तते । <quote>‘यो ह वै ज्येष्ठं च
श्रेष्ठं चे’</quote> त्यारभ्य शाखाभेदानाम्नातं सर्वमपि प्राणोपासनमेकमेव वैरूप्याभावादिति युक्तस्तत्र
परस्पराम्नातगुणोपसंहारः । <quote>‘अथातो निःश्रेयसादान’</quote>मित्यादिसंदर्भाम्नातं तु ततो भिन्न-
मेव । तत्र सर्वत्रापि वागादीनामेकैकस्योत्क्रमणे सत्यपि शरीरस्येंद्रियाणां च यथापूर्व-
मवस्थानेन प्राणस्योत्क्रमणप्रसक्तौ तेषां शैथिल्यापत्त्या च प्राणस्य श्रैष्ठ्यनिर्द्धारणम् । इह
प्राणसहितेषु वागादिषु सहोत्क्रांतेषु मृतकल्पतया शयितस्य शरीरस्य वागादिप्रवेशे तस्या-
प्यनुत्थानतः प्राणप्रवेशमात्रेणोत्थानतश्च श्रैष्ठ्यनिर्धारणमित्युपाख्यानभेदादिति । शङ्का-
व्यावर्तनप्रकारस्तु श्रैष्ठ्यं श्‍वशकुनिपर्यन्तसर्वप्राण्यन्नत्वमाचमनीयसलिलवासस्त्वमित्युपा-
स्यगुणसारूप्ये सत्यनुपास्यगुणवैरूप्यं न भेदावहम् । सादृश्यनिर्णयार्थेषु मुख्यसादृश्यमेव
स्वकार्यकरं न त्वमुख्यवैसादृश्यमिति । अयं न्यायोऽधिकरणान्तरे विवक्षितत्वादिह भाष्य-
कृता नोद्धाटित इत्यलमतिविस्तरेण ।। <pratika>इति सर्वाभेदाधिकरणम् ।। ५ ।।</pratika>
<head>नयमणिमालायाम्</head>
<head>अथ सर्वाभेदाधिकरणम् ।। ५ ।।</head>
<sutra>सू॰ ।। सर्वाभेदादन्यत्रेमे ।। १० ।।</sutra>
<lg><l>वासिष्ठ्यादि न कौषीतकिनां प्राणस्य वेदनेऽपेक्ष्यम् । तत्परिपठितगुणानामेवैवंशब्दविषयत्वात् ।। २०९ ।।</l></lg>
<lg><l>शाखान्तरगतमपि तद्रुणिना प्राणेन बुद्धिमानीतम् । एवंशब्दार्थत्वं यातीस्युपहार्यमेवमत्रापि ।। २१० ।।</l></lg>
<head>इति सर्वाभेदाधिकरणम् ।। ५ ।।</head>
<head>सूत्रार्थचन्द्रिकायाम्</head>
<head>अथ सर्वाभेदाधिकरणम् ।। ५ ।।</head>
<sutra>सू ।। सर्वाभेदादन्यत्रेमे ।। १० ।।</sutra>
<p><pratika>भगवत्पादमते</pratika>, पूर्वमोंकारस्य उद्गीथत्वविशेषणात्सर्ववेदव्याप्तिव्यावृत्तिवत् <quote>‘एवं विद्वा’</quote> निति प्रकृतगुणमात्रग्राहकैवं-
शब्दाच्छाखान्तरगुणव्यावृत्तिरिति दृष्टान्तसंगत्येदमाह—<pratika>सर्वाभेदादिति</pratika> । अत्र वाजसनेयके छान्दोग्ये च प्राणविद्यायां
