<pb n="220"/>
वदे’</quote> दिति दर्शपूर्णमासप्रकरणाम्नातवाक्येऽनूद्यमानस्यानृतवदनस्येव क्रत्वर्थप्रतीतिर्भ-
वेत् । तस्मादिह हिसिधातुनानुवादः पुरुषार्थहिंसाया इति तस्या एव निषेधो न
क्रत्वर्थायाः । ननु तथापि हिसिधातोः क्रत्वर्थपुरुषार्थहिंसाद्वयसाधारण्येन शब्दश-
क्तिबलादुपस्थितं हिंसाद्वयमप्यनूद्य निषिद्ध‍यतामिति चेन्नैतन्न्याय्यम् । आख्यातवाच्यत्वेन
वा तद्वाच्यभावनाक्षेप्यत्वेन वोपस्थितस्य पुरुषस्य शेषभूताया हिंसायाश्शीघ्रोपस्थिति-
कतया तन्निषेधेन चरितार्थस्याहिंसावाक्यस्य कल्पनीयविलंबोपस्थितिकक्रतुशेषहिंसानि-
षेधकत्वस्यापि कल्पनायोगात् । ननु शब्दशक्तिसाम्येऽपि शीघ्रोपस्थितिकस्यैव शक्यस्य
वाक्यार्थान्वयो न विलंबितोपस्थितिकस्येति वैषम्याभ्युपगमे <quote>‘दर्शपूर्णमासाभ्यां स्वर्गकामो
यजेते’</quote> त्यत्र पूर्णमासपदेनोत्पत्तिवाक्यश्रुतपौर्णमासीकालिकत्वयोराग्नेयाग्नीषोमीययाग-
योरेव झटिति प्रवृत्तिनिमित्तावगत्या शीघ्रोपस्थितिकयोः फल१सम्बन्धः स्यात् । उपांशु-
याजस्य तु पौर्णमासीकर्तव्याग्नेयाग्नीषोमीययागद्वयान्तराले विधानादर्थसिद्धपौर्णमासी
कालस्य झटिति प्रवृत्तिनिमित्तानवगत्या विलंबितोपस्थितिकस्य फलान्वयो न स्यादि-
ति चेत्सत्यम् । आग्नेयाग्नीषोमीयवदुपांशुयाजस्यापि श्रुतपौर्णमासीकालत्वेंन झटिति
प्रवृत्तिनिमित्तावगत्या शीघ्रोपस्थितिकत्वाविशेषेण फलान्वयसिद्ध‍यर्थमेव <quote>‘तावब्रूतामग्नी-
षोमावाज्यस्यैव नावुपांशु पौर्णमास्यां यज’</quote> न्नित्याहत्य पौर्णमासीकालविधानमन्यदा-
द्रियते । एतदेवास्य विधानस्य प्रयोजनमुपांशुयाजाधिकरणे <quote>‘प्रायेवचनाच्चे’</quote> ति सूत्रेण
वार्तिकेन च स्पष्टीकृतम् । तत्र ह्यधिकरणे विष्णुरुपांशु यष्टव्योऽजामित्वाय प्रजापतिरु-
पांशु यष्टव्योऽजामित्वायाग्नीषोमावुपांशु यष्टव्यावजामित्वाये’ ति त्रयाणां यागानां वि-
धयः । अन्तराळवाक्यं तु तत्समुदायानुवादः विद्वद्वाक्यवदिति पूर्वपक्षनिराकरणार्थं गुण-
सूत्रं <quote>‘प्रायेवचनादि’</quote> ति । <quote>‘शिरो वा एतद्यज्ञस्य यदाग्नेयो हृदयमुपांशुयाजः पादाव-
ग्नीषोमीया’</quote> वित्युपांशुयाजस्य प्रधानप्रायपाठात्प्राधान्यावगतेः विष्ण्वादिवाक्यैस्त्रयाणां
यागानामुपांशुयाजशब्दपरामृष्टानां विधावुपांशुयाजमात्रप्राधान्यावगतिबाधप्रसंगात्
अन्तरावाक्यविधेय एक एवोपांशुयाजः तत्तदर्थवादा विष्ण्वादिवाक्यानीति सूत्रस्यास्य
भाष्ये तात्पर्यमुक्तम् । कथं यागत्रयविधिपक्षे तत्प्राधान्यबाधः स्यादित्याशंक्योपपादितं
वार्तिके—‘विष्णुप्रजापत्यग्नीषोमदेवत्ययागत्रयविधिपक्षे <quote>‘तावब्रूतामग्नीषोमा’</quote> वित्यादि-
नाग्नीषोमदैवत्यस्यैव यागस्य पौर्णमासीविधिरिति स्यात् । तथा च तस्यैव विद्वद्वाक्य-
फलवाक्यस्थपौर्णमासीपदगृहीतस्य फलसंबंधेन प्राधान्यं सिद्ध‍येत् । न तु तदगृहीतयोः
विष्णुप्रजापतिदेवत्ययागयोरन्तरावाक्येनैकस्यैव यागस्य विधिः तत्रैव शाखाभेदेनाम्‍नातैर्या-
ज्यानुवाक्यायुगलैः प्रापिता विष्ण्वादिदेवता विकल्प्यन्त’ इति । सिद्धान्तपक्षे तु <quote>‘वि-
ष्णुप्रजापतिदेवत्यस्याप्येकत्वेनाग्नीषोमोपलक्षितत्वानपायात् उपांशुयाजसामान्यस्य पौर्ण-
मासीकालसम्बन्धलाभेन सिद्ध‍यति प्राधान्य’</quote> मिति । अनेन पौर्णमासीविधिनैव लभ्यः फलसं-
बंधो नान्तरालविधिलभ्य इत्याशयः स्पष्ट एव । अन्यथा विष्णुप्रजापतिदेवत्ययो-
राहत्य पौर्णमासीविध्यभावेऽपि अन्तरालकालतयार्थप्राप्तपौर्णमासीसंबंधेनैव फलवि-
धिगृहीतयोः प्राधान्यं सिद्ध‍येदिति तत्प्राधान्यावगतिबाधप्रसंगदूषणमसमञ्जसं स्यात् । न त्व-
न्तरावाक्यं यत्रयागसमुदायानुवादकमिति पूर्वपक्षे अन्तराले यागविधायकं किञ्चि-
<note>(१) <quote>‘फलान्वयात्’</quote> इति. ख. पाठः ।</note>
