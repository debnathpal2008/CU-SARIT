<pb n="059"/>
<sutra>।। सू ।। अन्यत्राभावाच्च न तृणादिवत् ।। ४ ।।</sutra>
क्षीरायमाणधेनूपयुक्ततृणादिवदचेतनमपि प्रधानं कारणमिति वक्तुं न युक्तम् ।
अनडुदाद्युपयुक्ते केनाप्यनुपयुक्ते च तृणादौ क्षीरपरिणामाभावात् तदपि प्राज्ञा-
धिष्ठितमेव ।।
<sutra>।। सू ।। पुरुषाश्मवदिति चेत्तथापि ।। ५ ।।</sutra>
अचेतनमपि प्रधानं प्ररुषसन्निधानात् प्रवर्तयति, यथा पङ्गुरन्धं यथा वा-
यस्कान्तमणिरयः, ततो न प्राज्ञापेक्षेति चेत्—तथापि न प्रधानस्य प्रवृत्तिः संभ-
वति । पुरुषस्याविकृतत्वात् । पंग्वश्मादेर्मार्गोपदेशायस्सन्निहितदेशान्तरप्राप्त्या-
दिः कश्चिद्विकारो भवत्येव । तस्मादविकृतपुरुषसन्निधिः प्रधानप्रवृत्तौ न हेतुः ।।
<sutra>।। सू ।। अङ्गित्वानुपपत्तेश्च ।। ६ ।।</sutra>
<!-- APPAYYA !-->
संभवतीति शंक्यम् । धेनूपयुक्तस्य तृणादेस्तज्जाठराग्निसंपर्काधीने पाके चेतनाधिष्ठानाभा-
वात् । न हि धेनुः क्षीरतापत्तिसङ्कल्पपूर्वकं भक्षितं तृणादिकं जाठराग्निना संयोज्य पाच-
यति । अतः स्वयमेव जाठराग्निकृततृणादिपाकवत्कालविशेषकृतः प्रधानस्य कर्मणां च
पाको भविष्यति । तस्मादीश्वराधिष्ठितप्रधानपक्षे स्वतन्त्रप्रधानपक्षे च तुल्योऽस्य दोषस्य
परिहार इत्याशंकानिराकरणार्थं सूत्रम्—<pratika>अन्यत्राभावाच्च न तृणादिवत् ।। ४ ।।</pratika> <pratika>अचे-
तनमपि प्रधानं कारणमिति ।</pratika> चेतनाधिष्ठानरहितमपि प्रधानं कालविशेषमासाद्य स्वय-
मेव पक्वं भवतीत्यर्थः । तृणादिदृष्टांतं नानुमन्यामहे यतस्तत्रापि प्राज्ञाधिष्ठानमंगीकुर्महे ।
त्वयापि न तृणादिमात्रस्य क्षीरतापत्तिहेतुपाकविशेषकारणत्वमभ्युपगन्तुं शक्यते । केना-
प्यनुपयुक्ते तृणे तदभावात् । नापि जाठराग्निसंयुक्तस्य तदभ्युपगंतुं शक्यते । अनडुदाद्यु-
पयुक्ते तदभावात् । न च धेनूनां जाठराग्नौ पाकविशेषहेतुः कश्चिद्विशेषोऽस्ति । कार्यानुसारेण
कल्प्यते चेत् स विशेषश्चेतनाधिष्ठानरूप एव कल्पयितुं युक्तः, व्यंजनादिषु पाकवैचित्र्यस्य
तदधीनत्वेनैव दृष्टत्वादित्यभिप्रेत्याह—<pratika>अनडुदादीति</pratika> ।। ननु, तथापि कर्मप्रधानयोः पाके
वा जगज्जनने वा परमेश्वराधिष्ठानं नापेक्ष्यते निर्व्यापारस्यापि जीवरूपस्य पुरुषस्यैव सन्नि-
धानमात्रेण तत्प्रवर्तकत्वसंभवादिति सदृष्टांताशंकां दृष्टांतासम्प्रतिपत्त्या निराकर्त्तुं सूत्रम्—
<pratika>पुरुषाश्मवदिति चेत्तथापि ।। ५ ।।</pratika> तथापीत्यस्य शेषमध्याहरति—<pratika>न प्रधानस्येति ।।</pratika>
व्यतिरेकानवस्थितिसूत्रेण स्वतंत्रप्रधानकारणवादे प्रलयानुपपत्तिदोष उक्तः । तदुपपादक-
त्वेन तदनंतरसूत्रद्वयं प्रवृत्तम् । तत्रेदमाशंक्यते । सांख्यमते सत्वरजस्तमसामन्योन्यगु-
णप्रधानभावमुत्सृज्य साम्येन यदवस्थानं स प्रलयस्सैव प्रधानावस्था । तेषामुत्कर्षापकर्षा-
त्मकवैषम्यरूपेणांगांगिभावेन यदवस्थानं सा सृष्टिस्सैव विकारावस्था । एवञ्च सति जग-
त्कारणत्वेन सृष्टिपूर्ववर्तितयानुमीयमानं त्रिगुणं गुणसाम्यावस्थात्मकप्रधानरूपेणानुमे-
यमिति धर्मिग्राहकमानसिद्धसाम्यावस्थारूपः प्रलयो न निरसितुं शक्यत इति तन्निराक-
रणार्थं सूत्रम्—<pratika>अंगित्वानुपपत्तेश्च</pratika> ।। ६ ।। तथा सति गुणसाम्यावस्थं प्रधानं क्षोभकचे-
तनव्यापाराभावात् स्वयमेव गुणवैषम्यावस्थां प्राप्तुं न क्षमते अतः सृष्ट्यनुपपत्तिरिति
दूषणार्थः ।। यदि सुखदुःखमोहात्मकवैषम्यावस्थं जगद्द‍ृष्ट्वा तदवस्थापन्नमेव त्रिगुणमनुमीयते
