<pb n="129"/>
<p>णात् । तस्मात् वायुरपि जायत एव ।। इति मातरिश्वाधिकरणम् ।। २ ।।
अथ असंभवाधिकरणम् ।। ३ ।।
<sutra>सू ।। असंभवस्तु सतोऽनुपपत्तेः ।। ९ ।।</sutra>
<quote>‘सदेव सोम्येदमग्र आसी’</quote> दिति सद्रूपाद्ब्रह्मण आकाशादीनामुत्पत्तिरिति
निरूपितम् । तदिह सर्वकारणस्य सतोऽपि ब्रह्मणः कुतश्चित्कारणादुत्पत्तिरस्ति
न वेति संदेहे सति ब्रह्मणोऽप्युत्पत्तिरस्तीत्युच्यते । यथा कारणत्वेऽप्याका-
<!-- APPAYYA !-->
यद्यपि सर्वत्रापि ब्रह्मप्रकरणे संभृत्यधिकरणन्यायादुपा१सना विविक्षितास्त्येव । तथाप्यन्य-
परत्वमात्रमनया भंग्योच्यते । बृहदारण्यके हि <quote>‘अनेन ह्येतत्सर्वं वेदे’</quote> त्यात्मविज्ञानेन
सर्वविज्ञानं प्रतिज्ञाय तदुपपादनार्थमात्मकार्यं वाय्वादिकं <quote>‘वायुश्चे’</quote> त्यादिना प्रदर्श्यते ।
अथ स्वर्गकामवाक्यानुसारेण <quote>‘को हि तद्वेद यद्यमुष्मिन् लोक’</quote> इत्यादिवाक्यवदिहापि
प्रधानवाक्यानुसारेण गुणवाक्यस्य योजनीयत्वात् आत्मकार्यस्यैव वाय्वादेरमृतत्वकीर्तनं
स्तुतिपरमवसीयते इति भावः <pratika>।। इति मातरिश्वाधिकरणम् ।। २ ।।</pratika></p>
<head>अथासंभवाधिकरणम् ।। ३ ।।</head>
<p>तर्हि तद्वदेव <quote>‘स बाह्याभ्यंतरो ह्यजः’</quote> । <quote>‘नित्यं विभुं सर्वगतं सुसूक्ष्मम्’</quote> इत्यादौ
ब्रह्मणोऽप्यजत्वनित्यत्वादिकीर्तनं स्तुतिपरं स्यात् इत्याशंकानिराकरणार्थमधिकरणान्त-
रम्—<pratika>सू ।। असंभवस्तु सतोऽनुपपत्तेः ।। ९ ।।</pratika> कारणत्वसामान्यादाकाशादिवत्
ब्रह्मणोऽप्युत्पत्तिरस्तीति पूर्वः पक्ष । ननु <quote>‘अग्र आसीदि’</quote> ति सृष्टेः प्राक् ब्रह्मणोऽवस्थानं</p>
<!-- APPAYYA !-->
<head>नयमणिमालाया/?/म् अथ मातरिश्वाधिकरणम् ।। २ ।।</head>
<p><sutra>सू ।। एतेन मातरिश्वा व्याख्यातः ।। ८ ।।</sutra>
<lg><l>सैषानस्तमितेति श्रुत्यैवान्तस्य वारणाद्वायोः। वायुर्नोत्पद्यत इति शंकायामेवमतिदेशः ।। १३० ।।</l></lg>
<lg><l>तात्पर्यवत्प्रतिज्ञानुरोधतः स्यात्तदुत्पत्तिः । सैषानस्तमितेति स्तुतिः परमुपासनाशेषः ।। १३१ ।।</l></lg></p>
<head>इति मातरिश्वाधिकरणम् ।। २ ।।</head>
<head>सूत्रार्थचन्द्रिकायाम् अथ मातरिश्वाधिकरणम् ।। २ ।।</head>
<sutra>सू ।। एतेन मातरिश्वा व्याख्यातः ।। ८ ।।</sutra>
<p><pratika>भगवत्पादमते</pratika>, अत्रापि वायोरुत्पत्तिरस्ति न वेति <pratika>संदेहे</pratika> छान्दोग्ये न श्रूयते तैत्तिरीयके तु <quote>‘आकाशाद्वायुः’</quote> इति
श्रूयते । तथा च पूर्ववदनयोर्विरोधप्राप्तौ तत्परिहाराय वायोरुत्पत्तिर्गौणी वाच्या । <quote>‘सैषानस्तमिता देवता यद्वायु’</quote> रिति
लयप्रतिषेधाच्च न वायोरुत्पत्तिरिति <pratika>पूर्वपक्षः । सिद्धान्तस्तु, एतेन</pratika>=आकाशस्योत्पत्तिमत्त्वव्याख्यानेन वायुरप्या-
काशावच्छिन्नब्रह्मजन्यत्वेन व्याख्यातः । अन्यथा प्रतिज्ञाहान्यादिदोषापत्तेः । लयप्रतिषेधस्त्वापेक्षिकः स्तुतिपरः । पूर्वं
वाय्वाकाशयोस्सामान्येनामृतत्वमभिधाय पुनश्च वायोः <quote>‘सैषानस्तमिते’</quote> ति लयप्रतिषेधाद्वायोरमृतत्वं विवक्षितमित्य-
धिकाशंकानिराकरणार्थमिदमातिदेशिकमधिकरणान्तरमिति भावः ।।</p>
<p><pratika>श्रीकण्ठमते</pratika>, नात्राधिकरणे पूर्वस्माद्वैलक्षण्यमिति वेद्यम् ।।</p>
<p><pratika>रामानुजमते</pratika>, अस्य सूत्रस्य पूर्वाधिकरणशेषतया पूर्वस्मिन्नधिकरण एव व्याख्याततया च नात्र पुनस्तत्प्रपञ्चनावकाशः ।।</p>
<p><pratika>आनन्दतीर्थमते</pratika> अविशिष्टमिदं शांकरमतात् । <pratika>एतेन</pratika>=पूर्वोक्तविभक्तत्वादिहेतुना । <pratika>मातरिश्वा</pratika>=मुख्यवायुः ।
<pratika>व्याख्यातः</pratika>=उत्पत्तिमत्त्वेनोक्त इत्यर्थः ।।</p>
<head>इति मातरिश्वाधिकरणम् ।। २ ।।</head>
<note>(१) <quote>‘दुपासनाविवक्षास्त्येव’</quote> इति ख पाठः ।</note>
