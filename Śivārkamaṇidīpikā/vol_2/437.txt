<pb n="437"/>
<p>सने दिगादिनियमो युक्त इति पूर्वः पक्षः ।। सिद्धान्तस्तु उपासने नास्ति
दिगादिनियमः । ऐकाग्र्यं हि ध्यानस्य प्रधानसाधनम् । न हि तत्र दिगाद्यपेक्षा ।
यत्र रागद्वेषादिकालुष्यहेतुर्नास्ति, तत्र हि मनस ऐकाग्र्यं भवति । तावदेवापे-
क्षणीयम् । <quote>‘विविक्तदेशे तु सुखासनस्थः’</quote> इति श्रवणात् । <quote>‘अनन्तं शिवसन्निधौ’</quote>
इत्यादिकं जपादिविषयम्, न ध्यानविषयम् । तत्राप्यैकाग्र्यं यदि मुख्यतमं भ-
वति । तस्मादैकाग्र्यमात्रसाधनकस्य ध्यानरूपोपासनस्य न दिग्देशकालनियमः ।।
इति यत्रैकाग्रताधिकरणम् ।। ७ ।।
अथ आप्रायणाधिकरणम् ।। ८ ।।
<sutra>सू ।। आप्रायणात्तत्रापि हि दृष्टम् ।। १२ ।।</sutra>
पूर्वत्र ब्रह्मोपासनायां दिगादिनियमाभाव उक्तः । उह पुनस्तस्योपसंहारोऽस्ति
न वेति विचारे यावदिच्छा तावदुपासना कर्तव्या । अन्यथा तदुपसंहार इति
पूर्वपक्षे प्राप्ते सिद्धान्तः । आप्रायणादहरहरुपासना कार्या । न कदाचिदपि तदु-
पसंहारः, <quote>‘अहरहर्वा एवंवित् स्वर्गं लोकमेति’</quote> ‘स खल्वेवं वर्तयन् यावदायुषं
<!-- APPAYYA !-->
विहितत्वान्मानसत्वाच्च संशयः । <pratika>दिगादिनियमो युक्त इति</pratika> । दिङ्नियमः प्राङ्मुखत्वा-
दिनियमः देशनियमः शिवालयाद्याश्रयणनियमः कालनियमः पूर्वाह्णादिनियमः ऐकाग्र्यं
ध्यानस्यान्तरङ्गसाधनं तदविरोधेन सति संभवे सामान्यशास्त्रसिद्धो दिगादिनियमोऽपि
ग्राह्यः । असंभवे तु न ग्राह्यः । व्रीहिशास्त्रविरोधेऽश्वशफशास्त्रस्येवान्तरङ्गसाधनविरोधे
बहिरङ्गसाधनस्य त्याज्यत्वादिति सिद्धान्तः ।।</p>
<head>इति यत्रैकाग्रताधिकरणम् ।। ७ ।।</head>
<head>अथ आप्रायणाधिकरणम् ।। ८ ।।</head>
<p>कालानियमस्य क्वचिदपवादप्रदर्शनार्थमधिकरणान्तरम् । <pratika>सू॰ ।। आप्रायणात्तत्रापि
हि दृष्टम् ।। १२ ।।</pratika> यथा पूर्वाह्णादिकालेषु मनोऽनुकूले काले कर्तव्योपासना तथा मनो-
ऽनुकूलकालावधि कर्तव्या न तु यावदायुः अहरहर्वा । <quote>‘एवंवि’</quote>दित्यादि तु दहरविद्या-
मात्रविषयम् । न च सर्वासां परविद्यानां साक्षात्कारपर्यन्तत्वाद्यावज्जीवमनुष्ठेयता । अ-
न्तिमदशायामेव साक्षात्कारो भवति, न ततः पूर्वमित्यत्र प्रमाणाभावादिति पूर्वपक्षः ।
देहवियोगकाले मूर्धन्यनाड्योत्क्रान्तिरर्चिरादिगतिः ब्रह्मप्राप्तिः स्वरूपाविर्भावश्चेत्येवंरूप-
विद्याफलपरंपरारम्भः । स यद्यपि विद्यानुवृत्त्यभावेऽपि तद्व्यापारानुवृत्तिमात्रेण निर्वहति ।
तत्रापि व्यापारो विद्यानां साक्षात्काररूपः । स तु भावनाप्रकर्षानुवृत्तिलभ्य इति तदर्थम-
पेक्षानुसारेण यावज्जीवमनुवृत्तिस्सर्वविद्यासाधारणीति सिद्धान्तः । <quote>‘स खल्वेवं वर्तयन्नि’</quote>ति</p>
<!-- APPAYYA !-->
<head>अथ नयमणिमालायाम्</head>
<head>अथ यत्रैकाग्रताधिकरणम् ।। ७ ।।</head>
<p><sutra>सू॰ ।। यत्रैकाग्रता तत्राविशेषात् ।। ११ ।।</sutra>
<lg><l>दिग्देशकालनियमोऽप्युपासने कोऽपि वक्तव्यः । विहितं हि कर्म सर्वं प्रायस्तन्नियमसापेक्षम् ।। ३४१ ।।</l></lg>
<lg><l>चित्तैकाग्र्यं त्वस्य घ्यानस्य प्रथमकारणं नान्यत् । तद्यत्र भवति पुंसस्स एव दिग्देशकालः स्यात् ।। ३४२ ।।</l></lg></p>
<head>इति यत्रैकाग्रताधिकरणम् ।। ७ ।।</head>
