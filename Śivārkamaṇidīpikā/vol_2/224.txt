<pb n="224"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ तृतीयस्याध्ययस्य</head>
<head>द्वितीयः पादः ।।</head>
<head>अथ सन्ध्याधिकरणम् ।। १ ।।</head>
<sutra>।। सू ।। संध्ये सृष्टिराह हि ।। १ ।।</sutra>
<p>पूर्वत्र जीवस्य गत्यागतिनिरूपणं कृतम् । इह तदवस्था विचार्यते । सन्ध्ये</p>
<!-- APPAYYA !-->
<head>शिवार्कमणिदीपिकायाम्</head>
<head>अथ तृतीयस्याध्यायस्य द्वितीयः पादः ।।</head>
<head>अथ संध्याधिकरणम् ।। १ ।।</head>
<p><pratika>सू—संध्ये सृष्टिराह हि ।। १ ।।</pratika> पादयोस्संगतिमाह—<pratika>पूर्वत्रेति</pratika> । पूर्वस्मिन्पादेऽधिका-
रिणां वैराग्यदृढीकरणाय जीवस्य गत्यागतिनिरूपणं कृतम् । तथा हि—प्रथमे तावदधि-
करणे संसारदुःखायतनस्य भूतेन्द्रियसंघातरूपस्य सूक्ष्मदेहस्य विरक्ताधिकारिकश्रवणम-
ननोपासनासाध्यब्रह्मसाक्षात्काररूपतन्निवृत्तिसाधनलाभपर्यन्तमिह परत्र च गतागतयो-
रप्यनुवृत्तिरस्तीति निरूपितम् । तत्रैव <quote>‘भाक्तं वानात्मवित्वा’</quote> दिति <ref>(ब्र॰ ३—१—७.)</ref>
सूत्रेण देवभृत्यभावमवलंब्य तत्प्रयुक्तक्लेशकरंबितस्य स्वर्गभोगानुभवस्य प्रहीणत्वं साति-
शयत्वं चाविष्कृतम् । द्वितीये सूक्ष्मदेहस्यापि कारणतया सकलसंसारक्लेशनिदानस्य
कर्मबन्धस्य तावत्पर्यंतमनुवृत्तिर्निरूपिता । तत्रैव स्वर्गभोगस्य क्षयिष्णुत्वदोषोऽपि <quote>‘कृता-
त्यय’</quote> इति सूत्रभागेन दर्शितः । एवमनेकदोषदुष्टस्यापि स्वर्गभोगस्य जनकं यागादिक-
मपि प्रतिजन्म यावज्जीवकर्तव्यस्नानसंध्यावंदनादिविहितानुष्ठाननिषिद्धपरिहाररूपबहुवि-
धक्लेशसाध्यस्मार्ताचारसापेक्षत्वादतिदुष्करमिति <quote>‘चरणादिति चे’</quote>दित्यादिसूत्रैः प्रकटितम् ।
अनिष्टादिकारिणां तु <quote>‘ग्रामं गच्छन्वृक्षमूलमुपसर्पती’</quote> तिन्यायेनापि स्वर्गप्राप्तिर्नास्ति ।
यमसदने रौरवादिषु च भूयान्यातनानुभवः कीटादिजन्मप्राप्तिश्चेति तृतीये वर्णितम् ।
चतुर्थे तु स्वर्गादवरोहतामाकाशादिभावश्रवणात्तदभिमानिदेवतानामिवाकाशादिशरीरक
त्वप्रयुक्तः कियान्दिव्य भोगानुभवोऽस्तीति शङ्कावारणायाकाशादिषु संश्लेषमात्रमिति वर्णि-
तम् । पञ्चमे तेषु चिरमचिरं वावस्थानमित्यनियमनिरासव्याजेन व्रीह्यादिषु सुखभोगरहि-
तमचिरावस्थानं दृढीकृतम् । षष्ठे तेष्ववस्थानं सुखलेशरहितं तदभिमानिजीवात्मना चेत्त-
ल्लवनपर्यन्तमेव भवेदित्यनतिहेयत्वशङ्कानिरासाय तेषु संश्लेषमात्रमिति प्रदर्श्य स संश्लेष-
स्तेषां शोषणकुसूलावस्थापनावहननफलीकरणपाकभक्षणादिदशास्वनुवर्तमानः पितृवीर्या-
त्मना परिणामपर्यन्तः । पुरुषभक्षणविषयत्वमनापन्नेषु व्रीह्यादिषु संश्लिष्टानामनुशयिनां-
तेषु संश्लेषः तत्तद्व्रीह्यादिपरिणामान्तरपरंपराक्रमेण यथाकथञ्चित्पुरुषभक्षणविषयत्वप्राप्त्यनं-
तरं तेषां तद्वीर्यात्मना परिणामपर्यन्त इति रेतस्सिक्‌सूत्रेण संसूच्य पुरुषवीर्यानुप्रवेशेऽपि
योषितमप्राप्य तेषां न शरीरलाभः। तद्यदि वीर्यमपरिग्रहाणां वन्ध्यादिषु प्रवृत्तानां वा
स्यात् तदा तद्वीर्यपरिणामान्तरक्रमेण पुनरपि पुरुषभक्षणविषयत्वं प्राप्य तद्वीर्यसंसक्त-
