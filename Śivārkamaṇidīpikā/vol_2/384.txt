<pb n="384"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
अथ तृतीयाध्यायस्य चतुर्थः पादः
अथ पुरुषार्थाधिकरणम् ।। १ ।।
<p>पूर्वत्रोपपादितः परविद्याप्रकारः । इह तु विद्यासहकारिण आश्रमधर्मादीन्
निरूपयितुं विद्यात एव पुरुषार्थ इति दर्शयति---
<sutra>सू ।। पुरुषार्थोऽतः शब्दादिति बादरायणः ।। १ ।।</sutra>
अतो विद्यात एव पुरुषार्थः <quote>‘ब्रह्मविदाप्नोति परम्’</quote> <quote>‘ज्ञात्वा शिवं शान्तिम-
त्यन्तमेति’</quote> इत्यादिशब्दादिति भगवान् बादरायणो मन्यते ।। तत् संभवति न
वेत्युभयश्रुतिदर्शनात् संशये सति पूर्वपक्षः प्रवर्तते---
<sutra>सू ।। शेषत्वात् पुरुषार्थवादो यथाऽन्येष्विति जैमिनिः ।। २ ।।</sutra>
न विद्यातः पुरुषार्थः कुतः? <quote>‘तत्त्वमसि’</quote> इत्यादिसामानाधिकरण्येन कर्मसु</p>
<!-- APPAYYA !-->
<head>शिवार्कमणिदीपिकायाम्</head>
<head>तृतीयाध्यायस्य चतुर्थः पादः ।।</head>
<head>अथ पुरुषार्थाधिकरणम् ।। १ ।।</head>
<p><pratika>सू॰ ।। पुरुषार्थोऽतश्शब्दादिति बादरायणः ।। १ ।।</pratika> प्रधानभूतविद्याप्रकारनिरूप-
णानन्तरं तदङ्गभूताश्रमधर्मादिनिरूपणमिति पूर्वपादसङ्गतपादार्थप्रदर्श१नपूर्वकं विद्यायाः
स्वातन्त्र्येण फलसाधनत्वे सिद्ध एव तदङ्गकर्मविशेषचिन्तनं युक्तमिति, विद्यायाः कर्माङ्ग-
त्वशङ्कानिराकरणार्थं प्रथमाधिकरणं तदुपोद्धातत्वेनावतारयति---<pratika>पूर्वत्रेति</pratika> । सिद्धान्तो-
पक्रममिदमधिकरणमिति सिद्धान्तप्रतिज्ञापरतया सूत्रं व्याचष्टे---<pratika>अत इति</pratika> । <quote>‘नाना
शब्दादिभेदादित्याद्य’</quote><ref>(ब्र॰ अ॰ ३ पा॰ ३ सू॰ ५६)</ref>धिकरणेषु प्रस्तुता विद्या सर्वनाम्ना
परामृश्यत इति भावः । <pratika>तदिति</pratika> । विद्यातः पुरुषार्थ इत्येतत्संभवति न वेति विद्यास्वा-
तन्त्र्यतत्कर्माङ्गभावपर्यवसाय्युभयविधश्रुतिदर्शनात्संशय इत्यर्थः <pratika>।। सू॰ ।। शेषत्वात्पु-
रुषार्थवादो यथान्येष्विति जैमिनिः ।। २ ।। शेषत्वादिति</pratika> हेतुमुपपादयन्व्या२चष्टे---
<pratika>तत्त्वमसीति</pratika> । <quote>‘द्रव्यसंस्कारकर्मसु परार्थत्वात्फलश्रुतिरर्थवादः स्या’</quote>दिति जैमिनिसूत्रे
<note>(१) <quote>‘पूर्वकमुद्देश्यफलसाधनत्वे सिद्ध एव’</quote> इति ख. पाठः ।</note> <note>(२) <quote>‘व्याचष्टे---न विद्यातएवेति । द्रव्यसंस्कार’</quote>
इति. ख. पाठः ।</note>
