<pb n="498"/>
वादीनामधिकारिणां ब्रह्मान्तानां मण्डलेषु खेच्छया सञ्चरमाणः कामान्नी काम-
रूपी विगलितमनुष्यादिदेहाभिमानः असङ्कुचितशक्तित्रयव्यापारः परमानन्द-
प्रकाशविभूतिमयशक्तिशिवसामरस्यपरब्रह्मस्वरूपैकरसप्रपञ्चावगाहिनं परिपूर्ण-
महंभावं प्रकठमनुभवति । तथा हि <quote>‘अहमन्नमहमन्नमहमन्नम् । अहमन्नादोऽहम-
न्नादोऽहमन्नादः’</quote> इत्यादिना भोज्यभोक्रादिसकलप्रपञ्चात्मभावपरिपूर्णाहंभावना-
ऽस्यावगम्यते । अत्राहङ्कारो न सांसारिकः, सकलप्रपञ्चावगाहित्वेन परिपूर्ण-
त्वात्, किन्तु मुक्तस्वभाव एव । कल्पितात् देवोऽहं मनुष्योऽहमिति देवादिदेह-
मात्रावगाहितया परिच्छिन्नात्सांसारिकाहङ्कारादयं विलक्षण एव । अतोऽत्र न
प्राकृताहङ्कारसंबन्धः ।। यद्वा---अहमिति शक्तिशिवाद्वयं ब्रह्मोच्यते । तदेवा-
न्नादिकं प्रपञ्चजालमिति भावना । तथाऽऽप्तवचनम् । <quote>“अनुत्तरविसर्गान्ता शिव-
शक्त्यद्वयात्मनः । परामर्शो निर्गुणत्वादहमित्युच्यते विभोः ।। हृद्यकारो द्वाद-
शान्ते हकारस्तदिदं विदुः । अहमात्मकमद्वैतं यत्प्रकाशात्मविश्रमः ।।”</quote> इति ।
अत्रानुत्तरब्रह्मानन्दपदानुप्रविष्टस्य मुक्तस्य सकलप्रपञ्चाकारशिवाभिधायकप्रा-
सादाक्षरानुसंधानपूर्वकं गानं कर्तव्यतया न विधीयते । किंत्वानन्दास्वादपरमो-
ल्लासद्योतनाय स्तुतिरिति । अतो मुक्तानां ब्रह्मानन्दानुभवव्यापारमन्तरेण सृ-
ष्ट्यादिव्यापारः स्वेच्छया न संभवति ।।
<!-- APPAYYA !-->
षणतया कामभोगमनुभवन्नपि ब्रह्माकारमेव सुखमनुभवतीत्येतन्नानुपपन्नमिति ।
स्वेच्छया सञ्चरमाण इति । <quote>‘समस्तृतीयायुक्ता’</quote>दित्यात्मनेपदम् । शक्तयः इच्छा-
ज्ञानक्रियाख्याः । <pratika>परमानन्देति</pratika> । परमानन्दात्मको यस्तत्प्रकाशः तद्विभूतिमयं
तत्प्राचुर्यात्मकं यच्छिवशक्त्योस्सामरस्यं मेलनं तदात्मकं यत्परं ब्रह्म तद्रूपैकरसः तद्वि-
शेषणतैकस्वभावो यः प्रपञ्चः तदवगाहिनं तं स्वविशेषणत्वेनाप्यवगाहमानमित्यर्थः ।
अन्नशब्देन भोग्यवर्ग उच्यते अन्नादशब्देन भोक्तृवर्गः तदुभयग्रहणं भोगस्थानादेरप्यु-
पलक्षणमित्यभिप्रेत्य व्याचष्टे---<pratika>भोज्यभोक्रादीति</pratika> । एवं च प्राकृताहङ्कारबन्धरूपोऽ-
यमहंभावः कथं मुक्तावित्यपि न शङ्कनीयमित्याह---<pratika>अत इति</pratika> । एव<quote>‘महमन्नमहमन्नाद’</quote>-
इत्यत्राहंशब्दः स्वात्मपर इत्यङ्गीकृत्य तथापि प्रपञ्चस्य ब्रह्माकारतानुभवोऽप्यस्ति इत्यु-
पपादितम् । इदानीं तस्य शिवशक्तिसामरस्यरूपपरब्रह्मपरत्वान्न विरोधशङ्कावकाश इति
पक्षान्तरमाह---<pratika>यद्वेति</pratika> । अनुत्तरस्सर्वादिरकारः विसर्गान्तोहङ्कार इत्याहुः । शिवशक्त्यो-
रद्वयमपृथग्भावः । तस्य योनिगुणत्वात्सत्त्वरजस्तमोगुणाभावमपेक्ष्य तुरीयात्मना परा-
मर्शः तत्राहमिति प्रयुज्यत इत्यर्थः । अहमिति द्वंद्वैकवद्भावः । हृदीति हृदयपुण्डरीके
अकारः हृदयादिद्वादशस्थानावसाने ब्रह्मरन्ध्रस्योपरि हकार इति तयोर्भावनास्थाने इमे ।
<pratika>य़त्प्रकाशात्मविश्रम इति</pratika> । प्रकाशात्मनः शिवशक्तिमेलनस्य वाचकतया विश्रान्ति-
स्थानं यदहंपदमित्यर्थः । ननु किं मुक्तस्याप्ये <quote>‘तत्सामगायन्नास्त’</quote> इति सामगानं विधीयते
किन्तु निरतिशयानन्दास्वादप्रयुक्तं गानमनूद्यत इत्याह---<pratika>अत्रानुत्तरेति</pratika> । अनुत्तरं
सर्वोत्तरं ब्रह्मणश्शिवस्यानन्दरूपं यत्पदं दिव्यस्थानं तदनुप्रविष्टस्येति विधिवश्यत्वाभावे
हेतुगर्भं विशेषणम् । <pratika>सकलेति</pratika> । सकलप्रपञ्चाकारशक्तिविशिष्टतया तदाकारस्य शिव-
स्याभिधायकं वैदिकप्रासादाक्षरमहमिति पदं तदनुसन्धानपूर्वकमित्यर्थः ।। <pratika>स्तुतिरिति</pratika> ।
