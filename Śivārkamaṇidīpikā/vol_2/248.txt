<pb n="248"/>
<quote>‘सत्यं ज्ञानमनन्तम्’</quote> इति स्वत एव महाप्रकाशरूपतया परब्रह्मणः परमज्ञाना-
कारमात्रमभिदधती श्रुतिरनन्तरमुच्यमानं ब्रह्मणो विपश्चित्त्वं सर्वज्ञत्वं निवा-
रयितुं कथं क्षमते । विविधं वस्तुजातं पश्यन्ती विमृशन्ती चिद्यस्य स विपश्चित् ।
अतो न विरोधः ।।
<sutra>।। सू ।। दर्शयति चाथो अपि स्मर्यते ।। १७ ।।</sutra>
हेयगुणराहित्येन कल्याणगुणसाहित्येन चोभयलिङ्गं ब्रह्म दर्शयति सर्वत्र
श्रुतिरेव भगवती । <quote>‘आकाशशरीरं ब्रह्म । सत्यात्म प्राणारामं मनआनन्दम् ।
शान्तिसमृद्धममृतम् । इति प्राचीनयोग्योपास्स्व’</quote> इति । आ काशत इत्याकाशः
प्रकाशस्तद्रूपं चिदम्बररूपम् । सत्यात्म सत्तारूपम् । प्राणारामं प्राणे आत्मन्ये-
वारामो न बहिरस्येति । मनस्येवानन्दोऽस्य न बाह्यकरणेष्विति मनआनन्दम् ।
मन इति ज्ञानमन्तःकरणमुच्यते, येनानपेक्षितबाह्यकरणेनापरोक्षितसकलबा-
ह्यवस्तुविलासेन नित्यनिष्कलङ्केन प्रमाविशेषेण सर्वज्ञं ब्रह्मोच्यते । तेनापरि-
मितस्वरूपानन्दमनुभवतीति मनआनन्दम् । शान्तिसमृद्धं रागद्वेषादीनां हेयगु-
णानामत्यन्तराहित्यं शान्तिः तत्समृद्धं निरवशेषनिर्धूतनिखिलदोषकलङ्कम् ।
अमृतमनादिमुक्तमिति सत्यज्ञानरूपं सर्वज्ञं निरतिशयात्मानन्दशक्तिविलासं
निरस्तसमस्तदोषं परं ब्रह्मेत्युभयलिङ्गमिति दर्शयति । तथा <quote>‘निष्कलं निष्क्रियं
शान्तम्’</quote> <quote>‘धर्मावहं पापनुदं भगेशम्’</quote> <quote>‘तमीश्वराणां परमं महेश्वरम्’</quote> इत्यादिश्रु-
तिश्चौभयलिङ्गं ब्रह्माह---
‘अनादिमलसंश्‍लेषप्रागभावाद्विशेषतः ।
अत्यन्तपरिशुद्धात्मा शिव इत्युच्यते विभुः ।।
<!-- APPAYYA !-->
दिविरुद्धम् । तथाभूतस्यैव जीवस्य ज्ञातृत्वादिदर्शनात् । किं च ज्ञानत्वोक्तिसामर्थ्यात्पु-
रुषबुद्ध‍या हि ज्ञातृत्वाद्यभावः कल्पनीयः । तत्कल्पनां शीघ्रप्रवृत्तिकं श्रुत्यंतरं वारयती-
त्येतदास्ताम् । <quote>‘विपश्चिते’</quote>ति तदनन्तरश्रवणमपि वास्य/?/ति । शर्कराञ्जनविधिसामर्थ्यात्
पुरुषबुद्ध‍या तत्साधनत्वेन द्रव्यसामान्यकल्पनामिव वाक्यशेषे घृतश्रवणमिति भावः ।
विपश्चित्पदं भाष्यदर्शितेऽर्थे पृषोदरादित्वात्साधुः । एवं सत्यज्ञानादि श्रुत्यवलम्बनेन निर्विशे-
षज्ञानरूपं ब्रह्मेत्यभ्युपगम्य परमेश्वरस्य सर्वशरीरत्वश्रवणस्य तदुपपादकत्वेनोपन्यस्तस्य
सर्वेषु वेदान्तेषूभयलिंगत्वश्रवणस्य चान्यथासिद्धिः कर्तुं न शक्यत इत्युपपादितम् । अथ
सर्वोऽपि वेदान्तगणः तदीयोभयलिंगत्वपर्यवसायीत्यतोऽपि हेतोस्तदन्यथासिद्धिः कर्तुं न
शक्यत इति प्रतिपादनार्थं सूत्रम्---<pratika>दर्शयति चाथो अपि स्मर्यते ।। १७ ।।</pratika> अथो इति
निपातो वेदान्तवाक्यकार्त्स्‍न्यपरः । <quote>‘मंगलानंतरारंभप्रश्नकार्त्स्‍न्येष्वथो अथ’</quote> इति तस्य
कार्त्स्‍न्यार्थानुशासनात् । <quote>‘ओ’</quote>दिति सूत्रेण प्रगृह्यसंज्ञया प्रकृतिभावः । न तादृशः कश्चि-
द्वेदान्तेषु ब्रह्मणि प्रवृत्तः शब्दोऽस्ति यः प्रवृत्तिनिमित्ततया कस्यचिद्दोषस्याभावं कंचन
कल्याणमुणं वा नापेक्षेत । अतस्सर्वोऽपि वेदान्ततदुपबृंहणगणगतब्रह्मपरशब्दराशिस्तस्योभय-
लिंगत्वं समर्पयतीत्यर्थः । अत्रोदाहृतानि श्रुतितदुपबृंहणान्यधस्तात्तत्रतत्र व्याख्यातानि ।
