<pb n="335"/>
श्रूयते <quote>‘सोऽध्वनः पारमाप्नोति तद्विष्णोः परमं पदम्’</quote> इति । अतो न विरोधः ।।
इति सांपरायाधिकरणम् ।। १७ ।।
<!-- APPAYYA !-->
तानि गमध्यै गन्तुमुश्मसि इच्छामः । गमेर्धातो<quote>‘स्तुमर्थे सेसे’</quote>त्यादिसूत्रेण तुमुन्प्रत्ययार्थे
अध्यै इति प्रत्ययः । <quote>‘उश्मसी’</quote>ति <quote>‘वश कान्तौ’</quote> इति धातोरुत्तमपुरुषबहुवचने <quote>‘इदंतो-
मसी’</quote>रिति सूत्रेणान्तिम इकारादेशः । सांहितो दीर्घः । तान्येव धामानि विशेष्यन्ते ।
यत्र येषु स्थानेषु अयासः अनपायिन्यः यातेरसुन्प्रत्यये नञ‍्समासः । भूरिशृङ्गा गावः
नन्द्यादयो गोमातरः सन्ति अत्राह अ१स्मिन्नेव स्थाने । <quote>‘अहे’</quote>ति निपात एवकारार्थः ।
तत्प्रसिद्धम् । उरुगायस्य उरुभिर्महद्भिर्गीयमानस्य भूरेः महतो वृष्णः विष्णोस्तव परमम-
धस्तनविष्णुलोकापेक्षयोत्कृष्टमवभाति अवमे भाति परमशिवलोकस्याधस्ताद्भातीति ।
तस्मादुमालोकान्तर्गतवैष्णवपरमपदाभिप्रायं <quote>‘विष्णुपदसंबन्धिनी’</quote>ति <quote>‘विष्णुपदादूर्ध्वमिति
चे’</quote>ति युज्यत एव ।।</p>
<head>इति साम्परायाधिकरणम् ।। १७ ।।</head>
<!-- APPAYYA !-->
<head>नयमणिमालायाम्</head>
<head>अथ साम्परायाधिकरणम् ।। १७ ।।</head>
<sutra>सू॰ ।। साम्पराये तर्त्तव्याभावात्तथा ह्यन्ये ।। २७ ।। छन्दत उभयाविरोधात् ।। २८ ।। उपपन्नस्तल्ल-
क्षणार्थोपलब्धेर्लोकवत् ।। २९ ।। गतेरर्थवत्त्वमुभयथान्यथा हि विरोधः ।। ३० ।।</sutra>
<lg><l>देहवियोगे विदुषां कर्मलयस्तदनु न खलु तत्कृत्यम् । गतये सूक्ष्मतनुस्थितिरस्तु क्रीडाग्रिमेपि विद्यातः ।। २४७ ।।</l></lg>
<lg><l>देहवियोगेऽध्वनि च द्विधाघविलयश्रुतिद्वयाञ्जस्यात् । न हि विद्यया तनुस्थितिमुपपाद्य श्रुतमुपेक्षितुं युक्तम् ।। २४८ ।।</l></lg>
<lg><l>यावत्सूक्ष्मशरीरस्थायी बन्धश्च बुद्धिसंकोचादिः । स च न पराभिध्यानं विनावतिष्ठेत कर्म किमतोन्यन्न ।। २४९ ।।</l></lg>
<head>इति साम्परायाधिकरणम् ।। १७ ।।</head>
<head>सूत्रार्थचन्द्रिकायाम्</head>
<head>अथ साम्परायाधिकरणम् ।। १६ ।।</head>
<sutra>सू ।। साम्पराये तर्तव्याभावात्तथा ह्यन्ये ।। २७ ।। छन्दत उभयाविरोधात् ।। २८ ।। उपपन्नस्तल्लक्ष-
णार्थोपपत्तेर्लोकवत् ।। २९ ।। गतेरर्थवत्त्वमुभयथान्यथा हि विरोधः ।। ३० ।।</sutra>
<p><pratika>भगवत्पादमते</pratika>, पूर्वं विद्यायाः कर्महानिहेतुत्वं सिद्धवत्कृत्य केवलहानश्रवणे उपायनोपसंहारोऽभिहितः । संप्रति
विद्यायाः कर्महानिहेतुत्वं नास्तीत्याक्षेपसंगत्याह---<pratika>सांपराये इत्यादि</pratika> । अत्र <quote>‘विरजां नदीं तां मनसैवात्येति तत्सुकृ-
तदुष्कृते विधूनुते’</quote> इति पर्यङ्कस्थब्रह्मोपासकस्य कर्महानिप्रतिपादकं कौषीतकिवाक्यं विषयः । तत्र किं विरजानदीतरणा-
नन्तरं कर्महानिः उत देहत्यागात्प्राक्काले इति <pratika>संशयः</pratika> । श्रुतिबलान्नदीतरणानन्तरमेवेति <pratika>पूर्वपक्षः । सिद्धान्तस्तु,
सांपराये</pratika>=देहत्यागात्प्राक्परलोकसाधनीभूतविद्याकल एव कर्महानिर्युक्ता । कुतः । <pratika>तर्तव्याभावात्</pratika>=नदीतरणानन्तरं
तर्तव्यस्य प्राप्तव्यस्य पुण्यपापकर्मणः फलान्तरस्याभावात् । कर्महानिहेतोर्विद्यायाः प्राक्सत्वात्कर्महानिं विना नदीतरणा-
नुपपत्तेश्च । अतो जीवत एव विद्यासामर्थ्यात्कर्महानिः । <pratika>तथा ह्यन्ये</pratika>=तथा ताण्ड्यादयोऽन्ये शाखिनश्च <quote>‘अश्व इव रो-
माणी’</quote>त्यादौ जीवद्दशायामेव कर्महानिमधीयते इत्यर्थः ।</p>
<p>ननु कर्महानेर्विद्याफलत्वे ब्रह्मप्राप्तेरिव देहत्यागोत्तरकालिकत्वमेव स्यादित्याशंक्याह---<pratika>सू ।। छन्दत उभयाविरो-
धात् ।। २८ ।। छन्दतः</pratika>=स्वेच्छातो विद्यानुष्ठानं जीवत एवेति तद्धेतुककर्मक्षयो जीवत एव युक्तः सति हेतौ कार्यवि-
लंबायोगात् । <pratika>उभयाविरोधात्</pratika>=एवं सति ताण्ड्यादिश्रुत्योरुभयोरविरोधोऽपि भवतीत्यर्थः । ब्रह्मप्राप्तेर्देहत्यागं विना-
नुपपत्तेः प्रकृते चानुपपत्त्यभावाच्च जीवत एव कर्मक्षय इति भावः ।। इदमधिकरणं सूत्रद्वयात्मकमेव । अन्यत्सूत्रद्वयम-
धिकरणान्तरम् । तत्रापि तयोः पाठ पौर्वापर्यविपर्ययश्चात्र मते विशिष्टः श्रीकण्ठरामानुजमताभ्यामिति विवेकः ।।</p>
<head>इति भगवत्पादमते साम्परायाधिकरणम् ।। १६ ।।</head>
<note>(१) <quote>‘एतेष्वेव स्थानेषु’</quote>---इति ख पाठः ।</note>
