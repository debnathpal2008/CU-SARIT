<pb n="330"/>
षभूतं <quote>‘नाध्वर्युरुपगायेत्’</quote> इति पर्युदासवाक्यम् । एवमुपायनवाक्यस्य हानिवा-
क्यशेषतया संभवन्त्यां गतौ न विकल्पो न्याय्यः । तदुक्तं प्रथमतन्त्रे <quote>‘अपि तु
वाक्यशेषः स्यादन्याय्यत्वाद्विकल्पस्य’</quote> इति स्तुत्यर्थं प्रकर्षार्थं वेति । नन्वर्थवादः
कथं देशान्तरस्थार्थवादसापेक्ष इति चेत्---‘न, सामोपास्तिस्तावकत्वेन श्रुतस्य
<quote>‘एकविंशो वा इतोऽसावादित्यः’</quote> इत्यर्थवादस्यैकविंशत्वनिर्णयाय तैत्तिरीयकग-
तसत्रप्रकरणस्थार्थवादापेक्षत्वदर्शनात् । <quote>‘द्वादशमासाः पञ्चर्तवस्त्रय इमे लोका
असावादित्य एकविंशः’</quote> इति हि तत्र संख्यानिर्वाह उक्तः । ततोऽर्थवादत्वेऽप्यु-
पायनमुपसंहार्यम् । हानोपायनयोरेकत्राप्यवगतिरस्ति कैषीतकिश्रुतौ <quote>‘तत् सुकृ-
तदुष्कृते विधूनुते तस्य प्रिया ज्ञातयः सुकुतमुपयन्ति अप्रिया दुष्कृतम्’</quote> इति ।
अतस्तयोः समुच्चयः ।।
इति हानोपायनाधिकरणम् ।। १६ ।।
<!-- APPAYYA !-->
स्तुतो विकल्पप्राप्तिरस्तीति तत्प्रदर्शनाय पर्युदासाधिकरणसिद्धान्तसूत्रमुदाहृतम् । सूत्रे
हानं प्रत्युपायनस्य शेषत्वोक्त्यैव केवलोपायनश्रुतौ हानोपसंहारसिद्ध्यर्थं हानस्योपायनं
प्रति शेषित्वहेतुरपि सिद्ध एवेति न पृथगुक्तिः । उपायनस्यृ शेषत्वादित्येतावति वक्तव्ये
शब्दग्रहणमविशेषपुनःश्रवणाभावाद्विकल्प एव न्याय्य इति पूर्वपक्षशङ्कानिराकरणाय स-
र्वत्र हानोपायनशब्दवत्त्वाविशेषं दर्शयितुम् । एवमनुचिन्तनार्थं हानोपायनयोः परस्परो-
पसंहार इति प्रतिपादनार्थत्वेन सूत्रं योजितम् । अथ स्तुत्यर्थत्वेनोपसंहार इति प्रतिपा-
दनार्थमिदं सूत्रमिति मतान्तरमुपन्यस्यति---<pratika>स्तुतिप्रकर्षेति</pratika> । ननु तत्रादित्यस्यैकविंश-
त्वनिर्धारणार्थमर्थवादान्तरापेक्षा नात्रोपायनापेक्षया निर्णयं किंचिदस्तीत्याशङ्क्यार्थनिर्ण-
यार्थमपेक्षाभावेऽपि स्तुतिप्रकर्षार्थं तदपेक्षेत्येतावता साम्यमस्तीत्यभिप्रेत्योपसंहरति---
<pratika>ततोऽर्थवादत्वेऽपीति</pratika> । स्तुत्यर्थत्वपक्षेऽपि हानोपादाने पारमार्थिके एव । वैश्वानरेष्टि-
फलन्यायेन वचनबलात् । <quote>‘यदेनश्चकृमा वयं, यद्वान्यकृत मारिम, ता मामुञ्चतांहसः,
यदन्यकृत मारिमे’</quote>त्यादिष्वन्यकर्मफलस्यान्यत्र संभवात् <quote>‘क्षीयन्ते चास्य कर्माणी’</quote>त्यादिकं
परमात्मदृष्ठ्यनन्तरं तद्द्रष्टारं प्रति कर्मणां फलजननशक्तिक्षयपरं प्रियाप्रियगतफलार्पणान-
न्तरं तत्क्षयपरं वेति न कश्चिद्विरोधः ।।</p>
<head>इति हानोपायनाधिकरणम् ।। १६ ।।</head>
<!-- APPAYYA !-->
<head>नयमणिमालायाम्</head>
<head>अथ हानोपायनाधिकरणम् ।। १६ ।।</head>
<sutra>सू॰ ।। हानौ तूपायनशब्दशेषत्वात्कुशाच्छन्दस्तुत्युपगानवत्तदुक्तम् ।। २६ ।।</sutra>
<lg><l>हानोपायनतद्द्वयमनुसंधेयं विकल्पेन । परविद्यासु यथारुचि पृथगाम्नानार्थवत्त्वाय ।। २४५ ।।</l></lg>
<lg><l>हानोपायनवाक्ये ह्यपेक्षया शेषशेषितापन्ने । तस्मात्समुच्चयः स्यात् पृथगाम्नानस्य वैधुर्यात् ।। २४६ ।।</l></lg>
<head>इति हानोपायनाधिकरणम् ।। १६ ।।</head>
<head>सूत्रार्थचन्द्रिकायाम्</head>
<head>अथ हन्यधिकरणम् ।। १५ ।।</head>
<sutra>सू ।। हानी तूपायनशब्दशेषत्त्वात्कुशाच्छन्दस्तुत्युपगानवत्तदुक्तम् ।। २६ ।।</sutra>
<p><pratika>भागवत्पादमते</pratika>, अस्याधिकरणस्य <quote>‘तस्य पुत्रा दायमुपयन्ति सुहृदः साधुकृत्यां द्विषन्तः पापकृत्याम्’</quote> <quote>‘अश्व इव
