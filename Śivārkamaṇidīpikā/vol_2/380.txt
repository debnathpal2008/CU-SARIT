<pb n="380"/>
<p>वेति संशयः ।। किं प्राप्नोति ? दहरविद्यासद्विद्यादीनां समुच्चयेनानुष्ठानमुचितम्,
कर्मभूयस्त्वेन फलभूयस्त्वसंभवात् । विकल्पे तु किञ्चिन्नियामकं नास्ति ।। इति
प्राप्ते ब्रूमः---एकस्मिन्नुपासके सर्वासां परविद्यानां विकल्प एव । कुतः ? निर-
तिशयब्रह्मानन्दानुभवस्य ब्रह्मसाक्षात्कारफलस्याविशिष्टत्वात् । प्रयोजनमेके-
नोपासनेन यदि सिद्ध‍यति किमन्यैरप्रयोजनैः । किंच, एकेनोपासनेन ब्रह्मस्व-
रूपापरोक्षं निरतिशयभावनया सिध्यति । ध्येयतादात्म्याभिमानात् । तदेकं परि-
त्यज्यान्यत्र गमने चित्तविक्षेपः स्यात् । अतो विकल्प एव ।।
इति विकल्पाधिकरणम् ।। ३४ ।।
अथ यथाकामाधिकरणम् ।। ३५ ।।
<sutra>सू ।। काम्यास्तु यथाकामं समुच्चीयेरन्न वा पूर्वहेत्वभावात् ।। ५८ ।।</sutra>
इह ब्रह्मसाक्षात्कारव्यतिरिक्तफलानामपि विद्यानां पूर्वाधिकरणन्याय इति
सन्देहे प्राप्तेऽभिधीयते---न पूर्वाधिकरणन्याय इह संभवति, वैषम्यात् । ‘देवो
<!-- APPAYYA !-->
<pratika>भूयस्त्वसंभवादिति</pratika> । यद्यपि निरतिशयब्रह्मानन्दानुभवरूपे मोक्षे भूयस्त्वाल्पत्वविशेषो
न संभवति । तथापि कासुचिद्विद्यासु लोकशेषप्राप्तिपूर्विका ब्रह्मप्राप्तिः । यथा मधुविद्यायां
वस्वादिलोकप्राप्तिपूर्विका उपकोसलविद्यायाग्निलोकप्राप्तिपूर्विका इत्येवमन्तरालप्राप्यफ-
लविशेषसत्वात्तल्लिप्सायाः समुच्चयोप्युपपद्यते । न च ब्रह्मप्राप्तिफलानां विद्यानामाप्रायणम-
हरहरनुष्ठेयत्वादनेकविद्यासमुच्चयानवकाशः आप्रायणमहरहस्सन्ध्योपासनाग्निहोत्रावसथ्य-
होमादीनामिव समयभेदेन समुच्चयसंभवादिति भावः । <pratika>अविशिष्टत्वादिति</pratika> । सकलवि-
षयभोगविरक्तानां मुमुक्षूणां ब्रह्मानुभव एव एवोद्देश्यं फलं । न त्वन्तराले भवदपि वसुभा-
वादिकम् । अत उद्देश्यफलस्यैकत्वाद्विद्यानां विकल्प एवेत्यर्थः।यदि कश्चिन्नानालोकावाप्तिद्वा-
रिकां क्रममुक्तिमपेक्षेत तस्य तल्लोकावाप्तिद्वारा मुक्तिफलानां विद्यानां समुच्चयस्स्यादित्या-
शङ्क्याह---किंचेति । <pratika>चित्तविक्षेपः स्यादिति</pratika> । एकस्यां विद्यायामभिरतस्य तत्रैकाग्र्यसि-
द्धये चित्तविक्षेपसमाधानार्थमुपासनानुष्ठानकालव्यतिरिक्तकालेष्वनुष्ठेयं मौनं <quote>‘सहकार्य-
न्तरविधि’</quote>रित्यधिकरणे प्रदर्शयिष्यते । अतो नास्ति विद्यान्तरावकाश इति भावः ।।</p>
<head>इति विकल्पाधिकरणम् ।। ३४ ।।</head>
<head>अथ यथाकामाधिकरणम् ।। ३५ ।।</head>
<p><pratika>सू॰ ।। काम्यास्तु यथाकामं समुच्चीयेरन्न वा पूर्वहेत्वभावात ।। ५८ ।।</pratika> प्रत्युदाहरण-
सङ्गत्येदमधिकरणम् । <pratika>पूर्वाधिकरणन्याय इति</pratika> । अभ्युदयफलानामप्युपासनानां मोक्षफ-</p>
<!-- APPAYYA !-->
<head>नयमणिमालायाम्</head>
<head>अथ विकल्पाधिकरणम् ।। ३४ ।।</head>
<p><sutra>सू॰ ।। विकल्पोऽविशिष्टफलत्वात् ।। ५७ ।।</sutra>
<lg><l>तासां समुच्चयोपि स्याद्याव(त्सन्ध्यादिवद्य)नुष्टातुः । फलभूयस्त्वमपेक्ष्य ज्योतिष्टोमाग्निहोत्रयोर्दृष्टेः ।। २८७ ।।</l></lg>
<lg><l>तासां विकल्प एव ब्रह्मानन्दे फले विशेषाभावात् । साक्षात्कारायोगात्समुच्चये चित्तवृत्तिविक्षेपे ।। २८८ ।।</l></lg></p>
<head>इति विकल्पाधिकरणम् ।। ३४ ।।</head>
