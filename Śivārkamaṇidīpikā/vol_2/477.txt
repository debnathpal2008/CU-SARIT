<pb n="477"/>
सू ।। दर्शनाच्च ।। १२ ।।
<quote>‘सोऽध्वनः पारमाप्नोति तद्विष्णोः परमं पदम्’</quote> इति तत्पदस्य प्राप्यत्वं दृश्यते ।
अतश्च तमेव गमयतीति ।।
<sutra>सू ।। न च कार्ये प्रत्यभिसन्धिः ।। १३ ।।</sutra>
<quote>‘प्रजापतेः सभां वेश्म प्रपद्य’</quote> इति यदुक्तम्, न तत्र कार्ये हिरण्यगर्भे प्रत्यभि-
सन्धिः प्रजापतिशब्दस्य प्रजापालनत्वेन नारायणवाचकत्वसंभवात् । यदुक्तम्
<quote>‘ते ब्रह्मलोके तु परान्तकाले परामृतात् परिमुच्यन्ति सर्वे’</quote> इति तत्रापि ब्रह्म-
शब्दो नारायणपरः । तस्य लोके पदे स्थित्वा योगिनः परान्तकाले पश्चिमदेह-
समाप्तौ परामृतं विश्वाधिकं ब्रह्म प्राप्य मुक्ता भवन्तीति न विरोधः । <quote>‘एतानि
ह वा अमृतस्य नामधेयानि’</quote> इत्यादौ शिवस्य परब्रह्मणोऽमृतशब्दाभिधेयत्वम-
नादिमुक्तत्वं चावगतम् । अतो विष्णुपदे प्रारब्धकार्यदेहावसाने प्रारब्धभोग-
पर्यन्तं स्थित्वा योगिनः परामृतं विश्वाधिकं ब्रह्म प्राप्य मुक्ता भवन्तीति । अत
सिद्धान्त उच्यते---
<sutra>सू ।। अप्रतीकालम्बनान्नयतीति बादरायण उभयथा च दोषात्त-
त्क्रतुश्च ।। १४ ।।</sutra>
प्रतीकालम्बना हि ते, ये चेतनमचेतनं वा ब्रह्मदृष्ट्या केवलमुपासते । अप्रती-
<!-- APPAYYA !-->
नारायणपरत्वाभ्युपगतावुपपत्तिमाहेत्यर्थः ।। <pratika>सू॰ ।। दर्शनाच्च ।। १२ ।।</pratika> न चात्र विष्णु-
शब्दश्शिवपरः इति शङ्कनीयम् । <quote>‘तद्विष्णोः परमं पदं सदा पश्यन्ति सूरय’</quote> इति प्रसिद्ध-
वैष्णवमन्त्रैकदेशत्वेन तदर्थप्रत्यभिज्ञाविरोधादिति भावः ।। <pratika>सू॰ ।। न च कार्ये प्रत्य-
भिसन्धिः ।। १३ ।।</pratika> प्रपद्यत इति प्रत्यभिसन्धिः प्रत्यभिसन्धिशब्देन विवक्षितः ।
<pratika>प्रजापालकत्वेनेति</pratika> । पतिशब्दो हि पातेर्धातोर्डति्प्रत्ययेन निष्पन्नः पालके स्वरसः ।
<quote>‘अतस्तद्विष्णोः परमं पद’</quote>मिति मन्त्रदर्शनात्प्रजापतिशब्दस्य पालके नारायणे योगस्समा-
श्रयणीय इति भावः । परान्तकाल इत्यत्र परशब्देन हिरण्यगर्भस्यायुर्नोच्यते किंतु
विष्णुपदे स्थितस्य विदुषश्चरमदेह इति व्याचष्टे । <pratika>पश्चिमदेहेति । प्रारब्धकार्येति</pratika> ।
विरजानद्युत्तरणपर्यन्तं प्रारब्धशेषानुवृत्तेः प्राक्‌समर्थितत्वाद्विष्णुपदे स्थितस्यापि प्रार-
ब्धानुवृत्तिरस्तीति भावः ।। <pratika>सू॰ ।। अप्रतीकालम्बनान्नयतीति बादरायण उभयथा
च दोषात्तत्क्रतुश्च ।। १४ ।।</pratika> अन्यत्रान्यदृष्टिरेव प्रतीकोपासनेति प्रसिद्धार्थग्रहणवार-
णाय व्याचष्टे---<pratika>प्रतीकालम्बना इति</pratika> । सकलचिदचित्प्रपञ्चविशिष्टरूपस्य ब्रह्मणः एक-
देशश्चिद्रूपोऽचिद्रूपश्च प्रतीकः । <quote>“अङ्गं १प्रतीकोऽवयव’</quote> इति प्रतीकशब्दस्यावयववाचित्व-
स्मरणात् । तस्य यदुपासनसामान्यं तत्सर्वं प्रतीकोपासनमुच्यत इति भावः । <pratika>अप्रती</pratika>-
<note>(१) <quote>‘प्रतिकूले प्रतीकस्त्रिष्वेकदेशे तु पुंस्यय’</quote>मिति प्रतीकशब्दस्यैकदेशवाचित्वस्मरणादिति ख. पाठः ।</note>
