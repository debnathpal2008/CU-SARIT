<pb n="028"/>
इति चेत्, सन् घटः सन् पटः इति सर्वत्र दृश्यत एव सद्रूपस्य ब्रह्मणो व्याप्तिः ।
सच्चिद्रूपेण शिवेन यदि न व्याप्तं जगत् तदा सत्तास्फूर्तिभ्यां विनाकृतं कथ-
मस्ति स्फुरतीति च दृश्येत ? अवस्त्वेव भवेत् । अतो मृदा घटादिकमिव कारणेन
शिवेन कार्यमिदं व्याप्तं तदनन्यभूतं चेति सिद्धम् ।।
<sutra>।। सू ।। सत्त्वाच्चापरस्य ।। १७ ।।</sutra>
कार्यस्य कारणे सत्त्वाच्च कारणादनन्यदेव कार्यम् । घटशरावादिकं पूर्वं मृदे-
वासीदिति हि घटादिकं मृदात्मनोपलभ्यते ।।
<sutra>।।सू।।असद्व्यपदेशान्नेति चेन्न धर्मान्तरेण वाक्यशेषात् युक्तेःशब्दान्तराच्च।।१८।।</sutra>
<quote>‘इदं वा अग्रे नैव किञ्चनासीत्’</quote> इति कार्यस्य पूर्वमसद्व्यपदेशात् कारणे
कार्यमसदिति चेत्---न, स्थूलत्वविरोधिसूक्ष्मत्वरूपधर्मान्तरयोगादेवायमस-
द्व‍यपदेशो नाभावात् । कुतः ? <quote>‘तदसदेव सन्मनोऽकुरुत स्याम्’</quote> इति
<!-- APPAYYA !-->
तस्याः स्वाभिन्नघटादिरूपेण रूपवत्त्वाच्च । न च नीरूपस्य रूपवत्त्वासंभवः । दशाभेदेना-
विरोधात् । कार्यकारणभेदवादिभिरपि प्रथमक्षणे नीरूपस्य घटादेरनंतरं रूपवत्त्वस्याभ्यु-
पगमाच्च इत्याशयेन परिहरति—<pratika>सन्घट इति</pratika> । न केवलं प्रपञ्चे सत्तारूपेणैव ब्रह्मशक्त्यनु-
स्यूतिः अपि तु स्फूर्तिरूपेणापीत्याह—<pratika>सच्चिद्रूपेणेति</pratika> । <quote>‘सन्घट’</quote> इत्याद्यनुभवे सत्ताविशि-
ष्टतयेव <quote>‘स्फुरति घट’</quote> इत्याद्यनुभवे स्फुरणविशिष्टतया प्रपञ्चो विषय इति तावत्सर्वानु-
भवसिद्धम् । तच्च स्फुरणमुपादानभूतब्रह्मशक्तिरूपमेव पर्यवस्यति । जडे स्फुरणांतरासं-
भवात् । न च <quote>‘स्फुरती’</quote>त्यस्य स्फुरणविषयत्वमर्थः । <quote>‘सविता स्फुरति भाति प्रकाशत’</quote>
इत्यादिप्रयोगे स्फुरणवत्वार्थकस्य तस्य <quote>‘स्फुरती’</quote>त्यादिप्रयोगेऽर्थांतरकल्पनायोगात् ।
न च <quote>‘ममस्फुरति’</quote> <quote>‘मम न स्फुरती’</quote> ति व्यवहारदर्शनात् तथार्थकल्पनम् । विषयसम्प-
र्कजनितवृत्तिविशेषाभिव्यक्तस्य ब्रह्मानंदस्येव चाक्षुषज्ञानाद्यभिव्यक्तस्य ब्रह्मस्फुरण-
स्यापि प्रतिनियतव्यवहारविषयत्वोपपत्तेः <quote>‘तस्य भासा सर्वमिदं विभाती’</quote>ति श्रुत्यनुसार्य-
र्थविषयत्वकल्पनसंभवे <quote>‘स्फुरति भाति प्रकाशत’</quote> इत्याद्यनुभवानां विषयांतरकल्पनस्यायु-
क्तत्वाच्चेति भावः । <pratika>अवस्त्वेव भवेदिति</pratika> । यस्य न सत्त्वं न वा स्फुरणं न तद्वस्त्विति
भावः । <pratika>सू ।। सत्वाच्चापरस्य ।। १७ ।। कारणे सत्त्वादिति</pratika> । कारणे तादात्म्येन सत्त्वा-
दित्यर्थः । पूर्वसूत्रे मृदः पाश्चात्यघटशरावादिरूपतापत्तिविषया प्रतिज्ञोदाहृता इह घट-
शरावादीना प्राचीनमृद्रूपतापत्तिविषयेति भावः <pratika>।। सू ।। असद्व्यपदेशान्नेति चेन्न धर्मांतरेण
वाक्यशेषाद्युक्तेश्शब्दांतराच्च ।। १८ ।।</pratika> <quote>‘असदेवेदमग्र आसी’</quote> दित्यादेर्वैदिकस्यासद्व्यपदे-
शस्योदाहरणं <quote>‘य एते घटशरावादय इदानीमुत्पन्नाः प्रागिह नास’</quote>न्निति लौकिकस्याप्यस-
द्व्यपदेशस्योपलक्षणम् । सद्व्यवहारार्हस्थूलत्वविरोधि सूक्ष्मत्वं धर्मांतरमस्ति । तत एवासद्व्यव-
हारः । नतूत्पत्तेः प्रागभावादिति परिहरति—<pratika>नेति</pratika> । ननु <quote>‘वायोरूपं नास्ति’</quote> इत्यादेरिवास्या-
ष्यसद्व्यपदेशस्याभावविषयत्वं युक्तं न तु सूक्ष्मावस्थाविषयत्वम् । क्लृप्तविषयं विहाय विषयांत-
रकल्पने मानाभावादित्याशंकते—<pratika>कुत इति</pratika> । वैदिकस्य लौकिकस्य चासद्व्यपदेशस्य विष-
यांतरकल्पने क्रमेण <quote>‘वाक्यशेषाद्युक्तेश्चे’</quote>ति सूत्रशेषोक्तं हेतुद्वयं दर्शयन् परिहरति—<pratika>तदिति</pratika> ।
