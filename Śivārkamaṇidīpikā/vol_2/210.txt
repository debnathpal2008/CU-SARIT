<pb n="210"/>
लोको न संपूर्यत’ इति । तृतीयं स्थानमिति पापकर्माण उच्यन्ते । अतः
पापिनां न स्वर्गगमनम् ।।
<sutra>।। सू ।। स्मर्यतेऽपि च लोके ।। १९ ।।</sutra>
लोके द्रौपद्यादीनां पुण्यकर्मणामपि पञ्चमाहुत्यनपेक्षा देहारम्भाय स्मर्यते ।।
<sutra>।। सू ।। दर्शनाच्च ।। २० ।।</sutra>
किंच श्रुतिदर्शनं च भवति <quote>‘तेषां खल्वेषां भूतानां त्रीण्येव बीजानि भव-
न्ति अण्डजं जीवजमुद्भिज्जमिति’</quote> । तत्र स्वेदजोद्भिज्जयोस्तदनपेक्षत्वं दृश्यते ।।
<!-- APPAYYA !-->
यासामान्यवाचिनो भवतेरनुप्रयोगश्च । एतदसकृदावृत्तिरूपं तृतीयं स्थानं प्रकृतदेव-
यानपितृयाणमार्गद्वयापेक्षया । क्षुद्रजंतूनामयं तृतीयो मार्गः । तेन क्षुद्रजंतूनामनंतानां
मार्गांतरसत्त्वात् देवयानपितृयाणप्राप्यचन्द्रप्राप्त्यभावेन हेतुना क्षुद्रजंतुभिरप्याक्रान्तोऽयं
लोक इवासौ लोको न सम्पूर्यते इति प्रतिवचनार्थः । एवञ्च <quote>‘तृतीयं स्थानमिति पाप-
कर्माण उच्यन्त’</quote> इति भाष्ये पापकर्मशब्दस्तन्मार्गोपलक्षकत्वेन योजनीयः । न चैतत्प्रकृतं
क्षुद्रप्राणिजातं विद्वदिष्टादिकार्यपेक्षया तृतीयं कर्मफलानुभवस्थानमिति श्रुत्यर्थप्रदर्श-
कतया यथाश्रुतार्थमेव भाष्यमस्त्विति शङ्कनीयम् । <quote>‘अथैतयोः पथोरिति’</quote> प्रकृतमार्ग-
द्वयापेक्षया तृतीयस्य मार्गान्तर एवान्वयात् <quote>‘अस्य गोर्द्वितीयोऽन्वेष्टव्य’</quote> इत्यादाविव
संख्यायाः सजातीयनिवेशित्वात् स्थानशब्दस्य कर्मफलानुभवाश्रयपरत्वे विद्येष्टादि-
फलानुभवाश्रयब्रह्मचन्द्रप्राप्तापेक्षया ब्राह्मणादियोनिप्राप्तानामपि तृतीयरा१शित्वेन भेद-
निर्देशापत्तेश्च । अत एव <quote>‘अथैतयोः पथोरि’</quote> त्यस्य विद्याकर्मपरत्वमपि प्रत्युक्तम् ।
विद्याकर्मापेक्षयापि स्थानस्य तृतीयत्वासंभवेन पथोरिति मुख्यार्थमार्गद्वयपरं तृतीयं
स्थानमिति मार्गातरपरमित्येव व्याख्यातुमुचितत्वात् । अनिष्टादिकारिणां मार्गान्तर-
विवक्षायां च मार्गद्वयनिषेधेऽनुपपत्त्यभावात् । <quote>‘पंचम्यामाहुता’</quote> विति वचनं तु पञ्चमाहुतौ
सत्यां शरीरसंभवमात्रं प्रतिपादयति न तु पंचमाहुत्यभावे तदसंभवमपि प्रतिपादयति ।
वाक्यभेदापत्तेः । न चार्थात्तत्कल्पनम् । <quote>‘एतत्तृतीयं स्थान’</quote> मिति विशेषवचनविरो-
धादिति भावः । तर्हि पंचमाहुतिमन्तरेणाऽपि शरीरोत्पत्त्यंगीकारे तस्यास्तत्कारणत्वं
न स्यात् व्यतिरेकव्यभिचारादिति शङ्कानिराकरणार्थं सूत्रम्---<pratika>स्मर्यतेऽपि च लोके ।। १९ ।।
पंचमाहुत्यनपेक्षेति ।</pratika> तथा च शरीरविशेष एव पंचमाहुतेः कारणत्वमिति कल्पन-
मावश्यकमिति भावः ।। ननु तपोविशेषप्रभवेषु शरीरेषु कायव्यूहरीत्या पंचमाहुत्यन-
पेक्षायामप्यन्यत्र सर्वत्रापि तदपेक्षा स्यात् । न च पञ्चमाहुतिवाक्ये <quote>‘पुरुषवचस’</quote> इति
श्रवणात्पुरुषशब्दस्य <quote>‘पुरुषावात्ममानवा’</quote> विति नानार्थकोशानुसारेण मनुष्यमात्र-
विषयत्वोपपत्तेः क्षुद्रजन्तुषु पंचमाहुत्यपेक्षा न प्राप्नोतीति शंकनीयम् । कपूयचरणानां
श्वसूकरयोनिप्राप्तावपि तदपेक्षाप्रतिपादनादिति शंकानिराकरणार्थं सूत्रम्—<pratika>दर्शनाच्च
।। २० ।। स्वेदजोद्भिज्जयोरिति</pratika> । स्वेदजस्य पंचमाहुत्यनपेक्षायाः लौकिकप्रमाणेन
दर्शनात् उद्भिज्जानां तदपेक्षायाः श्रुत्यापि दर्शनादित्युभयसंग्राहकं <quote>‘दर्शनाच्चे’</quote> ति सूत्र-
मिति भावः ।। ननु स्वेदजस्यापि कस्यचित्प्राणिजातस्य सत्त्वे कथं <quote>‘वीण्येव बीजानी’</quote>ति
<note>(१) <quote>‘राशित्वेन तेषामपि तृतीयस्थानतया निर्देशापत्तेश्च’</quote> इति ख. पाठ ।</note>
