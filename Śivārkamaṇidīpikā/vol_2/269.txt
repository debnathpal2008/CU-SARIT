<pb n="269"/>
<quote>‘मायां तु प्रकृतिं विद्यान्मायिनं तु महेश्वरम् ।
तस्यावयवभूतेन व्याप्तं सर्वमिदं जगत् ।।’</quote>
इत्यादिना च श्रुतिवाक्येनावगम्यते । निमित्तसंकल्पमूलत्वादुपादानभावस्य
निमित्तस्योपादानाधिक्यम्, उपादानस्य निमित्तसंक्रमाविभागान्निमित्तधर्माणा-
मुपादाने श्रवणम् । अतः परमेश्वरेण सदृशमुत्कृष्टं वा वस्तु नास्त्येव ।।
अतोऽपि परमेश्वरेण सदृशं तदुत्कृष्टं च किंचिदपि वस्तु नास्तीत्याह---
<sutra>सू ।। अनेन सर्वगतत्वमायामशब्दादिभ्यः ।। ३६ ।।</sutra>
आयामो महाव्याप्तिः । <quote>‘सर्वाननशिरोग्रीवः’</quote> <quote>‘विश्वतश्चक्षुरुत विश्‍वतोमुखः’</quote>
इत्यादिभिः, <quote>‘अणोरणीयान्’</quote> इत्यारभ्य <quote>‘सर्वो ह्येष रुद्रः’</quote> इत्येतत्पर्यन्तैर्महो-
पनिषद्वाक्यैः <quote>‘यो वै रुद्रः स भगवान्’</quote> इत्यारभ्य <quote>‘यच्च सत्यम्’</quote> इत्यन्तैराथर्व-
वाक्यैश्च सकलजगद्व्याप्तिप्रतिपादनपरैः । अनेन स्वधर्मांशभूतेनोपादानपुरुषेण
<!-- APPAYYA !-->
मन्त्रमुदाहरति—<pratika>मायां त्विति</pratika> । अस्य मन्त्रस्योक्तार्थपरत्वं प्रकृत्यधिकरणभाष्यव्याख्या-
नसमयेऽस्माभिः प्रपञ्चेन प्रतिपादितम् । यद्यपि प्रकृत्यधिकरणे शिवस्योपादानत्वे नि-
र्विकारश्रुतिविरोधपरिहाराय परिणामिप्रकृतिद्वारकं तस्योपादानत्वमित्येतावत्प्रदर्शयितुं
<quote>‘परिणामा’</quote>दिति सूत्रं प्रवृत्तम् । तथापि प्रकृतेरुपादानत्वे कथं नारायणस्योपादानत्व-
श्रवणमिति बुद्धिस्थशंकानिराकरणाय तत्र भाष्यकृता <quote>‘मायां त्वि’</quote> ति मन्त्रमुदाहृत्य तत्र
तात्पर्यमुक्तमित्यस्माभिरपि तद्विषयेऽत्र वक्तव्यं सर्वं तत्र प्रपञ्चितम् । <ref>१(नारायणस्य
मायाशब्दोक्तचिच्छक्तिरूपत्वमाश्वलायनस्मृतावपि यज्ञोपवीतप्रशंसाप्रकरणे वर्णितम् ।
<quote>‘सिसृक्षुरेक एवाग्रे समासीनश्शिवः स्वयम् । सृष्ट्वा गुणमयीं मायां सूत्ररूपामुपाकरोत् ।।
तया तदात्मकं विष्णुं सृष्ट्वा पालं दिवौकसाम् । स्वयं ब्रह्माभवद्रुद्रो रुद्रश्चास्य क्षयाय
सः ।।’</quote> इति । )</ref> ननु निमित्तस्य स्वातन्त्र्यात्तस्य तत्परतन्त्रादुपादानादाधिक्येन भाव्यं
चेत् का तर्ह्युपादानस्य नारायणस्य परमैश्वर्यपरब्रह्मभावादिश्रवणस्य गतिरित्याशंक्य
तस्यौपचारिकत्वमाह—<pratika>उपादानस्येति</pratika> । परमेश्वरैक्यभावनानिमित्तत्वमपि तत्र तत्रोक्त-
मनुसन्धेयम् । यत्तु दहरविद्योपास्यत्वं नारायणस्यापि श्रुतमिति भवतु तदस्मदाद्युपास्य-
स्यापि तस्य परमेश्वरमहिमप्रख्यापनार्थं तदुपासकत्वमविरुद्धम् । नारायणोपासना
तु साक्षान्नानावृत्तिफला किन्तु तत्पदप्राप्तिद्वारा शिवपदप्रापकत्वेन । यतश्शिवसायुज्य-
मेव मोक्षः । अत एव महाभारतेऽपि <quote>‘धर्मान्वेषी तपः कर्तुं यतेत सततं प्रिये । अमरत्वं
शिवत्वं च तपसा प्रापयेत्सदे’</quote> ति तपसः स्वर्गमोक्षहेतुत्वकथने मोक्षश्शिवत्वमित्यनेन
व्यपदिष्टः । शिवनारायणयोर्जगत्कारणत्वादिप्रतिपादकवचनबलाबलविभागे तदाराधनयोः
फलविशेषविभागे च यदत्र वक्तव्यमपेक्षितं तत्सर्वमस्माभिश्शिवतत्वविवेके प्रपञ्चितमनुस-
न्धेयम् । उत्तरसूत्रमवतारयति---<pratika>अतोऽपीति । सू ।। अनेन सर्वगतत्वमायामशब्दा-
दिभ्यः ।। ३६ ।।</pratika> आयामस्त्रिविधव्याप्तिरूपा महाव्याप्तिः । तत्प्रतिपादकश्शब्दः <quote>‘सर्वा-
ननशिरोग्रीव’</quote> इत्यादिमन्त्रः । तत्र हि <quote>‘सर्वव्यापी’</quote> त्यनेनाकाशवत्केवलं विभुत्वरूपा व्या-
प्तिर्गृह्यते । <quote>‘सर्वभूतगुहाशय’</quote> इत्यनेन नियमनार्थसर्वप्राणिहृदयगुहासन्निधानरूपा । ततः
<note>(१) एतद्रेखांकितो भागः ख. पुस्तके नास्ति ।</note>
