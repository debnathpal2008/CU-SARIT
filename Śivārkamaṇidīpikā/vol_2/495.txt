<pb n="495"/>
<sutra>सू ।। स्वाप्ययसंपत्त्योरन्यतरापेक्षमाविष्कृतं हि ।। १६ ।।</sutra>
ननु ब्रह्मप्राप्तस्यान्तरबाह्यज्ञानलोपमाह श्रुतिः <quote>‘प्राज्ञेनात्मना संपरिष्वक्तो न
बाह्यं किंचन वेद नान्तरमि’</quote> ति । कथं तस्य शक्तिरूपज्ञानव्याप्तिरुच्यत इति
नाशङ्कानीयम् । इदं जीवस्य वेदनाभाववचनं सुषुप्तिमरणयोरन्यतरापेक्षं <quote>‘नाहं
खल्वयमेवं संप्रत्यात्मानं जानातीत्ययमहमस्मीति नो एवेमानि भूतानि’</quote> इति
सुषुप्तौ, <quote>‘एतेभ्यो भूतेभ्यः समुत्थाय तान्येवानुविनश्यति न प्रेत्य संज्ञाऽस्ती’</quote>ति
मरणे च श्रुत्या तथैवाविष्कृतं हि । तद्विलक्षणतया मुक्तेस्तत्र नाज्ञत्वादि । किन्तु
मलतिरोधानापायात् सर्वज्ञत्वं च सर्वशक्तिकत्वं चेति न मुक्तौ ज्ञानादिनिषे-
धसंभवः ।।
इति प्रजीपवदावेशाधिकरणम् ।। ६ ।।
अथ जगद्व्यापाराधिकरणम् ।। ७ ।।
<sutra>सू ।। जगद्व्यापारवर्जं प्रकरणादसन्निहितत्वाच्च ।। १७ ।।</sutra>
उक्तमीश्वरेण साम्यं मुक्तानां स्वप्रकाशत्वव्यापकत्वसर्वज्ञत्वादिभिः ।। तथा
<!-- APPAYYA !-->
श्रपदद्वयमपि ग्राह्मम् । अन्यथा परमशिवपदस्य तृतीयत्वायोगात् । <pratika>सू॰ ।। स्वाप्यय-
संपत्त्योरन्यतरापेक्षमाविष्कृतं हि ।। १६ ।।</pratika> ज्ञानाभावश्रुतीनां मुक्तदशाविषयत्वे
तदानीं ज्ञानविकासोक्तिरनुपपन्ना स्यादिति तासां यथाप्रकरणं सुषुप्तिविषयत्वं मरणविष-
यत्वं वेति प्रतिपादयितुमिदं सूत्रमिति शङ्कोत्तराभ्यां व्याचष्टे---<pratika>नन्वित्यादिना</pratika> । <quote>‘वाङ्म-
नसि संपद्यत’</quote> इत्यादिश्रुतिप्रसिद्ध्यनुसारेण संपत्तिशब्दो मरणे प्रयुक्तः । यथा सुषुप्तिमर-
णयोः श्रुत्यन्तरेषु ज्ञानाभावप्रसिद्धिः नैवं मुक्तावस्तीत्याह---<pratika>तद्विलक्षणतयेति</pratika> । न के-
वलं मुक्तौ वेदनाभावप्रसिद्ध्यभावमात्रमपि तु <quote>‘सर्वं ह पश्यः पश्यति सर्वमाप्नोति सर्वश’</quote>
इत्यादिश्रुतिषु सर्वज्ञत्वादिप्रसिद्धिरप्यस्तीत्याह---<pratika>किंत्विति</pratika> ।</p>
<head>इति प्रदीपवदावेशाधिकरणम् ।। ६ ।।</head>
<head>अथ जगद्व्यापाराधिकरणम् ।। ७ ।।</head>
<p><pratika>सू॰ ।। जगद्व्यापारवर्जं प्रकरणादसन्निहितत्वाच्च ।। १७ ।।</pratika> सङ्गतिपूर्वकं परमसा-
म्यश्रवणात्सदृशद्वितीयश्रवणाच्च संशयं दर्शयति---<pratika>उक्तमिति</pratika> । मलतिरोधानापगमा-
त्स्वप्रकाशनिरतिशयानन्दस्वरूपाविर्भावेन धीसङ्कोचापगमात्तद्विकासाविर्भावेन सार्वज्ञ्या-
देरपहतपाप्मत्वादेश्चाविर्भावेन च मुक्तस्य शिवसाम्यं प्राक्समर्थितम् । तद्वज्जगद्व्यापारे-</p>
<!-- APPAYYA !-->
<head>नयमणिमालायाम्</head>
<head>अथ प्रदीपवदावेशाधिकरणम् ।। ६ ।।</head>
<p><pratika>सू॰ ।। प्रदीपवदावेशस्तथा हि दर्शयति ।। १५ ।। स्वाप्ययसंपत्त्योरन्यतरापेक्षमाविष्कृतं हि ।। १६ ।।</pratika>
<lg><l>कायव्यूहस्य युगपत्कथमधितिष्ठेदसौ मुक्तः । आश्रित्य कालभेदं योज्यस्तस्मादनेकधाभावः ।। ३१६ ।।</l></lg>
<lg><l>दीपो घटादिरोधापाये प्रभया यथाविशति गेहान्तम् । मुक्तस्तथा मलस्यापाये जगदिदमतोऽस्ति कायव्यूहः ।। ३१७ ।।</l></lg></p>
<head>इति प्रदीपवदावेशाधिकरणम् ।। ६ ।।</head>
