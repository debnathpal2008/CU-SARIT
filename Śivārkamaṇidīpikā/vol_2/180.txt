<pb n="180"/>
दिना तेषां प्राणरूपत्वश्रवणात्, वागादीनामुपरमरूपे मरणे प्राणो गत इति
व्यवहारसामान्याच्च । तस्मात् प्राणादनन्यानीन्द्रियाणि ।।
इति प्राप्ते ब्रूमः—मुख्यप्राणादन्यान्येवेन्द्रियाणि, श्रेष्ठादन्ये ये प्राणास्त इन्द्रि-
<!-- APPAYYA !-->
त्वादित्यादय एव तेषामतीन्द्रियार्थदर्शित्वादिति वाच्यम् । जीवस्याप्यभिमतार्थग्राहके-
न्द्रियमनस्संयोजनादिव्यापारेण ज्ञानेन्द्रियकर्मेंद्रियाधिष्ठातृत्वस्यानुभवसिद्धत्वात् । <quote>‘अथ
यो वेदेदं जिघ्राणीति स आत्म’</quote>त्यादिश्रुतिषु सङ्कल्पपूर्वकं जीवे गन्धाघ्राणादिसंपादकत्वस्य
प्रतिपादनाच्च । इन्द्रियाणामतीन्द्रियत्वेऽपि तेषामभिमतार्थग्रहणाय नोदनकारिणीषु
नाडीषु त्वगिन्द्रियजन्यापरोक्षज्ञानस्य तन्मूलप्रयत्नस्य च संभवाच्च । अत एव नाडीगो-
चरप्रयत्नेनैव तन्नोदनीयानां श्‍वासमलमूत्रादीनामिच्छया मोचनं धारणं च दृश्यते ।
<quote>‘प्राणान्गृहीत्वा स्वे शरीरे यथाकामं परिवर्तत’</quote>इति श्रुतिरपि चक्षुरादीनां जीवाधिष्ठानेन
वृत्तिसंकोचं स्वापे सुषुप्साधीनत्वदर्शनेन लोकानुभवसिद्धमनुवदति । तदित्थं पूर्वाधिकरण-
सिद्धार्थाक्षेपेणास्याधिकरणस्य प्रवृत्तिरिति श्लिष्यते । अत्रायं पूर्वपक्षः—इंद्रियाणि प्राण-
वृत्तयः । तादधीन्यताद्रूप्यतत्कृततन्नामभाक्‍त्वश्रवणात् । प्राणाधीनस्थितिकत्वं हीन्द्रियाणां
श्रूयते । <quote>‘प्राण उच्चिक्रमिषन् स यथा सुहयः षड्विंशशंकून् सङ्खिदेदेवमितरान्प्राणान्समक्खिद’</quote>
दिति । तथा ताद्रूप्यं तत्कृततन्नामभाक्त्वं च श्रूयते । <quote>‘न एतस्यैव सर्वे रूपमभवन् तस्मा-
देत एतेनाख्यायन्ते’</quote> इति । अत इंद्रियाणि प्राणवृत्तय इति सूत्रं योजयन् सिद्धांतमाह—
मुख्यप्राणादिति । <quote>‘इंद्रियाणी’</quote>ति सूत्रे पक्षनिर्देशः । <quote>‘श्रेष्ठादन्यत्रे’</quote>ति साध्यनिर्देशः । श्रेष्ठा-
दन्यानीत्यर्थः । एतैः पदैरावृत्तैरन्यैश्च सूत्रपदैर्हेतुनिर्देशः । इतिशब्दश्चाध्याहर्तव्यः ।
तथा च श्रेष्ठादन्यत्र ते श्रेष्ठादन्ये चक्षुरादयः प्राणा इंद्रियाणीति तेष्वेव तद्व्यपदेशात्
<!-- APPAYYA !-->
किंच ।। <pratika>तस्य च नित्यत्वात् ।। १६ ।। तस्य च</pratika>=जीवस्य । स्वकर्मार्जिते कार्ये कर्तृत्वेन भोक्तृत्वेन नित्यत्वात् न
देवतानां भोक्तृत्वमस्मिन्शरीरे इति सिद्धम् ।।</p>
<p><pratika>श्रीकण्ठमते</pratika>, तथा <pratika>रामानुजमते च</pratika> अत्र संदेहपूर्वपक्षादीनामविशिष्टत्वेऽपि सूत्रार्थवर्णनमात्रेऽपि किंचिदिव वैल-
क्षण्यम् । जीवेन सहेन्द्रियाधिष्ठानमादित्यादीनां किं परमेश्वरायत्तमुत स्वतन्त्रमिति <pratika>पूर्वपक्षे</pratika> प्राप्ते <pratika>प्राणवता</pratika>=जीवेन
सह । <pratika>ज्योतिराद्यधिष्ठानं</pratika> तु=आदित्यादेश्चक्षुराद्यधिष्ठानं तु । <pratika>तदामननात्</pratika>=तस्येश्‍वरस्याभिमुख्येन मननात् तत्संक-
ल्पादित्यर्थः । कुतः । <pratika>शब्दात्</pratika>=<quote>‘य आदित्यमन्तरो यमयती’</quote> त्यादिश्रुतेरित्यर्थः । <pratika>रामानुजमते</pratika> ज्योतिरादिपदमग्न्या-
दीत्यर्थकतया व्याख्याय तदानुगुण्येन <quote>‘शब्दा’</quote>दिति पदस्य <quote>‘योऽग्नौ तिष्ठन् योऽग्निमन्तरो यमयती’</quote> त्यादिश्रुतेरित्यर्थकतयां
च व्याख्यानाद्विशेषः श्रीकण्ठमतात् ।।</p>
<p><pratika>सू ।। तस्य च नित्यत्वात् ।। १४ ।। तस्य च</pratika>=सर्वेषामात्मतयानुप्रविश्य सर्वनियमनस्य । <pratika>नित्यत्वात्</pratika>=परमा-
त्मनोऽवर्जनीयत्वादित्यर्थः ।।</p>
<p><pratika>आनन्दतीर्थमते</pratika>, अत्र <quote>‘ब्रह्मणो वा एतानि करणानि चक्षुः श्रोत्रं मनो वा’</quote> गिति इन्द्रियाणां ब्रह्मकरणत्वप्रतिपादिनी
काषायणश्रुतिः <quote>‘जीवस्य करणान्याहुः प्राणानेतांस्तु सर्वशः । यस्मात्तु तद्वशा एते दृश्यन्ते सर्वदेहिषु ।।’</quote> इति सयुक्तिक-
सौकरायणश्रुत्या बाध्यते इति <pratika>पूर्वपक्षः। सिद्धान्तस्तु</pratika>, ज्योतिरादीनामधिष्ठानं ब्रह्मैव तदंशभूतानां चक्षुरादीनामपि प्रेरकम् ।
<quote>‘यश्चक्षुषि तिष्ठ’</quote> न्नित्याद्याम्नानात् ब्रह्मकरणत्वश्रुतिर्न बाध्यते इति । सूत्रमपि व्याख्यातम् ।।</p>
<p><pratika>सू ।। प्राणवता शब्दात् ।। १६ ।।</pratika> अत्र मते शांकरमतवदेव सर्वत्र सूत्रविभागः । परमात्मा स्वप्रयोज्यैरेव चक्षु
रादिभिः करणैः <pratika>प्राणवता</pratika>=जीवेन कर्त्रा दर्शनादि कारयति न जीवप्रयोज्यैः । कुतः । <pratika>शब्दात्</pratika>=<quote>‘एष ह्यनेनात्मना
चक्षुषा दर्शयति श्रोत्रेण श्रावयति मनसा मनयति’</quote> इत्यादिश्रवणादित्यर्थः ।।</p>
<p><pratika>सू ।। तस्य च नित्यत्वात् ।। १७ ।।</pratika> चक्षुरादीनां ब्रह्मकरणत्वेऽपि <pratika>तस्य च</pratika>=तस्य जीवस्य करणस्य तयोः संबन्धस्य
च । <pratika>नित्यत्वात्</pratika>=नित्यत्वश्रवणात् । तद्विवक्षया जीवकरणश्रुतिरुपपद्यत इति भावः ।।</p>
<head>सूत्रार्थचन्द्रिकायां ज्योतिराद्यधिष्ठानाधिकरणम् ।। ६ ।।</head>
