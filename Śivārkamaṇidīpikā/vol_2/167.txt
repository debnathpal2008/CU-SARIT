<pb n="167"/>
स्थितिराम्नायते । प्राणास्ततो ब्रह्मणो नोत्पद्यन्ते ।।
इति प्राप्ते ब्रूमः—
<sutra>।। सू ।। गौण्यसंभवात्तत्प्राक्च्ध्रुतेश्च ।। २ ।।</sutra>
न प्राणानां सृष्टेः प्रागवस्थितिः, किंतु परमेश्वरस्यैव, <quote>‘सदेव सौम्येदमग्र आसीत्’</quote>
इति श्रुतेः । ऋषिशब्दः प्राणशब्दश्च परमेश्वर एव वर्तते । तस्य बहुत्वासं-
भवात् बहुवचनश्रुतिस्तत्र गौणी । ततो ब्रह्मण एव प्रागवस्थितिर्नेन्द्रियाणाम् ।।
युक्त्यन्तरमाह—
<sutra>।। सू ।। तत्पूर्वकत्वाद्वाचः ।। ३ ।।</sutra>
परमेश्वरसृष्टिपूर्वकत्वादितरेषां नामरूपयोगस्य । तदानीं प्राणशब्दो नेन्द्रि-
यविषयः । ततो ब्रह्मैव पूर्वभावि ।। इति प्राणोत्पत्त्यधिकरणम् ।। १ ।।
<!-- APPAYYA !-->
न्द्रियेष्वपि दृष्टप्रयोगत्वेन तेषु तदन्वयसंभवात् । <quote>‘एतस्माज्जायते प्राणो मनस्सर्वेंद्रियाणि
च’</quote> इति इन्द्रियोत्पत्तिश्रुतिस्तु जीवोत्पत्तिश्रुतिवन्नेतव्येति भावः । पूर्वपक्षमुपसंहरति—
<pratika>प्राणा इति । सू ।। गौण्यसंभवात्तत्प्राक्‌श्रुतेश्च ।। २ ।। साध्यनिर्देशपूर्वकं द्वितीयहे-
तुयोजनक्रमेण सूत्रं व्याचष्टे—न प्राणानामिति</pratika> । बह्वीषु श्रुतिषु ब्रह्मण एव एकत्वाव-
धारणसहितसृष्टिप्राग्भावश्रवणात् सृष्टिप्राग्भावरूपादनुत्पत्तिलिंगा <quote>‘देतस्माज्जायत’</quote> इत्या-
द्युत्पत्तिश्रुतेः प्रबलत्वात् इहापि सृष्टिप्राग्भावश्रुतौ प्रथमश्रुतस्य ऋषिशब्दस्य द्रष्टरि ब्रह्म-
ण्येव स्वारस्यात् दर्शनकरणेषु ज्ञानेंद्रियेषु स्वारस्याभावात् कर्मेंद्रियेषु कथमप्यप्रवृत्तेश्च ।
बहुवचनस्य ब्रह्मण्यसंभवतः <quote>‘पाशा’</quote>निति बहुवचनस्य पाशावयवबहुत्वविषयतयेव ब्रह्मविशेष-
णबहुत्वविषयतयौपचारिकत्वोपपत्तेश्च <quote>‘प्राणा वा ऋषय’</quote> इति श्रुतिर्ब्रह्मविषयेति भावः ।
सू ।। तत्पूर्वकत्वाद्वाचः ।। ३ ।। तच्छब्दार्थमाह—<pratika>परमेश्वरसृष्टीति</pratika> । <quote>‘वाच’</quote> इत्यस्या-
र्थमाह—<pratika>नामरूपयोगस्येति</pratika> । सौत्रहेतुं साध्ये संगमयति—<pratika>तदानीमिति</pratika> । जीवानां
प्रलयेऽपि स्थितिरभ्युपगता । अन्यथा कृतहानादिदोषप्रसंगात् । प्राणानां स्थित्यनभ्यु-
पगमे तु न किंचिद्बाधकमस्ति । अतस्तदंशे व्याकरणस्य सृष्टिपूर्वकत्वनियमो न बाधनीय
इति भावः । इति प्राणोत्पत्त्यधिकरणम् ।। १ ।।</p>
<!-- APPAYYA !-->
<head>नयमणिमालायाम्</head>
<head>अथ द्वितीयस्याध्यायस्य तुरीयः पादः ।।</head>
<head>अथ प्राणोत्पत्त्यधिकरणम् ।। १ ।।</head>
<sutra>सू ।। तथा प्राणाः ।। १ ।। गौण्यसंभवात्तत्प्राक्च्छ्रुतेश्च ।। २ ।। तत्पूर्वकत्वाद्वाचः ।। ३ ।।</sutra>
<lg><l>प्राणा नोत्पद्यन्ते नित्यास्ते जीववद्ज्ञेयाः । प्राणा वा ऋषय इति प्रलये तेषामवस्थितिश्रवणात् ।। १५२ ।।</l></lg>
<lg><l>प्रागेकत्वावधृतेः प्राणानां सृष्टिदार्ढ्याच्च । ब्रह्मपरमुक्तवाक्यं बहुवचनं पाशनीत्या स्यात् ।। १५३ ।।</l></lg>
<head>इति प्राणोत्पत्त्यधिकरणम् ।। १ ।।</head>
<head>सूत्रार्थचन्द्रिकायाम्</head>
<head>अथ द्वितीयस्याध्यायस्य तुरीयः पादः।।</head>
<head>अथ प्राणोत्पत्त्यधिकरणम् ।। १ ।।</head>
<sutra>सू ।। तथा प्राणाः ।। १ ।। गौण्यसंभवात्तत्प्राक्च्छुतेश्च ।। २ ।। तत्पूर्वकत्वाद्वाचः ।। ३ ।।</sutra>
