<pb n="338"/>
<p>अत्रोच्यते---अधिकारिपुरुषाणां देहपातादूर्ध्वमपि फलान्तरानुभव एव आ
प्रारब्धाधिकारहेतुकर्मविनाशात् । एवं च यावदधिकारसमाप्तिस्तावत् तद्धेतुक-
र्मानुभवाय तत्रैव तेषामवस्थितिर्नार्चिरादिप्राप्तिः । ज्ञानिनामपि प्रारब्धं कर्मा-
नुभवादेव नश्यति । अतोऽधिकारिणामधिकारनिवृत्तेरनन्तरं मुक्तिरिति तत्त्व-
विदां न पाक्षिकी मोक्षप्राप्तिरिति ।।
इत्याधिकारिकाधिकरणम् ।। १८ ।।
<!-- APPAYYA !-->
अप्रारब्धस्यैव विद्यानाश्यत्वनियम इति न नियमभङ्ग इति वाच्यम् । प्रतिशरीरमारम्भ-
ककर्मणां भिन्नत्वेन यस्मिन्देहे विद्योत्पन्नवा तदारंभकातिरिक्तानां सर्वेषां कर्मणां विद्याना-
श्यत्वनियमस्य वक्तव्यत्वेन नियमभङ्गस्यापरिहार्यत्वादिति भावः । <pratika>आ प्रारब्धेति</pratika> । अ-
नेकदेहारंभकमप्येकं कर्मास्ति । श्वसूकरखरोष्ट्राणां गोजाविमृगपक्षिणाम् । चण्डालपु-
ल्कसानाञ्च ब्रह्महा योनिमृच्छति’ ।। इत्यादिस्मरणात् । अतो वसिष्ठादीनामाधिकारिकपद-
प्रापकं कर्मानेकदेहानुभाव्यमिति तेषां चरमदेहे विद्यया सर्वकर्मक्षयपूर्विका मुक्तिः । अतो
नास्ति नियमभङ्ग इति भावः ।।</p>
<head>इत्याधिकारिकाधिकरणम् ।। १८ ।।</head>
<!-- APPAYYA !-->
<head>नयमणिमालायाम्</head>
<head>अथ आधिकारिकाधिकरणम् ।। १८ ।।</head>
<sutra>सू ।। यावदधिकारमवस्थितिराधिकारिकाणाम् ।। ३१ ।।</sutra>
<lg><l>जन्म वसिष्ठादीनां विदुषामवगम्यते पुराणेषु । तस्मान्मोक्षप्राप्तिस्तेषामपि पाक्षिकी भाति ।। २५० ।।</l></lg>
<lg><l>... ............................................................................................................।। २५१ ।।</l></lg>
<!-- APPAYYA !-->
<head>इत्याधिकारिकाधिकरणम् ।। १८ ।।</head>
<head>सूत्रार्थचन्द्रिकायाम्</head>
<head>अथ आधिकारिकाधिकरणम् ।। १८ ।।</head>
<sutra>सू ।। यावदधिकारमवस्थितिराधिकारिकाणाम् ।। ३१ ।।</sutra>
<p><pratika>भगवत्पादमते</pratika>, पूर्वं मुक्तिफलत्वान्निर्गुणविद्यायां मार्गो निरर्थकः । ब्रह्मलोकप्राप्तिफलत्वात्सगुणविद्यायां मार्गस्सर्व-
त्रार्थवानिति व्यवस्था कृता । सा न युक्ता । निर्गुणोपासकानामपीतिहासादौ पुनर्जन्मदर्शनेन निर्गुणविद्याया मुक्तिसाध-
नत्वासंभवादित्याक्षेपसङ्गत्येदमारभ्यते---<pratika>यावदधिकारमिति</pratika> । अपान्तरतमा नाम कलिद्वापरयोस्सन्धौ विष्णुनियो-
गात्कृष्णद्वैपायनस्संबभूवे’त्यादिना अपान्तरतमोवसिष्ठादीनां निर्गुणब्रह्मविदां पुनर्जन्म स्मर्यते । तत्र किं विदुषो वर्तमानदे-
हपातानन्तरं देहान्तरप्राप्तिरस्ति उत नास्ति इति <pratika>संदेहः</pratika> । अस्तीति <pratika>पूर्वपक्षः । सिद्धान्तस्तु</pratika>, अपान्तरतमःप्रभृती-
नामाधिकारिकाणां लोकव्यवस्थाहेतुष्वधिकारेषु परमेश्वरेण नियुक्तानां सम्यग्दर्शनतः प्रक्षीणकर्मणां <pratika>यावदधिकारमव-
स्थितिः</pratika>=यावत्प्रारब्धकर्मावस्थितिः, तस्य प्रारब्धकर्मणो भोगेन क्षये प्रतिबन्धकान्तराभावादप्रतिबन्धसाक्षात्कारो वर्त-
मानदेहपातानन्तरं कैवल्यं संपादयतीति न देहान्तरप्राप्तिरिति सिद्धम् ।।</p>
<p><pratika>श्रीकण्ठमते</pratika>, विषयवाक्यपूर्वपक्षादिकं सर्वमविशिष्टम् । वसिष्ठादीनामाधिकारिकाणां मुक्तिरस्ति न वेति संदिह्य
तेषां पाक्षिकी मोक्षप्राप्तिरिति <pratika>पूर्वपक्षे</pratika> प्राप्ते तेषामधिकारनिवृत्तेरनन्तरं मुक्तिरस्ति न पाक्षिकी मोक्षप्राप्तिर्ज्ञानिनामाधि-
कारिकाणामिति <pratika>सिद्धान्तितम्</pratika> । सूत्रार्थो रामानुजमतेवदेव ।।</p>
<p><pratika>रामानुजमते</pratika>, अस्य सूत्रस्य पूर्वाधिकरणशेषतया तत्रैव व्याख्याततया नात्र पुनः प्रपञ्चनमिति वेद्यम् ।।</p>
<p><pratika>आनन्दतीर्थमते</pratika>, अस्य सूत्रस्य <quote>‘अक्षरधिया’</quote>मित्युत्तरसूत्रेणैकाधिकरण्यादुत्तराधिकरणे तद्व्याख्यास्यते इति नात्र
तत्प्रसक्तिरिति बोध्यम् ।।</p>
<head>इति सूत्रार्थचन्द्रिकायामाधिकारिकाधिकरणम् ।। १८ ।।</head>
