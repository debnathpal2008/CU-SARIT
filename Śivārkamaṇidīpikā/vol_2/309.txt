<pb n="309"/>
इति प्राप्तेऽभिधीयते---अन्नमयादीनामनुसंधानं न नियतम्, प्रयोजनाभा-
वात् । तस्यानन्दमयब्रह्मसिद्धिर्हि प्रयोजनम् । अतस्तत्सिद्धिपर्यन्तमेवान्नमया-
दीनामनुसंधानमिति तेषामनियतमनुसंधानम् ।।
<sutra>सू ।। आत्मशब्दाच्च ।। १५ ।।</sutra>
<quote>‘एतमन्नमयमात्मानमुपसंक्रम्य’</quote> इत्यादिषु प्रत्येकमात्मशब्दादन्नमयादीनामन्ना-
द्यधिष्ठातृचेतनत्वमवगम्यते । ब्रह्मव्यतिरिक्तानां चेतनानां मुमुक्षुध्येयत्वनिषे-
धात् ध्यानकाले तेषां नानुसंधानम् । तथाऽथर्वशिखायाम् <quote>‘शिव एको ध्येयः
शिवंकरः सर्वमन्यत् परित्यज्य’</quote> इति शिवव्यतिरिक्तानां मुमुक्षुध्येयत्वं निषि-
ध्यते । ततोऽन्नमयादीनामनुसंधानानियमः ।।
<sutra>सू ।। आत्मगृहीतिरितरवदुत्तरात् ।। १६ ।।</sutra>
इह <quote>‘अन्योऽन्तर आत्माऽऽनन्दमयः’</quote> इत्यात्मगृहीतिः परमात्मविषया, न
प्रत्यगात्मविषया, <quote>‘आत्मन आकाशः संभूतः’</quote> इत्यत्रात्मशब्दवत् । तदिदमुत्त-
रात् <quote>‘आनन्दमयमात्मानमुपसंक्रम्य’</quote> इत्येतस्मादवगम्यते । तस्मादानन्दमया-
<!-- APPAYYA !-->
धेयगुणप्रतिपादनार्थम् । तथा सत्येवैकवाक्यतालाभात् । आन्वपर्येण प्रवृत्तेऽपि वाक्ये
अन्नमयादिवेदनफलवर्णनं भूमविद्यायां नामादिवेदनफलवर्णनमिव युक्तम् । अन्नमयाद्या-
न्तरत्ववेदनं च नान्नमयाद्यनुसंधानं विना शक्यते कर्तुम् । अतो यथा दहरविद्यायां ब्रह्म-
पुरमध्यवर्त्तिदहरपुण्डरीकाभ्यन्तरत्वेन ब्रह्मानुसंधानार्थं ब्रह्मपुरदहरपुण्डरीकानुसंधानं
नियतं तथान्नमयाद्यनुसंधानमपि नियतमेव । न चान्नमयादयो देवताविशेषा येन देवता-
न्तराणां मुमुक्षुध्येयत्वनिषेधाच्छिवस्य सर्वोत्तरत्वप्रतिपत्तिसौकर्यार्थमेवान्नमयाद्यनुकीर्तनं
न तुं तदांतरत्वानुसंधानार्थमिति कल्प्येत । शरीरप्राणमनोविज्ञानात्मानो हि ते तत्तद्वा-
क्यतः प्रतीयंते । एवञ्चानंदमयस्य सर्वविद्यास्वनुसंधेयत्वे अन्नमयाद्यांतरत्वमपि सर्वत्रा-
नुसंधेयम् । प्रधानानुसारित्वाद्ग‍ुणानाम् । यद्यपि विद्यान्तरेषु ब्रह्मप्रतिपत्त्यनुबंधित्वेना-
नंदमयत्वमात्रमनुसंधातव्यं स्यात्तथाप्यानंदमयविद्यायां प्रकरणपठितगुणत्यागायोत्यादन्न-
मयाद्यान्तरत्वानुसंधानार्थमन्नमयाद्यनुसंधानं नियतमिति । <pratika>आनंदमयब्रह्मसिद्धिरिति</pratika> ।
अन्नमयादिभ्य उत्कृष्टत्वेनानंदमयब्रह्मसिद्धिरित्यर्थः । तदेत <quote>‘दाध्यानाये’</quote>ति सौत्रपदसा-
मर्थ्याल्लभ्यते । आभिमुख्येन ध्यानं ह्याध्यानम् । सर्वोत्कृष्टत्वसिद्धावेवात्यंतादरकृतेनाभि-
मुख्येन ध्यानं भवति । ननु किमिति प्रतिपत्तिसौकर्यमात्रार्थत्वमुच्यते, गुणानुसंधानार्थ-
त्वमपि किमिति न स्यादिति शङ्कानिराकरणार्थं सूत्रम्—<pratika>आत्मशब्दाच्च ।। १५ ।।</pratika> अस्मि-
न्सूत्रे वक्तव्यं सर्वमानन्दमयाधिकरणतृतीयपक्षे भाष्ये व्यक्तं प्रतिपादितम् ।। <pratika>ध्यानकाल
इति</pratika> । ध्यानात्पूर्वं शिवस्य ब्रह्मादिपरत्वदृढीकरणार्थमन्नमयाद्यनुसंधानमस्तु नाम । निरं-
तरशिवैकविषयचिन्तासन्ततिरूपध्यानकाले तु तन्न युक्तमित्यर्थः । नन्वात्मशब्दयोगेऽपि
<quote>‘येऽन्नं ब्रह्मोपासत’</quote> इत्यादिषु ब्रह्मशब्दश्रवणेऽपि उपासनाप्राप्यदेवताविशेषत्वेऽपि यथान्न-
मयादीनामब्रह्मत्वं तथानंदमयस्यापि स्यादिति मन्दशङ्कानिराकरणार्थं सूत्रम्—<pratika>आत्मगृ-
हीतिरितरवदुत्तरात् ।। १६ ।।</pratika> <pratika>आनन्दमयमात्मानमिति ।</pratika> तदनंतरमुपसंक्रमणीया-
न्तरानिर्देशान्मुक्तिफलस्य तत्प्राप्तावेव पर्यवसानात्तस्य परब्रह्मतावसीयत इति भावः ।
