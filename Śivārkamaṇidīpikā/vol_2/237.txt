<pb n="237"/>
समुच्चय इति सिद्धान्तः । कुतः ? नैकप्रयोजनत्वात् । तथा हि—जीवस्य हृदय-
निष्ठब्रह्मगमनमार्गतया नाडीनां साधनत्वं पुरीतति ब्रह्मणि च प्रासादपर्यङ्क-
वदविरोधः । अतो नाडीभिरुपसृप्य पुरीतति ब्रह्मणि जीवः शेत इत्युपकार-
भेदात् समुच्चय एव ।।
<!-- APPAYYA !-->
प्राप्ते सिद्धान्तमाह—<pratika>समुच्चय इति ।</pratika> सूत्रे चकारात्पुरीतद्ग्रहणमिति त्रयाणां समुच्चय
इत्यर्थः । <quote>‘तच्छ्रुते’</quote> रित्यस्य समुच्चयश्रुतेरिति नार्थः । त्रयाणां समुच्चयश्रुतेरभावात् ।
किं तु त्रयाणां स्थानत्वश्रवणादित्यर्थः । तच्च व्रीहियववन्नाडीनां नाडीमार्गगम्यस्य पुरी-
ततस्तथाभूतस्य दहराकाशरूपब्रह्मणश्च निरपेक्षकारकत्वश्रवणरूपं विकल्पस्यैव साधकं न
समुच्चयस्येत्याशंक्य हेतोराशयमाविष्करोति—<pratika>नैकप्रयोजनत्वादिति ।</pratika> नैकेति नसमासः ।
भिन्नप्रयोजनत्वादित्यर्थः । ननु फलभूमाल्पत्वरूपप्रयोजनभेदेऽपि षोडशिग्रहाग्रहयोर्वि-
कल्प इष्यते । विरुद्धयोस्तयोरेकत्र समुच्चयायोगात् । तथेहापि विकल्पो युक्तः । अणुं जीवं
प्रति परस्परविप्रकृष्टानां बहूनामधिकरणत्वसमुच्चयायोगादित्याशंक्य द्वारद्वारिभावेन
भिन्नप्रयोजनतया समुच्चयमुपपादयति—<pratika>तथाहीति</pratika> । प्राकारस्थानीयस्यापि पुरीततः
प्रासादस्थानीयत्वोक्तिः प्राकारस्य प्रासादपरिवृत्तिरूपतया तदेकदेशत्वाभिप्रायेण । अत्रा-
यमाशयः । <quote>‘ताभिः प्रत्यवसृप्येति’</quote> हृदयात्प्रत्यागमनं नोच्यते किं तु स्वप्नवहनाडीभ्यः ।
पूर्वं हि <quote>‘स यत्रैतत्स्वप्नयाचरति ते हास्य लोका तदुतेव महाराजो भवति उतेव महाब्रा-
ह्मणः उतेवोच्चावचं निर्गच्छती’</quote> त्यादिना स्वप्नावस्थां निरूप्य <quote>‘अथ यदा सुषुप्तो भवती’</quote>
त्यादिना सुषुप्त्यवस्था निरूपयितुमुपक्रान्ता । स्वप्नावस्थायाञ्च स्वप्नवहनाडीष्ववस्थानम-
न्यत्र प्रसिद्धम् । तथा हि—हृदयस्य सुषुम्नां परितो दश नाड्यो दशेन्द्रियव्यापारहेतवो
दशप्राणाधिष्ठिताः । तासं च वृक्षाणामिव प्रत्त्येकं दश दश शाखारूपा नाड्यः । तासां
शतस्य शाखानाडीनामेकैकस्या द्वासप्ततिर्द्वासप्ततिरित्येवं द्विशतोत्तराणि सप्तसहस्राण्युपशा-
खानाड्यः । तासामवान्तरशाखानाड्यो द्वासप्ततिसहस्रसंख्याः सहस्रधा भिन्नकेशांशवद-
तिसूक्ष्माः यासामुदाहृतबृहदारण्यवाक्ये हिता इति नामोपन्यस्तम् । तत्र प्रधानभूतासु दशसु
नाडीषु यदा प्राणेन संयुज्यते जीवः तदा स्वप्ने नदीनगरहर्म्यप्राकारादीनां दर्शनं भवति ।
यदा व्यानेन तदा देवर्षीणां यदापानेन तदा यक्षराक्षसगन्धर्वाणां यदोदानेन देवलोकानां
देवानां स्कन्दजयन्तयोश्च यदा समानेन तदा देवानां लोकानां धनानां च यदा वैरम्भेण
तदा जागरदृष्टादृष्टश्रुताश्रुतभुक्ताभुक्तादीनां यदा स्थूलनाडीभ्यः प्रत्यवसृप्योपशाखानाडीषु
प्रत्यवसर्पति तदैहलौकिकपारलौकिकव्यापाराणां दर्शनं भवति । एतत्सुबालोपनिषद्यपि
<quote>‘हृदयस्य दश छिद्राणि भवन्ति । तेषु प्राणाः प्रतिष्ठिताः । स यदा प्राणेन सह संयुज्यते तदा
पश्यति नद्यो नगराणि बहूनि विविधानि चे’</quote> त्यादिना <quote>‘प्राणश्शरीरं परिरक्षती’</quote> त्यंतेन
प्रतिपादितम् । एवञ्चात्र <quote>‘ताभिः प्रत्यवसृप्ये’</quote> त्यस्य स्वप्नवहनाडीभ्यः अतिसूक्ष्महितनाडी-
मार्गेण प्रतिनिवृत्त्येत्येवार्थो ग्राह्यः । न तु हृदयादिति । हृदयस्य स्वप्नस्थानत्वाभावात् ।
<quote>‘अतो हृदयात्पुरीततमभिप्रतिष्ठन्त’</quote> इति वचनं द्वासप्ततिसहस्रसंख्यावचनवत्स्वरूपक-
थनार्थं न तु हृदयात्पुरीततमभिप्रविशतो मार्गख्यापनार्थम् । <quote>‘प्रत्यवसृप्ये’</quote> त्यत्र प्रत्यु१प-
<note>(१) <quote>‘प्रत्यवसर्गश्च’</quote> इति. ख. पाठः.</note>
