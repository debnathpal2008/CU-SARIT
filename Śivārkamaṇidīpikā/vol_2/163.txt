<pb n="163"/>
<head>सूत्रार्थचन्द्रिकायाम्</head>
<head>अथ अंशाधिकरणम् ।। १२ ।।</head>
<sutra>सू ।। अंशो नानाव्यपदेशादन्यथा चापि दाशकितवादित्वमधीयत एके ।। ४२ ।। मंन्नवर्णाच्च ।। ४३ ।।
अपिच स्मर्यते ।। ४४ ।। प्रकाशादिवन्नैवं परः ।। ४५ ।। स्मरंति च ।। ४६ ।। अनुज्ञापरिहारौ देहसंबन्धा-
ज्जयोतिरादिवत् ।। ४७ ।। असन्ततेश्चाव्यतिरेकः ।। ४८ ।। आभास एव च ।। ४९ ।। अदृष्टानियमात्
।। ५० ।। अभिसंध्यादिष्वपि चैवम् ।। ५१ ।। प्रदेशादिति चेन्नान्तर्भावात् ।। ५२ ।।</sutra>
<p><pratika>भगवत्पादमते,</pratika> इत्थं नित्यत्वं स्वप्रकाशत्वं व्यापित्वमकर्तृत्वं चात्मनोऽभिधाय अत्र तस्य ब्रह्मैक्यं साधयति—<pratika>अंशो
नानेत्यादिना ।</pratika> अत्र <quote>‘तत्त्वमसी’</quote> त्याद्यभेदश्रुतिजातस्य <quote>‘य आत्मनि तिष्ठ’</quote>न्नित्यादिभेदश्रुतिजातेन विरोधोऽस्ति न <pratika>वेति
संदेहः</pratika> । जीवेश्वरयोः पूर्वोक्तोपकार्योपकारकभावस्य स्वामिभृत्यवद्भेदाधीनसंबन्धसापेक्षत्वात्तदभेदश्रुतिजातेन विरोधोऽस्तीति
<pratika>पूर्वपक्षः । सिद्धान्तस्तु</pratika>, अविद्यानिमित्तजीवभावव्युदासेन ब्रह्मभावमेव जीवस्य प्रतिपादयतस्तत्त्वमस्यादिश्रुतिजातस्य
आविद्यकभेदानुवादिश्रुतिजातेन न विरोध इति । <pratika>सूत्रार्थस्तु</pratika>, जीवः ईश्‍वरस्यांश इवांशः न तु स्वाभाविकोंऽशः ।
तस्य <quote>‘निष्कल’</quote> मित्यादिना निरंशत्वश्रवणात् । अतः कल्पितांशो जीवः । कुतः । <pratika>नानाव्यपदेशात्</pratika>=<quote>‘य आत्मनि तिष्ठ’</quote>-
न्नित्यादिना तयोर्नानात्वस्य च व्यपदेशात् । <pratika>अन्यथा चापि</pratika>=अनानात्वस्यापि व्यपदेशात् । तथा <pratika>हि—एके</pratika>=शाखिन आथर्व-
णिकाः <quote>‘ब्रह्म दाशा ब्रह्म दासा ब्रह्म कितवा’</quote> इति <pratika>दाशकितवादित्वमधीयते</pratika>=आमनन्तीत्यतोऽनानात्वस्य च व्यप-
देशः । अतः भेदवादिश्रुतिजातस्य प्रत्यक्षसिद्धभेदानुवादेनाभेदपरत्वात्कल्पितभेदवानंशो जीव इत्यर्थः ।। किं च ।
<pratika>सू ।। मन्त्रवर्णाच्च ।। ४३ ।।</pratika> <quote>‘पादोऽस्य विश्‍वा भूतानि’</quote> इति मंत्रवर्णात्परमेश्‍वरस्याविद्याकल्पितपार्दोऽशो भूतशब्दवाच्यो
जीव इति गम्यते ।। किं च <pratika>।। सू ।। अपि च स्मर्यते ।। ४४ ।।</pratika> <quote>‘ममैवांशो जीवलोके जीवभूतस्सनातनः ।’</quote>इति भगव-
द्गीतासु चेश्‍वरस्याविद्याकल्पितोंऽशो जीव इति स्मर्यते ।।</p>
<p>ननु जीवस्येश्‍वरांशत्वे तद्द‍ुःखेनेश्‍वरस्य दुःखित्वं स्यादित्यत आह—<pratika>सू ।। प्रकाशादिवन्नैवं परः ।। ४५ ।।</pratika> यथा
जीवोऽविद्यावशाद्देहाद्यात्मभावमिव गतोऽहं दुःखीत्यभिमन्यते <pratika>नैवं परः</pratika>=ईश्‍वरो नैवं भवति । किंवत् । <pratika>प्रकाशादि-
वत्</pratika>=यथा सौरश्चांद्रो वा प्रकाशो नभो व्याप्य वर्तमानो वक्रकाष्ठाद्युपाधिकृतवक्रभावमिवापन्नोऽपि न वस्तुतो वक्रभाव-
मापद्यते तद्वत् । जीवोऽपि न परमार्थतो दुःखित्वमभिमन्यत इत्यर्थः ।।</p>
<p><pratika>सू ।। स्मरन्ति च ।। ४७ ।।</pratika> <quote>‘तत्र यः परमात्मा हि स नित्यो निर्गुणः स्मृतः । न लिप्यते फलैश्चापि पद्मपत्रमिवां-
भसा ।।’</quote> इत्यादिभिर्व्यासादय ईश्‍वरस्य सांसारिकदुःखासंस्पर्शित्वं स्मरन्तीत्यर्थः ।।</p>
<p>ननु, <quote>‘नान्योऽतोऽस्ति द्रष्टे’</quote> त्यादिना आत्मभेदमात्रनिषेधात् <quote>‘मित्रं सेव्यं’</quote> <quote>‘शत्रवः परिहर्तव्याः’</quote> इत्याद्यनुज्ञापरिहारौ
कथं स्यातामित्यत आह—<pratika>सू ।। अनुज्ञापरिहारौ देहसंबन्धाज्ज्योतिरादिवत् ।। ४८ ।।</pratika> सर्वत्रात्मनोऽखण्डैकरस-
त्वेऽपि उक्ता<pratika>वनुज्ञापरिहारौ । देहसंबन्धात्</pratika>=देहतादात्म्यसंबन्धात्संगच्छेते । कथम् । <pratika>ज्योतिरादिवत्</pratika>=यथा
ज्योतिषोऽग्नेरेकत्वेऽपि श्मशानाग्निः परिहार्यो नेतरस्तद्वदात्मापीत्यर्थः ।।</p>
<p>नन्वेवमपि स्वाम्येकत्वात्कर्मफलसंकरः स्यादित्याह—<pratika>सू ।। असंततेश्चाव्यतिकरः ।। ४९ ।। अव्यतिकरः</pratika>=कर्मफल-
संबन्धस्यासंकरः । कुतः ।<pratika>असंततेः</pratika>=उपाधिपरिच्छिन्नस्यात्मनः सर्वैः शरीरैरसंबन्धादित्यर्थः ।।</p>
<p>किं च <pratika>।। सू ।। आभास एव च ।। ५० ।।</pratika> आभास एवैष जीवः परस्यात्मनः सूर्यप्रतिबिंबवत् । ततश्च यथैकस्मिन्प्र-
तिबिंबे कम्पमाने प्रतिबिंबांतरं न कम्पते तथा एकस्मिञ्जीवे कर्मफलसंबन्धिनि न जीवान्तरस्य तत्संबन्ध इति भावः ।
स्वाभाविकात्मनानात्ववादे तु तत्संकरो दुर्वार इति दिक् ।।</p>
<p>ननु नानात्ववादे अदृष्टनियमात्कर्मफलनियम इति चेत् तत्राह—<pratika>सू ।। अदृष्टानियमात् ।। ५१ ।।</pratika> सांख्यमते प्रधान-
समवेतस्यादृष्टस्य सर्वात्मसाधारण्यात् न्यायमतेऽप्यदृष्टहेतुमनस्संयोगस्य सर्वाविशेषाच्च अदृष्टनियमाभावात्फलानियम इत्यर्थः ।।</p>
<p>नन्वहमिदं फलं प्राप्नवानीत्यभिसंध्यादयः प्रत्यात्मनियताः अदृष्टनियमहेतवो भविष्यंतीत्यत आह—<pratika>सू ।। अभिसंध्या-
दिष्वपि चैवम् ।। ५२ ।।</pratika> साधारणमनस्संयोगसाध्येष्वभिसंध्यादिष्वपि च । <pratika>एवम्</pratika>=अदृष्टनियमहेतुत्वाभावात्स
दोषस्तदवस्थ एव ।।</p>
<p><pratika>सू ।। प्रदेशादिति चोन्नान्तर्भावात् ।। ५३ ।। प्रदेशादिति चेत्</pratika>=आत्मनां विभुत्वेऽपि स्वस्वशरीरावच्छिन्न
एवात्मप्रदेशे मनस्संयोग इति भवत्यभिसंध्यादिनियम इति चेत् । <pratika>न । अन्तर्भावात्</pratika>=सर्वात्मनां सर्वशरीरेष्वन्तर्भावात् ।
नियामकाभावेन प्रदेशकल्पना न संभवतीत्युक्तसंकरस्तदवस्थ एव । अस्मत्पक्षे जीवभेदस्याविद्यकत्वे न संकरः ।। तथा च<quote>‘तत्त्वम’</quote>-
स्याद्यभेदश्रुतिजातस्य आविद्यकभेदानुवादिश्रुतिजातेन न विरोध इति सिद्धम् । तदेवं भूतभोक्तृविषयश्रुतीनां मिथो विरोधाभा-
वेन प्रमाण्याद्ब्रह्मणि समन्वयस्सिद्ध इत्यनवद्यम् ।। अस्मिन्मते अत्र <pratika>पादे त्रिपंचाशत्सूत्राणि ।</pratika> अधिकरणानि तु <pratika>सप्तदश ।
