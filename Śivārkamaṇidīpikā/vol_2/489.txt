<pb n="489"/>
अथ आभावाधिकरणम् ।। ५ ।।
<sutra>सू ।। अभावं बादरिराह ह्येवम् ।। १० ।।</sutra>
पूर्वं मुक्तस्य स्वयंप्रकाशत्वं सत्यसङ्कल्पत्वादिवैशिष्ट्यं चोपपादितम् । इह
तस्य सशरीरत्वमशरीरत्वमुभयं वेति विचारः प्रवर्तते । बादरिस्तावत् मुक्तस्य
देहेन्द्रियाद्युपकरणाभावं मेने । <quote>‘निष्कलं निष्क्रियम्’</quote> इत्यादिकं ब्रह्मणस्तदभा-
वमाह हि तत्स्वरूपस्य मुक्तस्यापि तथात्वमिति ।
<sutra>सू ।। भावं जैमिनिर्विकल्पाम्नानात् ।। ११ ।।</sutra>
जैमिनिस्तु <quote>‘स एकधा भवति त्रिधा भवति’</quote> इत्यादौ देहेन्द्रियादिभिः विवि-
धत्वश्रुतेस्तद्भावमेव मेने । तदेवं सदेहत्वश्रुतेर्विदेहत्वश्रुतेश्च किमस्य तात्त्विक-
मित संशये विदेहत्वमेव तात्त्विकम् । <quote>‘मनसैतान् पश्यन् रमते य एते ब्रह्म-
लोक’</quote> इति बाह्येन्द्रियाद्यभावो हि मुक्तस्य श्रूयते । ब्रह्म च बाह्येन्द्रियादिरहितं
श्रूयते <quote>‘सत्यात्म प्राणारामं मनआनन्दम्’</quote> इति । आत्मन्येवारामो न बाह्ये, मन-
स्येवानन्दो न बाह्ये करण इति हि तत्र निरुक्तिः । अतो मुक्तस्य विदेहत्वमेव ।
सदेहत्वस्य तु पुरुषभेदाद्व‍यवस्थेति । एवं प्राप्ते सिद्धान्त उच्यते---
<sutra>सू ।। द्वादशाहवदुभयविधं बादरायणोऽतः ।। १२ ।।</sutra>
उभयश्रुतेः सशरीरत्वमशरीरत्वं च स्वेच्छया मुक्तस्येति भगवान् बादरायणो
<!-- APPAYYA !-->
<head>अथ अभावाधिकरणम् ।। ५ ।।</head>
<p><pratika>सू॰ अभावं बादरिराह ह्येवम् ।। १० ।। भावं जैमिनिर्विकल्पाम्नानात् ।। ११ ।।</pratika>
मुक्तस्य स्वरूपगुणविचारानन्तरं देहेन्द्रियविचार इति सङ्गतिः । मुक्तस्य सशरीरत्वमश-
रीरत्वं च श्रूयमाणं विद्याविशेषानुष्ठातृपुरुषभेदेनोपपादनीयमुतैकस्मिन्नेव पुरुषे सङ्कल्प-
भेदेनेत्युभयथा संभवात्संशयः । तत्र पूर्वः पक्षः । मुक्तस्य शरीरं भोगार्थं नापेक्षितं ब्रह्म-
सादृश्यं प्राप्तस्य तस्य ब्रह्मण इव भोगस्य मानसत्वौचित्या<quote>‘न्मन आनन्द’</quote>मिति ब्रह्मण
इव <quote>‘मनसैतान्कामान्पश्यन्रमते’</quote> इति तस्यापि भोगस्य मानसत्वश्रवणाच्च <quote>‘निष्कलं नि-
ष्क्रिय’</quote>मिति मन्त्रे ब्रह्मणो भोगार्थशरीरनिषेधेन तस्यापि तथाभूतशरीराभावस्याङ्गीकर्त-
व्यत्वाच्च । तत्र हि मन्त्रे शरीरावयवतत्क्रिययोर्निषेधः शरीरनिषेधः पर्यवस्यन्भोगोपकरणश-
रीरनिषेधो भवेत् । साधकानुग्रहार्थस्योमासहायत्वादिविशिष्टदिव्यविग्रहस्याङ्गीकारात् ।
न च तद्वन्मुक्तस्य साधकानुग्रहार्थं शरीरमङ्गीकर्तव्यम् । तेन कर्तव्यस्य साधकानुग्रह-
स्याभावात् । तस्मादशरीर एव परममुक्तः । <quote>‘स एकधा भवति त्रिधा भवति’</quote>त्यादेरच्छेद्ये
जीवे स्वतोऽसंभवतः शरीरभेदोपाधिकत्वं वक्तव्यमिति यत्सशरीरत्वमापतति तद्विद्या-
विशेषानुष्ठानादवरमुक्तिं प्राप्तस्य कल्पनीयमिति <quote>‘ब्राह्मेण जैमिनि’</quote>रित्यधिकरण <ref>(ब्र॰ ४-
४-६-३)</ref> इव अत्रापि ऋषिद्वयसङ्कीर्तनं युक्तम् । सूत्रद्वयं पूर्वपक्षदृढीकरणार्थम् ।
द्वितीयसूत्रे विकल्पो विविधप्रकारः बहुदेहत्वमित्यर्थः । एवं प्राप्ते सिद्धान्तः---<pratika>सू॰ ।।
द्वादशाहवदुभयविधं बादरायणोऽतः ।। १२ ।।</pratika> <quote>‘यत्र नान्यत्पश्यती’</quote>त्यादिवाक्यप्रति-
