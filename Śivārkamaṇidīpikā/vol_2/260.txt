<pb n="260"/>
लुप्तशक्तित्वानन्तशक्तित्वादिपरमपुरुषार्थधर्मवत्त्वं च नित्यसिद्धमेवेति ।।
इति प्रकृतैतावत्त्वाधिकरणम् ।। ६ ।।
<!-- APPAYYA !-->
<pratika>तावत्त्वाधिकरणम् ।। ६ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ प्रकृतैतावत्त्वाधिकरणम् ।। ६ ।।</head>
<sutra>सू॰ ।। प्रकृतैतावत्त्वं हि प्रतिषेधति ततो ब्रवीति च भूयः ।। २१ ।। तदव्यक्तमाह हि ।। २२ ।। अपि
संराधने प्रत्यक्षानुमानाभ्याम् ।। २३ ।। प्रकाशादिवच्चावैशेष्यं प्रकाशश्च कर्मण्यभ्यासात् ।। २४ ।।
अतोऽनन्तेन तथाहि लिंगम् ।। २५ ।। उभयव्यपदेशात्त्वहिकुण्डलवत् ।। २६ ।। प्रकाशाश्रयवद्वा तेज-
स्त्वात् ।। २७ ।। पूर्ववद्वा ।। २८ ।। प्रतिषेधाच्च ।। २९ ।।</sutra>
<lg><l>न ब्रह्मोभयलिंगं तद्धि मितं निर्विशेषसन्मात्रम् । तद्रूपस्य निषेधात्सर्वस्य च नेति नेतीति ।। १८९ ।।</l></lg>
<lg><l>न च तच्छ्रुत्या ब्रह्मणि विहितं येनानिषेध्यं स्यात् । सन्घट इत्यादिधिया सति तस्य ब्रह्मणि प्रसक्तत्वात् ।। १९० ।।</l></lg>
<lg><l>एवमनुवर्तमाने सद्रूपे ब्रह्मणि प्रतीतमिदम् । व्यावर्तमानमखिलं कल्पितमिति तस्य सद्रूपम् ।। १९१ ।।</l></lg>
<lg><l>आध्यासिकसंबन्धं विना च तद्रूपतास्तु किं तस्य । अहिकुण्डलतादिनये परिणामित्वादयो हि दोषाः स्युः ।। १९३ ।।</l></lg>
<lg><l>मैवं प्रकृतेयत्ताप्रतिषेधो नेतिपदबोध्यः । प्रायो गुणोपदेशात् विहितप्रतिषेधनस्य चायोगात् ।। १९३ ।।</l></lg>
<lg><l>अव्यक्तं ब्रह्म तन्नः स्फुरति विषयधीष्वस्य संराधने स्यात् प्रत्यक्षं गाहते तत्त्वखिलमपि गुणं सच्चिदानन्दतुल्यम् ।</l></lg>
<lg><l>किंचैश्वर्यांशमस्य स्वयमपि दधते योगितः कौशिकाद्याः प्रौढ्या तद्भावनायास्तदपि युततयैवास्य रूपं प्रपञ्चः ।। १९४ ।।</l></lg>
<head>इति प्रकृतैतावत्त्वाधिकरणम् ।। ६ ।।</head>
<head>सूत्रार्थचन्द्रिकायाम्</head>
<head>अथ प्रकृतैतावत्त्वाधिकरणम् ।। ६ ।।</head>
<sutra>सू ।। प्रकृतैतावत्त्वं हि प्रतिषेधति ततो ब्रवीति च भूयः ।। २१ ।। तदव्यक्तमाह हि ।। २२ ।। अपि
संराधने प्रत्यक्षानुमानाभ्याम् ।। २३ ।। प्रकाशादिवच्चावैशेष्यं प्रकाशश्च कर्मण्यभ्यासात् ।। २४ ।।
अतोऽनन्तेन तथाहि लिंगम् ।। २५ ।। उभयव्यपदेशात्त्वहिकुण्डलवत् ।। २६ ।। प्रकाशाश्रयवद्वा
तेजस्त्वात् ।। २७ ।। पूर्ववद्वा ।। २८ ।। प्रतिषेधाच्च ।। २९ ।।</sutra>
<p><pratika>भगवत्पादमते</pratika>, पूर्वं निषेधश्रुतिभिर्ब्रह्म निर्विशेषं सिध्यतीत्युक्तमयुक्तं ताभिर्ब्रह्मणोऽपि निषिद्धत्वादित्याक्षेपसंगत्ये-
दमाह—<pratika>सू ।। प्रकृतैतावत्त्वं हि प्रतिषेधति ततो ब्रवीति च भूयः ।। २१ ।।</pratika> <quote>‘द्वे वाव ब्रह्मणो रूपे मूर्तं चैवा-
मूर्तं च’</quote> इत्युपक्रम्य <quote>‘अथात आदेशो नेति नेति’</quote> इति श्रूयते । तत्र किं प्रपञ्चो ब्रह्म चेत्युभयमपि निषिध्यते उत एकम् ।
एकमित्यत्रापि प्रपञ्च ब्रह्म वेति <pratika>संदेहः</pratika> । नियामकाभावादुभयमपीति <pratika>पूर्वपक्षः</pratika> । अथवा प्रपञ्चस्य प्रत्यक्षत्वेन
निषेधासंभवान्निरवधिकनिषेधायोगादेकं ब्रह्मैव निषिध्यत इति <pratika>पूर्वपक्षः । सिद्धान्तस्तु</pratika>, प्रकृतं प्रधानम् एतावत्त्वं-
मियत्तापरिच्छिन्नं यद्ब्रह्मणो रूपद्वयं तत्प्रकृतैताबत्त्वम् । तदेव प्रतिषेधति <quote>‘नेति नेति’</quote> इत्यादिश्रुतिः । इतिशब्दस्य प्रधा-
मत्वेन प्रकृतरूपद्वयपरामर्शित्वात् । ब्रह्म तु न प्रधानत्वेन प्रकृतम् । <quote>‘द्वे वाव ब्रह्मणो रूपे’</quote> इति रूपद्वयात्मकजगदुपसर्ज-
नत्वेनैवाभिहितत्वात् । इतश्च ब्रह्मणो न निषेधः । <pratika>हि</pratika>=यस्मात् । <pratika>ततः</pratika>=प्रपञ्चनिषेधानन्तरं <pratika>भूयः</pratika> <quote>‘न ह्येतस्मादिति
नेत्यन्यत्परमस्ति’</quote> इति एतस्मात्=नेतिनेतीत्यादिष्टाद्ब्रह्मणः अन्यत् व्यतिरिक्तं नास्ति ब्रह्मैव तु परमस्तीत्येतन्निर्वचनवाक्यं
ब्रवीति । यद्वा । ततः प्रपञ्चनिषेधस्य परस्तात् <quote>‘अथ नामधेयम्’</quote> इत्यादिवाक्यं ब्रह्म ब्रवीतीत्यर्थः । न च प्रपञ्चनिषेधे
प्रत्यक्षविरोधः । तस्य व्यावहारिकप्रामाण्यादित्यर्थः ।।</p>
<p>ननु यदि ब्रह्मास्ति तर्ह्युपलभ्येत तत्राह---<pratika>सू ।। तदव्यक्तमाह हि ।। २२ ।। तत्</pratika>=ब्रह्म । अव्यक्तं न व्यज्यते इत्यव्यक्तं
प्रत्यक्षाद्यगोचरम् । <pratika>हि</pratika>=यतः <quote>‘न चक्षुषा गृह्यते नापि वाचा’</quote> इत्यादिश्रुतिराहेत्यर्थः ।</p>
<p>तर्हि सर्वदा ब्रह्मग्रहणाभावे मोक्षो न स्यादित्याह---<pratika>सू ।। अपि संराधने प्रत्यक्षानुमानाभ्याम् ।। २३ ।।
अपिचैनं</pratika> परमात्मानम् । <pratika>संराधने</pratika>=समाध्यवस्थायाम् । कृतार्थाः पश्यन्ति इति <pratika>प्रत्यक्षानुमानाभ्याम्</pratika>=श्रुतिस्मृति-
भ्याम् । <quote>‘कश्चिद्धीरः प्रत्यगात्मानमैक्षदावृत्तचक्षुरमृतत्वमिच्छन्’</quote> इत्यादिका श्रुतिः <quote>‘यं विनिद्रा जितश्वासाः संतुष्टास्संय-
तेन्द्रियाः । ज्योतिः पश्यन्ति युञ्जानास्तस्मै योगात्मने नमः ।।’</quote> इति स्मृत्तिः ताभ्यामवगम्यत इत्यर्थः ।</p>
<p>ननु जीवब्रह्मणोर्ध्यातृध्येयभावाङ्गीकारे भेदः स्यादित्याशंक्याह---<pratika>सू ।। प्रकाशादिवच्चावैशेष्यं प्रकाशश्च
कर्मण्यभ्यासात् ।। २४ ।।</pratika> यथा सौरः प्रकाशोऽङ्गुल्याद्युपाधौ कर्मणि भिन्न इव प्रतिभाति वस्तुतस्त्वेकरूपः तद्वत्प्र-
