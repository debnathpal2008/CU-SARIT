<pb n="440"/>
यन्ते’ <quote>‘तद्यथा पुष्करपलाश आपो न श्लिष्यन्ते एवमेवंविदि पापं कर्म न श्लिष्यत’</quote>
इति । तस्मादुपासकानां पूर्वोत्तराघयोर श्लेषविनाशौ भवत एव । यदुक्तम् <quote>‘नाभुक्तं
क्षीयते’</quote> इति, तस्याज्ञानिविषयत्वादविरोधः ।। इति तदधिगमाधिकरणम् ।। ९ ।।
<!-- APPAYYA !-->
साक्षात्कारजननोन्मुखविद्यादार्ढ्यसाध्यत्वे सति साक्षात्कारोदयकाल एव पूर्वाधविनाशः
ततःप्रभृत्येवोत्तराघाश्लेषश्चेति । अत एव साक्षात्कारोदयस्य पुण्यपापविधूननस्य च
समकालत्वं प्रतिपादयति <quote>‘यदा पश्यः पश्यते रुक्मवर्ण’</quote>मित्यादिर्मन्त्रः । तदनुसारेण
<quote>‘क्षीयन्ते चास्य कर्माणि तस्मिन्दृष्टे परावरे’</quote> इति मन्त्रे <quote>‘तस्मिन्दृष्टे’</quote> इति व्यधिकरणे स-
प्तम्यौ । तथा च तस्मिन्परब्रह्मणि यद्द‍ृष्टं दर्शनं तस्मिन् जायमाने कर्माणि क्षीयन्ते यथा
सवितर्युदयत्येव तमांसीति तस्यार्थः । एवं च साक्षात्कारोदयकाले तत्समानकालोत्पत्तिकः
पापक्षयोऽप्यस्ती<quote>‘त्यपापकाशिनी’</quote>त्यस्य न विरोधः । यद्यपि तदानीमप्रारब्धक्षयेऽपि प्रार-
ब्धानुवृत्तिरस्ति तथाप्यनुवर्तमानं पुण्यपापमल्पम् । अनादिभवसञ्चितः क्षीणः पुण्यपाप-
राशिरत्यन्तमधिक इति तदभिप्रायेणा<quote>‘पापकाशिनी’</quote>त्युक्तिरुपपद्यते । अत एव किञ्चित्पु-
ण्यपापानुवृत्त्या जीवद्दशायां नातीव प्रकाशः । देहवियोगकाले तु प्रारब्धस्यापि नाशाद-
तितरां प्रकाश इत्यभिप्रायेणाभिचाकशीतीति मन्त्रे यङ्लुङन्तप्रयोगः । भृशार्थरूपः
क्रियासमभिहारस्तत्र यङोऽर्थः तदभिप्रायेणैव प्रागतीव प्रकाशस्येति भाष्ये तद्व्याख्यानं
कृतम् । <pratika>तस्याज्ञानिविषयत्वादिति</pratika> । अयमाशयः । विधीयमानानां विद्यानां फलापे-
क्षायां रात्रिसत्रन्यायेनार्थवादिको मोक्षः फलमिति तावदवश्यमभ्युपगन्तव्यम् । तद्वदेव
पापाश्लेषविनाशयोरपि तत्फलत्वं भवन्ननिवार्यते । आर्थवादिकत्वाविशेषात् । अनादि-
भवसञ्चितानामनन्तानामनियतकालविपाकानां विविधशरीरभोग्यानां कर्मणां क्रमेण ब-
हुदेहैर्योगप्रभावाद्युगपत्कायव्यूहेन वा भोगे तत्काल एव पुनरपि कर्मान्तरार्जनेन तस्या-
प्यवश्यभोक्तव्यतया कर्मतत्फलप्रवाहयोः कदाप्युपरत्यभावेनानिर्मोक्षापत्त्या मोक्षफलेना-
पेक्षितत्वाच्च । पापाश्लेषविनाशवाक्यानां फलसमर्पकत्वं परित्यज्य विद्यावैभवख्यापन-
मात्रार्थत्वाङ्गीकारे <quote>‘न हि कर्म क्षीयते’</quote> । <quote>‘नाभुक्तं क्षीयते’</quote> इत्यादिवचनानामेव कर्मवैभव-
ख्यापनार्थत्वमिति वैपरीत्यस्यापि सुवचत्वाच्च । तस्मात्तेषां वचनानामविद्वद्विषयत्वेन
सङ्कोचः कल्पयितुं युक्तः । अवश्यं च सङ्कोचनीयानि तानि वचनानि । अन्यथा प्राय-
श्चित्ते विधिवैयर्थ्यापत्तेः । अकृतप्रायश्चित्तविषयाणि तानि वचनानीति चेत्तर्हि ब्रह्मवि-
द्यापि प्रायश्चित्तरूपेति न विरोधशङ्कावकाशः । <quote>‘क्षेत्रज्ञस्येश्वरज्ञानाद्विशुद्धिः परमा मते’</quote>-
त्यादिस्मृतिषु ब्रह्मविद्यायाः प्रायश्चित्तरूपतयाप्युपदेशात् प्रायश्चित्तरूपत्वे पापनिवृत्ति-
रेव फलं स्यात् न तु मोक्षोऽपीत्येतत्प्रयोजकमिति <pratika>।। इति तदधिगमाधिकरणम् ।। ९ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ तदधिगमाधिकरणम् ।। ९ ।।</head>
<p><sutra>सू॰ ।। तदधिगम उत्तरपूर्वाघयोरश्लेषविनाशौ तद्व्यपदेशात् ।। १३ ।।</sutra>
<lg><l>विदुषोऽपि ऋते भोगं कथमपि न क्षीयते पापम् । वपुरन्तरे तदर्थं जाते पुनरपि तदित्यनिर्मोक्षः ।। ३४५ ।।</l></lg>
<lg><l>विद्यायास्सामर्थ्यात्पापं प्रारब्धविद्यस्य । नश्यति पूर्वमपरं न संश्लिष्यत्वेवमाम्नानात् ।। ३४६ ।।</l></lg></p>
<head>इति तदधिगमाधिकरणम् ।। ९ ।।</head>
