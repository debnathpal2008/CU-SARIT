<pb n="421"/>
सकृदनुष्ठेयम्, <quote>‘सकृत्कृते कृतः शास्त्रार्थः’</quote> इति न्यायात् । प्रयाजादिवत् सकृद-
नुष्ठानेऽपि वेदनज्ञानशब्दार्थसिद्धेः ।। इति प्राप्ते ब्रूमः । <quote>‘ब्रह्मविदाप्नोति परम्’</quote>
इत्यादिषु मोक्षसाधनतया विहितं वेदनमसकृदावर्तनीयम् । <quote>‘मनो ब्रह्मेत्युपासीत
...भाति च तपति च कीर्त्या यशसा ब्रह्मवर्चसेन य एवं वेद यत्स वेद स मयै-
तदुक्तः’</quote> <quote>‘अनु म एतां भगवो देवतां शाधि यां देवतामुपास्से’</quote> इत्यादिश्रुतिषूप-
<!-- APPAYYA !-->
लब्धिः शिवपुराणे शिवेनैव वर्णिता । <quote>“कम्पः स्वेदोऽश्रुपातश्च कण्ठे च स्वरविक्रिया ।
आनन्दाब्ध्युपलब्धिश्च भवेदाकस्मिकी मुहुः ।। एतैर्व्यस्तैः समस्तैर्वा लिङ्गैरव्यभिचारिभिः ।
मन्दमध्योत्तमैर्भावैर्विज्ञेयास्ते नरोत्तमाः ।। यथाऽयोऽग्निसमावेशान्नायो भवति केवलम् ।
तथैव मम सान्निध्यान्न ते केवलमानुषाः ।।”</quote> इति । एवं साक्षात्कारपर्यन्तोपासनाप्रकारनिरू-
पणेनैव प्रथमपादस्य फलाध्यायान्तर्भावः इत्यभिप्रेत्याग्रेऽपि भाष्यकारः पापक्षयप्रतिपा-
दकाधिकरणानां सङ्गत्यन्तरं वक्ष्यति । विदेर्ज्ञानमात्रपरत्वोपासनापरत्वानवधारणात्सं
शये पूर्वपक्षमाह---<pratika>सकृदिति</pratika> । न च काम्यकर्मणामिव फलभूयस्त्वार्थमावृत्तिरिति वक्तुं
शक्यम् । तद्वद्वेदनफले ब्रह्मानन्दानुभवे भूयस्त्वाल्पत्वविशेषाभावात् । <quote>“तस्मात्कर्मण्यार-
म्भभाव्यत्वात्कृषिवत्प्रत्यारम्भं फलानि स्यु”</quote>रिति न्यायस्य नायं विषयः । किंतु यथा प्रधा-
नस्य साङ्गत्वोपपादनाय क्रियमाणं प्रयाजादिकमङ्गं सकृदेव क्रियते एवं वेदनमपि सकृ-
देव कर्तव्यमिति क्रतुवद्वानुमानेनाभ्यासिफलभूमा स्यादिति पूर्वपक्षनिराकरणार्थस्य स-
कृद्वा कारणैकत्वादिति न्यायस्यैवायं विषयः इत्यभिप्रेत्य दृष्टान्तमाह---<pratika>प्रयाजादिव-
दिति</pratika> । ननु मनो ब्रह्मेत्यादौ विद्युपास्त्योर्व्यतिकरेण प्रयोगात् ज्ञानसामान्यवाचिनश्श-
ब्दस्यावृत्तिगुणविशिष्टज्ञानविशेषे पर्यवसानं स्यादित्याशङ्क्याह---<pratika>वेदनज्ञानेति</pratika> । छागप-
शुन्यायेन <quote>‘मनो ब्रह्मे’</quote>त्यादिवेदनानामुपासनारूपत्वपर्यवसानमस्तु नाम । न तावन्मात्रेणा-
नन्दवल्ल्याद्युक्तब्रह्मवेदनानामावृत्तिस्सिध्यति । विद्याभेदात् । न हि प्रतिवसन्तं ज्योति-
ष्टोमस्यावृत्तिविधानात् द्वादशाहादीनामपि प्रतिवसन्तमावृत्तिस्सिध्यति । न च <quote>‘वि/?/दि-
ध्यासितव्य’</quote> इत्यादिश्रुतेः कासांचिद्विद्यानां मुक्तिफलानामावृत्त्यपेक्षा संप्रतिपन्नेत्यन्या-
सामप्यावृत्तिरपेक्षणीया । अन्यथा फलभूयस्त्वासंभवेन क्लेशसाध्यानां तासामननुष्ठानप्रस-
ङ्गादिति वाच्यम् । देवतान्तरनाम्नामनेकावृत्तिविशिष्टसंकीर्तने यत्फलं तस्य सकृदेव शि-
वादिनामसङ्कीर्तनेन लाभे संभवत्यपि देवतान्तरनामसङ्कीर्तनेष्विव पुरुषरुचिवैचित्र्येण
विद्यान्तरेषु प्रवृत्त्युपत्तेः । न च विद्यानामुपास्यसाक्षात्कारार्थत्वेन दृष्टफलत्वात्क्रिया-
णामर्थशेषत्वात्प्रत्यक्षे तन्निवृत्त्याप्रवर्गः स्यादिति न्यायेन यावत्फलोदयमवघातवदावृत्तिः
स्यादिति वाच्यम् । यासां विद्यानां <quote>‘ततस्तु तं पश्यति निष्कलं ध्यायमान’</quote> इत्यादिवच-
नैस्साक्षात्कारपर्यन्तत्वमवगतं तासामावृत्तिसिद्धावप्यन्यासामावृत्त्यसिद्धेः । न च साक्षा-
त्कारफलकविद्यानामावृत्त्यपेक्षामात्रेण विद्यात्वसामान्यादतत्फलानामप्यावृत्तिः सिध्यति ।
अग्निचयने औदुंबरमुलूखलं सर्वौषधस्य पूरयित्वावहन्त्यथैतदुपदधातीत्युपधेयोलूखलसं-
स्कारार्थत्वेन विहितस्याप्यवघातस्यावघातत्वसामान्यादावृत्त्यपेक्षाप्रसङ्गेन <quote>‘धर्ममात्रे त्वद-
र्शनाच्छब्दार्थेनापदा/?/र्गः स्वा/?/’</quote>दिति न्याय/?/विरोधापत्तेरिति भावः । ननु मनोब्रह्मे/?/त्यादिब्रह्म/?/-
