<pb n="302"/>
न्नप्यध्यापकत्वेन प्रत्यभिज्ञायते, तथा छान्दोग्यादिषु वसिष्ठत्वादिनोक्तः पुनर-
न्यत्र केवल उच्यमानोऽपि तद्ग‍ुणविशिष्टतया बुद्धिस्थो भवति । तत एवंशब्देन
<!-- APPAYYA !-->
छांदोग्यवाजसनेयकगतफलवाक्ययोरप्येवंशब्दार्थवशीकृततात्पर्ययोः फलविधिपरत्वासं-
भवात् । अतः सर्वास्वपि शाखास्वेवंशब्दोऽनुवाद इति तस्य स्वशाखाप्राप्तगुणमात्रानु-
वादकत्वेऽपि गुणान्तरनिवारकत्वाभवान्न विद्यैक्यप्रयुक्ते सर्वशाखाम्नातगुणोपसंहारे
काचिदनुपपत्तिः । यथा प्राप्त्यनुवाद इति प्राणविद्यायां स्वशाखापरशाखाम्नातं यावद्ग‍ुण-
जातं प्राप्तं तस्य सर्वस्यानुवादक एवंशब्द इति कल्पनायामपि न काचिदनुपपत्तिः । न
हि स्वशाखाम्नातमेव शाब्दं परशाखागतशाब्दमिति वैषम्यमस्ति । शाब्दत्वेऽपि कौषी-
तकिशाखागतैवशब्दार्थावगतिसमये शाखान्तराम्नातं गुणजातं शब्देन नोपस्थितमिति
चेत् किं स्वशाखाम्नातं तत्पूर्वापरानेकवाक्यविहितं तथाशब्देनोपस्थितं तदानीमशाब्द-
मिति शब्दमूलप्रतिपत्त्यास्पदमेतत्प्रकरणाम्नाकप्राणगुणत्वेन क्रोडीकृतमेवंशब्दगोचरः
स्यादिति चेत् एवं तर्हि शाखान्तराम्नातमपि गुणजातमेतद्विद्यासंबन्धिप्राणगुणत्वेन क्रोडी-
कृतं तद्गोचरोऽस्तु । तदपेक्षयास्य क्रोडीकारस्य लघुत्वात् प्रकरणस्य प्रधानभूतविद्या-
घटितत्वात् यथा प्राप्त्यनुवादन्यायस्यासंकुचितविषयलाभाच्च । न हि स्वशाखाम्नातमे-
वानुवदितव्यं न त्वन्यशाखाम्नातमिति कुलधर्मः । मैत्रायणीयशाखायां प्रयाजाम्नानरहि-
ताया <quote>‘मृतवो वै प्रयाजाः समानत्र होतव्या’</quote> इति तैत्तिरीयादिशाखाम्नातप्रयाजानुवाददर्श-
नात् । सन्निहितमात्रानुवादसंभवे दूरस्थितस्याप्यनुवादो न कल्पनीय इति चेत् दूरस्थितस्य
स्वत एव बुद्धावपरिवर्तमानस्य कल्पनीयोपस्थितिकत्वे तथैव । इह तु विद्यैक्यात्तदीयत्वेन
तत्तच्छाखाम्नातगुणवत्स्वत एव बुद्धौ विपरिवर्तमानस्य योग्यस्य परित्यागेन संकोच एव
दोष इति भाष्ये <quote>‘यथा देवदत्त’</quote> इत्यादिना यथा देश१कालव्यवहितस्याध्यापनस्य तद्धर्मि-
दर्शनेन बुद्धिस्थता तथेह शाखान्तरव्यवहितस्यापीत्येतावन्मात्रे दृष्टान्त उक्तः । न त्वशब्दो-
पस्थितस्य विषयत्वे इति न२ विरोधः । सूत्रस्य त्वयमर्थः । इमे वसिष्ठत्वादयः अन्यत्र
कौषीतकिशाखायामप्युपसंहर्तव्याः । कुतः । सर्वासु शाखासु प्राणविद्याया अभेदात् ।
अभेदे च तया बुद्धिसन्निधापितस्य तस्याप्येवंशब्देन परामर्ष्टुं योग्यस्य प्रहाणे कारणा-
भावादिति । नन्विदमधिकरणं कौषीतकिनामुपनिषदि चतुर्थाध्याये य <quote>‘दथातो निःश्रेय
सादान’</quote> मित्यारभ्य प्राणविद्याश्रवणं तत्र वसिष्ठत्वादिगुणोपसंहारनिर्णयार्थत्वेन किमित्य-
तिक्लेशेन योजितम् । तस्यां दशमाध्याये, यो ह वै ज्येष्ठञ्च श्रेष्ठञ्च वेद ज्येष्ठश्च ह वै श्रेष्ठश्च
भवती’ त्यारभ्य यत्प्राणविद्याश्रवणं तत्र वसिष्ठत्वादिगुणोपसंहारनिर्णयार्थत्वेन व्याख्या-
तुमुचितम् । तत्र हि छांदोग्यबृहदारण्यकरीत्यैव प्राणस्य ज्यैष्ठ्यश्रैष्ठ्यगुणकत्वं वागादीनां
वसिष्ठत्वादिगुणंकत्वं मुख्यप्राणस्य वागादीनां च श्रैष्ठ्यविषयपरस्परविवादेन ब्रह्मसभोपस-
र्पणं <quote>‘यस्मिन्नुत्क्रान्ते शरीरेंद्रियानवस्थितिः स श्रेष्ठ’</quote> इति ब्रह्मवचनं तत्परिचिक्षिषया
वागादीनामेकैकस्य शरीरादुत्क्रम्य पर्यटनं तस्मिन्समये शरीरस्येंद्रियान्तराणाञ्च यथापू-
पूर्वमवस्थानं प्राणस्योत्क्रमणप्रवृत्तौ तेषां विशरणं ततो भीतानां वागादीनां <quote>‘मोत्क्रमीस्त्वं
नः श्रेष्ठ’</quote> इति मुख्य३प्राणं प्रति प्रार्थनमित्येतत्सर्वं क्रमेण वर्णितम् । प्राणे वागादिगतव-
<note>(१) <quote>‘चिरकालव्यवहितस्य’</quote> इति. ख. पाठः ।</note> <note>(२) <quote>‘सर्वं समञ्जसम्’</quote> इति. ख. पाठः ।</note> <note>(३) <quote>‘प्राणस्य
श्रैष्ठ्यावधारणमित्येतत्सर्वं’</quote> इति. क. पाठः ।</note>
