<pb n="154"/>
<sutra>।। सू ।। शक्तिविपर्ययात् ।। ३७ ।।</sutra>
प्रकृतेः कर्तृत्वे कर्तुरेव भोक्तृत्वमिति सैव भोक्त्री स्यात् । ततश्चात्मनो
भोक्तृत्वशक्तेर्विपर्ययो हानिः स्यात् ।।
<sutra>।। सू ।। समाध्यभावाच्च ।। ३८ ।।</sutra>
किंच । प्रकृतेरेव कर्तृत्वे प्रकृतेरन्योऽस्मीति समाध्यभावप्रसङ्गाच्च कर्ताऽऽत्मा ।।
<sutra>।। सू ।। यथा च तक्षोभयथा ।। ३९ ।।</sutra>
आत्मनः कर्तृत्वे इच्छायां करोति अन्यदा न करोत्यात्मेति व्यवस्था, यथा
तक्षा स्वकार्ये तथेति । बुद्धेरेवेच्छासंभवान्नाव्यवस्थेति चेत्—न । चेतनधर्मत्वादि-
च्छायाः । तस्मादात्मनः कर्तृत्वं, न बुद्धेर्नापि प्रकृतेरिति निर्णयः ।।
इति कर्त्रधिकरणम् ।। १० ।।
<!-- APPAYYA !-->
<pratika>शक्तिविपर्ययात् ।। ३७ ।। ततश्चेति</pratika> । बुद्धेरेव भोक्तृत्वे तदतिरिक्तात्मसिद्धिश्च न
स्यादिति भावः । <pratika>सू ।। समाध्यभावाच्च ।। ३८ ।।</pratika> प्रकृतेः कर्तृत्वे समाधावपि सैव
कर्त्री वाच्या । सा च स्वात्मानं प्रकृतेरन्यत्वेन ध्यातुं न शक्नोतीति समाधिरेव लुप्ये-
तेत्यर्थः ।। आत्मनः कर्तृत्व इव बुद्धेः प्रकृतेर्वा कर्तृत्वे कर्तृत्वस्य कालनियमो न स्यादि-
त्यापादनार्थं सूत्रम्—<pratika>सू ।। यथा च तक्षोभयता ।। ३९ ।। स्वकार्य इति</pratika> विषयसप्तमी ।
इच्छायां करोति अन्यदा न करोतीति पूर्ववाक्यादनुषंगः । तथा च यथा वास्यादिकरण-
संपन्नोऽपि तक्षणेच्छायां तत्करोति अन्यदा न करोतीति व्यवस्था । एवं वागादिकरणसंप-
न्नोऽप्यात्मा भोगेच्छायां करोति अन्यदा न करोतीति व्यवस्था युज्यते । बुद्धिप्रकृत्यो-
स्तदभावात्सा न सिद्ध‍येत् । बुद्धेः प्रकृतेर्वा भोगतदिच्छयोरंगीकारे च तदतिरिक्तात्मा-
न सिद्ध‍येदिति भावः । <pratika>इति कर्त्रधिकरणम् ।। १० ।।</pratika></p>
<!-- APPAYYA !-->
<head>नयमणिमालायाम् अथ कर्त्रधिकरणम् ।। १० ।।</head>
<sutra>सू ।। कर्ता शास्त्रार्थवत्त्वात् ।। ३३ ।। उपादानाद्विहारोपदेशाच्च ।। ३४ ।। व्यपदेशाच्च क्रियायां न
चेन्निर्देशविपर्ययः ।।३५।। उपलब्धिवदनियमः ।।३६।। शक्तिविपर्ययात् ।।३७।। समाध्यभावाच्च ।।३८।।
यथा च तक्षोभयथा ।। ३९ ।।</sutra>
<lg><l>नायं हन्तीत्यादेः श्रवणादेतस्य कर्तृता नास्ति । बुद्धेरेव तु सा स्यात् विज्ञानं यज्ञमित्यादेः ।। १४६ ।।</l></lg>
<lg><l>शास्त्रार्थवत्त्वमुख्यैर्हेतुभिरेतस्य कर्तृतास्त्येव । अयमेव च विज्ञानं श्रवणं तु तदस्य हन्त्ययोग्यत्वात् ।। १४७ ।।</l></lg>
<head>इति कर्त्रधिकरणम् ।। १० ।।</head>
<head>सूत्रार्थचन्द्रिकायाम् अथ कर्त्रधिकरणम् ।। १० ।।</head>
<sutra>सू ।। कर्ता शास्त्रार्थवत्त्वात् ।। ३३ ।। उपादानाद्विहारोपदेशाच्च ।। ३४ ।। व्यपदेशाच्च क्रियायां न
चेन्निर्देशविपर्ययः ।। ३५ ।। उपलब्धिवदनियमः ।। ३६ ।। शक्तिविपर्ययात् ।। ३७ ।। समाध्यभावाच्च
।। ३८ ।। यथा च तक्षोभयथा ।। ३९ ।।</sutra>
<p><pratika>भगवत्पादमते</pratika>, पूर्वं जीवस्याणुत्वं पराणुद्य स्वयंज्योतिष्ट्वादिवत्सर्वगतत्वं प्रतिष्ठापितम् । अधुना बुद्धेः कर्तृत्वनिषेध-
पूर्वकं तस्य कर्तृत्वं साधयति—<pratika>सू ।। कर्ता शास्त्रार्थवत्त्वात् ।। ३३ ।।</pratika> अत्र किं बुद्धिः कर्त्री उत जीव इति <pratika>संदेहः</pratika> ।
परिणामित्वाद्ब‍ुद्धिरिति <pratika>पूर्वपक्षः</pratika> । <pratika>सिद्धान्तस्तु</pratika>, आत्मैव कर्ता न बुद्धिः । कर्तुरपेक्षितोपायबोधकविधिशास्त्रस्य
अर्थवत्त्वात् । यदि बुद्धिः कर्त्री फलभोक्ता चात्मेत्युच्येत तर्हि तादृशविधिशास्त्रमनर्थकं स्यात् । अतो न केवलबुद्धेः
कर्तृत्वमपि त्वात्मन इति ।।</p>
<p>किंच <pratika>।। सू ।। विहारोपदेशात् ।। ३४ ।।</pratika> <quote>‘स्वे शरीरे यथाकामं परिवर्तते’</quote> इति जीवप्रकरणे स्वप्नावस्थायां <pratika>विहा-
रस्य</pratika>=संचरणस्योपदेशात् । अकर्तुस्संचरणायोगादात्मनः <pratika>कर्तृत्वमित्यर्थ</pratika> ।।</p>
