<pb n="332"/>
अथ सापरायाधिकरणम् ।। १७ ।।
<sutra>सू ।। सांपराये तर्तव्याभावात् तथा ह्यन्ये ।। २७ ।।</sutra>
पूर्वोक्तं पुण्यपापविमोचनं देहवियोगकाल एव चिन्तनीयं उत मार्गे वा ।।
इति संदिह्य पूर्वपक्षं प्रवर्तयति । तथा हि---<quote>‘अश्व इव रोमाणि विधूय पा-
पम् ... धूत्वा शरीरम्’</quote> इति कुत्रचिदृहवियोगकाल एव श्रुता सुकृतदुष्कृतहानिः ।
कुत्रचित् <quote>‘स आगच्छति विरजां नदीं तां मनसाऽत्येति तत् सुकृतदुष्कृते वि-
धूनुते’</quote> इत्यध्वनि श्रुता । एवमुभयश्रुतिसद्भावेऽपि सांपराये देहवियोगकाल एव
चिन्तनीया, तदूर्ध्वं ब्रह्मप्राप्तिव्यतिरेकेण प्राप्तव्यस्य कर्मसाध्यस्य सुखदुःखभो-
गस्याभावात् । तथा ह्यधीयतेऽन्ये <quote>‘तस्य तावदेव चिरं यावन्न विमोक्ष्ये अथ सं-
पत्स्ये’</quote> इति देहवियोगादूर्ध्वं ब्रह्म प्राप्तमेव ।।
<sutra>सू ।। छन्दत उभयाविरोधात् ।। २८ ।।</sutra>
देहवियोगकाले पुण्यपापविमोचनश्रुतेस्सदूर्ध्वं ब्रह्मप्राप्तिश्रुतेः उभयत्र श्रुत्यवि-
रोधाद्धेतोः <quote>‘तत् सुकृतदुष्कृते विधूनुते’</quote> इति श्रुतिखण्डश्छन्दतो नेतव्यः, <quote>‘एतं
देवयानं पन्थानमापद्य’</quote> इति वाक्यखण्डात् प्रागुपनेतव्यः ।।
<sutra>सू ।। उपपन्नस्तल्लक्षणार्थोपलब्धेर्लोकवत् ।। २९ ।।</sutra>
देहवियोगकाले सर्वकर्मक्षयेऽपि गतिविधिरुपपन्न एव ब्रह्मोपासकानाम्, तत्र
<!-- APPAYYA !-->
<head>अथ सांपरायाधिकरणम् ।। १७ ।।</head>
<p><pratika>सू॰ ।। सांपराये तर्तव्याभावात्तथा ह्यन्ये ।। २७ ।।</pratika> प्रासङ्गिकीं संगतिं सूचयितुं
विशेषयति---<pratika>पूर्वोक्तमिति</pratika> । देहवियोगानन्तरं कर्मसाध्यफलाभावाद्विविधश्रुतिदर्शनाच्च
संशयः । प्राप्तव्यस्येत्यनेन सौत्रं तर्तव्यपदं व्याख्यातम् । तरतिरिह प्राप्त्यर्थः । आगम-
शासनस्यानित्यत्वादिडागमाभावः । नन्वेवं सति <quote>‘तत्सुकृते’</quote>त्यादिश्रुतेः का गतिः । न च
पाठक्रमादर्थक्रमस्य बलवत्त्वात्तद्वाक्यं प्रागेव नेतव्यमिति वाच्यम् । <quote>‘तत्सुकृते’</quote>त्यत्र तच्छ-
ब्देन तस्मादर्थेन संनिहितस्य विरजानद्यतिक्रमणस्य सुकृतदुष्कृतविधूनने हेतुत्वस्य प्रति-
पाद्यमानतयार्थतः प्राङ्यनासंभवादित्याशङ्कानिराकरणार्थं सूत्रम्---<pratika>सू॰ ।। छन्दत उभ-
याविरोधात् ।। २८ ।।</pratika> <quote>‘पापं विधूय धूत्वा शरीर’</quote>मिति <quote>‘यावन्न विमोक्ष्ये अथ संपत्स्ये’</quote> इति
च श्रुतिद्वयस्याविरोधमपेक्ष्य <quote>‘तत्सुकृते’</quote>त्यत्र तत्पदं सन्निहितस्य विरजानद्यतिक्रमणस्य
हेतुत्वं न ब्रवीति किंतु पर्यङ्कविद्याप्रकरणाद्विद्यासामर्थ्यादेव पुण्यपापविधूननस्य श्रुत्य-
न्तरेषु प्रसिद्धत्वाच्च प्रकृताया विद्यायाः कारणत्वं ब्रवीतीत्यङ्गीकर्तव्यम् । एवञ्च सर्वनाम-
श्रुतिप्राप्तहेतुहेतुमद्भावविरोधाभावा<quote>‘त्तत्सुकृते’</quote>त्यादिवाक्यं यथेष्टं योजयितुं शक्यमिति
देवयानपथप्राप्तिवचनात्प्रागेवोचितस्थले तद्वचनं योजनीयमिति भावः । ननु देहवियो-
गकाल एव सर्वकर्मक्षये कर्ममूलसूक्ष्मशरीरानुवृत्त्यसंभवादर्चिरादिगतिविधिरनुपपन्नः ।
जीवस्याणुत्वेन स्वतो गतिमात्रसंभवेऽपि शरीरेन्द्रियराहित्ये चन्द्रसंवादाद्यसंभवादित्याश-
ङ्कानिराकरणार्थं सूत्रम्---<pratika>सू॰ ।। उपपन्नस्तल्लक्षणार्थोपलब्धेर्लोकवत् ।। २९ ।।</pratika> मार्गे
यथा चन्द्रसंवादश्शरीरेन्द्रियसाध्यः तथा ब्रह्मप्राप्त्यनन्तरमपि शरीरेन्द्रियसाध्या एव विहा-
