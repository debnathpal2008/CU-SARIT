<pb n="074"/>
निरस्तः । निर्विकल्पकसाधारणास्ते विशिष्टप्रत्यक्षत्वावच्छेदेन न कारणमिति चेत् तर्हि तत
एव समवायोऽपि न भवेत् । यदि समवायनिष्ठकारणता निर्विकल्पकव्यावृत्ता कल्प्यते
तदा तेषु संयोगत्वावच्छिन्नकारणतापि तथैव कल्प्यताम् । वस्तुतस्तु, विशिष्टज्ञानत्वं विशे-
षणज्ञानकार्यतावच्छेदकं जन्यप्रत्यक्षत्वमिन्द्रियकार्यतावच्छेदकमित्यवच्छेदकांतरोपपन्नका-
र्यताधिकरणवृत्तित्वान्नीलघटत्ववदर्थवशसम्पन्नं जन्यविशिष्टप्रत्यक्षत्वं न कार्यतावच्छेदक-
मिति न तदवच्छेदेनानुगतकारणापेक्षास्ति।एतेन तन्तुकपालादिनाशे तन्निष्ठावयविगुणक्रिया-
दिकं यन्नश्यति तत्र तन्निष्ठावयव्यादिनाशत्वेन कार्यतावच्छेदेऽननुगमः तत्संबंधिनाशत्वेन
तदवच्छेदे तत्संयुक्तस्य तृणादेरपि नाशप्रसंग इति तावदनुगमकसंबन्धविशेषापेक्षायां यस्य
संबन्धविशेषस्य तत्र कार्यतावच्छेदके प्रवेशस्स समवाय इत्यपि निरस्तम् । समवायांगीका-
रेऽपि तन्तुनाशे तंतुसमवायवतामंशूनां नाशप्रसंगानिवारणात् । न च तंतुसमवायवत्त्वे
सति तदाधेयत्वरूपं तन्तुसमवेतत्वमवच्छेदके <pratika>निवेशनीयम्</pratika> । तथापि तंत्वाश्रिततृणादिनाश-
प्रसंग इत्यतिप्रसंगतादवस्थ्यात् समवायस्यैकत्वेन तन्तुसमवायस्य तृणेऽपि सत्त्वात्समवाय-
संबन्धेनाधेयत्वं विवक्षितम् । तृणादिकं तु संयोगसंबंधेन तन्त्वाधेयमिति चेन्न । संयोगस्य
समवायस्य वा तृणादिस्वरूपात्मकाधेयत्वसबंधाप्रयोजकत्वात् अयुतसिद्धाधेयत्वस्यैवाक्लि-
ष्टस्य कार्यतावच्छेदके निवेशयितुं युक्तत्वाच्च । न च तथा सति तंतुनाशे तदयुतसिद्धाधेय-
स्य पटध्वंसादेर्नाशप्रसंगः । परपक्षेऽपि तन्तुसमवेतजात्यादिनाशप्रसंगतौल्यात् । तन्तु-
नाशे तत्समवेतस्य कार्यस्य नाश इति नियम इति चेत्तर्हि तन्नाशे तदयुतसिद्धाधेय-
स्यानित्यस्य नाशा इति नियमोऽस्तु । न च ध्वंसनाशेनापि किंचिदनिष्टमापद्यते । प्रागभाव-
ध्वंसस्य घटस्येव तद्ध्वंसस्यापि ध्वंसोपपत्तेः । घटतद्ध्वंसयोरुभयोरपि प्रागभावध्वंसत्वांगी-
कारेण प्रागभावस्यानुन्मज्जनसमर्थने घटतद्ध्वंसतद्ध्वंसपरंपराया घटध्वंसत्वांगीकारेण घटानु-
न्मज्जनं समर्थयेमहि । तस्मात् स्वरूपसंबधांगीकारे समवायापलापप्रसंगात् समवायमभ्युपग-
च्छता स्वरूपसंबन्धस्त्यक्तव्य इति समवायस्य कार्ये वृत्त्यभावेन यत्समवेतं कार्यमुत्पद्यत इति
लक्षणासंभवात्तदनुसारेण परमाणुद्व्यणुकादि कारणमित्येतदसमंजसम् । यदि चैवमपि लाघ-
वलोभादेकस्समवायोऽवयवगुणक्रियादीनां संबंध इत्यभ्युपगम्यते तदा तत एव त्र्यणुकप्रभृ-
तीनां कार्याणामेकमेव ब्रह्म प्रधानं वा कारणमभ्युपगन्तव्यं स्यात् । एकत्वलाघवस्योभ-
यत्राप्यादरणीयत्वसाम्यात् । अन्यथा क्वचिल्लाघवादरोऽन्यत्र तदनादर इत्यव्यवस्थाप्र-
संगात् । न हि क्लृप्तेषु स्वरूपसंबंधेषु सत्स्वपि लाघवलोभादधिकं समवायमभ्युपगच्छता त्र्यणु-
कादीनामेकस्मिन्ननेकस्मिन्नप्यक्लृप्ते कारणे लाघवलोभादेकमेव कारणमिति न कल्प-
नीयम् । यदि त्वल्पपरिमाणानेकद्रव्यमेलने सत्येव तदधिकपरिमाणद्रव्यारंभ इति लोके दृष्ट-
त्वात् त्र्यणुकाद्यारंभार्थमनंतपरमाण्वभ्युपगमस्तदा बहूनां शिल्पिनां समवाये सत्येव रथगो-
पुरप्रासादादिनिर्माणमिति लोके दृष्टत्वात् कार्यद्रव्येषु अनेकारभ्यत्वनियमस्य दध्यादि-
ष्विव महाकार्येष्वनेककर्तृकत्वनियमस्य क्वचिदपि भंगादर्शनेन सर्वाभ्युपगतत्वात् भूध-
रादेः महाकार्यत्वेन तत्साम्याच्चानन्तेश्वराभ्युपगमोऽपि कार्यः स्यात् । अन्यथा क्वचित् दृष्ट-
नियमानुसरणमन्यत्र नेत्यव्यवस्थापत्तेः । न चानंतेश्वराभ्युपगमोऽस्ति । तस्माल्लाघवलोभेन
<pratika>दृष्टनियममप्रयोजकीकृत्य ईश्वरैक्यमभ्युपगच्छतस्तथैव</pratika> जगदुपादानैक्यमप्यभ्युपगन्तव्यम् ।
