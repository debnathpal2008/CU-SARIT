<pb n="017"/>
तर्कबाध्यः स्यादिति भावः । किंच । <pratika>सू ।। तर्काप्रतिष्ठानात् ।। ११ ।।</pratika> प्रतितर्कसंभवेन तर्कस्याप्रतिष्ठितत्वसंभवच्चा
तन्मूलकः प्रधानकारणवाद एव परित्याज्यः न तु ब्रह्मकारणवादः ।।</p>
<p><pratika>सू ।। अन्यथानुमेयमिति चेदेवमप्यनिर्मोक्षप्रसंगः ।। १२ ।। अन्यथा</pratika>=प्रतितर्कैर्यथाभिभवो न संभवति तथा
प्रकारान्तरेण । <pratika>अनुमेयमिति चेत्</pratika>=प्रधानमनुमेयमिति चेत् तदपि न युज्यते । कुतः । तत्राप्येवं प्रतितर्ककलहसंभाव-
नया अप्रतिष्ठितत्वदोषादनिर्मोक्ष एव स्यात् । अतः शुष्कतर्कमूलः प्रधानकारणवाद एव त्याज्यः न तु ब्रह्मकारणवादः
इति युक्तम् ।। <pratika>इति अपीतौ तद्वत्प्रसंगाधिकरणम् ।। ६ ।।</pratika></p>
<p><pratika>रामानुजमते</pratika>, <quote>‘तर्काप्रतिष्ठानादपि’</quote> इति योगविभागेन अपिशब्दानुषङ्गपाठयुतं सूत्रनवकात्मकमिदं नविलक्षणत्वा-
धिकरणम् । यद्यपि न श्रीकण्ठमतवदधिकरणान्तरमत्र । तथापि सूत्रार्थवर्णनप्रकारस्तु श्रीकण्ठमतमेवानुसरतीतीदमस्तीहा-
वधेयम् । संदेहपूर्वपक्षसिद्धान्तादिनिरूपणप्रकारस्त्वन्यादृश एव । वेदान्तानां किं जगत्कारणतया ब्रह्मपरत्वमुत प्रधानप-
रत्वमिति संशये अज्ञत्वादिना जगतो ब्रह्मविलक्षणत्वेन ब्रह्मकार्यत्वप्रतिपादनासंभवात् सालक्षण्येन प्रधानप्रतिपादनसंभवाच्च
प्रधानपरत्वमिति <pratika>पूर्वपक्षः । सिद्धान्तस्तु</pratika>, माक्षिकादिभ्यः क्रिम्यादीनां विलक्षणानामुत्पत्तिदर्शनात् ब्रह्मविलक्षणस्य
जगतः तत्कार्यत्वं संभवत्येवेति । इत्थं पूर्वपक्षसिद्धांतानुरोधेन श्रीकण्ठीयप्रक्रियानुसारेण च सूत्रार्थवर्णनमस्मिन्मते
सूपपादमिति विरम्यते विस्तरतः ।। <pratika>इति रामानुजमते नविलक्षणत्वाधिकरणम् ।। ४ ।।</pratika></p>
<p><pratika>आनन्दतीर्थमते</pratika>’ इदमधिकरणं <quote>‘<pratika>न विलक्षणत्वादस्य तथात्वं च शब्दात् ।। ४ ।। दृश्यते तु ।। ५ ।।</pratika>’</quote> इति
सूत्रद्वयात्मकम् । <quote>‘दृश्यते तु’</quote> इति सूत्रपाठोऽधिकोऽत्रान्यमतेभ्यः । फलादर्शनरूपहेतुना पाशुपतादिस्मृतेर्यद्यप्रामाण्यं
स्यादेवं क्वचित्क्वचिद्वेदोदितकारीर्यादिफलस्य वृष्ट्यादेरसंभवाद्वेदस्याप्यप्रामाण्यं स्याद्वा नवेति संशये क्वाचित्कस्य फलवि-
संवादस्योभयत्र साधारण्याद्वेदस्याप्यप्रामाण्यं स्यात्ततो न समन्वयसिद्धिरिति <pratika>पूर्वपक्षः । सिद्धान्तस्तु</pratika>, वेदस्य
तदनुसारिस्मृत्यादेश्च स्वतःप्रामाण्याख्येतरवैलक्षण्यसत्त्वात् क्वाचित्कस्य फलविसंवादस्योभयत्र साधारण्येऽपि स्वतः
प्रमाणे वेदे तदनुसारिस्मृत्यादौ चाङ्गवैगुण्यकल्पनया तदुपपत्तेरन्यत्र पौरुषेयतया स्वतःप्रामाण्याभाववतीषु शैवादिस्मृतिषु
तत्कल्पनाया अयुक्तत्वाच्च वेदस्य तथात्वासंभवान्न समन्वयासिद्धिरिति । <pratika>सूत्रार्थस्तु, अस्य</pratika>=श्रुतितदनुसारिस्मृत्यादेः ।
<pratika>तथात्वं न</pratika>=शैवादिस्मृतिवदप्रामाण्यं न भवति । कुतः । <pratika>विलक्षणत्वात्</pratika>=स्वतःप्रामाण्याख्येतरवैलक्षण्यात् । किंच ।
श्रुतेर्नित्यत्वाख्यवैलक्षण्यवत्त्वात्स्मृतेः श्रुत्यनुसारित्वाख्यवैलक्षण्यवत्त्वाञ्च । तथात्वमित्यस्योभयत्रान्वयः । <pratika>तथात्वं च</pratika>=
उक्तवैलक्षण्यवत्त्वं च । <pratika>शब्दात्</pratika>=<quote>‘वाचा विरूपनित्यये’</quote>त्यागमान्निश्चितमित्यर्थः ।</p>
<p>सू ।। <pratika>दृश्यते तु ।। ५ ।।</pratika> तुशब्दो विशेषार्थे । यतः तत्फलयोग्याधिकारिविशेषाणां श्रुत्याद्युक्तं फलं <pratika>दृश्यते</pratika>=उपल-
भ्यते अतो नाप्रामाण्यमित्यर्थः ।। <pratika>इत्यानन्दतीर्थमते नविलक्षणत्वाधिकरणम् ।। ४ ।।</pratika></p>
<head>अथाभिमान्यधिकरणम् ।। ३ ।।</head>
<p><pratika>सू ।। अभिमानिव्यपदेशस्तु विशेषानुगतिभ्याम् ।। ६ ।। दृश्यते च ।।</pratika> अत्राधिकरणे <quote>‘मृदब्रवीत्’</quote>
<quote>‘आपोऽब्रुवन्’</quote> इत्यादियुक्तिविरुद्धार्थाभिधायकत्वाद्वेदवचसामप्रामाण्य भवति वा नवेति संदेहः । मृन्न वक्री जडत्वादित्या-
दियुक्तिविरोधाद्वेदवचसामप्रामाण्यं स्यात् इति <pratika>पूर्वपक्षः</pratika> । तत्र मृदादिपदानां तत्तदभिमानिदेवतापरत्वेन विरोधाभावा-
दप्रामाण्यं न भवतीति <pratika>सिद्धान्तः । सूत्रार्थस्तु</pratika>, तुशब्दोऽवधारणे । <pratika>अभिमानिव्यपदेशः</pratika>=<quote>‘मृदब्रवी’</quote>दित्यादौ
अभिमानिनश्चेतनस्यैवोक्तिः न त्वचेतनस्य । कुतः । मुन्न वक्री जडत्वात् इति युक्तिविरोधात् । तथा च वेदाप्रामाण्यम् ।
नन्वभिमानिनो विदेहत्वायोगेन सदेहत्वे तस्यादर्शमन्यवस्त्वधिष्ठानेन वक्तृत्वमनेकाभिमन्यमानाधिष्ठातृत्वं चेत्यादिकं
कथं युज्यते इत्यत आह—<pratika>विशेषानुगतिभ्याम्=विशेषः</pratika>=विशिष्टं सामर्थ्यम् <pratika>अनुगतिः</pratika>=सर्वाभिमन्यमानव्याप्तिः ।
ताभ्यां सर्वं युज्यत इत्यर्थः । सू ।। <pratika>दृश्यते च</pratika>=अभिमानिदेवतायां सामर्थ्यं योगिभिरुपलभ्यते च । अतोऽपि नास्त्यद-
र्शनविरोध इत्यर्थः ।। <pratika>इत्यभिमान्यधिकरणम् ।। ३ ।।</pratika></p>
<head>अथासदधिकरणम् ।। ४ ।।</head>
<p>अत्र <quote>‘<pratika>असदिति चे</pratika>’</quote>दित्यादिः <quote>‘<pratika>एतेन शिष्टापरिग्रहा अपि व्याख्याताः ।</pratika>’</quote> इत्यन्ता षट्सूत्री असदधिकरणत्वेन
व्यपदिश्यते । पूर्वाधिकरणे केवलयुक्त्यविरोधाय हि मृदादिशब्दानामप्रसिद्धार्थपरत्वकल्पनेन वेदप्रामाण्यं व्यवस्थापितम् ।
तथापि प्रलये सर्वाभावाभ्युपगमस्य श्रुत्यनुमोदितयुक्तिसिद्धत्वाद्विश्‍वप्रागभावस्यैव जगत्कर्तृत्वमुपपद्यते न विष्णोरिति
<pratika>पूर्वपक्षः ।</pratika> प्रलये सर्वाभावानभ्युपगमात् <quote>‘सदेवेद’</quote> मित्यादिबहुश्रुतिविरोधात् प्रतिषेधस्य कर्तृत्वासंभवाच्च सर्वाभावपक्षे</p>
