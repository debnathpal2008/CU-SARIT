<pb n="322"/>
<p>इति प्राप्तेऽभिधीयते—न सर्वासूपसंहार्या व्याप्तिः । सामर्थ्यादल्पस्थानव्यति-
रिक्तेषूपसंहार्या । <quote>‘देवा ह वै स्वर्गं लोकमगमंस्ते देवा रुद्रमपृच्छन् को भवानिति’</quote>
इति निरतिशयसुखास्पदतया स्वर्गशब्दवाच्यं ब्रह्मादिपदेभ्योऽपि महत्तरं महा-
स्थानं हि श्रूयते । ततः स्वल्पस्थानव्यतिरिक्तेषु वैश्वानराद्युपासनेषु द्युव्याप्ति-
रुपसंहार्येति । तत्सहचारान्महावीर्यसंभृतिरपि तत्रैवोपसंहार्या ।।</p>
<head>इति संभृत्यधिकरणम् ।। १३ ।।</head>
<!-- APPAYYA !-->
<p>हारः । न चाल्पस्थानासु दहरशाण्डिल्यादिविद्यासु द्युव्याप्तिरुपसंहर्तुमशक्येति तत्साहच-
र्यात्संभृत्यादिकमपि तासु वोपसंहार्यमिति वाच्यम् । दहरादिविद्यास्वपि <quote>‘यावान्वा अयमा-
काशो ज्यायान्दिव’</quote> इत्यादिश्रवणेन तद्वद्दयुव्याप्तेरप्युपसंहारसंभवादिति पूर्वपक्षः । वस्तु-
सामर्थ्यरूपाद्विशेषादल्पस्थानव्यतिरिक्तास्विव वैश्वानरोपासनादिषूपसंहार्या । <quote>‘यावान्वा’</quote>
इत्यादिकमुपास्यमहिमख्यापनार्थं नोपास्यगुणसमर्पणार्थमिति न विरोधः । <quote>‘सत्यं ज्ञान-
मनन्त’</quote> मित्यत्र सत्ताज्ञानयोरेव ब्रह्मस्वरूपप्रतीत्यनुसंबंधित्वेन सर्वविद्यासूपसंहारः न तु-
त्रिविधपरिच्छेदराहित्यरूपस्यानन्तत्वस्यापीति न विरोध इति सिद्धान्तः । भाष्यकृतव्या-
ख्यानानुसारेण विषयवाक्ये <quote>‘संभृतानी’</quote>त्यस्य श्रीकण्ठादिभिरिति कर्त्रध्याहारो ‘ब्रह्मो
त्यस्या <quote>‘तताने’</quote> त्यग्रिमक्रियापेक्षणं च द्रष्टव्यम् । सूत्रे <quote>‘संभृतिद्युव्याप्ति’</quote>इति समाहारद्वंद्वः ।
अल्पस्थानव्यतिरिक्तोपासनेष्वित्यध्याहारः । उपसंहार्यमिति पूर्वाधिकरणसूत्रे चशब्द
सामर्थ्यलब्धस्यानुषंगः । अत इत्यनेन व्यवहितसूत्रोपात्तस्य <quote>‘विशेषा’</quote>दित्यस्य परामर्शः ।
वस्तुसामर्थ्यरूपाद्विशेषादित्यर्थः । <pratika>इति संभृत्यधिकरणम् ।। १३ ।।</pratika></p>
<!-- APPAYYA !-->
<head>नयमणिमालायाम् अथ संभृत्यधिकरणम् ।। १३ ।।</head>
<sutra>सू॰ ।। संभृतिद्युव्याप्त्यपि चातः ।। २३ ।।</sutra>
<lg><l>संभृत्यादिगुणौघः प्रकरणपाठस्य वैधुर्यात् । अविशेषात्सर्वास्वपि परविद्यासूपसंहार्यः ।। २३९ ।।</l></lg>
<lg><l>द्युव्याप्तेरघटनमस्त्यल्पस्थानासु विद्यासु । तत्सहपठनात्संभृत्याद्या अपि तासु नोपसंहार्याः ।। २४० ।।</l></lg>
<head>इति संभृत्यधिकरणम् ।। १३ ।।</head>
<head>सूत्रार्थचन्द्रिकायाम्</head>
<head>अथ संभृत्यधिकरणम् ।। १२ ।।</head>
<sutra>सू ।। संभृतिद्युव्याप्त्यपि चातः ।। २३ ।।</sutra>
<p><pratika>भगवत्पादमते</pratika>, राणायणीयानां खिलेषु पठ्यते---<quote>‘ब्रह्म ज्येष्ठा वीर्या संभृतानि । ब्रह्माग्रे ज्येष्ठं दिवमाततान’</quote> इति ।
तत्र श्रूयमाणं संभृतिद्युव्याप्त्यादिकं तदीयोपनिषद्विहितशाण्डिल्यादिब्रह्मविद्यासूपसंहर्तव्यं न वेति <pratika>संदेहः</pratika> । उपसंहर्तव्य-
मिति <pratika>पूर्वपक्षः । सिद्धान्तस्तु</pratika>, वीर्यसमृद्धिद्युलोकव्याप्त्यादिकं नोपसंहृर्तव्यम् । कुतः । <pratika>अतश्च</pratika>=नाम्नोरिव व्यवस्थाप-
कस्थानविशेषादेव । अतस्संभृत्यादिगुणविशिष्टमुपासनान्तरं तत्र विधेयमिति सिद्धम् ।।</p>
<p><pratika>श्रीकण्ठमते</pratika> तथा <pratika>रामानुजमते</pratika> च प्रायो नास्ति विशेषः पूर्वस्माद्विषयवाक्यादिषु । तत्रापि संभृतिद्युव्याप्त्यादीनां
किं सर्वासु विद्यासूपसंहारः उत स्थानविशेषोपासनेषु नियम इति <pratika>संशये</pratika> अनारभ्याधीतत्वात्तेषां सर्वासूपसंहार इति पूर्व-
पक्षमुद्भाव्य द्युव्याप्तिसामर्थ्यात्तस्य हृदयाद्यल्पस्थानेषूपसंहारायोगात्तत्साहचर्याच्चेतरेषामल्पस्थानविहितासु विद्यासु नोपसं-
हार इति सिद्धान्तितत्वादस्ति किंचिदिव वैलक्षण्यं सिद्धान्तस्वरूपे । <pratika>सूत्रार्थस्तु, संभृतिद्युव्याप्त्यपि</pratika>=समाहारद्वन्द्वैकव-
द्भावः । संभृतिप्रभृति गुणजातमपि <pratika>अत एव</pratika>=स्थानविशेषसंबन्धनियमान्नियतं न सर्वत्रोपसंहर्तव्यमिति भावः ।।</p>
<p><pratika>आनन्दतीर्थमते</pratika> पूर्वमानन्दादिगुणचतुष्टयमेव सर्वमुमुक्षूपास्यमित्युक्तं न वेति <pratika>संदेहः</pratika> । संभृतिद्युव्याप्त्योः <quote>‘उक्षा स
द्यावपृथिवी’</quote>ति श्रुतयोस्सकलमुमुक्षूपास्यत्वात्सर्वापेक्षितत्वेन फलनुसार्युपासनस्य कर्तव्यत्वान्मोक्षे तयोस्सत्त्वाच्च न युक्तं
गुणचतुष्टयोपासनं मुमुक्षूणामिति <pratika>पूर्वपक्षः । सिद्धान्तस्तु</pratika>, न संभृतिद्युव्याप्ती सर्वोपास्ये किं तु देवाद्युपास्ये एव ।
योग्यतायां विशेषसद्भावात् । योग्यत्वाभावे च फलापेक्षा नोपासनप्रयोजिका, अनर्थप्राप्तिप्रसंगात् । इति । <pratika>सूत्रार्थस्तु</pratika>,
अपिपदेन नञः समाकर्षः । चशब्द एवार्थे । <pratika>संभृतिद्युव्याप्ति</pratika>=सम्यग्भरणप्रकाशव्याप्ती न सर्वोपास्ये । किं तु देवाद्यु-
पास्ये एव । कुतः । <pratika>अत एव</pratika>=अधिकारियोग्यतायां विशेषसद्भावत एव । इति ।।</p>
<head>इति सूत्रार्थचन्द्रिकाया संभृत्यधिकरणम् ।। १२ ।।</head>
