<pb n="497"/>
<sutra>सू ।। प्रत्यक्षोपदेशादिति चेन्नाधिकारिकमण्डलस्थोक्तेः ।। १८ ।।</sutra>
<quote>‘इमांल्लोकान् कामान्नी कामरूप्यनुसञ्चरन्’</quote> इत्यादिषु मुक्ते जगद्व्यापारस्य प्र-
त्यक्षोपदेशात् । अस्य तत्संबन्धोऽस्तीति चेन्न, <quote>‘कामान्नी’</quote> इति कामभोगसं-
बन्धादधिकारिणां ब्रह्मादीनां मण्डलेषु स्थितभोगानुषङ्ग एवोच्यते । अतोऽस्य
न जगद्व्यापारः । तथा सति तस्य भोगानुषङ्गाद्विकारित्वमित्यत आह---
<sutra>सू ।। विकारावर्ति च तथा हि स्थितिमाह ।। १९ ।।</sutra>
तस्यानुभाव्यं सुखं विकारभावासंस्पृष्टं विशुद्धं परिपूर्णब्रह्मस्वरूपम् । तथा हि
खल्वस्य स्थितिमाह श्रुतिः । <quote>‘रसो वै सः । रसँ्/?/ह्येवायं लब्ध्वाऽऽनन्दी भवती’</quote>
ति । ब्रह्मस्वरूपं हि <quote>‘सत्यं ज्ञानमनन्तं ब्रह्म’</quote> <quote>‘आनन्दो ब्रह्म’</quote> इत्यादिष्वविकृत-
मेव श्रूयते । अतो न विकारि पशुसुखवन्मोक्षसुखम् । किमुक्तं भवति । सदाशि-
<!-- APPAYYA !-->
कसञ्चारलिङ्गावलम्बनां शङ्कामुद्भाव्य निराकरोति---<pratika>सू॰ ।। प्रत्यक्षोपदेशादिति चेन्ना-
धिकारिकमण्डलस्थोक्तेः ।। १८ ।।</pratika> नियमनार्थो न भवति लोकसञ्चारः किन्तु तत्तल्लो-
कगतभोगप्राप्त्यर्थ इति <quote>‘कामान्नी’</quote> <quote>‘कामरूपी’</quote>ति विशेषणाभ्यामवसीयत इति भावः ।
एवं जन्मवृद्ध्यादिविकारवत्क्षुद्रभोगलिप्सया मुक्तस्य लोकपरिभ्रमणाङ्गीकारे तस्य निर-
तिशयब्रह्मानन्दानुभवनितान्ततृप्तत्वं न स्यात्, अमुक्तसाम्यमेव स्यादित्याशङ्कामुद्भाव्य
तन्निराकरणार्थत्वेनोत्तरसूत्रमवतारयति---<pratika>तथासतीति । विकारित्वमिति</pratika> । मुक्तेष्य-
माणभोगस्येति शेषः । यद्वा मुक्तस्यैव सुखाभिलाषरूपविकारवत्त्वं स्यादित्यर्थः ।। <pratika>सू॰ ।।
विकारावर्ति च तथा हि स्थितिमाह ।। १९ ।।</pratika> विकारेषु जन्मवृद्ध्यादिषु न वर्तत इति
विकारावर्ति परिपूर्णं ब्रह्मसुखम् । चकार एवकारार्थः । तदेवानुभवति मुक्त इति शेषः ।
<pratika>रसो वै स इति</pratika> । यद्यप्येषा श्रुतिर्मुक्तामुक्तसाधारणत्वेन <quote>‘भावे जाग्रद्व’</quote>दिति सूत्रे
व्याख्याता तथापि मुक्तासाधारणत्वेनापि व्याख्यातुं शक्यत इत्यभिप्रेत्यैतदुदाहरणम् ।
यद्वा तत्प्रकरणाम्नातस्य <quote>‘यदा ह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयं प्रतिष्ठां
विन्दते । अथ सोऽभयं गतो भवती’</quote>ति वाक्यान्तरस्योपलक्षणमेतत् । <pratika>अविकृतमेवेति</pratika> ।
ब्रह्मानन्तशब्दयोरपरिच्छिन्नवाचित्वादिति भावः । ननु तत्तल्लोकगतभोगलिप्सया परि-
भ्रमति परिपूर्णं ब्रह्मसुखमेवानुभवतीति च परस्परविरुद्धम् । न च मुक्तौ सविभूतिकब्र-
ह्मानुभवस्य पुरुषार्थताभ्युपगमाद्ब्रह्मसुखरूपतयैव मुक्तस्य तत्तल्लोकगतकामभोगानुभवो
न संसारिवल्लौकिकसुखतयेति वाच्यम् । <quote>‘अहमन्नमहमन्नाद’</quote>इत्यादिमुक्तगीते भोग्यवर्ग-
स्यात्मीयत्वादौपचारिकेणात्मत्वेन तद्भोक्तृत्वे चानुभूयमानस्यानुवाददर्शनेन प्रपञ्चस्य ब्र-
ह्माकारतयानुभवासिद्धेरित्याशङ्क्य परिहरति---<pratika>किमुक्तं भवतीति</pratika> । अयमाशयः । भो-
ग्यभोक्तृरूपं प्रपञ्चं ब्रह्माकारतया पश्यन्नपि मुक्तः स्वयमपि विगलितमनुष्यादिदेहाभि-
मानतया पराहंभावमुपगत इति स्वविशेषणतयाप्यनुभवति । अत एव <quote>‘तदपश्यत्तदभ-
वत्प्रजास्वि’</quote>ति मन्त्रे सर्वत्र शिवात्मकं वस्त्वपश्यन्स्वयमपि सर्वात्मतया तत्सदृशोऽभवदिति
ब्रह्मविभूतितयानुभूयमानस्यैव प्रपञ्चस्य स्वविशेषणतयाप्यनुभव उक्तः । एवं च स्वविशे-
