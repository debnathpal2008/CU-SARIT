<pb n="433"/>
अथ आदित्यादिमत्यधिकरणम् ।। ५ ।।
<sutra>सू ।। आदित्यादिमतयश्चाङ्ग उपपत्तेः ।। ६ ।।</sutra>
पूर्वत्र ब्रह्मण उत्कृष्टत्वादादित्यादिषु तद्द‍ृष्टिरुपासनेऽभिहिता <quote>‘य एवासौ
तपति तमुद्गीथमुपासीत’</quote> इत्यादिषु कर्माङ्गोपासनेषूद्गीथादिदृष्टिरादित्यादिषु
कार्या, उत विपर्यासेनैव इति संशयः ।। किं तावत् प्राप्तम्? उद्गीथादीनामादि-
त्यादीनां च कर्माङ्गत्वब्रह्मरूपत्वाविशेषादनियम इति । एवं प्राप्ते ब्रूमः । आदि
त्यादेः कर्माराध्यत्वेनोत्कृष्टत्वात् कर्माङ्गे उद्गीथादौ तद्द‍ृष्टिः कार्या तद्द‍ृष्टिसंस्कृत-
स्योद्गीथादिकर्मणः फलातिशयसंभवात् । यत् खलु स्वतो वीर्यवत् क्रियमाणं
च, तस्यैव विद्याया संस्कृतस्य वीर्यवत्तरत्वरूपफलातिशयः ‘यदेव विद्याया करोति
<!-- APPAYYA !-->
<head>अथ आदित्यादिमत्यधिकरणम् ।। ५ ।।</head>
<p><pratika>सू॰ ।। आदित्यादिमतयश्चाङ्ग उपपत्तेः ।। ६ ।।</pratika> सङ्गतिं दर्शयति---<pratika>पूर्वत्रेति</pratika> । उ-
त्कृष्टदृष्ट्यापकृष्टमुपासनीयमित्युक्तम् । एवं सति <quote>‘य एवासौ तपती’</quote>त्यादौ उत्कर्षप्रयोजक-
मेकरूपमिति तत्रानवधारणं स्यात् । तत्र यद्व‍ृत्तयोगप्राथम्यानुसरणे त्वादित्यादिदृष्टिरेवो-
द्गीथादिषु कार्येति विपर्यासेनोपासना स्यादित्याक्षिप्यत इति सङ्गतिरिति भावः । <pratika>अनि-
यम इति ।</pratika> यद्व‍ृत्तयोगप्राथम्यानुसरणे तु विपर्यासेनोपासना स्यादिति शेषः । एवं पूर्व-
पक्षपर्यवसानमभिप्रेत्यैव संशयवाक्ये कोटिद्वयमवधारणेन दर्शितम् । <pratika>कर्माराध्यत्वेनेति ।</pratika>
तथा च कर्माङ्गत्वेन समानेऽपि देवताधिकरणन्यायादाराध्यत्वेनोत्कर्षोऽस्तीत्यर्थः । <quote>‘नन्व-
भिमन्थति स हिङ्कारो धूमो जायते स प्रस्तावो ज्वलति स उद्गीथोऽङ्गारा भवन्ति स प्रति-
हार उपशाम्यति तन्निधनमुपमन्त्रयते स हिङ्कारो ज्ञपयते स प्रस्तावः स्त्रिया सह शेते स
उद्गीथः प्रतिस्त्रि सह शेते स प्रतिहारः कालं गच्छति तन्निधन’</quote> मित्येतदादिषु रथन्तर-
वामदेव्यादिगतहिङ्काराद्यनुबन्धिनीषूपासनासु देवतात्वप्रसिद्धिरहितानामभिमन्थनादीनां
न कर्माराध्यत्वेनोत्कर्ष उपपादयितुं शक्यते । आदित्यादीनामप्युद्गीथादिवत्सर्वसोमया-
गसाधारण्येन कर्माङ्गत्वं न वक्तुं शक्यते दूरे तत्तत्कर्माराध्यत्वं तथाप्यादित्यादिपदप्राप्तेः
कर्मफलत्वात्कर्मफलरूपतयादित्यादीनामुत्कर्षः स्यादिति न वाच्यम् । यज्ञादिसिद्धेरपि
पुण्यफलत्वेन तस्योद्गीथादिसाधारण्यादित्यनुशयादुत्कर्षहेतुमपहा<quote>‘योपपत्ते’</quote>रिति सौत्रहे-
तुमुपादत्ते---<pratika>तद्द‍ृष्टिसंस्कृतस्येति ।</pratika> ननूद्गीथादिकं कर्माङ्गत्वेन वीर्यवत्साध्यरूपतया
क्रियमाणं चावगतमिति तस्य विद्यया क्रियमाणत्वनिर्देशस्तया क्रियमाणस्य वीर्यवत्तरो-
क्तिश्च युज्यत इति तत्रोद्गीथ उपास्य इति सिध्यतु नाम न तावता <quote>‘य एवासौ तपती’</quote>-
त्यादिष्वादित्यादिदृष्ट्योद्गीथ उपास्य इत्येतदपि सिदध्यति । <quote>‘यदेव विद्यये’</quote>त्यस्य प्रकृताप्त्या-
दिगुणकोद्गीथविद्यामात्रविषयत्वस्य, <quote>‘असार्वत्रिकी’</quote>ति सूत्रवर्णितत्वात् । तस्यामादित्यादि-
सामानाधिकरण्याश्रवणेनाप्त्यादिगुणक उद्गीथ एवोपास्य इत्यर्थस्यासन्दिग्धत्वेन तदर्थम-
धिकरणानपेक्षणात् <quote>‘यदेव विद्यये’</quote>त्यस्य प्रकृतमुद्गीथमाश्रित्य विधीयमानासु सर्वास्वपि
विद्यासु साधारण्येऽपि <quote>‘समस्तस्य खलु साम्न उपासनं साध्वि’</quote>त्यादिना विधीयमानासु
