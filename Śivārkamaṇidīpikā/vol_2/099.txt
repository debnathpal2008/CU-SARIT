<pb n="099"/>
<head>अथ सर्वथानुपपत्त्यधिकरणम् ।। ६ ।।</head>
<sutra>।। सू ।। सर्वथानुपपत्तेश्च ।। ३० ।।</sutra>
<head>इहाधिकरणे सर्वशून्यवादो युक्तो न वेति संदेहः ।।</head>
<p>युक्त इति पूर्वः पक्षः । तथा हि—सर्वं जगन्न सत्, बाधितत्वात् । नासत्, प्रती-
यमानत्वात् । नोभयात्मकं, विरोधात् । नानुभयात्मकम्, असंभवात् । किंतु
चतुष्कोटिविनिर्मुक्तं सर्वं शून्यमेव । प्रत्यक्षावभासस्तु संवृतिमूलः । तस्माच्छू-
न्यवादः समीचीन इति ।।
एवं प्राप्ते सिद्धान्त उच्यते—न संभवति सर्वशून्यवादः । कुतः? सदिति
प्रतिज्ञायामिव असदिति प्रतिज्ञायामन्यथा प्रतिज्ञायां च तुच्छत्वानुपपत्तेः
सदसद्ब‍ुद्धितच्छब्दानां वस्तुगतान्योन्यविरुद्धभावाभावरूपावस्थाविशेषविषय-</p>
<!-- APPAYYA !-->
<head>अथ सर्वथानुपपत्त्यधिकरणम् ।। ६ ।।</head>
<p>निराकृतो विज्ञानवादः । अथ बौद्धसिद्धांतरहस्यभूतशून्यवादनिराकरणार्थमधिकरणांतरम्
<pratika>सू ।। सर्वथानुपपत्तेश्च ।। ३० ।।</pratika> माध्यमिकाः किल कल्पयंति शून्यमेव तत्वं सुगतस्याभिमतम् ।
शिष्ययोग्यतानुसारेण तत्तदर्थास्तित्वोपदेशः । वस्तुतः विज्ञानमात्रमपि न निरूपयितुं शक्यम् ।
तथा हि—न तावद्विज्ञानं सत् नीलपीतशीतोष्णाद्येकानेकस्वभावत्वविकल्पदौःस्थ्यात् ।
असत्त्वादिपक्षाश्चापरोक्षावभासादिविरुद्धाः ।ततः शून्यमेव तत्वमिति । तदाहुः<quote>‘—नेष्टं तदपि
धीराणां विज्ञानं पारमार्थिकम् । एकानेकस्वभावेन १वियोगाद्वियदब्जवत् । न सन्नासन्न-
सदसत् न वाप्यनुभयात्मकम् । चतुष्कोटिविनिर्मुक्तं तत्वं माध्यमिका विदु’रिति ।
शून्यस्य सत्त्वेन प्रत्यक्षावभासः सद्व्यवहारविषयत्वादिकं च संवृतिमहिम्ना । यया शून्य-
तत्वं संमीयते सा संवृतिः भ्रांतिवासनारूपेत्याद्यपि कल्पयन्ति । अत्र दूषणमुक्तं सूत्रकृता
सर्वथानुपपत्तेश्चे’</quote> ति । चकारो भिन्नक्रमः । सर्वप्रकारेण च इत्यन्वयः । सत्त्वादिप्रका-
रचतुष्टयेन हि निषेधः शून्यवादिना प्रतिज्ञायते <quote>‘चतुष्कोटिविनिर्मुक्त’</quote>मिति । तेन सर्वे-
णापि प्रकारेण निषेधप्रतिज्ञायां सर्वशून्यत्वरूपं तुच्छत्वं नोपपद्यते किंत्ववश्यं सद्वस्तु-
परिशेषस्संपद्यत इत्यतो न युक्तः शून्यवाद इति सूत्रार्थः । अमुं सूत्रार्थमाविष्कुर्वन्
सिद्धांतमाह—<pratika>न संभवतीति । सदिति प्रतिज्ञायामिति । दृष्टांतोक्तिः । असदिति
प्रतिज्ञायामिति ।</pratika> सन्न भवतीति प्रतिज्ञायामित्यर्थः । <pratika>अन्यथा प्रतिज्ञायामिति ।</pratika>
असन्नभवति सन्न भवति सदसद्विलक्षणं न भवतीत्यवशिष्टत्रिविधप्रतिज्ञायामित्यर्थः ।
नन्वासु चतसृषु प्रतिज्ञासु तावद्विलक्षणत्वरूपं तुच्छत्वं संपद्यत एव कुतस्तुच्छत्वानुपप-
त्तिरुक्तेत्याकांक्षायां तत्र सूत्रकाराशयस्थं हेतुमाह—<pratika>सदसदिति</pratika> । यथा सद्ब‍ुद्धिशब्दौ
देशकालवस्तुस्वरूपान्यतमवस्तुगतभावरूपावस्थाविशेषविषयौ । एवं सत्त्वनिषेधादि-
<!-- APPAYYA !-->
योरस्ति किंचिदिव वैलक्षण्यं शांकरमतात् । तच्च दिक्प्रदर्शनन्यायेनेह किंचिदिव प्रदर्श्यते । यथा—<pratika>सू ।। नाभाव उपलब्धेः
।।२७ ।।</pratika> विज्ञानातिरिक्तबाह्यपदार्थस्याभावो न शक्यते वक्तुम् । घटमहं जानामीति जानातेः कर्मतया कर्तृतया चार्थस्योपल
ब्धरित्यथः <pratika>।। सू ।। वैधर्म्याच्च न स्वप्नादिवत् ।। २८ ।।</pratika> करणदोषबाधराहित्यरूपवैधर्म्याच्च स्वप्नज्ञानादिवन्न जागरित-
ज्ञानस्य मिथ्यात्वं भवतीत्यर्थः <pratika>।। सू ।। न भावोऽनुपलब्धेः ।। २९ ।।</pratika> अर्थशून्यस्य ज्ञानस्य सद्भावो न संभवति ।
तस्य कुत्राप्यनुपलंभात् । इत्यर्थः <pratika>।। इति श्रीकण्ठरामानुजयोर्मते उपलब्ध्यधिकरणम् ।। ५ ।।</pratika>
<note>(१) <quote>‘विरोधाद्वियदब्जवत् इति’</quote> <pratika>क</pratika> पाठः ।</note>
