<pb n="275"/>
एतन्मूला स्मृतिरपि परमेश्वरस्य सर्वयज्ञाधिपत्यं वदति---
<quote>‘सोमेनाराधयेद्देवं सोमं सोमविश्रूषणम् ।’</quote> इति ।। <quote>‘नाश्वमेधात्परो यज्ञो रुद्र-
स्याराधनं प्रति ।।’</quote> इति च रामायणम् ।
चमकेषु <quote>‘वाजश्च मे प्रसवश्च मे धाता च मे विष्णुश्च मे’</quote> इत्यादिषु च वाजा-
दीनां वस्तूनां विष्ण्वादीनां देवतानां देयत्वप्रतीतेः परिशेषादीश्वरस्य सर्वकर्म-
फलदातृत्वसिद्धिः । अतः परमेश्वर एव सर्वयज्ञाराध्यः सर्वफलदाता ।।’
पक्षान्तरमाह---
<sutra>सू ।। धर्म जैमिनिरत एव ।। ३९ ।।</sutra>
धर्ममेवोपपत्तेः श्रुतत्वाच्च फलदायिनं जैमिनिर्मेने । उपपत्तिः कृष्यादेर्मर्दना-
देश्च कर्मणः साक्षात् परंपरया वा फलसिद्धिनिदर्शनम् । श्रुतं च कामिनः कर्त-
व्यतया कर्मविधानान्यथानुपपत्त्या कर्मैवापूर्वरूपेण तत्तत्फलसाधमिति ।।
<!-- APPAYYA !-->
पुराणे दृश्यते <quote>‘किमेभिरमरैरन्यैरध्वरे पूजितैः फलम् । राजा चेदध्वरस्यास्य न रुद्रः पूज्यते
त्वये’</quote>ति । एवं सर्वकर्मणामाराध्यं तत्फलप्रदानधुरन्धरं च परं ब्रह्मेति व्यवस्थापितम् ।
तत्र <quote>‘मेधपतिं रुद्र’</quote>मित्यादिश्रुत्युदाहरणेन ब्रह्मा नारायणो वा कर्मणामाराध्यः फलप्रदाता
चेति कल्पयतां निरवकाशत्वमपि प्रसंगात्सिद्धम् । तस्मिन्प्रसंगसिद्धेऽर्थे हेत्वन्तरमाह---
<pratika>चमकेष्विति</pratika> । वाजादीनामिति दृष्टान्तार्थम् । वाजमन्नम् । विष्ण्वादीनां देयत्वं <quote>‘सर्वेऽस्मै
देवा बलिमावहन्तीति’</quote> श्रुत्युक्तरीत्या तद्वश्यतापादनम् । निरूपितोऽयमर्थः सुदर्शनाचार्यैः
<quote>‘विष्णुप्रजापतिपुरन्दरपूर्वकेषु वाजादितुल्यमखिलेष्वपि दैवतेषु । आशंसितेषु चमकाः परि-
शिष्यमाणं दातारमीश्वर भवन्तमशाब्दमाहु’</quote> रिति प्रपञ्चेन च तैश्शिवस्य सर्वकर्माराध्यत्वं
श्रुतिसूक्तिमुक्तावल्यां व्यवस्थापितं तत्रैवानुसंधेयम् । एवं दृढीकृतेऽपि सिद्धान्ते सिद्धा-
न्तसिद्धमर्थं पूर्वपक्षिणं तद्रीत्यैवांगीकारयितुं पूर्वपक्षमुद्भावयति । <pratika>सू ।। धर्मं जैमिनिरत
एव ।। ३९ ।।</pratika> <quote>‘अत’</quote> एवे त्येतदुपपपत्तिश्रुतत्वरूपोभयहेतुपरामर्शि । तत्र मर्दनादीनां यथा
सान्दृष्टिकफलसाधनत्वं दृष्टम् एवं कृष्यादीनामुदर्कफलसाधनत्वमपि दृष्टमेव । न च
कृष्यादिभिराराधितः कश्चिच्चेतनस्तत्फलं प्रयछति । तथैव यागादिकर्मणामपि स्वयमेव फल-
साधनत्वमुपपद्यते इत्युपपत्तिः । <quote>‘यजेत स्वर्गकाम’</quote> इत्यादिश्रवणम् । तत्र हि यागादिकं
कामिनः कर्त्तव्यतया बोध्यते न तु यागादिभिः कस्यचित्प्रसादनीयत्वम् । ननु, <quote>‘वायुमेव
स्वेन भागधेयेनोपधावति स एवैनं भूतिं गमयति’</quote> <quote>‘तृप्त एवैनमिन्द्रः प्रजया पशुभिस्समर्द्ध-
यती’</quote> त्यादिवाक्यशेषेण बोध्यत इति चेत् । न । तस्य बाधितार्थत्वात् । एतत्कल्पवर्त्तिना-
मिन्द्रादीनां कल्पान्तरभोग्यफलदातृत्वासंभवात् अचेतनदेवतानां कदापि फलदातृत्वासं-
भवाच्च । तस्मात्तत्तद्देवत्यकर्मफलमेव तत्तद्देवतादेयत्वेनारोप्य देवतास्तुतिपरो वाक्यशेषः ।
यथा कारीरीष्ट्यनन्तरं वृष्ट्या शुष्यत्सस्यफलनिष्पत्तौ जातायामेतैरिदं फलं दत्तमिति ऋत्विजः
प्रति प्रशंसावाक्यम् । <quote>‘यमेभ्यो लोकेभ्य उन्निनीषते’</quote> <quote>‘अन्नादो वसुदान’</quote> इत्यादिवेदान्तगतार्थ-
वादजातमुपपादनीयञ्चेत्तदप्यसंकरेण सकललोकपालकस्य परमेश्वरस्य प्रशंसापरम् ।
दृश्यते ह्यसंकरेण राज्यं परिपालयतो राज्ञः प्रशंसावचन ‘मयमत्र राज्ये कृष्यादिकर्मणां
