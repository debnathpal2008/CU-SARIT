<pb n="160"/>
विशेषणानां विशिष्टैकदेशतया तदंशत्वेऽपि स्वरूपभेदो न विरूद्धः, <quote>‘य आत्मनि
तिष्ठन्’</quote> इत्यादिश्रुतेः ।।
<sutra>।। सू ।। स्मरन्ति च ।। ४६ ।।</sutra>
<quote>‘विग्रहं देवदेवस्य जगदेतच्चराचरम् । एतमर्थं न जानन्ति पशवः पाशगौरवात् ।।’</quote>
इत्यादि । ततो ब्रह्मणोंऽश एव जीवः । तद्विशिष्टतया स्वरूपभेदश्च सिद्धः ।।
<sutra>।। सू ।। अनुज्ञापरिहारौ देहसंबन्धाज्ज्योतिरादिवत् ।। ४७ ।।</sutra>
सर्वेषां जीवानां ब्रह्मांशत्वेऽपि कथं कस्यचिद्वेदादिष्वनुज्ञा, कस्यचित् परि-
हार इति चेत्—ब्राह्मणदेहादिसंबन्धात् तदुपपत्तिः, यथाग्न्यादेः श्रोत्रियागा-
रश्मशानादिसंबन्धात्तद्वत् ।।
<sutra>।। सू ।। असंततेश्चाव्यतिरेकः ।। ४८ ।।</sutra>
असंततिरव्याप्तिः । प्रतिशरीरं भिन्नत्वात् तत्रतत्राणुत्वेनावच्छिन्नत्वादसं-
ततेरव्याप्त्या च स्थूलोऽहं कृशोऽहं सुख्यहं दुःख्यहं ब्राह्मणोऽहं क्षत्रियोऽह-
मिति देहाभिमानिनां ज्ञानसुखाद्यव्यतिरेको भवति । किमुक्तं भवति ? देहाभि-
मानिनां व्याप्त्यभावस्य समानत्वात् परिच्छिन्नज्ञानसुखादिकं सांसारिकमेक-
<!-- APPAYYA !-->
जातिगुणानां विशेष्यमपि लौकिकमिति नियमदर्शनादलौकिकमीश्वरं प्रति लौकिकस्य
विशेषणत्वं न युक्तमित्याशङ्कानिराकरणार्थमुत्तरसूत्रम्—<pratika>सू ।। स्मरन्ति च ।। ४६ ।।</pratika> येषां
विशेषणतैकस्वभावत्वमपि लोकसिद्धं तेषामेव विशेष्यस्य लोकसिद्धत्वनियम इत्यभिप्रेत्य
तथा नियमसंकोचापादिनीं स्मृतिमुदाहरतिः—<pratika>विग्रहमिति</pratika> । ननु, सर्वेषामात्मनामीश्वर-
विग्रहत्वाविशेषे कथं ब्राह्मणादीनां वेदाध्ययनादिष्वनुज्ञा शूद्रादीनां तत्परिहार इत्याशङ्का-
निराकरणार्थं सूत्रम्—<pratika>सू ।।अनुज्ञापरिहारौ देहसंबंधाज्ज्योतिरादिवत् ।। ४७ ।।
यथाग्न्यादेरिति</pratika> । अग्न्युदकादीनां येषां श्रोत्रियागारस्थितिदशायां कर्मार्हत्वं तेषामेव
हि श्मशानादिदेशं प्राप्तानां कर्मानर्हत्वं दृष्टमेवमात्मनां ब्राह्मणादिदेहेषु स्थितिदशाया-
मनुज्ञा, शूद्रादिदेहस्थितिदशायां परिहारश्चेत्युपपद्यत इत्यर्थः । <pratika>सू ।। असन्ततेश्चाव्य-
तिरेकः ।। ४८ ।।</pratika> नन्वीश्वरविग्रहत्वाविशेषेऽपि ब्राह्मणादीनां शूद्राद्यलभ्यवेदाध्ययनाद्य-
नुज्ञावत्तदलभ्यनिरतिशयज्ञानसुखादिप्राप्तिरपि किं न स्यात्तेषां तत्प्राप्त्यभावे मुक्तानां
वा तत्प्राप्तिः कथं स्यादविशिष्टाः खल्वीश्वरविग्रहत्वेन बद्धा मुक्ताश्चेति शंकद्वयस्य श्रुत्य-
र्थाभ्यां निराकरणार्थमिदं सूत्रम् । तत्र प्रथमशङ्कानिराकरणप्रकारं दर्शयन् सूत्रं व्या-
चष्टे । <pratika>असन्ततिरिति</pratika> । चकारसमुच्चेयं हेतुद्वयं दर्शयतिः—<pratika>प्रतिशरीरमिति</pratika> । अत्राय-
माशयः । प्रतिप्राणिव्यवस्थितानां ज्ञानादिगु१णानां सर्वेषामप्युपलब्ध्यनुपलब्धिसूत्रोक्त-
रीत्या ब्राह्मणादिगतज्ञानसुखादिजनकत्वापादनेन तेषां सर्वविधज्ञानसुखादिप्राप्तिरा-
शंक्यते उत मुक्तानां यादृशी निरतिशयज्ञानसुखादिप्राप्तिः तादृशी तेषामाशंक्यते ।
आद्ये प्रतिप्राणिव्यवस्थितज्ञानसुखादिकारणसाधारण्यापादनं सर्वशरीरेष्वात्मैकत्वे जी-
वानां विभुत्वे तदीयचिच्छक्तिव्याप्तौ वांगीक्रियमाणायां शक्यं कर्तुम् । न चैतत्तत्रयमं-
गीक्रियते । अतः प्रतिशरीरं भिन्नानां तत्र तत्रैव शरीरे व्यवस्थितानां तत्तच्छरीरानति-
<note>१ <quote>‘कारकाणां’</quote> इति ख पाठः ।</note>
