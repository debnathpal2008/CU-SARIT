<pb n="351"/>
<p>एवं प्राप्त उच्यते---तत्र तत्र हृदयपुण्डरीकायतनादिभ्यो विद्यैक्यमेव । अतः
सत्यकामादयः सर्वत्रोपसंहार्याः । छान्दोग्यगता अपहतपाप्मत्वादयो वाजिशा-
स्वागताः वशित्वादयः तैत्तिरीयगताः प्रणववाच्यत्वादयः कैवल्यगताश्चिदान-
न्दरूपत्वादयश्च सर्व एते गुणा दहर-विद्यायां ब्रह्मणोऽनुसन्धेयाः । कैवल्योपनि-
षद्गतमुमासहायत्वं त्रिलोचनत्वं अन्यत्र कृष्णपिङ्गलत्वं विरूपाक्षत्वं चैकार्थम् ।
आवृत्तिरादरार्था । सर्वत्र गुणानामावृत्तौ तथा द्रष्टव्यम् । अत्र गुणित्वेन
ब्रह्मण एकस्यैवोपास्यत्वादपहतपाप्मत्वादियोगि सर्वेश्वरमोङ्कारवाच्यमुमास-
हायं त्रिलोचनं नीलकण्ठं चिदानन्दरूपमनन्तममृतमद्भ‍ुतं परं ब्रह्म दहरपुण्ड-
रीकमध्येऽनुसन्धेयमिति परविद्यास्वियमेव प्रधानभूता । छान्दोग्ये कैवल्यो-
पनिषदि चैतद्विद्यानिष्ठस्य । <quote>‘‘परं ज्योतिरुपसंपद्य स्वेन रूपेणाभिनिष्पद्यते’’</quote>
<!-- APPAYYA !-->
वीप्सायां द्विर्भावः । चस्त्वर्थः पूर्वपक्षनिराकरणार्थः । <pratika>हृदयेति</pratika> । हृदयपुण्डरीकाय-
तनत्वं तावत्सर्वास्वपि शाखासु तुल्यम् । विशोकत्वं छांदोग्यकैवल्यतैत्तरीयकेषु तुल्यं ।
मुक्तिफलश्रुवणमपि तेषु तुल्यं । सेतुत्वं छांदोग्यवाजसनेयकयोस्तुल्यं । इदं सर्वमादिश-
ब्देन गृह्यते । शरीरधर्माणां परस्परविरोधं परिहरति । <pratika>कैवल्येति</pratika> । उमासहायत्वं कृष्ण-
पिंगलशब्देनोच्यते । त्रिलोचनत्वं विरूपाक्षशब्देनोच्यते । संख्यावैषम्यमेव तत्र वैरूप्यं
विवक्षितम् । कण्ठमात्रे नैल्यं वामेतरभागे विवक्षितम् । <quote>‘प्रशान्त’</quote> मिति नित्यतृप्तत्वेन
स्वयं भोगतृष्णाराहित्यमुच्यते । <quote>‘सत्यकाम’</quote> मिति तत्सृष्टानामस्मदादिभोग्यपदार्थानाम-
वितथत्वमुच्यते । बहुगुणप्रत्यभिज्ञानुरोधेन विद्यैक्यसिद्धावेवमविरोधेन व्याख्यानमुचित-
मिति भावः । नन्वेवं शाखाभेदेन गुणावृत्तिः किमर्थं विद्यैक्यसिद्धये गुणप्रत्यभिज्ञानार्थ-
मिति चेन्न । गुणान्तरप्रत्यभिज्ञया विद्यैक्ये सिद्धे हि त्रिलोचनविरूपाक्षादिशब्दानाम-
विरोधेन व्याख्यानं क्रियते । न तु तदभेदप्रत्यभिज्ञानाद्विद्यैक्यसिद्धिरस्तीत्यत्राह---<pratika>आवृ-
त्तिरिति । सर्वत्र गुणानामावृत्ताविति</pratika> । यथैकस्यां शाखायामंबिकापतय उमापतय
इत्याद्यावृत्तिरादरार्था तथेहापीत्यर्थः । एवं विद्यैक्ये सिद्धे तत्फलं नानाशाखाम्नातगुणो-
पसंहारं दर्शयति । <pratika>अत्र गुणित्वेनेति ।</pratika> <quote>‘अपहतपाप्मत्वादियोगीति’</quote> विशेषणं छांदोग्या-
म्नातानां सर्वोषां गुणानामुपलक्षणम् । <quote>‘सर्वेश्वर’</quote>मिति बृहदारण्यकाम्नातानाम् । <quote>‘ओंका-
रवाच्यमिति’</quote> तैत्तरीयकाम्नाताना <quote>‘मुमासहाय’</quote>मिति कैवल्यशाखाम्नातानामिति विवेकः ।
तत्रानंतरूपमित्यस्य व्याख्यानमनंतमिति । अनंतं अविनाशि नित्यं स्वरूपमस्येति
श्रुत्यर्थः । एवं व्याख्यान एव दहरपुण्डरीकस्यांतरुपासनं भवतीति भावः । <pratika>परविद्या-
स्विति</pratika> । यद्यपि सर्वासामपि परब्रह्मविषयाणामहंग्रहोपासनानां चाविशिष्टं मुक्तिफलत्वं
वक्ष्यति च सूत्रकारः <quote>‘विकल्पो विशिष्टफलत्वा’</quote> दिति । तथाप्याचार्यस्य दहरविद्याप्रि-
यत्वादेवमुक्तिः । अथवा दहरविद्यासु उमासहायत्वादिविशिष्टपरब्रह्मपरमशिवविषयैव
दहरविद्याप्रधानभूतेत्यर्थः । तेनेयं शंका व्यावर्त्यते । आत्मबोधोपनिषदि नारायणोपा-
स्या दहरविद्या श्रूयते सा परमेश्वरोपास्यायाः कैवल्यतैत्तरीयकोपनिषदाम्नाताया दहरवि-
द्याया भिन्नैव । उपास्यभेदात् । एवं द्विविधदहरविद्यासत्त्वे सति यद्यपि बृहदारण्यका-
म्नाता गुणाश्शैवीं दहरविद्यां प्रतिपद्यन्ते । तत्र <quote>‘सर्वस्येशान’</quote> इति ‘एष भूताधिपतिरि-
