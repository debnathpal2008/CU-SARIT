<pb n="295"/>
आशङ्क्य परिहरति---
<sutra>सू ।। संज्ञातश्चेत् तदुक्तमस्ति तु तदपि ।। ८ ।।</sutra>
उद्गीथविद्येति संज्ञैक्यादुभयत्राभेद इति न वाच्यम् । अस्ति हि विधेय-
भेदेऽपि संज्ञैक्यम् । यथा नैयमिकाग्निहोत्रे कुण्डपायिनामयनाग्निहोत्रे च नामै-
क्येऽपि कर्मभेदः । तद्वदत्रापि न विरोधः ।। इत्यन्यथात्वाधिकरणम् ।। ३ ।।
<!-- APPAYYA !-->
प्राक्सिद्धसोमयागैक्यविघातायोगात् । इह तूपासनोत्पत्तिदशायामेवानुसंधीयमानं प्रधानो-
पास्यवैरूप्यं भिन्नयोरेवोपासनयोरुत्पत्तिं गमयेत् । तस्माच्छांदोग्यबृहदारण्यकयोर्भिन्नैवैषा
प्राणविद्येति । <pratika>सू॰ ।। संज्ञातश्चेत्तदुक्तमस्ति तु तदपि ।। ९ ।।</pratika> <quote>‘तदुक्त’</quote> मित्यस्य परो-
वरीयस्त्वादिगुणकविद्याभेदेऽपि छांदोग्यप्रथमप्रपाठकाम्नातानां सर्वासां विद्यानामुद्गीथवि-
द्येति संज्ञैक्यसत्त्वान्न तद्विद्यैक्यप्रयोजकमित्येतत्पूर्वसूत्र एव परोवरीयस्त्वादिवदिति दृष्टा-
न्तोपन्यासेनोक्तप्रायमित्यर्थः ।। इति अन्यथात्वाधिकरणम् ।। ३ ।।</p>
<!-- APPAYYA !-->
<head>नयमणिमालायाम्</head>
<head>अथ अन्यथात्वाधिकरणम् ।। ३ ।।</head>
<sutra>सू॰ ।। अन्यथात्वं शब्दादिति चेन्नाविशेषात् ।। ६ ।। न वा प्रकरणभेदात्परोवरीयस्त्वादिवत् ।।७।।
संज्ञातश्चेत्तदुक्तमस्ति तु तदपि ।। ८ ।।</sutra>
<lg><l>छांदोग्यकाण्वपठिता विद्यैकोद्गीथरूपरूपैक्यात् । उद्गीथ एव रूपं काण्वानामप्युपक्रमात्कर्ता ।। २०५ ।।</l></lg>
<lg><l>उद्गीथस्यावयवश्छांदोग्ये रूपमधिकारात् । काण्वे सकलोऽसाविति रूपविभेदेन भिन्ना सा ।। २०६ ।।</l></lg>
<head>इत्यन्यथात्वाधिकरणम् ।। ३ ।।</head>
<head>सूत्रार्थचन्द्रिकायाम्</head>
<head>अथान्यथात्वाधिकरणम् ।। ३ ।।</head>
<sutra>सू ।। अन्यथात्वं शब्दादिति चेन्नाविशेषात् ।। ६ ।। न वा प्रकरणभेदात्परोवरीयस्त्वादिवत् ।। ७ ।।
संज्ञातश्चेत्तदुक्तमस्ति तु तदपि ।। ८ ।।</sutra>
<p><pratika>भगवत्पादमते</pratika>, अत्र <quote>‘अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्’</quote> । इति वाज-
सनेयवाक्यं तथा <quote>‘अथ ह य एवायं मुख्यः प्राणस्तमुद्गीथमुपासांचक्रिरे’</quote> इति छान्दोग्यवाक्यं च विषयः । अत्रोभयत्रापि
प्राणविद्याविधिरवसीयते । पूर्वत्र समाख्याया अविशेषाद्विद्यैक्यमुक्तम् । तर्हि अत्राप्युद्गीथविद्येति समाख्याया अविशेषा-
द्विद्यैक्यमेवेति दृष्टान्तसंगत्येदमारब्धम् । किमत्र विद्यैक्यम् उत विद्याभेद इति <pratika>संशयः</pratika> । विद्यैक्यमेवेति <pratika>पूर्वपक्षः</pratika> ।
<pratika>अन्यथात्वं</pratika>=न विद्यैक्यं भवितुमर्हति । कुतः । <pratika>शब्दात्</pratika>=<quote>‘त्वं न उद्गाये’</quote> त्युद्गीथकर्तृत्वेनैकत्र अन्यत्र <quote>‘तमुद्गीथमुपासां चक्रिरे’</quote>
इति उद्गीथत्वेन च प्राणस्योपास्यत्वप्रतिपादकात् शब्दात् इति चेत् । नैतावता विद्याभेदः । कुतः । <pratika>अविशेषात्</pratika>=देवा-
सुरसंग्रामोपकमासुरात्ययाभिप्रायप्रभृतीनामुभयत्राविशेषात् । अतो विद्यैक्यमिति सिद्धम् ।। एवं पूर्वपक्षे प्राप्ते <pratika>सिद्धान्त-
माह=सू ।। न वा प्रकरणभेदात्परोवरीयस्त्वादिवत् ।। ७ ।।</pratika> नैव विद्यैक्यं युक्तम् । कुतः । <pratika>प्रकरणभे-
दात्</pratika>=एकत्र <quote>‘ओमित्येतदक्षरमुद्गीथसुपासीत’</quote> इत्युद्गीथावयव ओंकारे प्राणदृष्टिरुपदिश्यते, अन्यत्र तु <quote>‘त्वं न उद्गाये’</quote> ति या
सकलैव सामभक्तिः तस्याः कर्तोद्गाता प्राणत्वेनावेद्यत इत्युपक्रमभेदात् । तत्र दृष्टान्तः=<pratika>परोवरीयस्त्वादिवत्</pratika>=यथा
परमात्मदृष्ट्यध्याससाम्येऽपि <quote>‘स एष परोवरीयानुद्गीथ’</quote> इति परोवरीयस्त्वादिविशिष्टमुद्गीथोपासनमक्ष्यादित्यगतहि-
रण्यश्मश्रुत्वादिविशिष्टोद्गीथोपासनाद्भिन्नं तद्वत् ।।</p>
<p><pratika>सू ।। संज्ञातश्चेत्तदुक्तमस्ति तु तदपि ।। ८ ।।</pratika> ननु उद्गीथविद्येत्युभयत्र <pratika>संज्ञातः</pratika>=संज्ञाया एकत्वाद्विद्यैक्यमिति
<pratika>चेत् तदुक्तम्</pratika>=<quote>‘न वा प्रकरणभेदात्’</quote> इति सूत्रे । <pratika>अस्ति तु</pratika> तत्संज्ञैकत्वं प्रसिद्ध भेदानामप्यग्निहोत्रप्रभृतीनां काठकैकग्र-
न्थपठितानां काठकत्वसंज्ञैकत्वम् ।।</p>
<p><pratika>श्रीकण्ठमते</pratika> तथा <pratika>रामानुजमते च संदेहपूर्वपक्षादिषु</pratika> नास्ति वैलक्षण्यमतो नास्ति तद्विवरणावकाशः ।।</p>
<p><pratika>आनन्दतीर्थमते</pratika>, अत्र <quote>‘उपसंहारोऽर्थाभेदा’</quote> दित्यादिकमेकमधिकरणम् । अत्र उपसंहारपक्षानुपसंहारपक्षावुभावपि
सोपपत्तिकमुपपादितौ । पक्षद्वयमपि वैकल्पिकत्वेन सिद्धान्तितम् । तच्च सूत्रार्थवर्णनतः विशदीभवेत् । <pratika>सू ।। उपसं</pratika>-
