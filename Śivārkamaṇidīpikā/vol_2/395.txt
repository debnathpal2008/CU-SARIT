<pb n="395"/>
<p>त्तरम्---न विशेषितत्वादिति । न पारिप्लवार्थास्ताः । <quote>‘प्रथमेऽहनि मनुर्वैवस्वतो
राजा...द्वितीयेऽहनि यमो वैवस्वतो राजा’</quote> इत्यादिना पारिप्लवार्थानामाख्यायि-
कानां विशेषितत्वात् ।। औपनिषदाख्यायिकाः संनिहितविद्याविधिभिरेकवा-
क्यत्वात् विद्यार्था इत्याह---
<sutra>सू ।। तथाचैकवाक्यतोपबन्धात् ।। २४ ।।</sutra>
यथा <quote>‘सोऽरोदीत्’</quote> इत्याद्याख्यानानां कर्मविधिभिरेकवाक्यता, तथा विद्या-
विधिभिरेकवाक्यतोपसंबन्धाच्च विद्यास्तुत्यर्था एवेति ।।
इति पारिप्लवाधिकरणम् ।। ४ ।।
<!-- APPAYYA !-->
यमिति भावः । <pratika>विशेषितत्वादिति</pratika> । युक्त <quote>‘मेष वाव प्रथम’</quote> इत्यादिवाक्यगतान्यश-
ब्दस्य ज्योतिष्टोमेतरसर्वक्रतुपरत्वं । तस्य स्वतस्संकोचाकाङ्क्षाविरहात् । तदभिप्रायेणैव पू-
र्वतन्त्रे <quote>‘एकस्तोमे वा क्रतुसंयोगात्’</quote> <quote>‘सर्वेषां वा चोदनाविशेषात्प्रशंसास्तोमाना’</quote>मिति पूर्वो-
त्तरपक्षसूत्राभ्यां वाक्यशेषानुसारेण सङ्कोचो निरस्तः । इह त्वस्ति <quote>‘सर्वाण्याख्यानानी’</quote>-
त्यस्य <quote>‘अथैतस्यैव ही’</quote>ति योजनस्य <quote>‘सर्व एव लिप्सन्त’</quote> इत्यत्र सर्वशब्दस्येव सङ्कोचाकाङ्क्षा ।
अनन्तशाखागतसर्वाख्यानशंसनस्याशक्यत्वात् । सत्यां च तदाकाङ्क्षायां वाक्यशेषश्रुते-
ष्वेवाख्यानविशेषेषु सङ्कोचो युक्त इति भावः ।। एवं <quote>‘सर्वाण्याख्यानानी’</quote>त्यस्य सङ्कोचे
सत्यौपनिषदानामाख्यानानां विद्याविधिसमभिव्याहारात् स्तुत्यर्थतया तदन्वय एव स्या-
दित्युत्तरसूत्राभिप्रायं दर्शयन्नवतारयति---<pratika>औपनिषदेति ।। सू॰ ।। तथा चैकवाक्यतो-
पबन्धात् ।। २४ ।।</pratika> एकवाक्यतयान्वयः एकवाक्यतोपबन्धः । <pratika>यथा सोऽरोदीदिति</pratika> ।
तत्रापि समानोऽयं सिद्धान्तन्याय इति भावः । न चाख्यायिकानां स्तुतिमात्रप्रयोजन-
त्वेन व्यर्थप्रायता । विद्याप्रतिपत्तिसौकर्यस्यापि तत्प्रयोजनत्वात् । आख्यायिकाश्रवणे ह्य-
वहिता अव्यवधानं लभन्ते । यथा---उपायेन तु यच्छक्यं न तच्छक्यं पराक्रमै’रिति
नीतिशास्त्रार्थोपदेशे <quote>‘काकः कनकसूत्रेण कृष्णसर्पममारय’</quote>दित्याख्यायिकया आर्थवादि-
कलिङ्गदर्शनैश्च बहवो विध्यर्थाः पूर्वतन्त्रे निर्णीयन्ते । इहापि <quote>‘सर्वान्नानुमतिश्च प्राणात्यये
तद्दर्शना’</quote> <ref>(ब्र॰ ३—४—२८)</ref> दित्यादौ आर्थवादिकानि च फलादीनि विध्यपेक्षितानि
शास्त्रद्वयेऽपि गृह्यन्ते । तत्सर्वमर्थवादानां प्रयोजनमिति साक्षात्प्रवृत्तिविशेषकरत्वाभावे-
ऽपि नात्यन्तवैयर्थ्यमिति समभिव्याहृतविध्येकवाक्यत्वमाख्यानानां युक्तमिति भावः ।।</p>
<head>इति पारिप्लवाधिकरणम् ।। ४ ।।</head>
<!-- APPAYYA !-->
<head>नयमणिमालायाम्</head>
<head>अथ पारिप्लवाधिकरणम् ।। ४ ।।</head>
<sutra>सू॰ ।। पारिप्लवार्था इति चेन्न विशेषितत्वात् ।। २३ ।। तथा चैकवाक्यतोपबन्धात् ।। २४ ।।</sutra>
<lg><l>उपनिषदाम्नातान्यपि सर्वोपाख्यानशंसनस्वानात् । आख्यानानि भजेयुः पारिप्लवकर्मशेषत्वम् ।। २९९ ।।</l></lg>
<lg><l>विद्याविध्युपयुक्तान्येतानि तदेकवाक्यतादृष्टेः । सर्वाख्यानविधिस्स तु मन्वाद्याख्यानमात्रपरः ।। ३०० ।।</l></lg>
<head>इति पारिप्लवाधिकरणम् ।। ४ ।।</head>
