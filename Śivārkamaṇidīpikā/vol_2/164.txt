<pb n="164"/>
श्रीकण्ठमते</pratika>, पूर्वत्र नित्यो ज्ञाताणुः कर्ता परमेश्‍वरायत्तप्रवृत्तिर्जीव इति निरूपितम् । अधुना स किं परमे-
श्‍वर एव । किं वा तदंशभूतः इति <pratika>संशयः ।</pratika> परमेश्‍वर एव बहुविधोपाधिवशाज्जीवभावमुपगतः <quote>‘अयमात्मा ब्रह्म’</quote> इति
श्रुतेः इति <pratika>पूर्वपक्षः । सिद्धान्तस्तु</pratika> <quote>‘अनेन जीवेनात्मनानुप्रविश्य नामरूपे व्याकरवाणि’</quote> य आत्मनि तिष्ठन्’ <quote>‘पृथगा-
त्मानं प्रेरितारं च मत्वा’</quote> इत्यादिषु नानाव्यपदेशात् जीवात्मा परमेश्‍वरस्यांशो मूर्त्येकदेश एवेति । <pratika>सूत्रार्थस्तु</pratika> जीवः
<pratika>अंशः</pratika>=परमेश्‍वरस्यांशः । कुतः । <pratika>नानाव्यपदेशात् । अन्यथा चापि</pratika>=<quote>‘तत्त्वमसि’</quote> <quote>‘अयमात्मा ब्रह्म’</quote> इत्यादिकाद्व‍य-
पदेशाज्जीवब्रह्मणोर्व्याप्यव्यापकभावेनानन्यत्वमपि युक्तम् । तथैवानन्यत्वं <quote>‘ब्रह्म दाशा ब्रह्म दासा’</quote> इत्यादिना एके
शाखिनोऽधीयते । इति ।</p>
<p><pratika>सू ।। मंत्रवर्णात् ।। ५४ ।।</pratika> <quote>‘पादोऽस्य विश्‍वा भूतानि’</quote> इति मंत्रवर्णाच्च ब्रह्मणोंऽश एव जीवः । इति ।।</p>
<p>किं च <pratika>।। सू ।। अपि च स्मर्यते ।। ४४ ।।</pratika> <quote>‘आत्मा तस्याष्टमी मूर्तिश्शिवस्य परमात्मनः । व्यापिकेतरमूर्तीनां विश्‍वं
तस्माच्छिवात्मकम् ।।’</quote> इति स्मरणाच्च शिवस्य मूर्त्येकदेश एव जीव इति ।।</p>
<p><pratika>सू ।। प्रकाशादिवत्तु नैवं परः ।। ४५ ।।</pratika> जीवस्य ब्रह्मणोंऽशत्वेऽपि जीवो यत्स्वरूपो यत्स्वभावश्च <pratika>नैवं परः</pratika>=परमे-
श्‍वरो नैवंरूपो भवति किं तु सर्वज्ञत्वादियुक्त एव । कथम् । <pratika>प्रकाशादिवत्</pratika>=प्रकाशवतां मणिप्रभृतीनां प्रकाशजाति-
गुणादयो यथांशाः तद्वत् जीवशरीरतया जीवविशिष्टस्य ब्रह्मणोंऽशो जीव इत्यर्थः ।।</p>
<p><pratika>सू ।। स्मरन्ति च ।। ४६ ।।</pratika> <quote>‘विग्रहं देवदेवस्य जगदेतच्चराचरम्’</quote> इत्यादिना जीवस्य ब्रह्मांशत्वं मुनयोऽपि स्मरंतीत्यर्थः ।।</p>
<p><pratika>सू ।। अनुज्ञापरिहारौ देहसंबन्धाज्ज्योतिरादिवत् ।। ४७ ।। अनुज्ञापरिहारौ</pratika>=वेदादिष्वधिकारविधि-
निषेधौ । <pratika>देहसंबन्धात्</pratika>=ब्राह्मणादिदेहसंबंधादुपपद्येते । इतरत्समानं शांकरमतेन ।।</p>
<p><pratika>सू ।। असंततेश्चाव्यतिरेकः ।। ४८ ।।</pratika> जीवानां प्रतिशरीरं भिन्नत्वादणुत्वेन तत्रतत्रावच्छिन्नत्वात् अव्याप्तेश्च ।
<pratika>अव्यतिरेकः</pratika>=ज्ञानसुखाद्यवैरूप्यमेव स्यादित्यर्थः ।</p>
<p><pratika>सू ।। आभासा एव च ।। ४९ ।।</pratika>अज्ञब्रह्मवादे उपहितब्रह्मवादे च युक्तय आभासा एवेत्यर्थः । <pratika>बहुवचनान्ततया</pratika>
पाठो विशिष्टोऽत्र शांकरमतात् ।।</p>
<p>तथा हिः—<pratika>सू ।। अदृष्टानियमात् ।। ५० ।।</pratika> आत्मनां सत्यमिथ्योपाधिकृतत्वे अदृष्टमप्यज्ञानाद्युपाधिभिरुपहितस्यैव
ब्रह्मणो धर्मो भवन्न व्यवस्थापकं स्यादित्यर्थः ।।</p>
<p>किंच । <pratika>अभिसंध्यादिष्वपि चैवम् ।। ५१ ।।</pratika> अदृष्टहेतुभूताभिसंध्यादिषु चैवमेव नियमाभावः ।।</p>
<p><pratika>सू ।। प्रदेशादिति चेन्नान्तर्भावात् ।। ५२ ।। प्रदेशादिति चेत्</pratika>=उपाधिसंबन्धिब्रह्मप्रदेशानुपहितब्रह्मप्रदेशस्य भिन्न
तया सा व्यवस्थोपपद्येतेति चेत् । न । कुतः । <pratika>अन्तर्भावात्</pratika>=उपाधिषु यच्छत्सु सर्वप्रदेशानां तदन्तर्भावात् । तस्मात्सत्यमि-
थ्योपाधिपरिच्छिन्नब्रह्मजीवत्वपक्षद्वयेऽपि व्यवस्था न संभवति । ततो ब्रह्मणोंऽशभूतो जीवस्तद्विशेषणैकस्वभाव इति युक्त-
मेव ।। अस्मिन्मते <pratika>द्विपञ्चाश</pratika>त्सूत्राणि अधिकरणानि <pratika>द्वादश</pratika> ।।</p>
<p><pratika>रामानुजमत्ते, संदेहपूर्वपक्षादिकं</pratika> सर्वं प्रायोऽविशिष्टमेव श्रीकण्ठमतात् । <pratika><quote>‘स्मरन्ति च’</quote> <quote>‘अपिच स्मर्यते’</quote></pratika>
इत्यादिसूत्रेषु विष्णुपराणि वचनान्युदाहृतानीति पूर्वस्माद्विशेषः । <pratika><quote>‘असंततेश्चाव्यतिकरः’</quote></pratika> इति शांकरमतवदेवात्र सूत्र-
पाठः । <pratika>अव्यतिकरः</pratika>=असांकर्यमिति च तदर्थः ।। अधिकरणानि <pratika>सप्तेति</pratika> च विशेषः पूर्वस्मात् ।।</p>
<p><pratika>आनन्दतीर्थमते, <quote>‘अंशो नानाव्यपदेशा’</quote></pratika> दित्यादिक <quote>‘<pratika>माभास एव चे’</pratika></quote> त्यन्तं सूत्राष्टकमंशाधिकरण <pratika><quote>‘मदृष्टा-
नियमा’</quote></pratika> दित्यादिकमधिकरणान्तरमिति च विशेषः पूर्वस्मात् । अत्र जीवस्य परमेश्‍वरांशत्वानंशत्वविचारेण तद्विषय
श्रुतिविरोधः परिह्रियते । <pratika>संदेहपूर्वपक्षा</pratika>दिकस्य जीवस्येश्‍वरांशत्वानंशत्वविषयतया नास्ति विशेष इति <pratika>सूत्रार्थः</pratika> परमत्र
निरूप्यतेः—<pratika>सू ।। अंशो नानाव्यपदेशादिति ।। ४३ ।। अंशः</pratika>=जीवः परमात्मनोंऽश एव पितापुत्रत्वादिसंबन्धेन केवलं
तदुपजीवकत्वेन तच्छेषभूत इत्यर्थः । कुतः । <pratika>नानाव्यपदेशात्</pratika>=<quote>‘मां रक्षत्वि’</quote> त्यादौ पितृत्वभ्रातृत्वादिनानाप्रकारेण
जीवस्येशसंबन्धित्वोक्तेः । किंच । यतः <pratika>एके</pratika>=शाखिनः <quote>‘अन्यः परोऽन्यो जीव’</quote> इत्यादिना एनं जीवं परादन्यथा
<pratika>चापि</pratika>=भिन्नत्वेना<pratika>धीयते</pratika>=पठन्ति । यतः अन्ये च शाखिनः । <pratika>दाशाकितवादित्वम्</pratika>=<quote>‘ब्रह्म दाशा’</quote> इत्यादिना ब्रह्मणस्त-
त्तज्जातिविशेषरूपत्वेन तदभेदं जाधीयते । अतो जीवस्तदंशभूत इत्यर्थः ।।</p>
<p><pratika>किंच ।। मंत्रवर्णात् ।। ४४ ।।</pratika> <quote>‘पादोऽस्ये’</quote> ति श्रुतेश्च जीवः परमात्मांश इत्यर्थः ।।</p>
<p><pratika>सू ।। अपि च स्मर्यते ।। ४५ ।।</pratika> जीवस्यांशत्वं कृष्णादिभिः <quote>‘ममैवांश’</quote> इत्यादिना कथ्यते चेत्यर्थः ।।</p>
<p><pratika>सू ।। प्रकाशादिवन्नैवं परः ।। ४६ ।।</pratika> जीवः <pratika>प्रकाशादिवत्</pratika>=खद्योताद्यभिमानितेजोंऽशवत् परमात्मनो
भिन्नांशः । <pratika>परः</pratika>=मत्स्यरूपी विष्णुस्तु । <pratika>नैवम्</pratika>=जीववद्भिन्नांशो न । किं तु <pratika>प्रकाशादिवत्</pratika>= कालाग्न्याद्यभिमानितेजोंऽ-
शवत् ईशाभिन्नांश एवेत्यर्थः ।।</p>
<p><pratika>सू ।। स्मरंति च ।। ४७ ।।</pratika> स्मर्तारो जीवेशयोर्भिन्नांशत्वाभिन्नांशत्वे <quote>‘एते स्वांशकला’</quote> इत्यादिस्मृत्या कथयन्ति चेत्यर्थः ।।</p>
