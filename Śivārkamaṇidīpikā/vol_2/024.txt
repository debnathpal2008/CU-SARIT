<pb n="024"/>
यतो घटो मृदेवेति । अतः कारणादनन्यदेव कार्यम् । अर्थक्रियादिव्यवहारभेदस्तु,
<!-- APPAYYA !-->
<p>वावस्थाभेदेनाऽपि । अथाप्यत्राभेदेनैव तदुपपादनं कार्यम् । कार्यकारणानन्यत्वस्य युक्त्य-
नुभवानुग्रहश्रुतिसिद्धत्वादित्युपसंहरति—<pratika>अत इति</pratika> । अर्थक्रियादीत्यादिशब्देन प्राङ्गि-
र्दिष्टा बुद्ध‍यभिलापादयस्सर्वेऽपि गृह्यंते । ननु कार्यस्य घटत्वाद्यवस्थाविशेषविशिष्टत्वेन
बुद्ध‍यभिलापविशेषविषयत्वाज्ञातत्वासत्त्वादिकमुपपद्यताम् एकत्वानेकत्वरूपसंख्याभेदः कथ-
मुपपद्यते । कोऽत्र विशेषः । मृदः पिण्डत्वावस्थाप्रहाणेन कुड्यत्वावस्थाप्राप्तिवदनेकत्वाव-
स्थाप्रहाणेन एकत्वावस्थापत्तिः । पुनश्च कुड्यत्वावस्थाप्रहाणेन पिण्डत्वावस्थाप्तिवदेकत्वाव-
स्थाप्रहाणेनानेकत्वावस्थाप्तिश्चेत्यापद्यत एव । ननु, विरलतंत्वारब्धपटादिषु कारणगतानेक-
त्वसंख्या न प्रहीयते । तत्र कथं द्रव्यैक्ये तद्विरुद्धानेकत्वसंख्यापत्तिः । पटत्वरूपावस्थाभे-
देनेति चेन्न । द्रव्यैक्ये घटकुड्यादिषु मृत्त्ववत् पटे तंतुत्वस्यानुवृत्तेरवश्यंभावेन तस्य पटव्या-
वृत्तधर्मवृत्त्यवच्छेदकत्वायोगात् कार्यगतपटत्वविरोधित्वात्तन्नानुवर्तते घटत्वविरोधित्वात्
पिण्डत्वमिवेति चेत्तर्हि तद्वदेव प्रहीणं भवेत् । न तंतुष्वप्यनुवर्तेत । कार्यकारणयोरैक्ये
प्रहीणकार्यानुवृत्तोभयविधावस्थाव्यतिरेकेण तदुभयव्यवस्थितावस्थांतरस्थित्यनुपपत्तेरिति
चेन्मैवम् । तंतुष्वेव कुविंदकारितसंयोगविशेषावच्छेदेन पटत्वस्य तदुपाधिकैकत्वस्य तंतुत्वा-
भावस्य च वृत्त्युपपत्तेः कार्यकारणभेदवादेऽप्येकस्मिन्नेव घटे कालरूपावच्छेदभेदेन श्याम-
रक्तरूपयोः देशभेदेनैकस्मिन्नेव वृक्षे स्थूलतरतनुतरादिपरिमाणानामेकस्मिन्नेव कदलीदले
श्यामलधवलरूपयोः कठिनसुकुमारस्पर्शयोश्च स्वस्वविरुद्धधर्माभावसाहित्येन वृत्तिदर्शनात् ।
तेषु विरुद्धधर्मावच्छेदककालदेशानां परस्परासंकीर्णत्वमस्ति । नात्र कुविंद कृतसंयोगास्तंतुत्वा-
संकीर्णा इति चेन्न । वह्नावार्न्द्रेंधनप्रभववह्नित्वावच्छेदेन व्याप्तिमत्त्वस्य तदसंकीर्णवह्नि-
त्वावच्छेदेन व्याप्त्यभावस्य च आर्द्रेंधनप्रभववह्नित्वावच्छेदेन व्याप्यतावच्छेदकवद्वह्निके
अविशेषितवह्निसत्त्वावच्छेदेन व्याप्यतावच्छेदकत्वाभावस्य च वृत्त्यभ्युपगमात् । एवं
कार्यकारणानन्यत्ववादेऽप्येकस्मिन्नेव द्रव्ये तन्तुत्वं स्वप्रापकांशुसंयोगविशेषावच्छेदेन तद-
वच्छेदेनानेकत्वं च पटत्वावस्थाप्रापकतंतुसंयोगविशेषावच्छेदेन पटत्वं तदवच्छेदेनैकत्वं
चेति पटत्वतंतुत्वयोरेकत्वानेकत्वयोश्च समावेशोपपत्तेर्न कश्चिद्विरोधः । एवमुपादानोपादे-
ययोस्तृणच्छदिषोरिष्टकाप्राकारयोश्चानन्यत्वेऽपि तृणत्वच्छदिष्ट्वादिसमावेशाविरोध उन्नेयः ।
इयांस्तु विशेषः । छदिःषु तृणानां दीर्घतनुत्वाद्याकारस्य प्राकारे इष्टकानां चतुरश्रत्वाद्या-
कारस्य चाविरलतंत्वारब्धपटे तंतुत्वस्येवानुपलंभः विरलतंत्वारब्धपटे तंतुत्वतदाकृति-
विशेषतदनेकत्वानामुपलंभ इति । तस्मादर्थक्रियादिभेदहेतोरवस्थाभेदस्याभ्युपगमान्न कश्चि-
द्विरोध इति भावः ।</p>
<p>इदं तु चिंत्यते । कार्यकारणानन्यत्ववादिना कथमवस्थाभेद आगंतुकोऽभ्युपैतव्यः ।
आगंतुकस्य प्राक् सता कारणेनानन्यत्वायोगात् असत्कार्यवादपादप्रसारिकापत्तेश्च ।
न चावस्थाभेदोऽपि नित्यः । तथा सति मृत्पिण्डदशायामपि घटार्थक्रियादिप्रसंगात्,
दण्डचक्रादिघटकारणकलापवैयर्थ्यप्रसङ्गाच्च । ननु, मृदः पिण्डतादशायामनभिव्यक्ता
घटावस्था । अभिव्यक्तैव सार्थक्रियाद्युपयोगिनी । तदभिव्यक्त्यर्थश्च दंडचक्रादिः कारणक-
