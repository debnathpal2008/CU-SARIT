<pb n="358"/>
<p>अथ तन्निर्धारणानियमाधिकरणम् ।। २६ ।।
<sutra>सू ।। तन्निर्धारणानियमस्तद्द‍ृष्टेः पृथग्ध्यप्रतिबन्धः फलम् ।। ४१ ।।</sutra>
उद्गीथादिकर्माङ्गावबद्धा उपास्तयः कर्मसु नियता उतानियता इति संशयः ।
किं तावत् प्राप्नोति? कर्मानुष्ठाने कर्माङ्गत्वात् नियमेनानुष्ठेयाः । कर्मप्रकरण-
मनारभ्याधीतत्वेऽपि वाक्यादेव क्रतुसंबन्धोपपत्तिः । यथा <quote>‘यस्य पर्णमयी जुहू-
र्भवति’</quote> इत्यनारभ्याधीतस्य पर्णमयत्वस्याव्यभिचरितक्रतुसंबन्धिजुहूद्वारा वा-
क्यतः क्रतुसंबन्धः, तथा <quote>‘य एवं विद्वानुद्गायति’</quote> <quote>‘य एवं विद्वान् साम गायति’</quote></p>
<!-- APPAYYA !-->
<head>अथ तन्निर्धारणाधिकरणम् ।। २६ ।।</head>
<p><pratika>सू ।। तन्निर्द्धारणानियमस्तद्द‍ृष्टेः पृथग्ध्यप्रतिबन्धः फलम् ।। ४१ ।।</pratika> यथा शिवो-
पासनाफलमेव मुक्तिफलमेवं क्रतुफलमेवोद्गीथविद्यादिफलं नान्यदस्तीति शंकया संगतिः ।
नियता उतानियता वा इति अंगत्वानंगत्वाभ्यां संशयः । ननु कर्मांगत्वादिति हेतुरसिद्धः,
कर्मप्रकरणानाम्नातानामुपासनानां तदंगत्वे प्रमाणाभावादित्याशंक्य प्रकरणाभावेप्यभि-
चरितक्रतुसंबंधिसद्भावात्पर्णतादीनामिव वाक्यप्रमाणं विनियोजकमस्तीत्याह---<pratika>कर्मप्रक-
रणमिति</pratika> । एवं क्रतुसंबंधेन नैराकांक्ष्ये सति रात्रिसत्रन्यायाप्रवृत्तेः कामावाप्त्यादिश्रव-
णमपापश्लोकादिश्रवणवदर्थवादमात्रमिति भावः । ननु <quote>‘तेनोभौ कुरुत’</quote> इति वाक्येन क्रत्वं-
गाश्रितोपासनानामनियम उच्यते तेनानंगत्वसिद्धौ फलापेक्षायां रात्रिसत्रन्यायेन
<quote>‘आपयिता हवै कामानां भवति तदेव वीर्यवत्तरं भवती’</quote>त्याद्यर्थवाद श्रुतकामावाप्तिक्रतुवीर्य-
वत्तरत्वादिकं फलत्वेन परिणमनीयमिति चेत् नैतद्वचनं न्यायविदोऽनुमन्यंते । नह्यनिय-
ममात्रेणांगत्वमपैति । अनियमोक्ते ग्रहणाग्रहणरीत्या विकल्पार्थत्वोपपत्तेः । <quote>‘नाना तु विद्या
चाविद्या च यदेव तु विद्यया करोति श्रद्धयोपनिषदा तदेव वीर्यवत्तरं भवती’</quote>ति समनं-
तरवाक्येन तथैव स्पष्टीकरणाच्च । अत्र हि <quote>‘विद्यये’</quote>ति तृतीयाश्रुत्या विद्यायाः करोति-
शब्दोक्तकर्मांगत्वमुच्यते । <quote>‘तदेव वीर्यवत्तरं भवती’</quote> त्यनेन विद्यानुष्ठानपेक्षे क्रतुफलस्य
भूयस्त्वमुच्यते । न तु क्रतुफलापृथक्फलमुच्यते । तरप्प्रत्ययस्य प्रकृत्युपात्तगुणांश एवा-
तिशयप्रतिपादकत्वस्य <quote>‘ज्ञानवत्तरश्शरतर’</quote> इत्यादिव्यवहारेषु प्रसिद्धत्वात् । विधिनिषेध-
योरेकांगत्वेन विधिपक्षे फलभूयस्त्वं <quote>‘कर्मभूयस्त्वात्फलभूयस्त्व’</quote>मिति न्यायत एव प्राप्तम् ।
जैमिनिनापि <quote>‘फलस्य कर्मनिष्पत्तेस्तेषां लोकवत्परिमाणतः फलविशेषः स्या’</quote>दिति सूत्रेण
प्रदर्शितम् । तदोवात्र वीर्यवत्तरशब्देनानूद्यत इति युक्तम् । अपि च । <quote>‘तेनोभौ कुरुत’</quote>
इति वाक्येनानियतांगत्वमपि पूर्वप्रस्तुताप्त्यादिगुणकोद्गीथविद्यामात्रस्योच्यते न तु तद-
नन्तरं वक्ष्यमाणानां मुख्यप्राणदृष्ट्यादिविशिष्टोद्गीथोपासनानाम् । <quote>‘एतं ह्येव बह्वृचा महत्यु-
क्थे मीमांसन्ते एतमग्नावध्वर्यवः एतं महाव्रते छंदोगा’</quote> इत्यादि श्रुत्यंतरप्रतिपन्नब्रह्मदृष्ट्या-
दिविशिष्टक्रत्वंगांतरोपासनानां च । <quote>‘यश्चैवं वेद यश्च न वेदे’</quote>त्यत्रैवंशब्दस्य प्रकृताप्त्या-
दिगुणकवैशिष्ट्यपरत्वात् । अत एव पुरुषार्थाधिकरणे <quote>‘यदेव विद्यया करोती’</quote>ति श्रुते-
रौपनिषदी सर्वाप्यात्मविद्या कर्माङ्गं न तु स्वातंत्र्येण मुक्तिसाधनमिति <quote>‘तच्छ्रुते’</quote>रिति
सूत्रेण पूर्वपक्षमुद्भाव्य <quote>‘सार्वत्रिकी’</quote>ति सूत्रेण विद्ययेति तृतीयाश्रुतिस्सर्वविद्याविषया न
भवति, किंत्वेवंशब्दयोगा <quote>‘द्यदेव विद्ययेति’</quote> प्रसिद्धवन्निर्देशाच्च प्रकृतोद्गीथविद्यामात्रवि-
