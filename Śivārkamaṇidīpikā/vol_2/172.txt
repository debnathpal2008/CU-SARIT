<pb n="172"/>
<head>अथ श्रैष्ठ्याधिकरणम् ।। ४ ।।</head>
<sutra>।। सू ।। श्रेष्ठश्च ।। ७ ।।</sutra>
<quote>‘प्राणमनूत्क्रामन्तं सर्वे प्राणा अनूत्क्रामन्ति’</quote> इति सर्वप्राणश्रेष्ठतया श्रूय-
माणः पञ्चवृत्त्यात्मा प्राणवायुर्ब्रह्मण उत्पद्यते ? न वा ? ।।
इति संशये न जायते प्राणवायुः नासदासीये सूक्ते <quote>‘आनीदवातम्’</quote> इति
सृष्टेः प्रागपि प्राणचेष्टाश्रवणात् ।।
इति प्राप्ते वदामः—प्राणवायुरपि जायत एव । आनीच्छब्दो न प्राणव्यापारं
वक्ति । अवातमिति तन्निषेधात् । किंतु ब्रह्मसत्त्वमेव ब्रूते । अतो न प्राणाना-
दित्वं संभवति ।।
भवति त्वयं प्राणवायुरुत्पत्तिमान् । स तु ‘सामान्यकरणवृत्तिः प्राणाद्या
<!-- APPAYYA !-->
<head>अथ श्रैष्ठ्याधिकरणम् ।। ४ ।।</head>
<p><pratika>सू ।। श्रेष्ठश्च ।। ७ ।।</pratika> प्राणस्य भूतवायोरिंद्रियवृत्तिभ्यश्चान्यत्वं श्रुतिविरोधसमाधाने-
नोपपादनीयम् । तदन्यत्वानन्यत्वविचारस्तदुभयस्वरूपस्य निर्ज्ञातत्वात्सुकरो भवतीति तद्वि-
चारचिकीर्षया तस्य कार्यत्वविचारमुखेन प्रासंगिकत्वसंपादनायेंद्रियकार्यत्वोपपादकन्यायं
प्राणकार्यत्वेऽतिदेष्टुमिदं सूत्रम् । अस्य पूर्वाधिकरणेन संगतिं प्राणवायौ सौत्रश्रेष्ठपदप्रवृ-
त्तिनिमित्तं च विवृण्वन्नेव श्रुतिविप्रतिपत्त्या संशयं दर्शयति—<pratika>प्राणमिति</pratika> । यदनूत्क्रमणेनें-
द्रियाणां परिच्छिन्नत्वं समर्थितं तस्य कार्यत्वं समर्थ्यत इति पूर्वाधिकरणसंगतिः । तत्र
च श्रेष्ठपदमिंद्रियेभ्यः श्रैष्ठ्यपरमिति द्वयमप्यनेन विवृतम् । <pratika>किंतु ब्रह्मसत्वमेवेति</pratika> । अन-
नव्यापारो हि वाताश्रयः स तु वातनिषेधेन प्रतिपाद्यमानस्सत्तारूप एव पर्यवस्यति । सत्ता
च वस्तुविशेषानवच्छिन्ना—निरुपाधिकब्रह्मसत्तैव भवेदिति भावः । एवं प्रसङ्गं संपाद्य प्रासं-
गिकमर्थं पूर्वपक्षमुखेनावतारयति—<pratika>भवति त्वयमिति</pratika> । सामान्येति । यथा पञ्जरस्थानां</p>
<!-- APPAYYA !-->
<head>सूत्रार्थचन्द्रिकायाम्</head>
<head>अथ प्राणाणुत्वाधिकरणम् ।। ३ ।।</head>
<sutra>सू ।। अणवश्च ।। ६ ।।</sutra>
<p><pratika>भगवत्पादमते</pratika>, नन्विन्द्रियाणामपरिच्छिन्नाहंकारजन्यत्वेन विभुत्वादिन्द्रियाणामुत्पत्तिर्न संभवतीत्याक्षेपसंगत्येद-
माह—<pratika>सू ।। अणवश्च ।। ७ ।।</pratika> अत्रोत्क्रान्त्यादिश्रुतेः <quote>‘प्राणास्सर्वेऽनन्ता’</quote> इतीन्द्रियविभुत्वश्रुत्या विरोधोऽस्ति न वेति
<pratika>संदेहः</pratika> । विरोधोऽस्तीति <pratika>पूर्वपक्षः । सिद्धान्तस्तु</pratika>, इमे प्राणा <pratika>अणवः</pratika>=परिच्छित्राः । इन्द्रियाग्राह्यात्वेन सूक्ष्मत्वात् ।
विभुत्वश्रुतेरुपासनापरत्वात्र तयोत्क्रान्त्यादिश्रुतेर्विरोध इति सिद्धम् ।। इति ।।</p>
<p><pratika>श्रीकण्ठमते, तथा रामानुजमते च</pratika> तानीन्द्रियाणि विभूनि किमणूनीति <pratika>संदहे</pratika> चक्षुरादीनां दूरगतवस्तुग्रहणसाम-
र्थ्याद्विभूनीति <pratika>पूर्वपक्षः</pratika> । <quote>‘प्राणमनूत्क्रामन्तं सर्वे प्राणा अनुत्क्रामन्ती’</quote>ति श्रवणात् विभुत्वे गत्यसंभवाच्च न विभूनीति
<pratika>सिद्धान्तः</pratika> । चक्षुरादेर्दूरगतवस्तुग्रहणसामर्थ्यं च तेजोरूपत्वादणुत्वाच्च शीघ्रगामित्वादुपपद्यते । तस्मादिन्द्रियाण्यणून्ये-
वेति भावः । विभुत्वश्रवणमुपासनार्थम् ।।</p>
<p><pratika>आनन्दतीर्थमते</pratika>, <quote>‘प्राणा वा अणवः’</quote> इति प्राणाणुत्वश्रुतेः <quote>‘दिवीव चक्षुरातत’</quote> मिति दूरश्रवणदर्शनादियुक्तिसहितया
इन्द्रियव्याप्तिश्रुत्या विरोधादणुत्वश्रुतेरप्रामाण्यान्न समन्वयसिद्धिरिति <pratika>पूर्वपक्षः</pratika> । <quote>‘तद्यथा ह्यणुनश्चक्षसः प्रकाश’</quote> इति
विशेषश्रुतिसद्भावाद्व्याप्तश्रुतेश्चक्षुःप्रकाशव्याप्तिगोचरत्वाच्चाणुत्वश्रुतेर्न बाध इति <pratika>सिद्धान्तः । सूत्रार्थस्तु, प्राणाः</pratika>=इन्द्रि-
याणि । <pratika>अणवः</pratika>=स्वतोऽणूनीत्यर्थः । न केवलमणूनि किं तु तेजसा व्याप्तानि चेति चशब्दार्थः ।।</p>
<head>इतिप्राणाणुत्वाधिकरणम् ।। ३ ।।</head>
