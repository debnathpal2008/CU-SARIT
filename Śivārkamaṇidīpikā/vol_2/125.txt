<pb n="125"/>
देर्ब्रह्मकार्यत्वेन तदव्यतिरेकादेव भवति । अतो न संभूतशब्दस्य गौणत्वं,
प्रतिज्ञाहान्याद्यापत्तेः । यथा प्रतिज्ञाहानिर्न भवति तथा योजनीयम् ।।
<sutra>सू ।। शब्देभ्यः ।। ६ ।।</sutra>
<quote>‘आत्मन आकाशस्संभूत’</quote> इत्यादिशब्देभ्योऽवगतां वियदुत्पत्तिं <quote>‘तत्तेजोऽसृज-
ते’</quote> त्यत्राकाशावचनावगतं तेजःप्राथम्यं न विचालयितुं क्षमते ।।
<sutra>सू ।। यावद्विकारं तु विभागो लोकवत् ।। ७ ।।</sutra>
<!-- APPAYYA !-->
श्रुत्यंतरैकार्थ्याच्च सर्वविषया इति भावः । ननु प्रतिज्ञाया अहानिरव्यतिरेकादनन्यत्वा-
देव भवतीति सत्यं, तदनन्यत्वमपृथक्‌सिद्धिरूपं शरीरशरीरिभावमात्रेणोपपद्यमानं विय-
दादेर्न कार्यत्वपर्यंतमपेक्षते इत्याशंक्याह—<pratika>ब्रह्मकार्यत्वेनेति</pratika> । (१अन्यथा सर्वविज्ञानप्र-
तिज्ञानानिर्वाहात्) मृत्पिण्डघटशरावादिदृष्टांतानुरोधा२च्चेति भावः । पूर्वपक्ष्यभिमतहेतुत्रय-
निरासार्थं प्रतिज्ञापर्यंतं नान्वेषणीयम् । उक्तहेतुत्रयानुसारेण यस्यास्संभूतादिश्रुतेर्गौणत्व-
मापाद्यते सैव तन्निराकरणसमर्थेति प्रतिपादनार्थं <pratika>सूत्रम्—सू ।। शब्देभ्यः ।। ६ ।।</pratika> छांदो-
ग्ये वियदुत्पत्तिर्न निवारिता तेजस्सृष्टेः प्राथम्यं च न श्रुतं किं तु वियदुत्पत्तेरवचनमात्रम् ।
न च क्वचित्कस्यचिदवचनमन्यत्र वचनतस्तत्प्राप्तिं निवारयितुमीष्टे । तेजस्सृष्टिः प्रथम-
श्रुतेति स्थानप्रमाणात् तत्प्राथम्यमवगम्यते इति चेन्न । स्थानप्रमाणकल्प्यप्राथम्यान्य-
थानुपपत्त्या वियदनुत्पत्तिकल्पनतस्संभूतादिश्रुतेर्बलवत्वात् तेजस्सृष्टिप्राथम्ये वियत्सृ-
ष्टिस्तत्प्राथम्यं चोभयं बाध्यं वियत्सृष्टिप्राथम्ये तु तेजःसृष्टिप्राथम्यमात्रं बाध्यमिति
बाधककल्पनालाघवेन तेजस्सृष्टिप्राथम्यबाधस्योचितत्वाच्च । तस्मादिह न श्रुत्यर्थापत्तिः
प्रवर्तते । नाप्यनुमानम् । प्रमाणांतराप्राप्तामेकस्मादात्मनो वियदुत्पत्तिं ब्रुवाणया श्रुत्यैव
द्रव्यस्यावयवसंयोगारभ्यत्वनियमरूपशुष्कतर्कबाधात् । उदाहृतशब्दोऽपि न प्रवर्तते ।
<quote>‘सत्यं ज्ञानमनंतं ब्रह्मे’</quote> त्युक्तलक्षणान्तर्गतानंतशब्दार्थभूतवस्तुपरिच्छेदराहित्योपपादनार्थं
प्रवृत्तस्य <quote>‘आत्मन आकाश’</quote> इत्यादेः <quote>‘कस्मिन्नु भगव’</quote> इत्या३दिसर्वविज्ञानप्रतिज्ञोपपादनार्थं
प्रवृत्तस्य <quote>‘एतस्माज्जायत’</quote> इत्यादेश्च प्रबलतया तेनैव तस्य बाध्यत्वादिति पूर्वपक्ष्यभिमत-
हेतुत्रयनिराकरणमभिप्रेत्य व्याचष्टे---<pratika>आत्मन आकाश इत्यादिना</pratika> । छांदोग्ये वि४यद-
नुत्पत्तिवचनमंगीकृत्य तैत्तिरीयादिगतवचनांतरतस्तत्सिद्धिः पूर्वसूत्राभिप्रेता भाष्यकृतो-
पन्यस्ता । अथ छांदोग्येऽपि तद्वचनमस्ति तेजः प्रभृत्युत्पत्त्युक्तेरेवोपलक्षणतया वियदु-
त्पत्तिवचनरूपत्वस्यापि सद्भावादतो न श्रुत्यर्थापत्तेरवकाशः नाप्युपन्यस्तशब्दानुमानयो-
रिति प्रतिपादनार्थं सूत्रम—<pratika>सू ।। यावद्विकारं तु विभागो लोकवत् ।। ७ ।।</pratika> तुशब्द-
श्छांदोग्ये वियदुत्पत्तिवचनं नास्तीति शंकाव्यावृत्त्यर्थः । विक्रियत इति विकारं कार्यम् ।
कर्मणि घञ् प्रत्ययः । अत एव नपुंसकलिंगतोपपत्तिः । सामान्यवचनसंक्षिप्तं यावत्कार्य-
जातमस्ति तत्सर्वं कर्मः विभागो विभज्यैकदेशस्योदाहरणतया कथनं व्याप्नोति न तु
यावद्विशिष्योदाहृतं तावन्मात्रनिष्ठं भवति । विभागवचनं लोकवत् । यथा लोके <quote>‘महता
तपसा मयेमे पुत्रा लब्धाः’</quote> इत्युक्त्वा <quote>‘बहुकालमयं परमेश्वराराधनेन लब्ध’</quote> इत्येकस्य
द्वयोस्त्रयाणां वा विभज्य कथनं सर्वेषामपि पुत्राणां तथा तपोविशेषलब्धत्वप्रदर्शनार्थं
<note>१ ( ) एतद्रेखांकितं वाक्यं ख पुस्तके नास्ति ।</note> <note>(२) रोधादिति ख पाठः ।</note> <note>(३) <quote>‘इत्यादिप्रतिज्ञातसर्व-
विज्ञानोपपादनार्थ’</quote> मिति ख पाठः ।</note> <note>(४) <quote>‘वियदुत्पत्यवचन’</quote> मिति ख पाठः ।</note>
