<pb n="407"/>
<p><sutra>सू ।। न चाधिकारिकमपि पतनानुमानात्तदयोगात् ।। ४१ ।।</sutra>
यदवकीर्णिनो गर्दभपश्वालम्भनम् <quote>‘अवकीर्णिपशुश्च तद्वत्’</quote> इत्यधिकारिलक्ष-
णोक्तं प्रायश्चित्तं, तदप्यारूढपतितस्य न संभवति---<quote>‘आरूढो नैष्ठिकं धर्मं यस्तु
प्रच्यवते नरः । प्रायश्चित्तं न पश्यामि येन शुद्ध्येत्स आत्महा ।।’</quote> इति तस्य
प्रायश्चित्तानधिकारस्मृतेस्तदसंभवात् ।।
<sutra>सू ।। उपपूर्वमपीत्येके भावमशनवत्तदुक्तम् ।। ४२ ।।</sutra>
उपपातकत्वात् प्रायश्चित्तमप्येके मन्यन्ते, मध्वशनप्रायश्चित्तवत् । तदुक्तम्---
<quote>‘उत्तरेषां चैतदविरोधि’</quote> इति । उपकुर्वाणस्य यदुक्तं तत् स्वाश्रमाविरोध्यन्येषाम-
प्याश्रमिणां भवतीत्यर्थः ।।
<sutra>सू ।। बहिस्तूभयथाऽपि स्मृतेराचाराच्च ।। ४३ ।।</sutra>
उपपातकत्वे महापातकत्वेऽपि कर्माधिकारादिबहिष्कृता एते, ‘प्रायश्चित्तं न
<!-- APPAYYA !-->
<pratika>सूत्रम् ।। सू॰ ।। न चाधिकारिकमपि पतनानुमानात्तदयोगात् ।। ४१ ।।</pratika> अवकी-
र्णिपशुश्च तद्वदिति । पूर्वतन्त्रे अधिकाराध्याये यदधिकरणं तत्रावकीर्णिप्रायश्चित्तरूप-
पशुबन्धप्रकारश्चिन्तितः । अवकीर्णिपशुः स्थपतीष्टिवल्लौकिकाग्नौ कर्तव्यः निषादस्थपते-
रिव ब्रह्मचारिणोऽप्याधानासंभवादिति । एवंभूतं प्रायश्चित्तमपि तेषां नास्ति । <quote>‘आरूढो
नैष्ठिकं धर्म’</quote>मिति व्रतभ्रष्टानां पतितत्वस्मरणेन प्रायश्चित्तानर्हत्वादित्यर्थः । अतोऽवकी-
र्णिप्रायश्चित्तस्मरणमुपकुर्वाणब्रह्मचारिविषयमिति भावः <pratika>।। सू॰ ।। उपपूर्वमपीत्येके भा-
वमशनवत्तदुक्तम् ।। ४२ ।।</pratika> एके आचार्याः नैष्ठिकादीनां ब्रह्मचर्यप्रच्यवनमुपपातकं न
तु महापातकं तेष्वपरिगणनादिति मन्यमाना मध्वशनस्येव प्रायश्चित्तसद्भावं मन्यन्ते ।
तथैव स्मृतावुक्तमित्यर्थः । गौतमस्मृतौ उपनयनादिर्नियम इत्यारभ्योपकुर्वाणस्य निय-
मान्विधायातिदिष्टम् <quote>‘उत्तरेषां चैतदविरोधी’</quote>ति । उपकुर्वाणस्य यावन्नियमजातमुक्तं तत्र
यदुत्तरेषामाश्रमाणां विरोधि यथा गृहस्थस्य भैक्षचरणं सन्न्यासिनोऽग्नीन्धनमित्यादि त-
त्परित्यज्यान्यत्सर्वं भवतीत्यर्थः । एवञ्चोपकुर्वाणस्योक्तं गर्दभपश्वालम्भनं नैष्ठिकस्यापि
भवति । वानप्रस्थसन्न्यासिनोस्तु कृच्छ्रचान्द्रायणादिकं विशिष्य विहितं प्रायश्चित्तं भ-
वति । यत्तु <quote>‘प्रायश्चित्तं न पश्यामी’</quote>ति स्मरणं तद्द‍ुर्बलम् । विलम्बितत्वात् । अदर्शनेन हि
प्रायश्चित्ताभावोऽनुमेयः । तेन निषेधश्रुतिः कल्पनीयेति । अतस्तत्स्मरणं प्रायश्चित्तगौर-
वख्यापनार्थमिति न तद्विरोध इति भावः ।। एवं च कृतप्रायश्चित्तानां तेषां विद्याधिका-
रोऽस्त्विति शङ्कासूत्रमेतत्---<pratika>सू॰ ।। बहिस्तूभयथापि स्मृतेराचाराच्च ।। ४३ ।।</pratika> पा-
पानां द्वे शक्ती । इह कर्माधिकारशिष्टसंसर्गविरोधिनी परत्र नरकापादिनी च । नैष्ठिकानां
प्रायश्चित्तसद्भावेऽपि तेन परत्र नरकापादिन्यव पापशक्तिर्हीयते न त्विह प्रत्यापत्त्यापा-
