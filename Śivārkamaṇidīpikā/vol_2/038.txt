<pb n="038"/>
अथ कृत्स्त्नप्रसक्त्यधिकरणम् ।। ९ ।।
<sutra>।। सू ।। कृत्स्नप्रसक्तिर्निरवयवत्वशब्दकोपो वा ।। २६ ।।</sutra>
अत्र ब्रह्मणो जगदाकारेण परिणामः पूर्वोक्ता युज्यते न वेति संदेहः ।
कथं युज्यते ! एकस्यैव जगदाकारेण परिणाम इत्युक्तम् । तस्य क्षीरस्येव
दधिरूपेण सर्वात्मना जगदाकारेण परिणामे कृत्स्नस्यापि कार्यत्वप्रसक्तिः,
ब्रह्म नावशिष्येत । केन चिदंशेन चेत्तस्य निरवयवत्वश्रुतिकोपो वा भवति ।</p>
<!-- APPAYYA !-->
<head>अथ कृत्स्नप्रसक्त्यधिकरणम् ।। ९ ।।</head>
<p>सू॰ ।। कृत्स्नप्रसक्तिर्निरवयत्वशब्दकोपो वा ।। २६ ।। कृत्स्नप्रसक्त्यादिदोषप्रसंगा-
प्रसंगाभ्यां संशयं दर्शयति—<pratika>अत्रेति</pratika> । पूर्वत्राधिकरणे क्षीरस्येव दधिभावेन ब्रह्मणः प्रपञ्चभावेन
परिणाम उक्तः । तर्हि तद्वदेव सर्वात्मना परिणामे ब्रह्मानवशेषप्रसंग इति प्रदर्शनपूर्वकं
सूत्रोदितं पूर्वपक्षं दर्शयति—<pratika>कथमिति। नावशिष्येतेति</pratika>। तथा च प्रपञ्चातीतस्य ब्रह्म-
णस्सार्वादिकसत्ताबोधकानां तत्साक्षात्कारोपयुक्तविद्याविधायकानां च वाक्यानां वैयर्थ्य-
प्रसङ्ग इति भावः । तत्र फलादीनामंशेन पक्वतावदंशेन ब्रह्मणः परिणामः स्यादित्याशं-
क्याह—<pratika>केनचिदिति</pratika>। ब्रह्मणः परिणामाभावेऽपि चिच्छक्तेः परिणामोऽस्तीति तद्द‍ृष्ठ्या
<!-- APPAYYA !-->
कर्तृ वा असहायत्वात्संमतवत् इति न्यायेन असहायाद्ब्रह्मणो जगत्सर्गं ब्रुवन् विरुध्यते न वेति संदेहे उप-
<pratika>संहारदर्शनात्</pratika>=लोके कुलालस्य कर्तुः दण्डचक्राद्युपकरणदर्शनात् मृदो वा उपादानस्य स्वभिन्नकुलालादिसहायदर्शनात् ।
<pratika>नेति चेत्</pratika>=तदुभयविलक्षणस्य ब्रह्मणो न जगत्कर्तृत्वमुपादानत्वं वा संभवति । अतस्समन्वयो विरुध्यत इति चेत् इति
<pratika>पूर्वपक्षः । सिद्धान्तस्तु’क्षीरवद्धि</pratika>=हिशब्दो हेत्वर्थः । यथा लोके क्षीरं बाह्यसाधनान्यनपेक्ष्य दध्याकारेण परि-
णमते तद्वद्ब्रह्मापि । श्रुतिरपि ब्रह्मणोऽसहायस्य कार्यकारित्वं दर्शयति---<quote>‘न तस्य कार्यं करणं च विद्यत’</quote> इति ।।</p>
<p>ननु, चेतनत्वे सत्यसहायत्वं हेतुः अतो न क्षीरे व्यभिचार इत्याशंक्य चेतनदृष्टान्तेन तस्य व्यभिचारमाह—<pratika>सू ।। देवा-
दिवदपि लोके ।। २५ ।।</pratika> लोक्यतेऽनेनेति लोकः मन्त्रार्थवादेतिहासपुराणादिः शब्दः । तस्मिन् यथा देवाः पितरः ऋषयः
इत्येवमादयश्चेतनाः स्वसिद्धिसामर्थ्यात्साधनान्तरं बाह्यमनपेक्ष्य संकल्पमात्रेणैव नानाविधकार्यकर्तार उपलभ्यंते
तद्वद्ब्रह्माप्यसहायमेव जगदुपादानं कर्तृ चेति तद्वाचिसमन्वयो न विरुध्यत इति सिद्धम् ।</p>
<p><pratika>श्रीकण्ठमते</pratika>, <quote>‘एकमेवाद्वितीयम्’</quote> <quote>‘द्यावापृथिवी जनयन्देव एकः’</quote> इत्यादिश्रुतिषु जगतः कारणत्वेन असहायत्वेन च श्रूयमा-
णस्य परमेश्वरस्यैकस्य विंचित्रजगत्कारणत्वं युक्तं न वेति संदेहः । आकाशवाय्वग्निसलिलरूपं विचित्रं कार्यं जगदिदं कारणवै-
चित्र्यमन्तरेण कथं संभवति । लोके रथादिकार्येषु बहुकारकोपसंहारदर्शनादेककारणत्वं न युक्तमिति <pratika>पूर्वपक्षः । सिद्धान्तस्तु</pratika>,
एकस्यापि ब्रह्मणः विचित्रकार्यरूपेण क्षीरस्यैकस्य दधिभावेनेव परिणामः संभवति । तस्माद्ब्रह्मैककारणकं जगत्कार्यमेवेति युक्तमिति ।
चेतनादेकस्मात्पुरुषात्केशनखादिविचित्रकार्यनिष्पत्तिदर्शनात् विचित्रजगत्कार्यनिर्वाहे ब्रह्म न कारणान्तरापेक्षमिति च ।।
<pratika>सूत्रार्थस्तु, उपसंहारदर्शनात्</pratika>=लोके रथादिकार्येषु बहुकारकोपसंहारदर्शनात् । <pratika>नेति चेत्</pratika>=ब्रह्मणः एककारणत्वं न संभवति
इति चेत् । <pratika>न</pratika>=नैतद्युक्तम् । <pratika>क्षीरवत्</pratika>=क्षीरस्यैकस्य दधिभावेनेव एकस्यापि ब्रह्मणः कार्यरूपेण परिणामः संभवति <pratika>हि</pratika> ।
इति ।। शक्तिमतां सर्वं संभाव्यत एवेत्याह---<pratika>सू ।। देवादिवदपि लोके ।। २५ ।।</pratika> शास्त्रावगतशक्तेर्देवादेर्यथा स्वापेक्षित-
नानारूपादिभावः एवं शास्त्रावगतशक्तेः परमेश्वरस्य <quote>‘य इमाँल्लोकानीशत ईशनीभिः जननीभिः परमशक्तिभिः’</quote> इति
परमेश्वरस्यानन्तशक्तिमत्त्वश्रवणात्सर्वमुपपद्यत एवेति ।।</p>
<p><pratika>रामानुजमते</pratika>, संदेहपूर्वपक्षादिकं प्रायः श्रीकण्ठमतवदेव । कार्यजननसमर्थस्यापि वस्तुनः तत्तत्कार्यजननेऽनेकककारको-
पसंहारदर्शनाद्ब्रह्मणोऽप्यसहायस्य जनयितृत्वानुपपत्तेस्तस्य जगत्कारणत्वं न संभवतीति पूर्वपक्षं कृत्वा क्षीरस्य दधिभा-
वदृष्टान्तेनानेककारकोपसंहारनियमो न दृश्यत इति ब्रह्मणोऽनन्यापेक्षस्यैव कारणत्वं संभवतीति सिद्धान्तितमिति नास्ति
वैलक्षण्यमिति ।।</p>
<p><pratika>आनन्दतीर्थमते</pratika>, अनयोस्सूत्रयोः पूर्वाधिकरणशेषत्वेन पूर्वाधिकरण एव व्याख्याततया नात्र प्रपञ्चनावसर इति
वेद्यम् ।। <pratika>इति सूत्रार्थचन्द्रिकायामुपसंहारदर्शनाधिकरणम् ।। ८ ।।</pratika></p>
