<pb n="232"/>
शुभाशुभसूचकश्च हि स्वप्नः । स्वप्नाध्यायविदश्च शुभाशुभसूचकान् स्वप्नविशे-
षानाचक्षते । अतो न जीवसृष्टाः स्वप्नार्थाः, जीवसृष्टत्वे तदशुभसूचकानां
<!-- APPAYYA !-->
न्यजाग्रद्दर्शनयोग्या जाग्रदर्था न तथान्यस्वप्नदृग्दर्शनयोग्याः स्वप्नार्था इतीदं तद्वैलक्षण्यमा-
श्चर्यरूपत्वं स्यादिति शंक्यम् । बहूनां स्वप्नसंवादे तथाभावस्यापि संभवात् । न चैकस्मि-
न्देशे कश्चिद्रथं पश्यत्यन्यो गजमपरोऽश्वमित्येवं पुरुषभेदेन व्यवस्थिततया दृश्यमान-
त्वमाश्चर्यरूपत्वम् । जाग्रद्दशायामप्येकत्र चैत्रे सति संततानां तद्देशकालावच्छेदानुभवि-
तृभिरेव पुरुषैर्व्यवस्थया दृश्यमानत्वात् । न च वस्तुतो रथादिमति प्रदेशे तदप्रतिघातेन
स्वाप्नगजादीनामवस्थानमाश्चर्यरूपत्वम् । तेषामपि रथादीनां स्वाप्नगजाद्यविरोधेनावस्था-
नस्याविशिष्टत्वात् । न च मनुष्यत्वेनानुभूयमानस्य तदानीमेव मर्कटमार्जारादिरूपेण दृश्य-
मानत्वमाश्चर्यरूपत्वम् ।एकस्मिन्नेव वस्तुनि क्रमेण सत्यस्य मनुष्यत्वमर्कटत्वादेरन्योन्यबाध्य-
बाधकभावं विना समावेशांगीकारे जाग्रद्दशायामपि नन्दिकेश्वरे क्रमेण मनुष्यत्वदेवत्वयोर्न-
हुषे देवत्वसर्पत्वयोश्च समावेशस्य सम्प्रतिपन्नत्वेन तदविशेषात् ।एकस्य वस्तुतः परस्परविसदृ-
शानेकभ्रमविषयत्वसमावेशास्पदत्वमाश्चर्यरूपत्वमित्यङ्गीकारे स्वप्नार्थानामसत्यत्वेनैवाश्चर्य-
रूपत्वोपपादनापत्तेः । नापि स्वप्नानुभवकालावसायित्वमाश्चर्यरूपत्वम् । एकत्र स्वप्ने
दृष्टस्य गजादेर्दिनांतरेऽपि स्व१प्ने दर्शनस्य लोकसिद्धत्वेन तत्र तदसिद्धेः । तत्र स्वाप्नार्थभेदे
प्रमाणाभावाद्दिनांतरेऽपि तं दिदर्शयिषोः परमेश्वरस्येच्छया पुनर्दर्शनपर्यन्तमवस्थानक-
ल्पनस्यैव लघुत्वात् स्थायिन एव स्वप्नप्रपञ्चस्य स्वप्नदशामात्रेऽनुभवः जाग्रत्प्रपञ्चस्येव जाग्र-
द्वशामात्र इत्यपि कल्पनसम्भवेन क्वचिदपि तदसिद्धेश्च । न च <quote>‘पथस्सृजत’</quote>इत्यादि श्रुति-
बलात् प्रतिस्वप्नं स्वप्नप्रपञ्चभेदकल्पनम् । तथा सति <quote>‘यत्रैतत्पुरुषः सुप्तः स्वप्नं न कञ्चन
पश्यत्यथास्मिन्प्राण एवैकधा भवति तदेनं वाक्सर्वैर्नामभिस्सहाप्येति चक्षुः सर्वैरूपैस्सहा-
प्येति श्रोत्रं सर्वैश्शब्दैस्सहाप्येति मनस्सर्वैर्भूतैस्सहाप्येति स यदा प्रबुध्यते यथाग्नेर्विष्फु-
लिंगा विप्रतिष्ठेरन्नेवमेवैतस्मादात्मनः सर्वे प्राणा यथायतनं विप्रतिष्ठन्ते प्राणेभ्यो देवा
देवेभ्यो लोका’</quote> इत्यादिश्रुतिबलेन जाग्रत्प्रपञ्चस्यापि प्रतिप्रबोधं भेदकल्पनापत्त्या स्वप्न-
जागरप्रपञ्चयोरुभयोरपि तत्तदवस्थामात्रावसायित्वस्याविशेषापत्तेः । तस्मादुदाहृतभाष्यं
शांबरिकदर्शितप्रपञ्चस्य शाम्बरिकमोहितैकानुभाव्यत्वेन शाम्बरीप्रसरणमात्रकालावसा-
यित्वेन च यथाश्चर्यरूपत्वं तथा स्वप्नप्रपञ्चस्य परमेश्वरमोहितस्वप्नदृगेकानुभाव्यत्वेन तत्प्र-
सारितस्वप्नावस्थामात्रानुभाव्यत्वेन चाश्चर्यरूपत्वमिति प्रातिभासिकत्वाश्रयेऽप्यर्थे योज-
यितुं शक्यमिति न तदनुसारेण भाष्यस्य प्रथमपक्षे तात्पर्यसिद्धिः । न च स्वप्नप्रपञ्चस्य
पारमार्थिकत्व एव परमेश्वरस्य तत्स्रष्टृत्वेन महामहिमसिद्धिरिति पादसङ्गत्यर्थं भाष्यस्य
प्रथमपक्षे तात्पर्यं कल्पनीयमिति वाच्यम् । अनंतप्राणिदृश्यमानपरस्परविरुद्धानंतस्वप्नप्र-
पञ्चप्रदर्शकत्वेनापि तस्य महामहिमसिद्धेः । मायिकपंचषवस्तुप्रदर्शकत्वेनापि हि शांब-
रिकस्य लोके महामहिमा गण्यते । अवश्यं चैवमेवाभ्युपेयम् । अन्यथा स्वप्नसत्यत्वपक्षे
स्वसंकल्पात्क्षणेनैवातिविपुलप्राकारगोपुरादिकं गिरिनदीसमुद्रादिकं वा निर्मिमाणमाकाश-
गमनमेरुमंदरादिदेशसञ्चारं कृत्स्नभूगोलभ्रमणादिकं कुर्वन्तं वा यत्र स्वप्नदृगात्मानमीक्षते
<note>(१) ‘दिनान्तरस्वप्नेऽपि इति ख॰ पाठः ।</note>
