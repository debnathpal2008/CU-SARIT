<pb n="320"/>
इति प्राप्ते ब्रूमः—न भिन्ना विद्या । <quote>‘अन्तरादित्ये’</quote> इति स्थानैक्यमेव विद्यैक्यं
दर्शयति । तैत्तिरीये <quote>‘हिरण्मयः पुरुष’</quote> इत्युपक्रमेण बाहुग्रहणस्योपलक्षणत्वा-
दुपसंहारेऽपि सर्वाङ्गसुवर्णत्वमेव विवक्षितम् । जगदीश्वरस्यापि तनुप्रवेशात्
तदात्मत्वं युक्तमिति निरूपितम् । तस्मादुभयत्रैकस्य प्रतिपाद्यत्वादुभयत्राप्यु-
मापतित्वादिकमुपसंहार्यम् ।। इति मण्डलविद्याधिकरणम् ।। १२ ।।
<!-- APPAYYA !-->
भ्राजमाने सुशोभने । आदित्यमण्डले पूर्णे लक्षयोजनविस्तृते । सर्वलोकविधातारमीश्वरं
हिमरूपिणम् । हिरण्यश्मश्रुकेशं च हिरण्मयनखं तथा। कप्यासांबुजवन्नेत्रं नीलग्रीवं
विलोहितम् । आगोपालप्रसिद्ध‍यर्थमंबिकार्धशरीरिणम् । सोऽहमित्यनिशं ध्यायेत्संध्याका-
लेषु वा नरः ।’ इति । अत्र <quote>‘नेत्र’</quote> मित्यन्तेन छांदोग्यगतगुणोपसंहारस्सूचितः । तदुपरि-
पादद्वयेन <quote>‘असौ योऽवसर्पती’</quote>ति मन्त्रार्थोपसंहारः । अन्तिमपादेन तैत्तिरीयोपनिषदर्थो-
पसंहारः । वायुसंहितायामपि—<quote>‘सर्वो रुद्रो नमस्तस्मै पुरुषस्सत्परो महान् । हिरण्यबाहुर्भगवान्
हिरण्यपतिरीश्वरः । अंबिकापतिरीशानः पिनाकी वृषवाहनः ।’</quote> इत्यारभ्य <quote>‘हिरण्यकेशः
पद्माक्षो ह्यरुणस्ताम्र एव च । योऽयं सर्पत्यसौ देवो नीलग्रीवो विलोहित’</quote> इत्यंतेनादि-
त्यमण्डलान्तर्वर्तिनि परमेश्वरे प्रागुदाहृतश्रुतित्रयार्थोपसंहारो दर्शितः । तस्माद्युक्तमेत-
द्ग‍ुणोपसंहारसिद्ध‍यर्थं कृत्वाचिन्तया विद्यैक्यप्रसाधनमिति सूत्रे चकारः स्थानैक्यं विद्या-
भिन्नां दर्शयति परस्परानाम्नातगुणजातं चोपसंहार्यं दर्शयतीति समुच्चयार्थः । विद्यैक्ये
सति तत्फलस्योपसंहारस्य ततस्सिद्धिसंभवेऽपि विद्यैक्यसाधकात्स्थानाद्यैक्यादेव तत्सि-
द्धिप्रदर्शनं कृत्वाचिन्तयापि सिसाधयिषितस्य विद्यैक्यस्य वस्तुतस्सिद्ध‍यभावेऽपि गुणो-
पसंहारसिद्धिरप्रत्यूहेति सूचनार्थमिति सर्वं समञ्जसम् । <pratika>इति मण्डलविद्याधिकरणम्।।१२।।</pratika></p>
<!-- APPAYYA !-->
<head>नयमणिमालायाम् अथ मण्डलविद्याधिकरणम् ।। १२ ।।</head>
<p><sutra>सू॰ ।। दशर्यति च ।। २२ ।।</sutra>
<lg><l>सर्वांगबाहुमात्रगसुवर्णता रूपभेदेन । छांदोग्यतैत्तरीयगमण्डलविद्याविभेदः स्यात् ।। २३५ ।।</l></lg>
<lg><l>दर्शयति स्थानैक्यं सर्वात्मकत्वं च विद्यैक्यम् । बाहुग्रहणं त्वेकं सर्वावयवोपलक्षणं युक्तम् ।। २३६ ।।</l></lg>
<lg><l>ऐक्यमिह विद्ययोः कथमेका ह्यंगाश्रिता स्वतंत्रान्या । सत्यं तन्न विवक्षितमुभयो रूपैक्यमात्रमिह साध्यम् ।। २३७ ।।</l></lg>
<lg><l>यः खलु सवितरि शंभोश्छंदोगैर्दिव्यविग्रहोऽधीतः । याजुषिकैरपि सैव स्थानैक्यादेर्न तत्र भेद इति ।। २३८ ।।</l></lg></p>
<head>इति मण्डलविद्याधिकरणम् ।। १२ ।।</head>
<!-- APPAYYA !-->
<sutra>सू ।। संबन्धादेवमन्यत्रापि ।। २० ।। न वा विशेषात् ।। २१ ।। दर्शयति च ।। २२ ।।</sutra>
<p><pratika>भगवत्पादमते</pratika>, बृहदारण्यके सत्यविद्यायामाधिदैविकपुरुषस्यादित्यस्य <quote>‘अह’</quote> रित्येतन्नाम ध्यानायोपदिष्टम् आध्यात्मि-
कस्य त्वक्षिपुरुषस्य <quote>‘अह’</quote> मित्येतन्नामेति । तत्र किमस्यां सत्यविद्यायां नाम्नोर्व्यवस्थया ध्यानं कर्तव्यमुत नामद्वयस्य प्रतिस्थानं
ध्यानमिति <pratika>संशयः</pratika> । यथा शाण्डिल्यविद्यायामेकशाखायां विभागेनाधीतायामेकविद्यात्वसंबन्धादन्योन्यं गुणोपसंहारः पूर्व-
मुक्तः एवमन्यत्रापि सत्यविद्यायां भवितुं युक्तम् एकविद्यात्वसंबन्धादिति <pratika>पूर्वपक्षः । सिद्धान्तस्तु, सू ।। न वा विशे-
षात् ।। २१ ।। न वा</pratika>=नैवोभयोरुभयत्रोपसंहारः । कुतः । <pratika>विशेषात्</pratika>=तस्याहरिति तस्याहमिति चायतनव्यपाश्रयेणैवो-
पनिषदोर्विशेषोपदेशात् ।।</p>
<p>किं च <pratika>सू ।। दर्शयति च ।। २२।।</pratika> विद्यान्तरे <quote>‘हिरण्यश्मश्रु’</quote> रित्यादिना आदित्यपुरुषस्य रूपमुक्त्वा तद्रूपमक्षिपुरुषे-
ऽतिदिशति---<quote>‘तस्यैतस्य तदेव रूपं यदमुष्य रूपमिति’</quote> । सोऽयमतिदेशो विद्यास्थले स्थानभेदान्नोपसंहार इति दर्शयति ।
इतरथायमतिदेशो निरर्थक एव स्यात् अतो नाम्नोर्व्यवस्थेति सिद्धम् ।।</p>
<p><pratika>श्रीकण्ठमते</pratika>, इदमधिकरणं सूत्रद्वयात्मकं <quote>‘दर्शयतिचे’</quote>ति सूत्रं त्वधिकरणान्तरमिति भेदः । अत्र संबन्धाधिकरणे विष-
यवाक्यपूर्वपक्षादिकमविशिष्टं पूर्वस्मात् । उभयत्रोभे नामनी विद्यैक्यादनियते इति <pratika>पूर्वपक्षः</pratika> । स्थानभेदाश्रयेणोपास्यभे-
दाद्विद्यैक्याभावान्नियते नामनी इति <pratika>सिद्धान्तः</pratika> । अतोऽविशिष्टमेव पूर्वस्मात् ।।</p>
<head>इति श्रीकण्ठमते संबन्धाधिकरणम् ।। ११ ।।</head>
