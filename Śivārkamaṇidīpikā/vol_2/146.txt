<pb n="146"/>
यथा चन्दनबिन्दुरेकदेशस्थोऽपि सकलदेहव्यापि सुखं जनयति, तद्वदविरोधः ।।
पुनराशङ्क्य परिहरति—
<sutra>।। सू ।। अवस्थितिवैशेष्यादिति चेन्नाभ्युपगमाद्ध‍ृदि हि ।। २५ ।।</sutra>
देशविशेषस्थितिश्चन्दनस्यास्तीति चेत्—न, आत्मनोऽपि तदभ्युपगमात्,
<quote>‘हृदि ह्येष आत्मा’</quote> <quote>‘योऽपि विज्ञानमयः प्राणेषु हृद्यन्तर्ज्योतिः पुरुषः’</quote> इति श्रुतेः ।
इति मतान्तरम् ।।
स्वमतमाह—
<sutra>।। सू ।। गुणाद्वाऽऽलोकवत् ।। २६ ।।</sutra>
आत्मा स्वगुणेन ज्ञानेन सकलदेहं व्याप्यानुभवति । यथा मणिः स्वकीयेन
तेजसा सन्निहितं व्याप्य प्रकाशयति । तस्मादविरोधः ।।
ज्ञानात्मनोर्व्यतिरेको नास्तीत्यत्राइ-
<sutra>।। सू ।। व्यतिरेको गन्धवत्तथा हि दर्शयति ।। २७ ।।</sutra>
गन्धवती पृथिवीतिवत् जानामीति गुणत्वेनोपलब्धेर्ज्ञानात्मनोः व्यतिरे-
कोऽस्ति । दर्शयति च श्रुतिर्व्यतिरेकं <quote>‘जानात्येवायं पुरुषः’</quote> इति ।।
<sutra>।। सू ।। पृथगुपदेशात् ।। २८ ।।</sutra>
आत्मनः पृथगुपदिश्‍यते ज्ञानम् । <quote>‘न विज्ञातुविज्ञातेर्विपरिलोपो विद्यते’</quote> इति ।।
एवं नित्यज्ञानगुणक आत्मा सिद्धः । एवं ज्ञानगुणकत्वेऽप्यात्मनः कथं ज्ञान-
<!-- APPAYYA !-->
वत् ।। २४ ।। तद्वदविरोध इति । एकदेशस्थस्यापि व्यापिकार्यजनकत्वं दृष्टम् । न
च दृष्टे काचिदनुपपत्तिरस्तीति भावः । ननु शरीरैकदेशस्थस्यापि हरिचन्दनबिन्दोस्स-
र्वांगीणसुखानुभवहेतुत्वं दृष्टम् । सर्वशरीरव्यापिनस्त्वगिन्द्रियस्यापि तद्द‍ृष्टम् । उभय-
विधदृष्टान्तदर्शने हरिचन्दनदृष्टान्तस्यैवानुरोधे किं नियामकमित्याशंकानिराकरणार्थ-
त्वेनोत्तरसूत्रमवतारयति—पुनराशंक्येति । सू ।। अवस्थितिवैशेष्यादिति चेन्ना-
भ्युपगमाद्ध‍ृदि हि ।। २५ ।। आत्मनोऽपीति । यथा हरिचन्दनबिन्दोरेकदेशस्थत्वं
प्रत्यक्षसिद्धमित्यभ्युपगम्यते एवं जीवस्यापि तच्छ्रुतिसिद्धमित्यभ्युपगम्यत इति भावः ।
<quote>‘मतान्तर’</quote> मित्यनेन एतदस्वारस्यं द्योत्यते युक्तं चन्दनबिन्दोस्सावयवस्य सूक्ष्मावयवप्र-
सरणेन सकलदेहव्याप्त्या सर्वांगीणसुखानुभवजनकत्वं न त्वणोर्जीवस्यावयवास्सन्ति
यैरयं सकलं शरीरं कायव्यूहे बहूनि शरीराणि च व्याप्नुयादिति । सू ।। गुणाद्वाऽऽलोक-
वत् ।। २६ ।। भवेदेवं प्रदीपस्य प्रभया प्रासादोदरव्याप्तिवत् जीवस्य धर्मज्ञानेन शरी-
रव्याप्तिः, यदि जीवातिरिक्तं धर्मज्ञानं स्यात्, तदेव नास्तीति शंकानिराकरणार्थत्वेन
उत्तरसूत्रमवतारयति—<pratika>ज्ञानात्मनोरिति</pratika> । <pratika>सू ।। व्यतिरेको गंधवत्तथा हि दर्शयति
।। २७ ।। गंधवत्त्वेन पृथिव्या इव ज्ञानवत्त्वेन पुरुषस्य व्यपदेशो नौपचारिकत्वाय व्यति-
रेकमपेक्षते इति भावः । सू ।। पृथगुपदेशात् ।। २८ ।।</pratika> भिन्नशब्दाभ्यां कर्तृक्रियारूप-
भेदसमर्पकाभ्यामुपदेशः पृथगुपदेशः । तथा च षष्ठ्योर्व्यधिकरणतया मुख्याक्रियाकर्तृ-
भावभेदे संभवति सामानाधिकरण्यमाश्रित्यौपचारिकत्वकल्पनं न युक्तमिति भावः ।
