<pb n="474"/>
युक्ता । विद्युत्पूर्वकवृष्टिगतनीरस्य वरुणोऽधिपतिः प्रसिद्ध इति विद्युद्वरुणयोः
संबन्धः । तदनन्तरमिन्द्रप्रजापतिलोकौ, परिशेषात्, इत्यविरोधः ।।
इति तटिदधिकरणम् ।। ३ ।।
अथ आतिवाहिकाधिकरणम् ।। ४ ।।
<sutra>सू ।। आतिवाहिकास्तल्लिङ्गात् ।। ४ ।।</sutra>
किमर्चिरादयो मार्गचिह्नभूताः स्थानभेदा, उत विदुषां गमयितारो देवता-
विशेषा इति संदेहः ।। किं तावत् प्राप्तम् ? स्थानभेदाः, तल्लाञ्छनसत्त्वात् । लोके
हि ग्रामार्न्निर्गत्य नदीं गत्वा ततो घोषः प्राप्तव्य इति व्यवहरन्ति । तद्वदर्चिरा-
दयोऽपीति प्राप्तेऽभिधीयते । अर्चिरादयो मार्गाभिमानिनो विदुषां गम-
यितारो देवताविशेषा एव । <quote>‘तत्पुरुषोऽमानवः स एनान् ब्रह्म गमयति’</quote> इति
<!-- APPAYYA !-->
चन्द्रविद्युद्वरुणेन्द्रप्रजापतिरूपद्वादशपर्वशाल्येक एव ब्रह्मपथरूपो देवयानमार्गः । <quote>‘ये
चत्वार’</quote> इति मन्त्रे देवयानचतुष्ट्वकीर्तनं तु <quote>‘सर्व एते पुण्यलोका भवन्ती’</quote>ति श्रुत्युक्ता
ममुक्ष्वाश्रमत्रयप्राप्यपुण्यलोकप्राप्तिहेतुमार्गाणामाश्रमत्रित्वोपाधिकया त्रित्वसंख्यया क्रो-
डीकारेण ब्रह्मपथसंयोजनेन च लब्धस्य चतुष्ट्वस्यानुवादरूपमित्युपपादनीयमिति न
कश्चिद्विरोध इति भावः ।।</p>
<head>इति तटिदधिकरणम् ।। ३ ।।</head>
<head>अथ आतिवाहिकाधिकरणम् ।। ४ ।।</head>
<p><pratika>सू॰ ।। आतिवाहिकास्तल्लिङ्गात् ।। ४ ।।</pratika> अर्चिरादीनां क्रमो निरूपितः तत्स्वरूप-
मिह चिन्त्यत इति सङ्गतिः । अर्चिरादिशब्दानां लोकसंस्थानविशेषदेवताविशेषान्यतर-
परत्वानवधारणात्संशयः । तेऽर्चिषमित्यादिस्थाने <quote>‘अग्निलोकमागच्छती’</quote>त्यादिकौषीतकि-
शाखावाक्यदर्शनादर्चिरादिशब्दास्सर्वे लोकसंस्थानविशेषपराः । तथा च मार्गोपदेश-
वाक्यसारूप्यान्मार्गचिह्नप्रदर्शकान्यर्चिरादिवाक्यानीत्यर्चिरादयो मार्गचिह्नभूता एव न
तु मुच्यमानानामतिवहने परमेश्वरेण नियुक्ता देवताविशेषाः । न चामानवपुरुषस्याति-
वाहिकत्वं देवताविशेषत्वञ्च सम्प्रतिपन्नमित्यन्यैरपि तथा भाव्यमित्यस्ति नियमः । याव-
द्वचनं वाचनिकार्थप्रवृत्तेः । अन्यथा विद्युतमारभ्य ब्रह्मलोकपर्यन्तममानवपुरुषस्य वोढृ-
त्वोक्तिर्विरुध्यते । विद्युद्वरुणेन्द्रप्रजापतीनां वोढॄणां सत्वादिति पूर्वपक्षः । <quote>‘तेऽर्चिषमभि-
संभवन्ती’</quote>त्यादिवाक्येषु विदुषामर्चिरादीनां च सामान्येन निर्दिष्टसम्बन्ध<quote>‘स्स एना’</quote>नित्य-
ग्रिमवाक्यनिर्दिष्टगम्यगमकभावरूप इति युक्तम् । सामान्यतो निर्दिष्टस्य विशेषपर्यव-</p>
<!-- APPAYYA !-->
<head>नयमणिमालायाम्</head>
<head>अथ तटिदधिकरणम् ।। १० ।।</head>
<p><sutra>सू॰ ।। तटितोऽधिवरुणस्संबन्धात् ।। ३ ।।</sutra>
<lg><l>वरुणादीनां वायोरुपरि निवेशः श्रुतिविरुद्धः । नान्यत्र च संबन्धग्राहकमस्तीति न निवेशः ।। ३७७ ।।</l></lg>
<lg><l>विद्युत उपरि निवेशो वरुणस्य घटेत संबन्धात् । तत्संबन्धादिन्द्रप्रजापती तदुपरि स्याताम् ।। ३७८ ।।</l></lg></p>
<head>इति तटिदधिकरणम् ।। ३ ।।</head>
