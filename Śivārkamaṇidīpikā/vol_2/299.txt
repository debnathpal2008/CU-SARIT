<pb n="299"/>
कौषीतकिनश्च । त्रिभिरपि वागादिकरणग्रामस्थितेस्तत्कार्यस्य च प्राणहेतुत्वेनैक-
रूपेण प्राणस्य ज्यैष्ठ्यमुपपादितम् । वागादिगतवसिष्ठत्वादिसंबन्धित्वं प्राण-
स्योभयेषामुक्तम् <quote>‘अथ हैनं वागुवाच यदहं वसिष्ठास्मि त्वं तत् वसिष्ठोऽसीति
अथ हैनं चक्षुरुवाच यदहं प्रतिष्ठास्मि त्वं तत् प्रतिष्ठासीति अथ हैनं श्रोत्र-
मुवाच यदहं सम्पदस्मि त्वं तत् सम्पदसीति अथ हैनं मन उवाच यदहमायत-
नमस्मि त्वं तदायतनमसीति’</quote> । कौषीतकिनां तु अनुक्तमपि वसिष्ठत्वादिक-
मुपसंहार्यं न वा ।
<!-- APPAYYA !-->
प्राणो हि सर्वेषां प्राणानां मध्ये वयसाधिकः । गर्भस्थे पुरुषे प्राणस्य वृत्तिश्चक्षुरादिभ्यः
पूर्वं लब्धात्मिका भवति । यया गर्भो वर्धते । चक्षुरादीनां तु गोळकनिष्पत्तौ सत्यां वृत्ति-
लाभ इति श्रेष्ठो गुणैरधिकः । चक्षुरादिभ्यो गुणैराधिक्यं श्रुत्युक्तं भाष्यकार एवानुपद-
मुपपादयति—<quote>‘ज्येष्ठश्च हवै श्रेष्ठश्च स्वानां भवती’</quote>ति वाजसनेयकपाठ इति विशेषः । स्वाः
ज्ञातयः । कौषीतकिनश्चाधीयत इत्यनुषंगः । <pratika>वसिष्ठत्वादिसंबंधित्वमिति</pratika> । वागादि-
भिर्वसिष्ठत्वादिगुणानां यत्प्राणे समर्पणमुक्तं तेन प्राणस्य तद्ग‍ुणसंबं/?/धित्वमुक्तं भवतीति
भावः । उभयेषां छन्दोगवाजसनेयिनां शाखायामिति शेषः । यैर्वाक्यैरुक्तं तानि वाक्यानि
दर्शयति---<pratika>अथ हैनमित्यादिना । कौषीतकिनां त्विति</pratika> । कौषीतकिनां शाखायां
वागादीनां वसिष्ठत्वादिकं तस्य प्राणे समर्पणञ्चेत्युभयमपि नोक्तमित्यर्थः । <pratika>अनुक्तम-
पीति</pratika> । कौषीतकिशाखागतैवंशब्दाद्विद्यैक्याच्च संशयः । स्यादेतत् । चोदनाद्यविशेषेण
शाखात्रयेऽपि विद्यैक्यादुपसंहाराधिकरणन्यायेन वसिष्ठत्वाद्युपसंहार्यं प्राप्नोति । कोऽत्रानु-
पसंहार्यत्वशंकावकाशः । न च क्वचिद्वसिष्ठत्वाद्यनाम्नानाद्विद्याभेदश्शंकनीयः । विद्यैक्ये
सत्यनाम्नातगुणानामुपसंहारन्यायतः प्राप्तेः । अनाम्नातगुणोपसंहारार्थमेव हि सर्वत्र
विद्यैक्यसाधनम् । ननु फलभेदाद्विद्याभेदः स्यात् । छंदोगवाजसनेयिशाखयोर्ज्यैष्ट्यादिकं
फलमुक्तम् । कौषीतिकिशाखायां तु <quote>‘अथो एवैवं विद्वान्सर्वेषां भूतानां प्राणमेव प्रज्ञात्मान-
मभिसंभूय सहैतैस्सर्वैरस्माच्छरीरादुत्क्रामति स वायुप्रतिष्ठ आकाश आत्मा स्वरेति यत्रैते
देवास्तत्प्राप्य तदमृतो भवति यदमृता देवा’</quote> इति प्राणदेवतासायुज्यं फलमुक्तम् । न चा-
मृतत्वं चिराकालावस्थायित्वरूपं ज्यैष्ठ्यान्तर्गतं प्राणदेवतासमानैश्वर्यं श्रैष्ठ्यान्तर्गतमिति
नास्ति फलभेद इति वाच्यम् । वाजसनेयिशाखायां स्वानामिति विशेषणेन ज्यैष्ठ्यश्रैष्ठ्ययो-
रैहिकफलत्वावसायात् । छांदोग्ये तद्विशेषणभावेऽपि समानप्रकरणगतवाक्यानुसारेण
छांदोग्य एव <quote>‘वसिष्ठो ह स्वानां भवती’</quote>त्यग्रिमवाक्यगतविशेषणानुसारेण च तादर्थ्यप्राप्ते-
रिति चेन्मैवम् । वाजसनेयिशाखायां <quote>‘ज्येष्ठश्च श्रेष्ठश्च स्वानां भवती’</quote> त्येतदनन्तरमपि च
<quote>‘य एषां बुभूषति य एवं वेदेति’</quote> वाक्येनान्येषामपि येषां ज्येष्ठश्च भवितुमिच्छति तेषामपि
ज्येष्ठः श्रेष्ठश्च भवती’ त्युक्तत्वेन फलतः फलैक्यपर्यवसानात् । तदनंतरं यो ह वै प्रतिष्ठां
वेद प्रतितिष्ठत्यस्मिंश्च लोकेऽमुष्मिंश्च यो हवै संपदं वेद सं ह वास्मै कामाः पद्यन्ते दैवाश्च
मानुषाश्चे’ति छांदोग्ये साक्षादेवैहिकफलवदामुष्मिकफलस्याप्युक्तत्वाच्च । यद्यपि तत्र चक्षुः-
श्रोत्रगतप्रतिष्ठात्वसंपत्त्वानुसंधानफलमुक्तं, तथापि प्राणश्रैष्ठ्यनिर्धारणानंतरं चक्षुःश्रोत्राभ्या
स्वगुणयोस्तयोः प्राणे समर्पितस्योक्तत्वेन तत्साफल्याय प्राणगतप्रतिष्ठात्वाद्यनुसंधानफ-
