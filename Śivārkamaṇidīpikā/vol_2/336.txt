<pb n="336"/>
<head>अथ गतेरर्थवत्त्वाधिकरणम् ।। १७ ।।</head>
<p><pratika>सू ।। गतरर्थवत्त्वमुभयथाऽन्यथाहि विरोधः ।। २९ ।।</pratika> क्वचिच्छ्रूयमाणस्यान्यत्रोपसंहाराभ्युपगमे हानसन्निधौ
क्वचिच्छ्रूयमाणस्य देवयानस्य पथोऽन्यत्र सर्वत्रोपसंहारोऽस्त्विति दृष्टान्तसंगत्येदमारब्धम् । कर्महानसंनिधौ क्वचिद्देवयानः
पन्थाः श्रुतः निर्गुणविद्यास्थले क्वचिन्न श्रुतः । तत्र किं देवयानोपसंहारोऽस्ति न वेति <pratika>संदेहः</pratika> । अस्तीति <pratika>पूर्वपक्षः ।
सिद्धान्तस्तु</pratika>, नास्तीति । स च सूत्रार्थवर्णनतः स्पष्टीभविष्यति । यथा---<pratika>गतेः</pratika>=देवयानस्य पथः अर्थवत्त्वमुभयथा-
विभागेन भवितुमर्हति क्वचित्सगुणविद्यायां देवयानमार्गोऽस्ति क्वचिन्निर्गुणविद्यायां नास्तीति । <pratika>अन्यथा</pratika>=सर्वत्र देवयान-
मार्गोपसंहाराभ्युपगमे <quote>‘विद्वान्पुण्यपापे विधूय निरञ्जनः परमं साम्यमुपैति’</quote> इति श्रुतिविरोधः स्यात् । अतो निर्गुणवि-
द्यायां मार्गोपसंहारो व्यर्थ इत्यर्थः ।</p>
<p>ननु तर्हि सगुणविद्यायामपि मार्गो व्यर्थः स्यादित्यत आह---<pratika>उपपन्न</pratika> इत्यादि ।। गतेरुभयथाभाव उपपन्नः । <pratika>तल्ल-
क्षणार्थोपलब्धेः</pratika>=सा गतिर्लक्षणं कारणं यस्य सगुणविद्याफलस्य स तल्लक्षणार्थः । तस्य श्रुतिषूपलब्धेः । अतः सगुण-
विद्यायां मार्गोऽर्थवान् न निर्गुणविद्यायाम् । <pratika>लोकवत्</pratika>=यथा लोके सेतुवासिनां गङ्गाप्राप्त्यर्थं मार्गोपेक्षितो न गङ्गावा-
सिनां तद्वदित्यर्थः ।।</p>
<head>इति गतेरर्थवत्त्वाधिकरणम् ।। १७ ।।</head>
<p><pratika>श्रीकण्ठमते</pratika>, इदं सूत्रचतुष्ट्यं सांपरायाधिकरणम् । <pratika>रामानुजमतेतु</pratika> पञ्चसूत्रात्मकमिदमधिकरणमिति विशेषः ।
भगवत्पादमते अधिकरणद्वयात्कमयोः अनियमः सर्वेषाम्---यावदधिकारम्---इति सूत्रयोरुत्तरयोः श्रीकण्ठरामानुजमतानु-
सारेण पाठक्रमे पौर्वापर्यविपर्ययवतोस्सूत्रयोरुत्तरयोराद्यस्य <quote>‘यावदधिकार’</quote>मिति सूत्रस्य रामानुजमते सांपरायाधिकरणेऽ-
न्तर्भावादस्य पञ्चसूत्रात्मकतेति वेद्यम् । यद्यपि विषयवाक्यपूर्वपक्षादिकं प्रायोऽविशिष्टमेव । तथापि संशयादिस्वरूपे पर-
मनयोर्मतयोः परस्परं वैलक्षण्याभावेऽपि कियदस्ति वैलक्षण्यं शाङ्करमतादिति विशेषः । अतः प्रथमं श्रीकण्ठमतानुसारे-
णेदं निरूप्यते---विषयवाक्यं पूर्ववत् । पूर्वोक्तं पुण्युपापविमोचनं किं देहवियोगकाल एकदेशः क्षीयते अध्वनि शिष्टमि-
त्यूभयत्र चिन्तनीयं वा उत देहवियोगकाल एव सर्वं क्षीयत इति चिन्तनीयं वेति <pratika>संशयः</pratika> । देहवियोगकाल एव सर्वं
क्षीयते इति चिन्तनीयमिति <pratika>पूर्वपक्षः</pratika> । तदुपपादकानि त्रीणि सूत्राणि । <pratika>सिद्धान्तस्तु</pratika>, देहवियोगकाले विरजानद्य-
तिक्रमणे चेत्युभयत्रैवेत्येव चिन्तनीयमिति । <pratika>सूत्रार्थस्तु</pratika>, उभयश्रुतिसद्भावेऽपि सुकृतदुष्कृतहानिः सांपराये देहवियोग-
काल एवेति चिन्तनीया । कुतः । <pratika>तर्तव्याभावात्</pratika>=तदनन्तरं ब्रह्मप्राप्तिव्यतिरेकेण प्राप्तव्यस्य कर्मसाध्यस्य सुखदुःख-
भोग्यस्याभावात् । <pratika>तथा ह्यन्ये</pratika>=<quote>‘तस्य तावदेव चिरं यावन्न विमोक्ष्ये अथ संपत्स्ये’</quote> इति देहवियोगादूर्ध्वं ब्रह्म प्राप्तमेव
अन्ये शाखिनोऽधीयते हि ।।</p>
<p><pratika>सू ।। छन्दत उभयाविरोधात् ।। २८ ।।</pratika> एवं देहवियोगकाल एव सर्वकर्मक्षयेऽवधृते <pratika>उभयाविरोधात्</pratika>=<quote>‘अश्व
इव रोमाणि विधूय पापम्’</quote> <quote>‘तस्य तावदेव चिर’</quote> मित्युभयश्रुत्यविरोधात् चरमश्रुतोऽपि <quote>‘तत्सुकृतदुष्कृते विधूनुते’</quote> इति
वाक्यखण्डः <quote>‘एतं देवयानं पन्थानमापद्ये’</quote>ति वाक्यखण्डात्प्राक् <pratika>छन्दतः</pratika>=इच्छानुसारेण नेतव्य इत्यर्थः ।।</p>
<p><pratika>सू ।। उपपन्नस्तल्लक्षणार्थोपलब्धेर्लोकवत् ।। २९ ।।</pratika> देहवियोगकाले सर्वकर्मक्षयेऽपि गतिविधिः उपपन्न एव
ब्रह्मोपासकानाम् । कुतः । <pratika>तल्लक्षणार्थोपलब्धेः</pratika>=<quote>‘स स्वराट्भवति तस्य सर्वेषु लोकेषु कामचारो भवति’</quote> इत्यादिना त-
त्तद्देशविहारचन्द्रसंवादादिसर्वार्थसिद्धिसंभवात् । यथा---<pratika>लोकवत्</pratika>=यथा लोके राजाश्रितानां पुरुषाणामनितरपुरुषसा-
धारणसर्वार्थसिद्धिः तद्वत् देवयानादिमार्गश्रुतिरपि न बाध्यते विद्यामाहात्म्याल्लिङ्गशरीरावस्थानेन मार्गगत्यादिकमुपपन्नमे-
वेति भावः ।।</p>
<p>एवं प्राप्ते <pratika>सिद्धान्तमाह---सू ।। गतेरर्थवत्त्वमुभयथाऽन्यथाहि विरोधः ।। ३० ।।</pratika> देहवियोगकाले विरजा-
नद्यतिक्रमणकाले चेत्युभयथा कर्मक्षये सत्येव <pratika>गतेः</pratika>=देवयानगतेः <pratika>अर्थवत्त्वं</pratika>=प्रयोजनवत्त्वं सिध्द्यति । <pratika>अन्यथा</pratika>=देहवि-
योगकाल एव सर्वकर्मक्षये तदनन्तरमेवासौ मुक्त इति देवयानगतेर्निष्प्रयोजनत्वात् देवयानगतिश्रवणस्य <quote>‘परं ज्योतिरुप-
संपद्ये’</quote>ति देवयानेन पथा ब्रह्मप्राप्त्यनन्तरमेव धीविकासादिरूपस्वरूपाविर्भावश्रवणस्य च विरोधः स्यात् । अतः देहवियो-
गकाले विरजानद्यतिक्रमे चेत्युभयत्र सुकृंतदुष्कृतहानिश्चिन्तनीयेति सिद्धम् ।।</p>
<p><pratika>रामानुजमते</pratika>, तु पञ्चसूत्रात्मकेऽत्राधिकरणे विषयवाक्यसंशयपूर्वपक्षादीनां प्रायः श्रीकण्ठमतसाम्येऽपि सूत्रार्थनि-
रूपेण सिद्धान्तोपन्यासे च कियानस्ति भेदः । <pratika><quote>‘गतेरर्थवत्त्वम्’</quote> <quote>‘उपपन्नस्तल्लक्षणार्थः’</quote> <quote>‘यावदधिकारमवस्थितिः’</quote></pratika>
इत्याधिक्रमेण सूत्रपाठे मतद्वयमप्यनुसृतमुभयमतविलक्षणतया ‘यावदधिकारसूत्रं सांपरायाधिकरणेऽन्तर्भाव्य तच्छेषतया
व्याख्यातम् । अत्राधिकरणे आद्ययोस्सूत्रयोरर्थवर्णनमपि श्रीकण्ठीयामेव प्रक्रियामनुकरोतीत्यतोऽवशिष्टसूत्रत्रयार्थ एव
निरूप्यते---यथा । <pratika>सू ।। गतेरर्थवत्वमुभयथाऽन्यथाहि विरोधः ।। ३० ।। गतेः</pratika>=देवयानेन गतिश्रुते<pratika>रर्थवत्त्वं</pratika>
