<pb n="453"/>
<p>लय इति प्राप्तेः ब्रूम । स प्राणस्ततो जीवेनाध्यक्षेण संयुज्यते, न तस्य तेजसि
लयः । <quote>‘एवमेवेममात्मानमन्तकाले सर्वे प्राणा अभिसमायन्ति’</quote> इत्यादिश्रुतिषु तस्य
जीवोपगमनादिश्रवणात् <quote>‘प्राणस्तेजसि’</quote> इति श्रुतिक्रमविरोधं परिहरति---
<sutra>सू ।। भूतेषु तच्छ्रुतेः ।। ५ ।।</sutra>
<quote>‘प्राणास्तेजसि’</quote> इति भूतान्तरसंसृष्टं तेजोऽभिधीयते । ततः प्राणो जीवेन सह
भूतेषु संयुज्यत इति न विरोधः ।।
<sutra>सू ।। नैकस्मिन् दर्शयतो हि ।। ६ ।।</sutra>
न तेजोमात्रे प्राणलयः, त्रिवृत्करणश्रुतिर्हि भूतान्तरसंसृष्टिं दर्शयति । अतो
<!-- APPAYYA !-->
तावस्मिन्शरीरे वसतस्सहोत्क्रामत’ इति जीवप्राणयोस्सहवासोत्क्रमणश्रवणाज्जीवमुपग-
तस्य प्राणस्य तेजसि लयः कल्पनीय इति शङ्कापि निरस्ता । तेजसि लीनस्य जीवोपगमे-
ऽपि प्राणस्य स्थितिकाले जीवेन सह वासस्य उत्क्रमणकाले तेन सहोत्क्रमणस्य चोपपत्तेः ।
एतेनैव यमुनाया गङ्गया सह संयुज्य सागरगमनेऽपि यथा यमुना सागरं गच्छत्येव तथा
प्राणस्य जीवेन संयुज्य तेजसि लयेऽपि प्राणस्तेजसि लीयत एवेति न <quote>‘प्राणस्तेजसी’</quote>ति
श्रुतिविरोध इत्यपि शङ्का निरस्ता । उक्तदृष्टान्तेनैव वैपरीत्यस्यापि समर्थयितुं शक्यत्वा-
दिति । सिद्धान्तस्तु प्राणः प्रकरणगणाध्यक्षेण जीवेन संयुज्यैव तेजसि लीयते । जीवो-
पगमतत्सहवासतत्सहोत्क्रमणश्रवणात् । ननु <quote>‘प्राणस्तेजसी’</quote>ति श्रुत्यनुसारेण वैपरीत्यं वा
किमिति न कल्प्यत इत्याशङ्कायामिदं सूत्रम् ।। <pratika>सू॰ ।। भूतेषु तच्छ्रुतेः ।। ५ ।।</pratika> तेजसीति
न तृतीयभूतमात्रं निर्दिश्यते किन्तु भाविदेहारम्भार्थं जीवपरिष्वञ्जकानि सूक्ष्मदेहरूपाणि
<quote>‘तदनन्तरप्रतिपत्तौ रंहति संपरिष्वक्त’</quote> इत्यत्र निरूपितानि सर्वाणि भूतान्युच्यन्ते । त-
त्सम्पत्तिः प्राणस्य जीवेन सहेति युक्तम् । <quote>‘सहैतावस्मिन्शरीरे वसत’</quote> इत्यादि श्रुत्यनुरो-
धादिति भावः । ननु बाह्येन्द्रियव्यापारोपरमानन्तरमपि मनोव्यापारदर्शनात् <quote>‘वाङ्म-
नसि सम्पद्यते, इन्द्रियैर्मनसि संपद्यमानै’</quote>रिति श्रुतिः यथा च बाह्याभ्यन्तरज्ञानोपरमा-
नन्तरमपि श्वासव्यापारदर्शनात् <quote>‘मनः प्राण’</quote> इति श्रुतिः तथा श्वासरूपप्राणव्यापारोपर-
मानन्तरमपि देहे क्वचिदौष्ण्यदर्शनात् <quote>‘प्राणस्तेजसी’</quote>ति श्रुतिस्तदनुवादिन्यस्तु । अतस्ते-
जश्शब्दस्य सूक्ष्मदेहापन्नसर्वभूतलक्षकत्वं न वक्तव्यमित्याशङ्कानिराकरणार्थं सूत्रम् ।।
<pratika>सू॰ ।। नैकस्मिन्दर्शयतो हि ।। ६ ।।</pratika> <quote>‘तासां त्रिवृतं त्रिवृतमेकैकां करवाणी’</quote>ति त्रिवृत्क-
रणश्रुतिः <quote>‘समेत्यान्योन्यसंयोगं परस्परसमाश्रयाः । महदाद्या विशेषान्ता अण्डमुत्पादयन्ति
त’</quote> इति स्मृतिश्च सर्वेषामपि भूतानां प्रागेव त्रिवृत्कृतत्वं दर्शयत इति तेजसीत्यस्य ताव-
त्केवलतेजःपरत्वं वक्तुं न शक्यते । <quote>‘जीवस्य सञ्चरतः पृथिवीमय आपोमयो वायुमय
आकाशमयस्तेजोमय’</quote> इति श्रुतिः <quote>‘अण्व्यो मात्रा विनाशिन्यो दशार्थानां तु या स्मृताः ।
ताभिस्सर्वमिदं सर्वं संभवत्यनुपूर्वश’</quote> इत्याद्या स्मृतिश्च सर्वभूतपरिष्वङ्गं दर्शयतः । इहापि
जीवस्य गत्युपपादनाय सर्वभूतपरिष्वङ्गोऽपि प्रदर्शनीयः । अतस्तेजःपदं सूक्ष्मदेहापन्न-
सर्वभूतपरमिति तेजस्येकस्मिन्नेव लयोऽत्र न विवक्षितः । <quote>‘प्राणस्तेजसी’</quote>त्यस्य दृष्टानुवा-
