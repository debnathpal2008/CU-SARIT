<pb n="349"/>
<p>इति प्राप्ते ब्रूमः । न भिन्नेयं सद्विद्या । <quote>‘सेयं देवता’</quote> इति प्रस्तुताया एव महादे-
वतायाः प्रश्नप्रतिवचनेष्वनुवृत्तेः । यतः <quote>‘तत्सत्यं स आत्मा तत्त्वमसि’</quote> इति
पुनःपुनः सत्यादीनामावृत्तिर्गम्यते, अतो वस्त्वैक्यादभिन्नेयं विद्येति ।।
इति सत्याधिकरणम् ।। २२ ।।
<!-- APPAYYA !-->
वेकं लभन्तेऽमुष्याहं वृक्षस्य रसोऽस्म्यमुष्याहं वृक्षस्य रसोऽस्मीत्येवमेव खलु सोम्येमा-
स्सर्वाः प्रजास्सति संपद्य न विदुस्सति संपत्स्यामह’ इति प्रतिवचनभंग्यावसीयते । ननु
युक्तं सुषुप्तौ सर्वेंद्रियोपरमात्मत्संपत्तेरावेदनम् उत्थितास्सतोऽहमागत इति किमिति न
विदुः । स्वगृहे सुप्तोत्थिता हि स्वगृहाद्वयमागता इति जानन्तीत्यभिप्रायेण द्वितीयः प्रश्न
इत्येतत् <quote>‘इमास्सोम्य नद्यः पुरस्तात्प्राच्यः स्यन्दन्ते’</quote> इत्यादि तदनंतरखण्डे समुद्रादाकृष्य
जलधरमुक्तैर्जलैः संभूताः प्रवहन्तीर्नदीः प्रस्तुत्य <quote>‘ता यथा तत्र न विदुरियमहमस्मीय-
महमस्मीत्येवमेवे खलु सोम्येमास्सर्वाः प्रजास्सत आगत्य न विदुस्सत आगच्छामह इ-
तीति’</quote> प्रतिवचनभंग्याऽवसीयते । एवं तृतीयादिप्रश्नानामपि शङ्काभिप्रायः । तदनन्तरख-
ण्डगतदृष्टान्तविशेषोपयुक्तप्रतिवचनभंग्यैवोन्नेयः । एवं प्रतिवचनभंग्योन्नेतुं शक्यश्श-
ङ्काभिप्राय इति न प्रश्नवाक्येषु श्रुत्या निर्दिष्टः । तस्माद्युक्तं सदुपदेशे विद्यैक्यमिति सि-
द्धान्तयति---<pratika>न भिन्नेयमिति</pratika> । सूत्रे सैव सेयं देवतेति प्रत्युतासच्छब्दोक्ता परदेवतैव स-
र्वेषु प्रश्नप्रतिवचनेष्वनुवर्तते इति साध्याध्याहारः । <pratika>सत्यादयो हीति</pratika> । हि शब्दो भिन्न-
क्रमः । सत्यत्वात्मत्वाद्यनुवृत्तेरित्यर्तः । ततश्च रूपैक्यान्न विद्याभेदशंकावकाश इति भावः ।।</p>
<head>इति सत्याद्यधिकरणम् ।। २२ ।।</head>
<!-- APPAYYA !-->
<head>नयमणिमालायाम्</head>
<head>अथ सत्याद्यधिकरणम् ।। २२ ।।</head>
<sutra>सू॰ ।। सैव हि सत्यादयः ।। ३७ ।।</sutra>
<lg><l>सद्विद्या भिन्नैव प्रश्नप्रतिवचनभेदेन । एकस्यामावृत्तिर्व्यर्था तत्सत्यमित्यादेः ।। २५७ ।।</l></lg>
<lg><l>एकत्वमेव तस्यास्सत्यादिप्रत्यभिज्ञया युक्तम् । उपपादकभेदात्स्यादावृत्तिर्बोधदार्ढ्यहेतोश्च ।। २५८ ।।</l></lg>
<head>इति सत्याधिकरणम् ।। २२ ।।</head>
<sutra>सूत्रार्थचन्द्रिकायाम्</sutra>
<head>अथ सत्याद्यधिकरणम् ।। २२ ।।</head>
<sutra>सू ।। सैव हि सत्यादयः ।। ३७ ।।</sutra>
<p><pratika>भगवत्पादमते</pratika>, अस्य <quote>‘महद्यक्षं प्रथमजं वेद सत्यं ब्रह्म’</quote> इति सत्यविद्यां विधाय तदनन्तरं <quote>‘तद्यत्सत्यमसौ स आ-
दित्यः’</quote>इत्यादि श्रूयमाणं बृहदारण्यकवाक्यं विषयः । तत्र सत्यविद्यातस्तदनन्तरविद्या भिद्यते न वेति <pratika>संदेहः</pratika> । भिद्यत
इति <pratika>पूर्वपक्षः । सिद्धान्तस्तु</pratika>, इयमनन्तरविद्या <pratika>सैव</pratika>=सत्यविद्यैव न ततो भिद्यते । कुतः । हि शब्दो हेतौ । <quote>‘तद्य-
त्सत्य’</quote>मिति प्रकृतस्यैवोपास्यस्य हिरण्यगर्भस्याकर्षणाद्धेतोः । नह्युपास्याभेदे विद्याभेदो युक्तः । अतो विद्यैक्यात्पूर्वापरवा-
क्यस्थास्सर्वे सत्यादयो गुणा उपसंहर्तव्या इति सिद्धम् । इति ।।</p>
<p><pratika>श्रीकण्ठमते</pratika>, सत्यविद्यायां प्रश्नावृत्तिदर्शनात्प्रत्यावृत्ति विद्या भिन्ना वा अभिन्ना वेति <pratika>संशयः</pratika> । भिन्नेति <pratika>पूर्वपक्षः ।
सिद्धान्तस्तु</pratika>, न भिन्नेयं सद्विद्या । सेयं देवतेति प्रस्तुताया एव महादेवतायाः प्रश्नप्रतिवचनेष्वनुवृत्तेः । <quote>‘तत्सत्यं स
आत्मा’</quote> इति पुनः पुनः सत्यादीनामावृत्तिर्गम्यते । अतो वस्त्वैक्यादभिन्नेयं विद्येति ।।</p>
<p><pratika>रामानुजमते</pratika>, अस्य सूत्रस्य पूर्वाधिकरणेऽन्तर्भावात्तत्रैव तद्व‍याख्यातम् ।।</p>
<p><pratika>आनन्दतीर्थमते</pratika>, पूर्वत्र प्राणाद्विष्णुरेवाधिक इति यदुक्तं तद्युक्तं न वेति <pratika>संदेहः</pratika> । प्राणाधिकत्वेनोपदिष्टात्सत्यप-
