<pb n="327"/>
अथ हानोपायनाधिकरणम् ।। १६ ।।
<sutra>सू ।। हानौ तूपायनशब्दशेषत्वात्कुशाछन्दस्तुत्युपगानवत्तदुक्तम् ।। २६ ।।</sutra>
विदुषो ब्रह्म प्राप्न‍ुवतः पुण्यपापयोर्विमोचनमेकस्यां शाखायामाम्नातम् । विमु-
क्तयोः पुण्यस्य प्रवेशस्थानं सुहृदः, पापस्य प्रवेशस्थानं शत्रव इति एकस्यां शा-
खायामाम्नातम् । अन्यस्यां विमोचनं प्रवेशस्थानं चेत्युभयमाम्नातम् । सर्वं चि-
न्तनार्थमेव । इह विमोचनं प्रवेशस्थानं चेत्यनयोः समुच्चयेन सर्वत्र चिन्तनम् ?
उत विकल्पेनेति संशयः ।।
<!-- APPAYYA !-->
<head>अथ हानोपायनाधिकरणम् ।। १६ ।।</head>
<p><pratika>सू॰ ।। हानौ तूपायनशब्दशेषत्वात्कुशाच्छन्दस्तुत्युपगानवत्तदुक्तम् ।। २६ ।।</pratika>
ताण्डिशाखायामथर्वणिकशाखायां च पुण्यपापयोः केवलं हानं श्रुतम् । शाठ्यायनिशा-
खायां केवलमुपायनं श्रुतम् । कौषीतिकशाखायामुभयमपि श्रुतम् । सर्वमिदमनुचिन्तनार्थं
न केवलं विद्यामहिमप्रख्यापनार्थम् । विद्याप्रकरणपाठस्य स्थानगुणादिपाठवदनुचिन्तनार्थ-
त्वस्यैवोचितत्वात् <quote>‘ज्यायान्दिव’</quote> इत्यादाविव विरोधाभावाच्च । न च स्थानगुणादिपाठ
एवानुचिन्तनार्थः फलपाठस्तु तद्वत्ताबोधनैकप्रयोजन इति वाच्यम् । शाण्डिल्यविद्यायां
<quote>‘एतमितः प्रेत्याभिसंभवितास्मी’</quote>ति फलभूताया एव ब्रह्मप्राप्तेरनुचिन्तनीयत्वोक्तिदर्शनात् ।
किंचा<quote>‘श्वइव रोमाणी’</quote>ति ताण्डिशाखायामन्ते ब्रह्मप्राप्त्या सह हानस्यानुचिन्तनीयत्वमु-
च्यते । तत्समानार्थतया कौषीतकिशाखायामपि हानस्यानुचिन्तनीयत्वसिद्धौ तत्साहचर्या-
दुपायनस्याऽपि तत्सिध्यति । तदेवोपासनासु शाठ्यायनशाखायां श्रूयत इति तत्राऽपि
तत्सिध्यति । एवं हानोपायनयोरनुचिन्तनीयत्वसिद्धौ किं तयोरेकैकभुभयं च विकल्पेना-
नुचिन्तनीयमुतोभयमपि सर्वत्रोपसंहरणीयमित्युपायनस्य हानं प्रत्यशेषत्वशेषत्वाभ्यां सं-
शये पूर्वपक्षः । यथा विद्यासन्निधौ श्रुतं वेधमन्त्रादिकं विद्यासु नोपसंहार्यं तथा क्वचि-
च्छाखायां हानसन्निधौ श्रुतमुपायनमन्यत्र केवलहानश्रुतौ नोपसंहार्यम् । एवं केवलोपा-
यनश्रुतौ हानमपि नोपसंहार्यम् । उपसंहारप्रयोजकस्य विद्यैक्यस्याभावात् । ननु हानो-
पायनयोः परस्परापेक्षतयोपसंहारः स्यात् । उपायनं हि हानमन्तरेणानुपपन्नं हानमपे-
क्षते । हानमप्युपायनमपेक्षत एव । अवश्यं हि कुतश्चित्प्रहीणं किंचिदुपौति यथाश्वात्प्रहीणं
रोमबृन्दं भूभागमिति चेत् । सत्यम् । अर्थस्वभावपर्यालोचनया तथैवानुचिन्तनं त्वेकैक-
स्योभयस्य च विकल्पेनैव कर्तव्यम् । न समुच्चयेन । समुच्चयस्य सर्वत्र कौषीतकिवाक्ये-
नैव प्राप्तिसंभवे शाखान्तरेष्वेकैकाम्नानस्य विकल्पार्थत्वाभाववैयर्थ्यप्रसङ्गात् । न च
शाकान्तराधिकरणोक्तरीत्याध्येतृभेदेन सार्थकत्वमुपपादयितुं शक्यम् । अविशेषपुनःश्र-
वणे हि तथा वक्तुं युक्तमिह तु शाखाभेदेनैकैकस्योभयस्य च श्रवणमुदितानुदितहोमश्रव-
णवद्विकल्पार्थमित्येव न्याय्यमिति भाष्ये हानश्रुतावुपायनस्यानुपसंहार्यत्वोक्तिरुपायन-
श्रुतौ हानानुपसंहार्यत्वस्याप्युपलक्षणम् । सिद्धान्तस्तु एकैकश्रुतावप्यन्यदप्युपसंहार्यम् ।
शाठ्यायनिशाखायां दायसंक्रमणदृष्टान्तेन ह्येवमवगम्यते । यथा मुच्यमानस्य धने तं
प्रति यथेष्टविनियोगार्हता हीयते पुत्रान्प्रति च सा सम्पद्यते । एवं तस्य पुण्यपापयोस्तं
