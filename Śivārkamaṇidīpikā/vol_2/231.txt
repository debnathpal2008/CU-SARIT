<pb n="231"/>
तत्र यदि सृष्टिः प्रतिपाद्येत तदा तत्रापि तद्द‍ुर्विवेचं स्यात् । आदित्यचंद्राग्निवाक्प्रति-
भासस्य तदानीमपि सत्त्वात् । अतः प्रधानप्रतिपाद्यविरोधात् स्वर्गार्थं ज्योतिष्टोमप्रकरण
तदंगविध्यर्थवादस्य <quote>‘को हि तद्वेद यद्यमुष्मिँल्लोकेऽस्ति वा न वेती’</quote>ति वाक्यस्येव स्वाप्न-
सृष्टिवचनस्य न स्वार्थे तात्पर्यम् । किंत्वर्थप्रतिभाससत्त्वमात्रेण तदौपचारिकं यथा
<quote>‘चन्द्रमा इवादित्यो दृश्यते न रश्मयः प्रादुर्भवन्ति लोहिनी द्यौर्भवति यथा मंजिष्ठे’</quote>ति
द्युलौहित्यभवनवचनम् । न हि दिवो लौहित्यं सत्वेनासन्नारिष्टेन दृश्यमानं तात्विकं किं
तु भ्रांतिकल्पितमेव । अत एव तत्र प्रकरणे <quote>‘यत्र छिद्र इवादित्यो दृश्यते यत्र नील इवा-
ग्निर्दृश्यते यथा मयूरग्रीवां महामेघं वा मरिचिमिव पश्येत् यत्र भूमिं ज्वलंतीमिव पश्ये’</quote>-
दिति तत्रतत्रापारमार्थिकत्वद्योतका इवशब्दाः । इहापि <quote>‘न तत्र रथा न रथयोगा न पंथानो
भवंती’</quote>त्युपक्रमेणैव सृष्टिवचनस्यापारमार्थिकविषयत्वं द्योतितम् । <quote>‘न तत्र रथा’</quote> इत्यादेः
स्वाप्नरथाद्यपारमार्थिकत्वे न तात्पर्यं तस्य लोकसिद्धत्वादिति चेन्न । लोकसिद्धस्यैव
स्वाप्नरथादिमिथ्यात्वस्य स्वयं ज्योतिष्ट्वविवेचनोपयोगित्वेनानुवादोपपत्तेः । तस्मान्मनोरा-
ज्यविषयार्थजातवत् पैत्त्यप्रकोपासन्नारिष्टादिदशोद्भ‍ूतचित्तविभ्रमविषयवच्च स्वप्नार्थजात-
मपि प्रातिभासिकमबाह्यमचक्षुरादिवेद्यञ्च । न हि मनोराज्यादिदशायामपि जीवस्य शरीरं
हित्वा बहिर्निर्गमनं तद्विषयार्थजातसृष्टिश्चांगीक्रियते । न वा तत्र वस्तुतश्चक्षुरादिप्रवृत्ति-
रस्ति । आद्यन्तयोर्व्यभिचारदर्शनञ्च मनोराज्याद्यपेक्षया विशेषः । स्वप्ने हि रथोऽयमि-
त्यनुभूयमान एव मनुष्यः सम्पद्यते । मनुष्योऽयमित्यनुभूयमान एव वृक्षस्संपद्यते । एवं च
बहिष्कुलायश्रुतिरपि बहिरिव कुलायादित्येवं भाक्ततया व्याख्येया । अत एव <quote>‘स यत्रै-
तत्स्वप्नयाचरति’</quote> इत्युपक्रम्य स्वे शरीरे यथाकामं परिवर्तत इति श्रुत्यंतरं <quote>‘नेत्रस्थं
जाग्रतं विद्यात् कण्ठे स्वप्नं समादिशेत् । सुषुप्तं हृदयस्थं तु तुरीयं मूर्धनि स्थित’</quote> मित्या-
दीनि श्रुत्यंतराणि च एकस्मिन्नेव शरीरेऽवस्थाभेदेन जीवस्य स्थानभेदं दर्शयन्ति । तस्माद्यथा-
पूर्वं स्वशरीरे स्थितस्यैव मनोराज्यादिविभ्रमवत् स्वप्नविभ्रम इति । आचार्याणां तु नैतेषु पक्षेषु
क्वचित्पक्षविशेषेऽभिनिवेशः । किं तु मनोराज्यादिव्यवहार इव स्वप्नव्यवहारो न जीवसङ्कल्पकृ-
तः, किं तु परमेश्वरसङ्कल्पमात्राधीनः इत्येतावन्मात्रेऽभिनिवेशः ।तस्यैव सूत्रार्थत्वात् । अतोऽत्र
पक्षविशेषो न चिन्तितः । ननु<quote>‘स्वप्नदृशैकेनानुभाव्यं तत्कालमात्रावसायीत्याश्चर्यतया माया-
मात्र’</quote>मित्युक्तं भाष्ये । तेन प्रथमपक्षोऽभिमत इत्युन्नीयते । स्वप्नरथादीनां बाह्यत्वे खल्वन्येषाम-
पि दर्शनप्रसक्तौ स्वप्नदृशैकेनानुभाव्यत्वमाश्चर्यं भवेदिति चेदुच्यते । स्वाप्नरथादीनां सत्यत्वे
तेषां स्वप्नदृगेकानुभाव्यत्वमेव तावदसिद्धम् । स्वप्नदृशेव स्वप्नदृष्टमनुष्यादिभिरपि तेषां
निरीक्ष्यमाणत्वात् । न च स्वप्नदृष्टाश्चेतना असत्या रथादय एव तु सत्या इत्यर्धजरतीये-
ऽस्ति प्रमाणम् । तेषामाश्चर्यरूपत्वमप्यसिद्धम् । जाग्रत्पदार्थानामपि स्वप्नदृगननुभाव्यत्वेना-
विशेषात् । न हि यत्र देशे स्वप्नदृग्रथादीन्पश्यति तत्र तदा जाग्रद्भिस्ते नानुभूयन्ते । न च
स्वप्नार्थानां जाग्रत्स्वस्वकार्याजनकत्वमाश्चर्यरूपत्वम् । जाग्रदर्थानामपि स्वप्नदृक्षु तज्जनकत्वा-
भावस्याविशेषात् । यथा हि क्वचिद्देशे स्वप्नदृशा दृश्यमानाः दावदहनचण्डवायुनदीप्र-
वाहादयः तत्र तेषु जाग्रत्सु दाहादिकार्यं न जनयन्ति तथा ततोऽन्यस्मिन्देशे वस्तुतो
दावदहनादिमत्येव सौधवनितादिभिर्मोदमानेषु स्वप्नदृक्षु तन्न जनयन्त्येव । न च यथा-
