<pb n="247"/>
शरीरे स्थितिः । अत उभयोर्वैषम्यम् ।।
<sutra>।। सू ।। प्रकाशवच्चावैयर्थ्यात् ।। १५ ।।</sutra>
यथा <quote>‘सत्यं ज्ञानमनन्तं ब्रह्म’</quote> इति वाक्यावैयर्थ्यात् स्वप्रकाशरूपतया ज्ञान-
रूपं ब्रह्म तथा <quote>‘निष्कलं निष्क्रियं शान्तम्’</quote> <quote>‘अपहतपाप्मा’</quote> <quote>‘सत्यात्म प्राणारामं
मनआनन्दम्’</quote> <quote>‘यः सर्वज्ञः सर्ववित्’</quote> <quote>‘प्रधानक्षेत्रज्ञपतिर्गुणेशः ‘परास्य शक्ति-
र्विविधैव श्रूयते’</quote> <quote>‘अथ कस्मादुच्यते महादेवो यः सर्वान् भावान् परित्यज्या-
त्मज्ञानयोगैश्वर्ये महति महीयते तस्मादुच्यते महादेवः’</quote> इत्यादीनां परश्शतानां
वाक्यानामवैयर्थ्यात् निरवद्यं कल्याणगुणास्पदं च ब्रह्म इत्युभयलिङ्गमेव ।।
<sutra>।। सू ।। आह च तन्मात्रम् ।। १६ ।।</sutra>
<quote>‘सत्यं ज्ञानमन्तं ब्रह्म’</quote> इति श्रुतिरनवच्छिन्नज्ञानरूपतामात्रं ब्रह्मण आह ।
नान्यं निवारयति, विशेषाभावादविरोधाच्च । यथा स्वर्णरूपं किरीटमित्येतत्
स्वर्णरूपतामात्रकथनपरं, न तत्खचितरत्नादिनिषेधपरं, तद्वदिति । अत्र हि
<!-- APPAYYA !-->
न कारागृगप्रविष्टाधिकारिपुरुषन्यायेन दुःखादिकं प्रसज्यत इति भावः । यत्तु परमेश्वरस्य
सर्वशरीरकत्वे विधिनिषेधवाक्यगतब्राह्मणादिशब्दानां तत्पर्यंतत्वेन तस्यापि विधिनिषे-
धौल्लंघनप्रयुक्तपापावश्यंभावेन तत्प्रयुक्तदुःखादिभाक्त्वं स्यादिति तत्तुच्छम् । तेषु ब्राह्म-
णादिशब्दानां <quote>‘त्रिः प्रथमामन्वाह त्रिरुत्तमा’</quote> मित्यत्र प्रथमोत्तमशब्दयोः प्रथमोपस्थितस्था-
नातिक्रमेण प्रवोवाजीयादिऋक्‌पर्यन्तत्ववत्प्रथमोपस्थितजीवपरित्यागेन परमेश्वरपर्यंत-
त्वस्य कल्पनायोगात् तथा कल्पने जीवानां विधिनिषेधविषयत्वं कुतोऽपि प्रमाणान्न
सिध्येदिति तेषां कर्माधीनैहिकामुष्मिकदेहविशेषसम्बन्धबन्धमोक्षादिप्रतिपादकसकलशा-
स्त्रार्थविप्लवप्रसंगाच्च । तस्मादस्थूलादिवाक्यानां सर्वशरीरत्ववाक्यानां च श्रुतित्वाविशे-
षेण प्रामाण्यस्या२भ्युपगन्तव्यत्वात् पदाहवनीयशास्त्रन्यायेन व्यवस्था कल्पयितुमुचितेति
अस्थूलादिवाक्यानि कर्माधीनशरीरनिषेधपराणि <quote>‘यस्य पृथिवी शरीर’</quote> मित्यादीनि नियन्तृ-
त्वेन सर्वशरीरकत्वप्रतिपादकानीति व्यवस्थापनान्न परस्परविरोध इति भावः । सत्यज्ञाना-
दिवाक्यैरपि ब्रह्मणो न ज्ञानमात्रत्वसिद्धिरिति प्रतिपादनार्थं सूत्रम्---<pratika>प्रकाशवच्चावै-
यर्थ्यात् ।। १५ ।।</pratika> प्रकाशः स्वप्रकाशं ज्ञानम् । सत्यज्ञानादिश्रुतिप्राप्तं ज्ञानरूपत्वमिव
<quote>‘यस्सर्वज्ञः सर्ववित्सर्वेश्वर’</quote> इत्यादिश्रुतिप्राप्तं सार्वज्ञ्यैश्वर्यादिकमप्यंगीकरणीयम् । उभयोः
प्रामाण्याविशेषात् । <quote>‘तुल्यं च साम्प्रदायिक’</quote>मिति न्यायात् विरोधाभावेनात्र व्यवस्थाप-
कन्यायस्याप्यनपेक्षितत्वादिति भावः । यदि ब्रूयात्सत्यज्ञानादि श्रुतेर्ज्ञानमात्रे तात्पर्यमि-
त्यस्ति विरोध इति तत्परिहारार्थं सूत्रम्---<pratika>आह च तन्मात्रम् ।। १६ ।।</pratika> न हीयं श्रुति-
र्ज्ञानमात्रं ब्रह्मेत्याह किं तु ज्ञानं ब्रह्मेत्येतावन्मात्रमाह । तत्तु गुणवत्त्वेऽपि न विरुध्यत
इति भावः । ननु ज्ञानस्य सतो ज्ञातृत्वादिकं विरुद्धमस्मदादीनां घटादिज्ञानेष्वदर्शनादि
त्यर्थात् ज्ञानस्वरूपत्वोक्त्या ज्ञातृत्वादिधर्मव्यतिरेकोऽवसीयत इत्याशंक्याह—<pratika>अत्र हीति</pratika> ।
परमेश्वरस्य प्रकाशतया ज्ञानरूपत्वं न तु घटादिज्ञानवद्द‍ृश्यविषयतया । न च तदूज्ञातृत्वा-
<note>(१) <quote>‘स्थानातिक्रमे कारणाभावेन प्रवोवाजीयादि’</quote> इति ख. ग. पाठः ।</note> <note>(२) <quote>‘स्यावश्यसमर्थनीयत्वात्’</quote>
इति ख. पाठः ।</note>
