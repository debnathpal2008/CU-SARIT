<pb n="021"/>
अथ आरंभणाधिकरणम् ।। ७ ।।
यद्यपि स्वातन्त्र्यास्वातन्त्र्यादिविरुद्धधर्मसम्बन्धेन जीवेश्वरयोर्विभाग उच्यते ।
तथाऽपि तयोः कार्यकारणयोरनन्यत्वमव्यतिरिक्तत्वं च सिद्ध‍यत्येवेत्याह---
<sutra>।। सू ।। तदनन्यत्वमारम्भणशब्दादिभ्यः ।। १५ ।।</sutra>
इह कार्यकारणयोः प्रपञ्चब्रह्मणोः समन्वयसिद्धमनन्यत्वं सन्दिह्यते युक्तं न
वेति । सन्देहस्य चेतनाचेतनत्वपरस्परविरुद्धधर्मसम्बन्धवैलक्षण्यं कारणम् ।
कथमनयोरनन्यत्वमुपपद्यते ? पूर्वाधिकरणे सर्वज्ञत्वादिमत्वेन परमेश्वरस्य
<!-- APPAYYA !-->
<head>अथ आरंभणाधिकरणम् ।। ७ ।।</head>
<p>संगतिप्रदर्शनपूर्वकमुत्तराधिकरणमवतारयति—<pratika>यद्यपीति</pratika> । पूर्वाधिकरणे शरीरित्व-
कृतं न भवति सुखदुःखभोक्‍तृत्वं किं तु पारतंत्र्यकृतमिति परमस्वतंत्रस्य शिवस्य शरीरि-
त्वेऽपि तन्न प्रसज्यत इत्युक्तम् । तर्हि मा भूत् ब्रह्मणः प्रपंचशरीरत्वांशे समन्वयस्य भंगः
प्रपंचानन्यत्वांशे तु स्यात् प्रपञ्चशरीरकत्वोपपादकस्य स्वातंत्र्यास्वातंत्र्यतत्कृतभोक्‍तृत्वा-
भोक्‍तृत्वादिविभागरूपवैलक्षण्यस्यैवानन्यत्वप्रतिक्षेपकत्वादिति प्रत्युदाहरणसंगत्या पूर्वं
तत्र तत्र सिद्धवत्कृत्य व्यवहृतस्य प्रपंचशिवयोः कार्यकारणभावेनानन्यत्वस्य वैलक्षण्यकृ-
तान्तर्गणिकभेदाविरोधेन निरूपणार्थमुत्तराधिकरणारंभ इत्यर्थः <pratika>।। सू ।। तदनन्यत्वमारंभ-
णशब्दादिभ्यः ।। १३ ।। वैलक्षण्यं कारणमिति</pratika> । यदि तद्वैलक्षण्यमनन्यत्वविरोधि तदा
तद्युक्तमित्येवमनन्यत्वविरोधित्वाविरोधित्वाभ्यां संदिह्यमानं वैलक्षण्यमुपन्यस्तसंदेहस्य
कारणमित्यर्थः । भेदकस्वभावस्य वैलक्षण्यस्य अभेदविरोधित्वादनन्यत्वमयुक्तमिति पूर्वप-
क्षयति—<pratika>कथमिति</pratika> । यदि किंचिद्विलक्षणेनापि चेतनवर्गेणानन्यत्वमयुक्तं तदा किमु वक्तव्य-</p>
<!-- APPAYYA !-->
<p><pratika>श्रीकण्ठमते</pratika>, परमेश्‍वरस्य चिदचिच्छरीरकत्वाभ्युपगमे तस्य सशरीरत्वसिद्धौ जीववत्तस्यापि शरीरसंबन्धप्रयुक्तसुख-
दुःखभोक्तृत्वापत्तेस्संसारिणो जीवात्तस्य परमेश्वरस्य अविभागः वैलक्षण्याभावः प्राप्नोति । अतो जीवेश्वरयोर्विशेषानुपपत्त्या
परमेश्वरस्य निर्दोषस्वरूपासिद्धि प्रसंगात् समन्वयसिद्धस्य चिदचित्प्रपञ्चशरीरकाद्वितीयब्रह्मकारणवादस्य युक्तिबाधापत्तिरिति
<pratika>पूर्वपक्षः</pratika> । यथा लोके राज्ञः सशरीरत्वेऽपि स्वतंत्रस्य तस्य स्वाज्ञानुवृत्तिकृतानिष्टाप्रसक्तेः तदीयभोक्तृत्वस्यास्ति वैलक्षण्यं
तद्वत्परमेश्वरस्य स्वतंत्रस्य राजशासनवश्यानां शरीरिणामिव शरीरसंबन्धसामान्येन नास्ति स्वाज्ञानुवृत्तिकृतानिष्टप्रसक्तिरि-
ति वैलक्षण्यस्य स्वतस्सिद्धत्वान्नात्र विरोध इति सिद्धांतः । अतो न विशिष्टाद्वैतहानिरिति भावः । इति ।।</p>
<p><pratika>रामानुजमते</pratika>, अत्राप्यधिकरणे नास्ति श्रीकण्ठमताद्विशेषः । <pratika>आनन्दतीर्थमते</pratika>, ननु<quote>‘कर्माणि विज्ञानमयश्च आत्मा
परेऽव्यये सर्व एकीभवन्ति’</quote>इति भोक्तुर्जीवस्य मुक्तौ ब्रह्मभावापत्तिश्रवणात्तत्रेव संसारेऽपि तयोरभेदादविभागः प्राप्नोति ।
ततश्च जगत्कर्तृत्वरहिततया प्रत्यक्षसिद्धेन जीवेनात्यन्ताभेदाद्ब्रह्मणो जगत्कर्तृत्वं न संभवति इति <pratika>पूर्वपक्षः</pratika> । यथा लोके
उदकद्वयेभेदेऽपि स्थानैक्यनुबन्धनः उदके उदकान्तरस्यैकीभावव्यवहारः एवमयमपि मुक्तौ जीवेशयोरेकीभावव्यवहार
उपचरितः स्यात् । अतो जीवेशयोरेकीभावस्य <quote>‘सायं गोष्ठे गाव एकीभवन्ती’</quote>तिवत् स्थानैक्यनिबन्धत्वप्रतीत्या
जीवेशयोर्भेदस्य सिद्धौ ब्रह्मणो जगत्कर्तृत्वं भवत्येवेति <pratika>सिद्धान्तः ।। सूत्रार्थस्तु, भोक्‍त्ना/?/पत्तेः</pratika>=यस्माद्भोक्तुः जीवस्य
<quote>‘परेऽव्यये सर्व एकीभवन्ती’</quote>ति वाक्ये ब्रह्मभावापत्तिश्रवणात् तयोरविभागः भेदाभावः तस्मादल्पजीवाभिन्नब्रह्मणः जगत्का-
रणत्वं न युक्तमिति चेन्नेति शेषः । कुतः । यतः <pratika>लोकवत्</pratika> । यथा लोके जले जलान्तरस्यैकीभावोक्तिस्तथाता/?/पि स्थानैक्या-
द्यालंबनेन जीवेशयोरेकीभवन्तीत्यैक्योक्तिः । <pratika>स्यात्</pratika>—उपचरिता भवेत् । अतो नोक्तदोष इत्यर्थः ।।</p>
<head>इति सूत्रार्थचन्द्रिकायां भोक्‍ता/?/पत्त्यधिकरणम् ।। ६ ।।</head>
