<pb n="055"/>
लम्बेन सांख्यादिपरपक्षदूषणं क्रियते । प्रथमं सांख्यानां प्रधानकारणवादो
युक्तो न वेति सन्देहः । सेन्दहबीजं सर्वत्र प्रसिद्धमूहनीयम् ।
प्रधानकारणवाद एव युक्त इत्यवगम्यते । प्रधानं हि रजस्सत्त्वतमोरूपम् ।
तदेव जगतः कारणं भवितुमर्हति, सर्वत्र तत्कार्यसुखदुःखमोहान्वयदर्शनात् ।
पटादयो ह्युपलब्धाः प्रावरणादिहेतुतया सुखात्मका भवन्ति । अन्यापहृता
<!-- APPAYYA !-->
थम्यहेतुं सूचयन् संशयं दर्शयति—<pratika>प्रथममिति</pratika> । संशयबीजं तु क्वचिदपि विशिष्य नोप-
न्यसनीयम् । यदेव तत्र पूर्वपक्षसिद्धान्तयोर्युक्तिजातं प्रसेद्ध‍ुं प्रक्रान्तं तदेव बलाबलानव-
धारणदशायां तद्बीजमिति क्वचिदपि तद्विशेषयत्नो न कार्य इत्याह—<pratika>सन्देहबीजमिति</pratika> ।
नन्वनुमानेन मूलकारणकल्पनायां परमाणुकारणवादमपहाय प्रधानकारणवादाश्रयणे कः
पक्षपातहेतुरित्याशङ्क्य प्रपञ्चस्य प्रधानैककारणमूलत्वकल्पनायां लाघवं परिच्छिन्नस्य
परमाणोरेकस्य सर्वकारणत्वायोगेन तद्बहुत्वकल्पनावश्यंभावात् गौरवं परिच्छिन्नस्य
कार्यत्वनियमेन परमाणोरपि परिच्छिन्नत्वेन कार्यत्वापत्त्या परिच्छिन्नतत्कारणपरम्पराक-
ल्पनादनवस्था चेत्येवंरूपं प्रधानकारणवादे पक्षपातहेतुं <quote>‘परिच्छिन्नत्वान्न सर्वोपादान’</quote>
मित्यादिकापिलसूत्रोक्तं सूचयन्पूर्वपक्षयति—<pratika>प्रधानेति</pratika> । ननु सैद्धांतिके ब्रह्मकारणवादेऽपि
कारणैक्यलाघवादिकमविशिष्टमित्याशंक्य निर्गुणस्य ब्रह्मणः कार्यानुगुण्यं नास्तीति सूच-
यन्प्रधानस्यैव प्रपञ्चकारणत्वेन कल्पनं युक्तमित्याह—<pratika>प्रधानं हीति</pratika> । प्रधानस्य कार्या-
नुगुण्यमुपपादयति—<pratika>पटादयो हीति</pratika> । पटो येन प्राप्यते तं प्रति सत्त्वगुणोद्भवात्पटस्सु-
खात्मको भवति यदीयस्सोऽन्येनापह्रियते तं प्रति रजोगुणोद्भवाद्द‍ुःखात्मको भवति, यस्य
तस्मिन्नपेक्षया निरीक्षणाभावाद्दर्शनमेव नोदेति तं प्रति तमोगुणोद्भवान्मोहात्मको भवति ।
<quote>‘मुह वैचित्य’</quote> इति धात्वर्थानुगमात् । पटेनान्येऽपि तावद्भावा व्याख्याताः । एवं सुख-
दुःखमोहात्मकस्य प्रपञ्चस्य तथाभूतमेव कारणं कल्पयितुं युक्तम् । कार्यकारणयोर्द्रव्ययो-
रभेदेन कारणस्यातथात्वे कार्यस्य तथात्वायोगात् । अतस्त्रिगुणात्मकं प्रधानं तत्कारणं
कल्पयितुं युक्तम् । सत्त्वरजस्तमोगुणरूपास्त्रयो गुणा हि सुखदुःखमोहात्मकाः । यथाहुः---
<quote>‘प्रीत्यप्रीतिविषादात्मकाः प्रकाशप्रवृत्तिनियमार्थाः । अन्योन्याभिभवाश्रयजननमिथुन-
वृत्तयश्च गुणाः ।। सत्त्वं लघु प्रकाशकमिष्टमुपष्टम्भकं चलं च रजः । गुरु वरणकमेव
तमः प्रदीपवच्चार्थतो वृत्तिः ।।’</quote> इति । अयमर्थः—गुणाः सत्वरजस्तमांसि प्रीत्यप्रीतिवि-
षादात्मकाः क्रमात्सुखदुःखमोहात्मानः क्रमादेव प्रकाशप्रवृत्तिनियमप्रयोजनाः । पुंसश्च
सत्वं प्रकाशयति । प्रकाशनकार्ये सत्त्वं प्रवर्त्तयति रजोगुणः । लघोः सत्वगुणस्य रजसा सर्वत्र
प्रवर्त्तने प्रसक्ते गुरुतमोगुणो नियच्छति । ततश्च तमोनिरुद्धं रजः सकृदेव प्रवर्तत इति
तेन क्वचिदेव प्रवर्तितं सत्वं किंचिदेव प्रकाशयति । अतो न सर्वं सर्वदा सर्वस्य प्रका-
शत इति व्यवस्था । एवं गुणानां स्वरूपं प्रयोजनञ्चोक्तम् । तेषां व्यापार उच्यते—<quote>‘अन्यो-
न्याभिभवाश्रयजननमिथुनवृत्तयश्च’</quote> । वृत्तिर्व्यापारः प्रत्येकमभिभवादिभिस्सम्बध्यते ।
<quote>‘अन्योन्याभिभववृत्तयश्च गुणाः’</quote> एषामन्यतमेनार्थवशादुद्भ‍ूतेनान्यदभिभूयते । तथा
हि—सत्त्वं रजस्तमसी अभिभूय शान्तामात्मनो वृत्तिं प्रतिलभते । एवं रजः सत्वतमसी
अभिभूय घोरां स्वप्रवृत्तिं तथा तमः सत्वरजसी अभिभूय मूढां स्वप्रवृत्तिमिति ।
