<pb n="051"/>
मण्डलः । तथाऽनादिः प्रवृत्तोऽयं शिवस्संसारमोचकः ।’ इत्यादिका । अतः परमे-
श्वरस्य सर्वानुग्रहप्रवृत्तेः जगत्सृष्ट्यादिव्यापारः सम्भवत्येव ।।
<sutra>।। सू ।। सर्वधर्मोपपत्तेश्च ।। ३६ ।।</sutra>
किं बहुना ? प्रधानपरमाणुकर्मकालादीनां ये धर्मा अनुपपन्नास्ते सर्वे ब्रह्म-
ण्युपपद्यन्ते । अतो ब्रह्मैव सर्वातिशायि जगत्सृष्ट्यादिकारणमिति समञ्जसम् ।।
इति वैषम्यनैर्घृण्याधिकरणम् ।। ११ ।।
इति श्रीकण्ठशिवाचार्यविरचिते ब्रह्ममीमांसाभाष्ये
द्वितीयस्याध्यायस्य प्रथमः पादः ।।
<!-- APPAYYA !-->
योग्याः प्रकुर्वन् पश्यन्सर्वं यद्यथावस्तुजात’</quote> मिति । अधिकरणार्थमुपसंहरति—<pratika>अतः
परमेश्वरस्येति । सू ।। सर्वधर्मोपपत्तेश्च ।। ३६ ।।</pratika> प्रधानपरमाण्वादीनां स्वातंत्र्येण जग-
त्कारणतायां तदुपयोगिनो ये धर्माः पूर्वं तत्रातत्रानुपपन्नत्वेन सूत्रिताः अग्रिमपादे च
प्रपञ्चयिष्यंते, ते सर्वे ब्रह्मण्युपपद्यंत इति पादोपसंहारार्थमिदं सूत्रम् । तथैव पादार्थमु-
पसंहरति—<pratika>अत इति</pratika> । <quote>‘सर्वातिशायी’</quote> त्येतदपि ईक्षत्यधिकरणाद्युपपादितनिर्दोषत्वादि-
संग्रहार्थम् । <quote>‘जगत्सृष्ट्यादिकारण’</quote> मित्येतन्नविलक्षणत्वाधिकरणाद्युपपादितोपादानत्वनिमि-
त्तत्वसंग्रहणार्थम् <pratika>।। इति वैषम्यनैर्घृण्याधिकरणम् ।। ११ ।।</pratika></p>
<p>इति श्रीशिवातिवादिमूर्धन्यशिवदर्शनस्थापनधुरंधरसकलदेवभूदेवप्रतिष्ठापक
श्रीमच्चिन्नबोम्मभूपालहृदयकमलकुहरविहरमाणश्रीसाम्बशिवप्रेरितस्य
श्रीमद्भरद्वाजकुलजलधिकौस्तुभश्रीविश्वजिद्याजिरंगराजाध्वरिवर-
सूनोरप्पयदीक्षितस्य कृतौ श्रीकण्ठाचार्यविरचित-
ब्रह्ममीमांसाभाष्यव्याख्यायां शिवादित्यमणि-
दीपिकाख्यायां द्वितीयस्याध्यायस्य</p>
<head>प्रथमः पादः ।। १ ।।</head>
<!-- APPAYYA !-->
<head>नयमणिमालायाम्</head>
<head>अथ वैषम्यनैर्घृण्याधिकरणम् ।। ११ ।।</head>
<sutra>सू॰ ।। वैषम्यनैर्घृण्ये न सापेक्षत्वात्तथा हि दर्शयति ।। ३४ ।। (न कर्माविभागादिति चेन्नानादि-
त्वादुपपद्यते चाप्युपलभ्यते च ।। ३५ ।।) सर्वधर्मोपपत्तेश्च ।। ३६ ।।</sutra>
<lg><l>रागद्वेषविहीनः परकरुणासागरो हि शिवः । उच्चावचसुखदुःखा सृष्टिरियं कथममुष्य लीला स्यात् ।। १०७ ।।</l></lg>
<lg><l>कर्माण्यपेक्ष्य भविनां तत्क्षपणायैव लीलया सृजतः । माध्यस्थ्यं करुणा वा न हीयते चन्द्रचूडस्य ।। १०८ ।।</l></lg>
<head>इति वैषम्यनैर्घृण्याधिकरणम् ।। ११ ।।</head>
<head>इति श्रीमदप्पयदीक्षितकृतौ चतुर्मतसारसंग्रहे नयमणिमालाख्ये तृतीयपरिच्छेदे
द्वितीयस्याध्यायस्य प्रथमः पादः ।। २ ।। १ ।।</head>
