<pb n="412"/>
<p>ध्याने, नापरेषामिति पूर्वः पक्षः ।। सर्वेष्वाश्रमेषु विद्या संभवत्येव । छान्दोग्ये
<quote>‘कुटुम्बे शुचौ देशा स्वाध्यायमधीयानः’</quote> इत्यारभ्य <quote>‘स खल्वेवं वर्तयन् यावदायुषं
ब्रह्मलोकमभिसंपद्यते न च पुनरावर्तते’</quote> इति कृत्स्‍नाश्रमेषु विद्यासद्भावप्रदर्श-
नात् । तत्र गृहिणोपसंहारः सर्वेषां प्रदर्शनार्थः । एवमन्त्याश्रमवचनमपि सर्वे-
षामाश्रमाणां प्रदर्शनार्थम् । अतः सर्वेषामाश्रमिणां विद्याऽस्त्येव । फलत्यागः
सन्न्यासः । यतित्वं जितेन्द्रियत्वम् । सर्वमिदं सर्वेषां संभवत्येव ।।
इति कृत्स्नभावाधिकरणम् ।। १४ ।।
अथ मौनवदधिकरणम् ।। १५ ।।
<sutra>सू ।। मौनवदितरेषामप्युपदेशात् ।। ४८ ।।</sutra>
अथर्वशिरसि श्रूयते---‘तृष्णां छित्त्वा हेतुजालस्य मूलं बुद्ध‍या संचिन्त्य स्था-
<!-- APPAYYA !-->
भाष्यं शाखान्तरपाठाभिप्रायं द्रष्टव्यम् । एवञ्चाश्रमधर्माणां विद्यासाधनत्ववचनानि वि-
द्यारम्भप्राक्कालानुष्ठेयकर्मविषयाणि न तु विद्यारम्भप्रभृत्यनुष्ठेयकर्मविषयाण्यपीति पूर्वपक्षा-
भिप्रायः ।। ननु छान्दोग्ये गृहिणामेव फलद्वारा विद्यासद्भावः प्रदर्शितो न तु नैष्ठिकवै-
खानसयोरित्याशङ्क्याह---<pratika>तत्र हीति</pratika> । यज्ञादिबहुव्यापारव्यग्रेण गृहिणोपसंहारः कैमु-
तिकन्यानेन सर्वेषां प्रदर्शनार्थः । सर्वेष्वाश्रमेषु मुमुक्षादिविद्याधिकारिविशेषणसंभवेन
विद्याधिकारसद्भावात् सर्वेषामाश्रमिणां स्वस्वाश्रमविहितकर्मानुष्ठानार्थवैयग्र्यग्रस्तकाल-
व्यतिरिक्तकालेषूपास्यविषयचेतस्समाधानसंभवाच्च कर्मानुष्ठानवैयग्र्यस्य चेतस्समाधा-
नविरोधिदुरितनिवृत्त्यर्थत्वेन तस्योपासनाकालपेक्षितचेतस्समाधानविरोधित्वाप्रसङ्गाच्चेति
भावः । <pratika>एवमन्त्याश्रमवचनमपीति</pratika> । यथा <quote>‘जायमानो वै ब्राह्मणस्त्रिभिर्ऋणवा जायते ।
तस्माद्ब्राह्मणः पाण्डित्यं निर्विद्य तमेवं वेदानुवचनेन ब्राह्मणा विविदिषन्ती’</quote>त्यादिषु ब्राह्म-
णग्रहणमधिकारिविशेषवत्त्वाविशेषात् क्षत्रियवैश्ययोरप्युपलक्षणम् । एवमिहापीति भावः ।
<quote>‘सन्न्यासयोगाद्यतय’</quote>इत्यत्र तु नाश्रमान्तरव्यवच्छेदशङ्केत्याह---<pratika>फलत्याग इति</pratika> । <quote>‘का-
म्यानां कर्मणां न्यासं सन्न्यासं कवयो विदु’</quote>रिति गीतावचनात् । <quote>‘ये निर्जितेन्द्रियग्रामा
यतिनो यतयश्च त’</quote> इति कोशकारवचनाच्चेति भावः ।।</p>
<head>इति कृत्स्नभावाधिकरणम् ।। १४ ।।</head>
<head>अथ मौनवदधिकरणम् ।। १५ ।।</head>
<p><pratika>सू॰ ।। मौनवदितरेषामप्युपदेशात् ।। ४८ ।।</pratika> द्विविधमत्याश्रमाख्यं पाशुपतव्रतम्
एकमथर्वशिरःकालाग्निरुद्रोपनिषदादिषु श्रुतं भस्मोद्ध‍ूलनत्रिपुण्ड्रधारणमात्ररूपम् । तत्स-</p>
<!-- APPAYYA !-->
<head>नयमणिमालायाम्</head>
<head>अथ कृत्स्नभावाधिकरणम् ।। १४ ।।</head>
<p><sutra>सू॰ ।। कृत्स्नभावात्तु गृहिणोपसंहारः ।। ४७ ।।</sutra>
<lg><l>न गृही विद्याधिकृतः कर्मकुटुंबभृतिवैयग्र्यात् । नाचार्यकुलनिवासी परतन्त्रत्वादमुष्यापि ।। ३२० ।।</l></lg>
<lg><l>कृत्स्नेष्वप्याश्रमिषु स्याद्विद्याकर्मणां छिद्रे । अत एव हि छान्दोग्ये दृष्टो गृहिणोपसंहारः ।। ३२१ ।।</l></lg></p>
<head>इति कृत्स्‍नभावाधिकरणम् ।। १४ ।।</head>
