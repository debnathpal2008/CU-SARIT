<pb n="311"/>
सूत्रार्थचन्द्रिकायाम्
अथ आध्यानाधिकरणम् ।। ७ ।। ८ ।।
<sutra>सू ।। आध्यानाय प्रयोजनाभावात् ।। १४ ।। आत्मशब्दाच्च ।। १५ ।। आत्मगृहीतिरितरवदुत्तरात्
।। १६ ।। अन्वयादिति चेत्स्यादवधारणात् ।। १७ ।।</sutra>
<p><pratika>भगवत्पादमते</pratika>, अत्र आद्यं सूत्रद्वयमाध्यानाधिकरणमितरत्सूत्रद्वयमात्मगृहीत्यधिकरणमिति विज्ञेयम् । अस्य <quote>‘इन्द्रि-
येभ्यः परा ह्यर्था’</quote> इत्यारभ्य <quote>‘पुरुषान्नापरं किंचित्सा काष्टा सा परा गतिः’</quote> इत्यन्तं कठवल्लीवाक्यं विषयः । तत्र किमिमानि
वाक्यानि भिन्नानि, उत आत्मपरमेकमेव वाक्यमिति <pratika>संदेहः</pratika> । प्रतिपाद्यभेदाद्भिन्नानीति <pratika>पूर्वपक्षः। सिद्धान्तस्तु,
आध्यानाय</pratika>=ध्यानसाध्यसाक्षात्काराय पुरुष एवार्थादिभ्यः परत्वेन प्रतिपाद्य इत्येकमेव वाक्यम् । न त्विन्द्रियपरत्वेनार्था-
दयः प्रतिपाद्याः । कुतः । <pratika>प्रयोजनाभावात्</pratika> । न हीन्द्रियपरत्वेनार्थज्ञानं किंचित्प्रयोजनं जनयति । अतः प्रतिपाद्यभेदा-
भावान्न वाक्यभेदः ।।</p>
<p>अपूर्वत्वमपि लिङ्गान्तरमस्तीत्याह---<pratika>सू ।। आत्मशब्दाच्च ।। १५ ।।</pratika> <quote>‘एष सर्वेषु भूतेषु गूढोत्मा न प्रकाशते । दृश्यते
त्वम्यया बुध्द्या सूक्ष्मया सूक्ष्मदर्शिभिः ।।’</quote> इति प्रकृतपुरुषे आत्मशब्दश्रवणाच्चात्मपरमेवेदं वाक्यम् । तस्यात्मनः श्रुत्या
मानान्तरावेद्यत्वरूपापूर्वत्वप्रतिपादनादिति भावः ।। <pratika>इति भगवत्पादमते आध्यानाधिकरणम् ।। ७ ।।</pratika></p>
<head>अथ आत्मगृहीत्यधिकरणम् ।। ८ ।।</head>
<p>अत्राधिकरणे वर्णकद्वयं वर्णितम् । तयोराद्यं वर्णकमिदम्—यथा पूर्वं वाक्यभेदभिया अर्थादीनां पृथक्प्रतिपाद्यत्वं नास्ती-
त्यभिहितम् । तद्वदैतरेयवाक्ये <quote>‘प्रजापते रेतो देवाः’</quote> इति पूर्ववाक्ये हिरण्यगर्भस्य प्रकृतत्वाद्वाक्यभेदभिया स एवात्मश-
ब्देनाभिधीयतामिति दृष्टान्तसंगत्येदमारभ्यते---<pratika>आत्मगृहीतिरित्यादि</pratika> । अस्य वर्णकस्य <quote>‘आत्मा वा इदमेक एवाग्र
आसीन्नान्यत्किंचन मिषत्’</quote> इत्याद्यैरेयकवाक्यं विपयः । तत्र किमात्मशब्देन हिरण्यगर्भ उच्यते उत परमात्मेति <pratika>संदेहः</pratika> ।
हिरण्यगर्भ इति <pratika>पूर्वपक्षः । सिद्धान्तस्तु</pratika>, अस्मिन्सृष्टिवाक्ये <pratika>आत्मगृहीतिः</pratika>=आत्मशब्देन परमात्मन एव ग्रहणं
नान्यस्य । किंवत् । <pratika>इतरवत्</pratika>=यथा इतरेषु सृष्टिवाक्येषु <quote>‘आत्मन आकाशः संभूतः’</quote> इत्यादिषु आत्मशब्देन परमात्मन
एवं ग्रहणं तद्वदत्रापि । कुतः । <pratika>उत्तरात्</pratika>=<quote>‘स ईक्षत लोकान्नु सृजा इति’</quote> <quote>‘स इमाँल्लोकानसृजते’</quote> ति ईक्षणपूर्वकस्रष्ट्टत्वरूपो-
त्तरविशेषणदित्यर्थः । तच्च विशेषणं परमात्मन्येव मुख्यत्वेनावगतमिति भावः ।।</p>
<p>पूर्वपक्षबीजमनूद्य दूपयति---<pratika>अन्वयादिति चेदित्यादि । अन्वयादिति चेत्</pratika>=लोकसृष्टिवाक्यपर्यालोचनया हिर-
ण्यगर्भ एव वाक्यान्वयान्न परमात्मग्रहणं यूक्तमिति चेत् । <pratika>स्यात्</pratika>=परमात्मन एव ग्रहणं युक्तं स्यात् । कुतः । <pratika>अव-
धारणात्</pratika>=<quote>‘आत्मा वा इदमेक एवाग्र आसीत्’</quote> इति सृष्टेः प्रागेकत्वावधारणस्य परमात्मन्येव सामञ्जस्यात् । ततश्चात्र
शाखान्तरोक्तभूतसृष्टिरुपसंहर्तव्येत्यदोषः ।। <pratika>इत्यात्मगृहीत्यधिकरणे प्रथमं वर्णकम् ।।</pratika></p>
<p>अथ द्वितीयं प्रस्तूयते—पूर्वत्र वाक्यैक्यबलादर्थादिपरत्वं परित्यज्य विद्यैक्यमुक्तम् इह तूपक्रमभेदेन वाक्यभेदाद्विद्यैक्यं न
म्यादिति प्रत्युदाहरणरसंगत्येदमारभ्यते---<pratika>आत्मगृहीतिरितरवदित्यादि</pratika> । बृहदारण्यके <quote>‘कतम आत्मा’</quote> इत्यात्मशब्दे
नोपक्रम्य <quote>‘स वा/?/ एष महानज आत्मा’</quote> इत्यात्मशब्देनोपसंहृतम् । छान्दोग्ये तु <quote>‘सदेव सोम्येदमग्र आसी’</quote> दिति विनैवात्म-
शब्दं सन्मात्रत्वेनोपक्रम्य <quote>‘स आत्मा तत्त्वमसि’</quote> इत्युपसंहृतम् । तत्र किमनयोर्वाक्ययोस्तुत्यार्थत्वमुत भिन्नार्थत्वमिति
<pratika>संशयः</pratika> । भिन्नार्थत्वमिति <pratika>पूर्वः पक्षः । सिद्धान्तस्तु, आत्मगृहीतिः</pratika>=छान्दोग्ये सत्पदेनात्मन एव ग्रहणम् । <pratika>इतरवत्</pratika>=
बृहदारण्यके आत्मपदेनात्मग्रहणवत् । कुतः । <pratika>उत्तरात्</pratika>=<quote>‘स आत्मा’</quote> इत्युपसंहारबलात् । अत उभयत्र तुल्यार्थत्वमित्यर्थः ।।</p>
<p><pratika>सू ।। अन्वयादिति चेत्स्यादवधारणात् ।। १७ ।। अन्वयादितिचेत्</pratika>=उपसंहारस्योपक्रमान्वयेनोपक्रमपरतन्त्र-
त्वात् उपसंहारवलात्सत्पदेनात्मगृहीतिरित्यसंगतमिति चेत् तत्राह---<pratika>स्यात्</pratika>=सत्पदेनात्मगृहीतिर्युक्ता स्यात् । कुतः ।
<pratika>अवधारणात्</pratika>=<quote>‘सदेवे’</quote> त्यद्वितीयत्वावधारणादित्यर्थः ।। <pratika>इति द्वितीयं वर्णकम् ।</pratika></p>
<head>इति भगवत्पादमते आत्मगृहीत्यधिकरणम् ।। ८ ।।</head>
<p><pratika>श्रीकण्ठमते</pratika>, <quote>‘आध्यानाये’</quote> त्यादीनि चत्वार्यपि सूत्राण्याध्यानाधिकरणमिति विशेषः ।। अत्र पूर्वोक्तानन्दमयात्मानुसंधा-
नवदन्नमयादीनामप्यनुसंधानं नियतमस्ति वा न वेति <pratika>संशयः</pratika> । अन्नमयादिसर्वांतरस्यानन्दमयस्यान्नमयाद्यनुसंधानक्रम-
मन्तरेण तदान्तरत्वेनानुसंधानायोगात्तेषामनुसन्धानं नियतमिति <pratika>पूर्वपक्षः । सिद्धान्तस्तु</pratika>, अन्नमयादीनामनुसंधानं न
नियतम् । <pratika>प्रयोजनाभावात्</pratika> । आभिमुख्येन ध्यानं ह्याध्यानम् । आनन्दमयस्य सर्वोत्कृष्टत्वसिद्धावेवात्यन्तादरकृतेना-
भिमुख्येन ध्यानं भवति । अन्नमयाद्यनुसंधानस्य आनन्दमयब्रह्मसिद्धपर्यन्तत्वात्तेषामनियतमनुसंधानमिति ।।</p>
<p><pratika>सू ।। आत्मशब्दाच्च ।। १५ ।।</pratika> <quote>‘एतमन्नमय’</quote> मित्यादिषु प्रत्येकमात्मशब्दश्रवणेन चेतनत्वानवगमात् ब्रह्मव्यतिरिक्तानां
मुमुक्षुध्येयत्वनिषेधात तथाथर्वशिखायां <quote>‘शिव एको ध्येयः शिवंकरस्सर्वमन्यत्प/?/रित्यज्ये’</quote>ति शिवव्यतिरिक्तानां मुमुक्षुध्येय-
