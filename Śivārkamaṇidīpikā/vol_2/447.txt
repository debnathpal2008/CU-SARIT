<pb n="447"/>
ब्रह्मस्वरूपापत्तिहेतुत्वात् । अतः सर्वेषामेषामनुष्ठानं कार्यम् । ननु यद्यग्निहोत्रादि-
साधुकृत्या विद्योत्पत्त्यर्था । तदन्या च पूर्वकृता साधुकृत्या विद्याप्रारम्भे सति
विनष्टा । तर्हि <quote>‘सुहृदः साधुकृत्याम्’</quote> इत्यस्य को विषय इत्याशङ्क्याह---
<sutra>सू ।। अतोऽन्याऽपि ह्येकेषामुभयोः ।। १७ ।।</sutra>
<quote>‘तस्य पुत्रा दायमुपयन्ति सुहृदः साधुकृत्यां द्विषन्तः पापकृत्याम्’</quote> इत्येकेषां
शाट्यायनशाखिनां वचनस्य विद्यानिष्पत्त्यर्थाग्निहोत्रादिसाधुकृत्याया अन्या
प्रब/?/लकर्मान्तरप्रतिबद्धफला विद्याऽनुगुणान्नारोग्यचित्तशुद्ध‍यादिजननयोग्यतया
<!-- APPAYYA !-->
तामस्य देहवियोगकले निवर्तयिष्यामीति परमेश्वरस्सङ्कल्पयति स तस्या अश्लेषः । एवं
साक्षात्कारोदयकाले तत्प्राचीनपापकृत्यायाः प्रागारभ्यसतीं तत्प्रतिफलजननार्हतामप्यस्य
निवर्तयिष्यामीति सङ्कल्पयति स तस्याविनाश इति । एवं तर्हि साधुकृत्यायामप्यश्लेषवि-
नाशशब्दयोरेवमेवार्थो भवेदिति द्विषद्गामित्यवचनवत्सुहृद्गामित्ववचनस्यापि विषयलाभ-
स्तुल्यः । तस्माद्वक्तव्यमिदं सुहृद्गामित्ववचनस्यैव विशिष्य विषयप्रश्नस्य कोऽभिप्राय इति ।
अपि च द्विषद्गामित्ववचनस्यैवात्र विषयः प्रष्टुं युक्तः । सुहृद्गामित्ववचनस्य तु विषयः प्रागे-
वोक्तः पातेत्विति । स एव विषयोऽनेनापि सूत्रेण प्रदर्शयिष्यते । उच्यते अयमभिप्रायो भा-
ष्यकारस्य । दुष्कृतं द्विविधं विद्यारंभात्प्राचीनं तदनन्तरभाविच । तत्राद्यं दत्तफलकृतप्राय-
श्चित्तप्रारब्धव्यतिरिक्तं सर्वं विद्यया विनाश्यम् द्वितीयं द्विविधं बुद्धिपूर्वमबुद्धिपूर्वं च । बुद्धि-
पूर्वमपि द्विविधम् । <quote>‘अथ ये मानुषा लोके स्वेच्छाविधृतविग्रहाः । भावातिशयसंपन्नाः पूर्व-
संस्कारसंयुताः । विरक्ता वानुरक्ता वा स्त्रियादिविषयेष्वपि । पापैर्न ते विलिप्यन्ते पद्मप-
त्रमिवांभसा । तेषां मदात्मविज्ञानविशुद्धानां विवेकिनाम् । मत्प्रसादाद्विद्धानां दुःखमा-
श्रमरक्षणम् । नास्ति कृत्यमकृत्यं च समाधिर्वा परायणम् । न विधिर्न निषेधश्च तेषां मम यथा-
तथे’</quote>त्यादिशिवभूतप्राशस्त्यवादप्रतीतार्थपरिग्रहेण वैराग्यात्प्रच्युतैर्यथाकाममिह भोगान्भु-
क्त्वान्ते शाश्वतं शिवपदमपि प्राप्स्याम इति धिया, विद्यायामपि निष्ठावद्भिः शश्वदासेव्य-
मानमेकं कदाचिदनादिदृढवासनाशेषोऽन्मेषाज्जायमानं प्रामादिकमपरम् । तत्राद्यमशेषवच-
नस्य विषयः । द्वितीयं नाविरतो दुश्चरितादिति वचनस्य । तृतीयस्य महाफलार्थमाप्रायणं
सर्वविषयवैमुख्येन विद्यानुष्ठाने प्रवृत्तः परमास्तिको योगी यथोक्तं प्रायश्चित्तं कुर्यादेव । यद्य-
नुशयानस्यापि तस्य प्रारब्धसमाप्तिकालोपनिपातात्प्रायश्चित्तावसरो न भवेत्तदा, तद्द‍ुष्कृ-
तमवशिष्यत इति दद्द्विषद्गामित्ववचनस्य विषयः । नैवं सुहृद्गामित्ववचनस्य विषयत्वयोग्यं
प्रारब्धसमाप्तिकालेऽवशिष्यमाणं किंचित्सुकृतं संभवति । न च <quote>‘पाते त्वि’</quote>ति सूत्रोक्तमा-
रोग्यादिफलकतया विद्यानुगुणं सुकृतमस्य विषयः स्यादिति वाच्यम् । अग्निहोत्रादिक-
र्मणां विद्यासंपादनेनेवारोग्यादिफलककर्मणामपि विद्योपयोग्यारोग्यसंपादनेन चरितार्थत-
यावशेषायोगादिति । एवं प्रागुक्तक्षेपेण प्रवृत्तायां शङ्कायामिदं सूत्रम् । <pratika>सू॰ ।। अतोऽन्यापि
ह्येकेषामुभयोः ।। १७ ।।</pratika> विद्यारंभात्प्राक्पश्चाच्चन्नारोग्यचित्तशुद्ध‍यादिजननयोग्यतया वि-
द्यानुगुणफलानि यानि कर्माणि तानि न विद्यामाहात्म्याद्विनश्यन्ति न श्लिष्यन्ति वा ।
तानि द्विविधानि प्रबलकर्मान्तरप्रतिबद्धानि तदप्रतिबद्धानि च । तत्राप्रतिबद्धानि स्वस्व-
फलं दत्त्वा नश्यन्तीति नावशिष्यन्ते । यानि तु प्रतिबद्धफलानि तानि सुहृद्गामित्वव-
