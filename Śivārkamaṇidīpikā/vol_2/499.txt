<pb n="499"/>
<sutra>सू ।। दर्शयतश्चैवं प्रत्यक्षानुमाने ।। २० ।।</sutra>
एवमुक्तमर्थं प्रत्यक्षानुमाने श्रुतिस्मृती दर्शयतः । <quote>‘तस्माद्वा एतस्मादात्मन
आकाशः संभूतः’</quote> इत्यादिका श्रुतिः । <quote>‘अप एव ससर्जादा’</quote>वित्यादिका स्मृतिश्च ।
अतो ब्रह्मण एव जगत्कारणत्वादिकमिति ।। तथा सति । <quote>“यदा पश्यः पश्यते
रुक्मवर्णं कर्तारमीशं पुरुषं ब्रह्मयोनिम् । तदा विद्वान् पुण्यपापे विधूय निरञ्जनः
परमं साम्यमुपैति ।।”</quote> <quote>‘मुक्तः शिवसमो भवेत्’</quote> इत्यादिषु मुक्तस्य च ब्रह्मणा
शिवेन परमसादृश्यप्रतिपादनात् तस्य जगत्सृष्ट्यादिकं यद्यदस्ति तत्सर्वमस-
ङ्कुचितमस्यापि स्यात् । अन्यथा परमसादृश्यहानिरित्यत आह---
<sutra>सू ।। भोगमात्रसाम्यलिङ्गाच्च ।। २१ ।।</sutra>
मुक्तस्य ब्रह्मणा साम्यं सकलकामभोगमात्रादेव, न जगत्सृष्ट्यादिना । तथा
सति बह्वीश्वरत्वप्रसङ्गात् । तथा हि श्रूयते ‘सोऽश्नुते सर्वान् कामान् सह
<!-- APPAYYA !-->
<quote>‘आनन्दोद्रेकादित्थं गायन्नास्त’</quote> इथि तदानन्दातिशयस्तुतिरित्यर्थः <pratika>।। सू॰ ।। दर्शयतश्चैवं
प्रत्यक्षानुमाने ।। २० ।। तस्माद्वेति</pratika> । नैवं काचन श्रुतिः स्मृतिर्वा मुक्तस्य जगद्व्यापारं
प्रतिपादयन्ती दृश्यत इत्याशयः । उत्तरसूत्रव्यावर्त्याशङ्कामाह---<pratika>तथाहीति</pratika> । यद्यपि मु-
क्तस्य साक्षाज्जगद्व्यापारं प्रतिपादयन्ती श्रुतिः स्मृतिर्वा नास्ति । तथापि तस्य ब्रह्मसाम्यं प्रति-
पादयन्ती श्रुतिः स्मृतिश्चास्तीति तत एव तस्य जगद्व्यापारः सिध्येत् । न च ब्रह्मलक्ष-
णस्य सृष्टिकृत्त्वश्रुतेश्च विरोधः । अनाद्यनन्तकल्पानुवृत्तसर्वप्रपञ्चजन्मादिकारणत्वं ब्रह्म-
लक्षणं तथाभूतसर्वप्रपञ्चस्रष्टैक इति तदभिप्रायोपपत्तेः । सर्वोऽपि मुक्तः स्वमुक्तिप्राची-
नप्रपञ्चकर्ता न भवतीति मुक्तानां स्वस्वमुक्त्यनन्तरभाविप्रपञ्चसृष्टौ कुलालादीनां कल्पा-
द्यकालसृष्ट्यनन्तरभाविघटादिसृष्टाविव कारणत्वेऽपि विरोधाभावादित्याशयः <pratika>।। सू॰ ।।
भोगमात्रसाम्यलिङ्गाच्च ।। २१ ।।</pratika> मुक्तस्य ब्रह्मणा साम्यं यद्यनन्याधीनत्वादिनापि तदा
परमेश्वरानधीनया स्वस्वेच्छयैव जगत्सृष्ट्यादिषु प्रवर्तमानानां मुक्तानामैकमत्यनियमाभा-
वात्कस्यचित्सिसृक्षायामन्यस्य संजिहीर्षापि कदाचिद्भवेदिति किमपि कार्यं न निर्वर्त्येत ।
अथानन्याधीनत्वं सर्वशेषित्वं सर्वैश्वर्यं सर्वप्रपञ्चस्रष्ट्टत्वं तदुपादानत्वमित्यादिगुणेभ्यो
व्यावर्त्य परमसाम्यं तदितरगुणेषु सङ्कोच्येत तदा जगद्व्यापारसाम्यादपि व्यावर्त्य <quote>‘सोऽ-
श्नुते सर्वान्कामान्सह ब्रह्मणे’</quote>ति श्रुतिसिद्धसविभूतिकब्रह्मानुभवरूपे भोगे तत्सङ्कोच-
यितुं युक्तम् । एवं क्लृप्तसङ्कोचायामेव साम्यश्रुतौ सङ्कोचकल्पने श्रुत्यन्तरसिद्धब्रह्मान-
न्दभोगाद्यतिरिक्तैस्सर्वैरपि गुणैस्साम्यनिषेधविषयतया <quote>‘तत्समश्चे’</quote>त्यादिश्रुतेरांजस्यं ल-
भ्यते । नित्यमुक्तस्य तस्यैव शिवस्य वियदादिप्रपञ्चस्रष्ट्टतया लाघवंच लभ्यते । एतेन
तत्क्रतुन्यायादपि मुक्तस्य जगद्व्यापारप्राप्तिर्निरस्ता । अनन्याधीनत्वादिष्विव जगद्व्यापा-
रांशेऽपि सङ्कोचस्य न्याय्यत्वात् । अप्रतीकालम्बनसूत्रोक्तरीत्या यथाक्रतुरित्यस्य तद्ग‍ुण-
कब्रह्मप्राप्त्यर्थकत्वेन स्वयं तद्ग‍ुणप्राप्त्यर्थकत्वाभावाच्च । न च तथा सति श्रुतौ तत्क्रतु-
न्यायोपन्यासवैयर्थ्यम् । स्वर्गार्थोपासनया हि स्वर्गस्यैव प्राप्तिः नोपास्यगुणविशिष्टस्य
ब्रह्मणः । मुक्त्यर्थोपासनायां तु न तथेति तद्वैषम्यप्रदर्शनार्थत्वोपपत्तेरित्यभिप्रायं सूत्रं
