<pb n="176"/>
<pratika>श्रीकण्ठमते</pratika>, तथा <pratika>रामानुजमते</pratika> च <pratika><quote>‘श्रेष्ठश्चे’</quote></pratika> त्यादिकं <pratika><quote>‘पञ्चवृत्तिर्मनोवद्वयपदिश्यते’</quote></pratika> इत्यन्तमेकमेवाधिकरणम् ।
अधिकरणैकत्वरूपवैलक्षण्येऽपि संदेहपूर्वपक्षादिकं प्रायोऽविशिष्टमेव शांकरमतात् । अनयोर्मतयोः प्रथमसूत्रेण मुख्यप्राणस्यापि
ब्रह्मण उत्पत्तिं प्रसाध्य तस्यैवेन्द्रियवृत्तेर्वा भूतवायोर्वा अपृथग्भावमाशंक्य <pratika><quote>‘न वायुक्रिये पृथगुपदेशा’</quote></pratika>दिति सूत्रेण
ताभ्यां पृथग्भावः प्रसाधितः । <pratika>रामानुजमते</pratika> परं <pratika><quote>‘न वायुक्रिये पृथगुपदेशा’</quote></pratika> दिति सूत्रे क्रियाशब्दं वायुक्रिया-
परतया व्याख्याय तदानुगुण्येन मुख्यप्राणस्य वायुक्रियायाः पृथग्भावस्साधित इति विशेषः । आद्यं सूत्रद्वयमविशिष्टार्थ-
मेव शांकरमतात् ।।</p>
<p>मुख्यप्राणस्य वायोरन्यत्वेऽपि नाग्न्यादिवत्तस्य भूतान्तरत्वमित्याह—<pratika>सू ।। चक्षुरादिवत्तु तत्सहशिष्ट्यादिभ्यः
।। ९ ।।</pratika> प्राणो नाकाशादिवद्भ‍ूतान्तरमपि तु वायुरेवावस्थान्तरमापन्न<pratika>श्चक्षुरादिव</pratika>ज्जीवोपकरणम् । कुतः । <pratika>तत्सहशि-
ष्ट्यादिभ्यः</pratika>=प्राणसंवादादिषु चक्षुरादिभिस्सहोपदेशात् तत्तुल्योपकारमुख्यत्वादिभिश्चेत्यर्थः ।।</p>
<p><pratika>सू ।। अकरणत्वाच्च न दोषस्तथा हि दर्शयति ।। १० ।। अकरणत्त्वाच्च</pratika>=प्राणस्य जीवं प्रत्युपकारविशेषरहितत्वाच्च
<pratika>दोषो नास्ति । तथाहि दर्शयति</pratika>=यतः श्रुतिरेव देहेन्द्रियाद्यशैथिल्यकारणं वायुरिति दर्शयति इत्यर्थः ।।</p>
<p><pratika>सू ।। पंचवृत्तिर्मनोवद्व्यपदिश्यते ।। ११ ।।</pratika> अस्यार्थश्शांकरमतवदेव । अतः प्राण एव भूतवाय्विन्द्रियव्यतिरिक्तो
जीवोपकारक इति सिद्धम् ।।</p>
<p><pratika>आनन्दतीर्थमते</pratika>, इदं सूत्रपञ्चकमपि श्रेष्ठाधिकरणं चक्षुराद्यधिकरणं पञ्चवृत्त्यधिकरणमिति चाधिकरणत्रयतया विभ-
क्तम् । आद्ये <quote>‘नैष प्राण उदेति नास्तमेती’</quote>ति श्रुत्या <quote>‘यत्प्राप्तिर्यत्परित्यागः उत्पत्तिर्मरणं तथा । तस्योत्पत्तिर्मृतिश्चैव कथं
प्राणस्य युज्यते ।।’</quote> इति स्मृत्युक्तयुक्तिसाहित्येन प्रबलया विरोधात् <quote>‘आत्मन एष प्राणो जायते’</quote> इति तदुत्पत्तिश्रुतिरप्रमा-
णमिति <pratika>पूर्वपक्षः । श्रेष्ठश्च</pratika>=यथेतरे प्राणा उत्पद्यन्ते एवं मुख्यप्राणोऽपि विष्णोरुत्पद्यत एव । न त्वनुत्पत्तिमान् ।
<quote>‘सौक्ष्म्येण ह वा एषोऽवतिष्ठते स्थूलत्वनेति सूक्ष्मश्चाथो स्थूलश्च प्रकृतितस्सूक्ष्मोऽन्यतस्स्थूलोऽथैनमाहुस्सादिरनादि’</quote>रिति
श्रुतेरनुत्पत्तिश्रुतेस्स्वाभाविकसूक्ष्मरूपविषयत्वादिति <pratika>सिद्धान्तः</pratika> । आद्यं सूत्रं व्याख्यातम् ।।</p>
<p>यद्यपि प्राणशब्दो बाह्यवायौ चेष्टारूपक्रियायां मुख्यप्राणे च वर्तते तथापि प्राणोत्पत्तिश्रुतेर्न वायुक्रिये विषय इत्याह---
<pratika>सू ।। न वायुक्रिये पृथगुपदेशात् ।। १० ।। वायुक्रिये</pratika>=बाह्यवायुचेष्टाख्यकर्मणी । <pratika>न</pratika>=<quote>‘एतस्मा’</quote> दिति प्राणोत्पत्ति-
श्रुतिप्रतिपाद्ये न भवतः । किं तु मुख्यवायुरेव तत्प्रतिपाद्यः । कुतः । <pratika>पृथगुपदेशात्</pratika>=<quote>‘स प्राणमसृजते’</quote> त्यादिश्रुतौ
मुख्यवायूत्पत्तिश्रुतेः वायुक्रियोत्पत्तिभ्यां सकाशात्पृथक्श्रवणात् ।। <pratika>इत्यर्थः ।। इति श्रेष्ठाधिकरणम् ।। ६ ।।</pratika></p>
<head>अथ चक्षुराद्यधिकरणम् ।। ७ ।।</head>
<p>अत्र <quote>‘न प्राणः किं चिदाश्रितः’</quote> इति मुख्यप्राणस्य स्वातन्त्र्यं प्रतिपादयंत्याः आग्नेवेश्यश्रुतेः <quote>‘यदाश्रया अस्य चेष्टा-
स्सोऽन्यं कथमुपाश्रयेत्’</quote> इति स्मृत्युक्तसकलजगच्चेष्टकत्वयुक्तिसाहित्येन प्रबलत्वात् तया <quote>‘प्राणस्यैतद्वशे सर्वं प्राणः परवशे
स्थितः’</quote> । इति तस्येश्‍वरपारतन्त्र्यं वदन्त्याः पैङ्गश्रुतेर्बाधादप्रामण्यमिति <pratika>पूर्वपक्षः । सिद्धान्तस्तु</pratika> मुख्यप्राणोऽपि
चक्षुरादिवदीश्‍वरपरतन्त्र एव । न तु स्वतन्त्रः । कुतः । <pratika>तत्सहशिष्ट्यादिभ्यः</pratika>=तैश्चक्षुरादिभिस्सह मुख्यवायोरपि
<quote>‘सर्वं ह्येवैत’</quote> दिति श्रुतौ पराधीनत्वोक्तेः । तस्य कर्तृत्वादियुक्तत्वयुक्तिभ्यश्चेति आदिशब्दार्थः ।। ईश्वरद्वयानुपपत्तिरूपयुक्ति-
विरोधात् सर्वेश्‍वरत्वानन्येश्‍वरत्वश्रुतिर्बाध्यत इति भावः । मुख्यस्यानन्येश्‍वरत्ववचनानि विशेषश्रुत्यनुसारेणानेकेश्‍वरत्व-
प्रसंगयुक्तिविरोधेन च भगवदतिरिक्तनियन्तृनिषेधपराणीत्यविरोध इति यावत् ।।</p>
<p>ननु चक्षुरादितुल्यतया तस्य कथं भगवदतिरिक्तनियन्तृराहित्यमित्याशंक्याह---<pratika>सू ।। अकरणत्वाच्च न दोषस्त</pratika>था
हि दर्शयति ।। इतरेषां प्राणानां करणत्वान्मुख्यप्राणस्याकरणत्वाच्च तस्यान्येभ्य उत्तमत्वं युज्यते । अतो <pratika>न दोषः</pratika>=मुख्य-
प्राणस्वातन्त्र्यवाचिश्रुतेरवान्तरेश्‍वरपरत्वाभावदोषो नास्ति । कस्मादेवं कल्प्यत इति चेत् हि=यस्मात् <quote>‘तानि ह वा’</quote> इति
श्रुतिः । <pratika>तथा</pratika>=उक्तप्रकारेण । <pratika>दर्शयति</pratika>=ज्ञापयति तस्मादित्यर्थः ।। <pratika>इति चक्षुराद्यधिकरणम् ।। ७ ।।</pratika></p>
<head>अथ पञ्चवृत्त्यधिकरणम् ।। ८ ।।</head>
<p><pratika>सू ।। पञ्चवृत्तिर्मनोवद्व्यपदिश्यते ।। १३ ।।</pratika> अत्र ये प्राणापानादयः पञ्च वायवस्ते मुख्यप्राणस्य दासा वा उत
तस्य स्वरूपाणि वेति <pratika>संदेहे</pratika> <quote>‘सर्वे वा एते मुख्यदासाः प्राणोऽपानो व्यान उदानस्समान’</quote> इति <quote>‘मुख्यस्यैव स्वरूपाणि प्राणाद्याः
पञ्च वायवः । स एव प्राणिनां देहे पञ्चधा वर्ततेऽनिशम् ।।’</quote> इति च युक्तिसाहित्येन समप्राधान्ये उभे श्रुती श्रूयेते ।
उभयोः परस्परविरोधादुभयोरप्रामाण्येन समन्वयासिद्धिरिति <pratika>पूर्वपक्षः । सिद्धान्तस्तु, मनोवत्</pratika>=यथा मनो द्विविधै-
र्मनःप्रभृतिभिः पञ्चवृत्ति पञ्चदासं च तथा मुख्यप्राणोऽपि द्विविधैः प्राणादिभिः तथा व्यपदिश्यते । <quote>‘प्राणो वाव पञ्च-
वृत्तिः प्राणोऽपानो व्यान उदानस्समान इति तेभ्यो वा एतेभ्यः पंच दासाः प्रजायन्ते प्राणाद्वाव प्राणोऽपानादपानो
व्यानाद्व्यान उदानादुदानस्समानादेव समानो यथा हवै मनः पञ्चधा व्यपदिश्यते मनो बुद्धिरहङ्कारश्चित्तं चेतनेति तेभ्यो
वा एतेभ्यः पञ्च दासाः प्रजायन्ते मनसो वाव मनो बुद्धेश्च बुद्धिरहङ्कारादहङ्कारश्चित्ताच्चित्तं चेतनाया एव चेतनैव’</quote> मिति ।
अतो विषयभेदेन श्रुत्योरविरोध इति । स्वरूपभूताः प्राणादयो मुख्यगुणपरिपूर्णाः दासास्तु किंचित्तदीयगुणशालिनः इति
भेदः ।। <pratika>इति पंचवृत्त्यधिकरणम् ।। ८ ।। इति सूत्रार्थचन्द्रिकायां प्राणश्रैष्ठ्याधिकरणम् ।। ४ ।।</pratika></p>
