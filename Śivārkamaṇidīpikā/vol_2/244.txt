<pb n="244"/>
परमेश्वरस्य सर्वात्मकतयानुप्रवेशः श्रूयते । तस्य सर्वावस्थासु सर्वान्तर्यामि-
तयावस्थितौ तत्तद्दोषकलङ्कः प्रसज्यते न वा ।।
इति संशये प्रसज्यत इति पूर्वः पक्षः । तथा हि—<quote>‘अस्थूलमनण्वह्रस्वम्’</quote>
<quote>‘निष्कलं निष्क्रियं शान्तं निरवद्यं निरञ्जनम्’</quote> इत्यादिना च परमेश्वरस्य रूपा-
दिकं निषिध्यते । तद्दोषस्पर्शभयादेव <quote>‘सत्यं ज्ञानमनन्तं ब्रह्म’</quote> इति च तस्याप-
रिच्छिन्नसत्यज्ञानमात्ररूपत्वमुच्यते । यदि प्रकृतिविकारसंबन्धोऽप्यस्याभ्युप-
गम्येत, जीववदसावपि सकलविकारदोषास्पदं भवेदिति ।।
<!-- APPAYYA !-->
शक्यते तथापि तेनात्र वक्तव्यत्वेनापेक्षिता पेटिकासंगतिर्न लभ्यते । न चात्रार्थौचि-
त्यमस्ति । पूर्वाध्याययोर्ब्रह्मस्वरूपतद्धर्माणामपि कियतांशेन निरूपिततया तेषां निरूपयि-
ष्यमाणतया परिशेषायोगात् परब्रह्मज्ञानमात्रस्वरूपं निर्विशेषं तस्य <quote>‘सोऽन्तरा’</quote>दित्यादि-
श्रुतिभिः प्रतीयमानं सर्वानुप्रवेशसर्वनियन्तृत्वसर्वशरीरत्वादिकमतात्विकम् उत यथा परं
ब्रह्म ज्ञानस्वरूपम् एवं सर्वानुप्रवेशादिधर्मवदपीति संशये तदर्थसंशयं दर्शयति—<pratika>तस्य
सर्वावस्थास्विति</pratika> । <quote>‘सर्वावस्था’</quote> स्वित्यनेन यथा लोकद्वयगतागतव्रीहियवादिपितृवी-
र्यान्तसंश्लेषमात्रगर्भस्थितिजननजातव्यापाररूपायां जागरावस्थायां स्वप्नसुषुप्तिमूर्छामर-
णावस्थासु च सूक्ष्मस्थूलशरीरावस्थितिनिबन्धना जीवस्य दोषास्तथा ब्रह्मणोऽपि स्युः ।
शरीरावस्थितेरविशेषात् । <quote>‘देहयोगाद्वा सोऽपी’</quote>ति सूत्रे संसारदोषाणां शरीरसंबंधनि-
बंधनत्वस्योक्तत्वात् मलमूत्रपूयमांसशोणितादिकर्दमितेषु शरीरेषु रौरवादिष्विवावस्थान-
स्यातिहेयतायास्सर्वसम्प्रतिपत्त्यर्हत्वाच्चेति पूर्वपक्षबीजमधिकरणसंगतिश्चेत्युभयं सूचितम् ।
<quote>‘अन्तर्यामितये’</quote> त्यनेन सैद्धान्तिकं तत्प्रत्याख्यानबीजं सूचितम् । ननु, यथैवास्थू/?/लादि-
वाक्यजातं श्रुतिस्तथा सर्वशरीरत्वप्रतिपादकवचनजातमपि श्रुतिरेव । तथा च तदवि-
रोधाय कर्माधीनशरीरनिषेधपरमस्थूलादिवचनमित्युपपादनीयम् । न तु शरीरित्वे तत्प्रयु-
क्तदोषभाक्त्वं स्यादिति भिया शरीरमात्रनिषेधपरमित्युपपादनीयम् । तथात्वे श्रुत्यन्तरस्य
निर्विषयत्वापातात् कर्माधीनशरीरयोगस्यैव दोषावहत्वेन स्वेच्छाधीनया नियन्तृतया
तत्रावस्थानस्य दोषावहत्वाभावाच्च । न हि राज्ञो विषये वसतां राजाज्ञया सुखदुःखभा-
क्त्वमस्तीति तत्र वासाविशेषात् राज्ञोऽपि तद्भवति । श्रुतिरपि शरीरस्थित्यविशेषेऽपि
पारतन्त्र्यमेव शरीरप्रयुक्तसुखदुःखभाक्त्वे निमित्तं दर्शयति <quote>‘समाने वृक्षे पुरुषो निमग्न’</quote>
इत्यादिकेत्याशंक्याह—<pratika>यदि प्रकृतिविकारसंबंध इति</pratika> । अयमाशयः । राजविषयवास-
मात्रं न राजाज्ञाननुवृत्तिप्रयुक्तसुखदुःखभाक्त्वे निमित्तं किं तु राजाज्ञाविषयत्वविशे-
षितम् । राजा न हि राजाज्ञा विषयः । अतो युक्तं राज्ञः स्वविषयवासित्वेऽषि स्वाज्ञा-
ननुवृत्तिप्रयुक्तदुःखास्पृष्टत्वम् । शरीरप्रयुक्तदुःखभाक्त्वे तु शरीरित्वमात्रं निमित्तम् ।
अतो यथा पूतिगन्धादियुक्तकारागृहप्रयुक्तदुःखभाक्त्वे कारागृहावस्थितिमात्रं निमित्त-
मिति तत्कारागृहनिक्षिप्तस्येव स्वेच्छया तन्नियंतृत्वेन तत्रावस्थितस्यापि भवति । एवं
देहप्रयुक्तं दुःखं देहबद्धस्येव तत्र तन्नियन्तृतया स्थितस्यापि भवेदेव । तस्माद्भोक्तापत्त्य-
धिकरणगतं लोकवदित्युदाहरणमयुक्तम् । गुहाधिकरणगतं <quote>‘समाने वृक्ष’</quote> इति श्रुत्युदाह-
रणमप्ययुक्तम् । श्रुतिरपि हि न दृष्टविरुद्धमर्थं बोधयितुमीष्टे । ईश्वरो जीववद्देहकारा-
गृहेऽतिजुगुप्सितेऽवतिष्ठते जीववत्तत्प्रयुक्तदुःखेन न स्पृश्यते इति । तस्मादस्थूलत्वादि-
