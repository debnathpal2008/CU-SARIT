<pb n="429"/>
अथ प्रतीकाधिकरणम् ।। ३ ।।
विशेषमाह---
<sutra>सू ।। न प्रतीके न हि सः ।। ४ ।।</sutra>
<quote>‘मनो ब्रह्मेत्युपासीत’</quote> इत्यादिश्रुतिषु मनःप्रभृतिषु ब्रह्मोपासनमवगम्यते ।
तेष्वप्यात्मत्वेनोपासनमुत भिन्नत्वेन, इति संशये पूर्वपक्षः । <quote>‘मनो ब्रह्मेत्यु-
पासीत’</quote> <quote>‘आदित्यो ब्रह्मेत्युपासीत’</quote> इत्यादिना सिद्धेषु प्रतीकोपासनेषु ब्रह्मदृष्ट्या
संस्कृतं मनःप्रभृतिकमुपास्यमवगम्यते । अतः प्रतीकमुपासकेन ब्रह्मतया भावि-
तमित्यात्मतया तदुपासने को विरोध इति प्राप्त उच्यते । नात्मग्रहणं प्रती-
केषु हि न परं ब्रह्मोपास्यम्, किंतु ब्रह्मदृष्ट्या मनःप्रभृतिकमुपास्यम् । तत्र मन-
आदिविशिष्टस्य ब्रह्मण एवोपास्यत्वेपि मनआदेर्ब्रह्मगुणत्वाभावात् विकारत्वेन
<!-- APPAYYA !-->
<head>अथ प्रतीकाधिकरणम् ।। ३ ।।</head>
<p>उत्तराधिकरणमवतारयति---<pratika>विशेषमाहेति</pratika> । कासुचिद्विद्यासु शिवाभेदभावनाया
अपवादमाहेत्यर्थः । <pratika>सू॰ ।। न प्रतीके न हि सः ।। ४ ।।</pratika> <quote>‘मनो ब्रह्मे’</quote>त्यादिवाक्यैर्मन-
आदिषु ब्रह्मदृष्टिर्विधीयते न तु ब्रह्मणि मनआदिदृष्टिरित्युत्तराधिकरणे वक्ष्यते । तत्र
किं मनआदिषु प्रतीकेषु ब्रह्मबुद्धिविषयत्वाद्ब्रह्मणीव स्वात्मदृष्ट्याप्युपासनं कार्यमुत
यथाविधि ब्रह्मदृष्टिमात्रेणेति संशये पूर्वपक्षः । पूर्वाधिकरणे हि ब्रह्मदृष्ट्योपास्यमानः
स्वात्मा उपासकं प्रति ब्रह्मत्वेनावभासत इत्युक्तम् । एवं ब्रह्मदृष्ट्योपास्यमाना मनआद-
योऽपि ब्रह्मत्वेनावभासेरन् । तथावभासमानेषु च स्वात्मदृष्टिः कर्तुमुचिता । यथा ब्र-
ह्मणि । तस्मात्प्रतीकोपासनेष्वपि स्वात्मदृष्टिः प्रवर्तत इति । सिद्धान्तस्तु ब्रह्माहमितिवत्
मनआदिकमहमित्याहत्य न श्रूयते । अर्थान्मनआदौ ब्रह्मत्वेनावभानात्स्वात्मदृष्टिरापतति
चेदापततु नाम । नैतावता तेषु ब्रह्मदृष्टिविधिः स्पृष्टो भवति । न हि तपस्यतोऽर्था-
त्क्लेशो भवतीति, सोऽपि विधेयः । किंतु यदर्थादापतद्विध्यन्तराकांक्षितं तदेव विधेयम् ।
यथेष्टकाकरणकस्थण्डिलनिर्वृत्तिविध्याद्याकांक्षितमिष्टकोपधानादिकम् । न चेह श्रुताया
ब्रह्मदृष्टेः स्वात्मदृष्ट्यभावेऽनुपपत्त्या तदाकांक्षास्ति येन स्वात्मदृष्टिरपि विधिस्पृष्टा
भवेत् । तस्माद्यथाविधि ब्रह्मदृष्टिमात्रेण मनआदिप्रतीकोपासना कार्याः । यदि <quote>‘मनो-
ब्रह्मे’</quote> त्याद्युपासनासु मनआदिदृष्ट्या ब्रह्मैवोपास्यं तथापि न स्वात्मदृष्टिविधिः सिध्यति ।
तदा हि ब्रह्म मनआदिविकारात्मनैवावभासेत । न च विकारतयावभासमानं स्वात्म-
तयोपासितुमर्हम् । स्वात्मनोऽपि विकारित्वावभासप्रसङ्गात् । अत उभयथापि प्रतीको-
पासनेषु न स्वात्मदृष्टिः प्रवर्तते । वस्तुतस्तु वक्ष्यमाणाधिकरणरीत्या मनआदिष्वेव
ब्रह्मदृष्टिर्विधेया । सा च, मनआदीनां ब्रह्मणश्च न भेदावभासविरोधिनी । काम्याना
प्रतीकोपासनानां साक्षात्कारपर्यन्तत्वाभावेन भावनाप्रकर्षकृताभेददार्ढ्यानपेक्षणात् ।
अथ एव तासां यथाकामं समुच्चयोऽपि प्राक्प्रतिपादितः । तस्मादवभासतोऽपि मनआ-
दीनां ब्रह्मभावाभावादर्थादपि तेषु न स्वात्मदृष्टिरापततीति तत्त्वम् । सूत्रस्य मनआदौ
