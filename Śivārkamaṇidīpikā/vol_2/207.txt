<pb n="207"/>
अथ अनिष्टादिकार्यधिकरणम् ।। ३ ।।
<sutra>।। सू ।। अनिष्टादिकारिणामपि च श्रुतम् ।। १२ ।।</sutra>
इह यथेष्टापूर्तादिकारिणां चन्द्रगमनम्, तथान्येषामप्यंस्ति न वेति संशयः ।
तथा सतीष्टापूर्ताद्यकुर्वतामपि चन्द्रगमनमस्त्येव, <quote>‘य एवैके चास्माल्लोकात्
प्रयन्ति चन्द्रमसमेव ते सर्वे गच्छन्ति’</quote> इत्यविशेषेण सर्वेषां चन्द्रगमनश्रव-
णात् । यद्यपि तत्र पापिनां भोगो नास्ति, तथापि पुनरागत्य शरीरग्रहणार्थं
पञ्चमाहुतिलाभाय स्वर्गगतिरपेक्ष्या । तस्मादिष्टापूर्ताद्यकुर्वतामपि चन्द्रग-
मनं युक्तम् ।।
<!-- APPAYYA !-->
<head>अथानिष्टादिकार्यधिकरणम् ।। ३ ।।</head>
<p><pratika>सू ।। अनिष्टादिकारिणामपि च श्रुतम् ।। १२ ।।</pratika> संगतिसूचनपूर्वकं संशयं दर्श-
यति—इहेति । <quote>‘अश्रुतत्वादिति चेन्नेष्टादिकारिणां प्रतीते’</quote> <ref>(ब्र॰ ३-१-६)</ref> रिति
सूत्रे <quote>‘इष्टादिकारिणा’</quote> मिति विशेषग्रहणं कृतं तद्व‍यर्थम् । <quote>‘ये के चास्मा’</quote> दितिश्रुता-
विष्टानिष्टादिकारिसाधारण्येन सर्वेषामपि चन्द्रप्राप्तिश्रवणादित्याक्षेपिकी व्यवहिता-
धिकरणसंगतिः । यावच्छ्रुतेरिव <quote>‘ये केचे’</quote> त्यविशेषश्रुते <quote>‘श्चंद्रमसमेव ते सर्वे गच्छंती’</quote>
ति सर्वश्रुतेश्च न स्वयं संकोचापेक्षेति प्रत्युदाहरणरूपा समनंतराधिकरणसंगतिश्चात्र
विवक्षिता । <quote>‘ये केचे’</quote> त्यादिश्रवण <quote>‘मथैतयोः पथो’</quote> रित्यादिश्रवणञ्च संशयबीजम् ।
ननु ये विहितमिष्टादिकं न कुर्वति ये१ निषिद्धमपि कुर्वन्ति ते खल्वनिष्टादिकारिणः ।
तेषामपि चन्द्रप्राप्तौ पुण्यकर्मणां पापिनाञ्च गतिरविशिष्टा स्यादित्याशंक्याह—यद्य-
पीति । चन्द्रलोके स्वर्गभोगाभावः पुण्यकृदिद्भ्यः पापिनां विशेषः । भोगाभावेऽपि चन्द्र-
लोकगमनं न व्यर्थं शरीरकारणपञ्चमाहुतिलाभार्थत्वात् । न च <quote>‘अथैतयोः पथोर्न
कतरेण चे’</quote> ति श्रुतिविरोधः । न हि सा पापिनां पथिद्वयमपि निषेधति । स्वयंपथ्य-
न्तरानुपदेशात् । तेषां संयमनप्राप्तेरप्यभा२वप्रसङ्गेन पथिशब्दयोः प्रकृतविद्याकर्मपर-
त्वस्य वक्तव्यत्वात् <quote>‘एतत्तृतीयं स्थान’</quote> मिति तृतीयस्थानांतरमात्रोपदेशात् । न च
पापिनामपि चन्द्रलोकप्राप्तौ <quote>‘तेनासौ लोको न संपूर्यत’</quote> इत्युक्तस्यासंपूरणस्यानुपपत्तिः ।</p>
<!-- APPAYYA !-->
<head>अथ चरणाधिकरणम् ।। १० ।।</head>
<p><pratika>सू ।। चरणादिति चेन्नोपलक्षणार्थेति कार्ष्णाजिनिः ।। १० ।।</pratika> अत्र जीवस्य गमनागमनं चरणफलं वा
यज्ञादिकर्मफलं वेति <pratika>संदेहः ।</pratika> <quote>‘तद्य इह रमणीयचरणा’</quote> इत्यादिश्रुत्या जीवस्य गमनागमनं चरणफलमेवेति <pratika>पूर्वपक्षः ।</pratika>
चरणादिश्रुतेरजहल्लक्षणया यज्ञादिकर्मप्रतिपादकतया कर्मफलमेव तदीयं गमनागमनमिति <pratika>सिद्धान्तः । चरणादिति
चेत्</pratika>=गतागतं न यज्ञादेर्भवति किं तु <pratika>चरणात्</pratika>=यज्ञाङ्गभूताचारादेव । <pratika>इतिचेन्न</pratika> । कुतः । यतः श्रुतिः तदुपलक्ष-
णार्था अजहत्स्वार्थलक्षणया यज्ञाचारोभयप्रतिपादिकेति कार्ष्णाजिनिराचार्यो मन्यतेऽत इत्यर्थः ।।</p>
<p><pratika>सू ।। आनर्थक्यमितिचेन्न तदपेक्षत्वात् ।। ११ ।।</pratika> उपलक्षणार्थत्वे रमणीयकपूयपदाभ्यामेव कर्मोपलक्षण-
संभवाच्चरणशब्दस्या<pratika>नर्थक्यमिति चेन्न ।</pratika> कुतः । <pratika>तदपेक्षत्वात्</pratika>=तस्य साध्वसाधुयज्ञादिमत्त्वस्य आचारादिसापे-
क्षत्वात् । तथा च तद्बोधार्थं तत्पदसार्थक्यं भवतीत्यर्थः ।।</p>
<p><pratika>सू ।। सुकृतदुष्कृते एवेति तु बादरिः ।। १२ ।। सुकृतदुष्कृते</pratika>=साध्वसाधुकर्मणी एव श्रुतिस्थचरणशब्दवाच्ये
न तु तदंगाचरणमिति बादरिराचार्यो मन्यत इत्यर्थः । तुशब्दस्यापिशब्दार्थकतया बादरिरपीत्यन्वयेन सूत्रकारस्य
सिद्धान्तोऽपि स एवेति सूच्यते ।। ।। <pratika>इति चरणाधिकरणम् ।। १० ।।</pratika></p>
<head>इति सूत्रार्थचन्द्रिकायां कृतात्ययाधिकरणम् ।। २ ।।</head>
<note>(१) <quote>‘निषिद्धं वा कुर्वन्ति’</quote> इति ख. पाठः ।</note> <note>(२) <quote>‘संभवप्रसंगेन’</quote> इति ख. पाठः ।</note>
