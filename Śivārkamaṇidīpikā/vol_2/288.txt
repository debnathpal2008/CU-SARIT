<pb n="288"/>
छान्दोग्ये <quote>‘अथ यदिदमस्मिन्’</quote> इत्यारभ्य तस्य गुणाष्टकविशिष्टत्वं केवलमुच्यते ।
तत्र तत्र धर्मविशेषापादिका पुनःश्रुतिः विद्याभेदिकेति शङ्काया अपि नाव-
काशः । ततश्चोदनाद्यविशेषात् सकलवेदान्तप्रत्ययमेकमेवोपासनम्, तद्भेदक-
शब्दान्तराद्यदर्शनात् इति सिद्धम् ।।
इति सर्ववेदान्तप्रत्ययाधिकरणम् ।। १ ।।
<!-- APPAYYA !-->
याश्शाखाभेदेन पुनःश्रुतिर्विरुद्धधर्माणामपि प्रापयित्रीति ततो विद्याभेदो न शङ्कनीयः ।
शक्तिमत्सु तद्विरोधासिद्धेरित्याशयेनाह—<pratika>तत्र धर्मविशेषेति । शब्दान्तराद्यदर्शना-
दिति ।</pratika> शब्दांतराभ्याससंख्यागुणप्रक्रियानामधेयानि कर्मभेदप्रमाणानि पूर्वतंत्रे प्रसि-
द्धानि । इहापि <quote>‘नानाशब्दादिभेदा’</quote>दित्यादिषु विभावयिष्यन्ते । तेषामि१हादर्शनमभेदसाध-
कमित्यर्थः । इति सर्ववेदान्तप्रत्ययाधिकरणम् ।। १ ।।</p>
<!-- APPAYYA !-->
<head>नयमणिमालायाम्</head>
<head>अथ सर्ववेदान्तप्रत्ययाधिकरणम् ।। १ ।।</head>
<sutra>सू ।। सर्ववेदान्तप्रत्ययं चोदनाद्यविशेषात् ।। १ ।। भेदान्नेति चेन्नैकस्यामपि ।। २ ।। ख्याध्यायस्य तथा-
त्वेन हि समाचारेऽधिकाराच्च सववच्च तान्नयमः ।। ३ ।। दर्शयति च ।। ४ ।।</sutra>
<lg><l>अविशेषपुनःश्रवणात्प्रकरणगुणानामभेदाच्च ।धर्माणामपि भेदात्प्रतिशाखं भिद्यते विद्या ।। २०१ ।।</l></lg>
<lg><l>विधिफलरूपाख्यैक्यात्कैवल्यगुणौपजीवनाच्छांदोग्ये । नास्ति भिदा सुपरिहरा बोध्यविभेदादिभिः पुनःश्रवणाद्याः ।। २०२ ।।</l></lg>
<head>इति सर्ववेदान्तप्रत्ययाधिकरणम् ।। १ ।।</head>
<head>सूत्रार्थचन्द्रिकायाम्</head>
<head>अथ तृतीयस्याध्यायस्य तृतीयः पादः ।।</head>
<head>अथ सर्ववेदान्तप्रत्ययाधिकरणम् ।। १ ।।</head>
<sutra>सू ।। सर्ववेदान्तप्रत्ययं चोदनाद्यविशेषात् ।। १ ।। भेदान्नेति चेन्नैकस्यामपि ।। २ ।। स्वाध्यायस्य तथा-
त्वेन हि समाचारोऽधिकाराच्च सववच्च तन्नियमः ।। ३ ।। दर्शयति च ।। ४ ।।</sutra>
<p><pratika>भगवत्पादमते</pratika>, पूर्वपादे वाक्यार्थज्ञानकरणभूततत्त्वंपदार्थनिरूपणमकारि । सगुणविद्यायाश्चित्तैकाग्र्यद्वारा निर्गुणवाक्या-
र्थज्ञानोपयोगित्वात्तद्वाक्यार्थविचारः प्रस्तूयतेऽस्मिन्पादे---तत्र तावत्पंचाग्निप्राणदहरशाण्डिल्यवैश्वानरोपासनस्वरूपमाह—<pratika>सू ।
सर्ववेदान्तप्रत्ययं चोदनाद्यविशेषात् ।। १ ।।</pratika> अत्र उक्तोपासनानि किं प्रतिशाखं भिद्यन्ते उत नेति <pratika>संदहेः</pratika> ।
नामरूपादिभेदाद्भिद्यन्त इति <pratika>पूर्वपक्षः । सिद्धान्तस्तु</pratika>, सर्वैर्वेदान्तैः प्रत्ययं प्रतीयमानान्युपासनानि न भिद्यन्ते । कुतः ।
<pratika>चोदनाद्यविशेषात्</pratika>=चोदनासंयोगरूपसमाख्यानामविशेषात् । यथा—सर्वशाखासु <quote>‘अग्निहोत्रं जुहुया’</quote>दिति चोदनाया
अविशेषात् नित्याग्निहोत्रमेकमेव,यः प्राणोपासकः सः <quote>‘ज्येष्ठश्च श्रेष्ठश्च स्वानां भवति’</quote>इति फलसंयोगस्य सर्वत्राविशिष्टत्वाच्च
ज्येष्ठत्वादिगुणकप्राणस्योपास्यस्य सर्वत्राविशिष्टत्वाच्च न विद्याभेदः, तथा प्राणविद्येति समाख्यायास्सर्वत्राविशिष्टत्वाच्च न
विद्याभेद इति सिद्धम् ।।</p>
<p><pratika>सू ।। भेदान्नेति चेन्नैकस्यामपि ।। २ ।।</pratika> ननु वाजसनेयिनः पञ्चाग्निविद्यायां <quote>‘तस्याग्निरेवाग्निर्भवति’</quote> इति षष्ठं
प्रसिद्धाग्निमुपास्यत्वेनामनन्ति, छन्दोगास्तु <quote>‘पञ्चाग्नीन्वेदे’</quote>ति । तथा च रूपभेदादामिक्षावाजिनयागयोरिव शाखाद्वये पञ्चाग्नि-
विद्याया भेदो नैक्यमिति चेत् <pratika>न</pratika> । यतः । एकस्यामपि विद्यायामयं रूपभेद उपपद्यते । यथा---वाजसनेयिभिर्द्युलोकादयो
ये पञ्चाग्नय उक्तास्त एव प्रत्यभिज्ञायन्ते छान्दोग्ये । तथा च न विद्याभेदो युक्तः । अग्निषु पञ्चत्वसंख्याश्रवणस्य सांपादि-
काग्निपरत्वेन एकस्मिन्नेवातिरात्रे षोडशिग्रहणतदभावयोरिव षष्ठाग्नितदभावयोरुपपन्नत्वेन च विरोधाभावान्न ततोऽपि
विद्याभेदो युक्त इति सिद्धम् ।।</p>
<p>ननु ब्रह्मविद्याप्रतिपादकमुण्डकाध्ययने शिरोव्रताख्यधर्मो विहितो नान्यत्र । अतो धर्मभेदाद्विद्याभेद इत्याशंकायामाह---
<pratika>सू ।। स्वाध्यायस्य तथात्वेन हि समाचारेऽधिकाराच्च सववच्च तन्नियमः ।। ३ ।।</pratika> स्वाध्यायस्यैव शिरोव्रता-
ख्यधर्मोऽङ्गं न विद्यायाः । कुतः । <pratika>तथात्वेन हि</pratika>=यतः स्वाध्यायांगत्वेन समाचाराख्यवेदव्रतोपदेशपरग्रन्थे शिरोव्रतमपि
वेदव्रतत्वेनाथर्वणिकास्समामनन्ति । <pratika>अधिकाराच्च</pratika>=नैतदचीर्णव्रतोऽधीत’ इत्यत्रत्यादधिकृतविषयादेतच्छब्दात् चकारा-
<note>(१) <quote>‘तेषामिहादर्शनादित्यर्थः’</quote> ।। इति क. पाठः ।</note>
