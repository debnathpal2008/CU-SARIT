<pb n="101"/>
अथ एकस्मिन्नसंभवाधिकरणम् ।। ७ ।।
<sutra>।। सू ।। नैकस्मिन्नसंभवात् ।। ३१ ।।</sutra>
गता हि बौद्धाः । जैनमतं निरस्यते---
जैना हि सप्तभङ्गीन्यायेनैकस्मिन्नपि वस्तुनि नानाभावमुपपादयन्ति । तदे-
तेषां मतं युक्तं न वेति विचारः ।।
एवं तेषां प्रक्रिया—जीवोऽजीवश्चेति द्वौ पदार्थौ । जीवश्चेतनः शरीरपरि-
माणः सावयवः । अजीवः षड्विधः । वनमहीधरादिरेकः । आस्रवसंवरनिर्जर-
बन्धमोक्षाख्याः पञ्च । आस्रवत्यनेन जीवो विषयेष्वित्यास्रव इन्द्रियसंघातः ।
संवृणोति विवेकमित्यविवेकादिः संवरः । निश्शेषं जीर्यत्यनेन कामक्रोधादि-
रिति केशोल्लुञ्छनतप्तशिलारोहणादि तपो निर्जरः । कर्माष्टकेनापादिता
जन्मपरंपरा बन्धः । चत्वारि घातिकर्माणि पापरूपाणि । चत्वार्यघातिकर्माणि
पुण्यरूपाणि । तेभ्यो मुक्तस्य जीवस्य सततोर्ध्वगमनं मोक्षः । एते सप्त पदार्थाः
<!-- APPAYYA !-->
<head>अथ एकस्मिन्नसंभवाधिकरणम् ।। ७ ।।</head>
<p><pratika>सू॰ ।। नैकस्मिन्नसंभवात् ।। ३१ ।।</pratika> बौद्धमतनिरासानंतरमवशिष्टावैदिकमतनिरा-
स इति संगतिमाह—<pratika>गता इति</pratika> । <quote>‘स्यादस्ती’</quote> त्यादिना वक्ष्यमाणः सप्तभंगीन्यायः ।
तस्य प्रथमसूत्रेण दूषणं क्रियते । द्वितीयादिसूत्रैर्जीवानां जैनाभिमतस्य देहपरिमाण-
त्वस्य । तद्द‍ूषणं जैनपरिगणितानां जीवादीनां सर्वेषामपि पदार्थानां तदभिमतप्रकारदू-
षणस्योपलक्षणम् । तत्तु शिष्यैरूहनीयमिति सूत्रकृता न प्रदर्शितम् । तत्स्वरूपावगतौ
तत्र दूषणं शिष्यैः स्वयमेवोहितुं शक्यमिति तत्परिगणितान् जीवादिपदार्थान् संग्रहेण
उपन्यस्यति—<pratika>एवं तेषामिति । वनमहीधरादिरिति</pratika> । जीवभोग्यस्य सर्वस्य वस्तुजातस्य
उपलक्षणम् । आस्रवतीति । विषयेन्द्रियसंबंधवशात् जीवस्य रूपादिज्ञानपरिणामि-
त्वमास्रवणम् । केचित्तु आस्रवति जीवे गच्छति स्वयमपि सर्वत्रानुगच्छतीति कर्मबन्ध
आस्रव इत्याहुः । तदाह जिनदत्तः—<quote>‘आस्रवः कर्मणा बन्धो निर्जरस्तद्विमोचनम्’</quote> । इति ।
<pratika>संवृणोति विवेकमिति</pratika> । अन्ये तु संवृणोतींद्रियप्रवृत्तिमिति गुप्तिसमित्यादिकं मोक्ष-
कारणं संवर इत्याचक्षते । यदाहुः—<quote>‘आस्रवः स्रोतसां द्वारं संवृणोतीति संवरः । आस्रवो
भवहेतुः स्यात् संवरो मोक्षकारण’</quote> मिति कायवाङ्मनोनिग्रहो गुप्तिरिति जैनैः परिभा-
ष्यते । भूमिगतजंतुहिंसापरिहाराय प्रहते मार्गे सम्यगादित्यरश्मिप्रकाशिते निरीक्ष्य
संचरणं मितभाषणं नियताहारनिषेवणमित्यादिकं समितिरिति परिभाष्यते । <pratika>कामक्रो-
धादिरिति ।</pratika> आदिशब्देन तन्मूलयोः पुण्यपापयोः ग्रहणम् । <pratika>चत्वारीति</pratika> । ज्ञानदर्श-
नसुखवीर्यगुणकस्य जीवस्य ज्ञानादीनां चतुर्णां गुणानां मोक्षदशायामाविर्भविष्यतां
संसारदशायां प्रतिघातकानि प्रवाहानादीनि चत्वारि पापरूपाणि घातिकर्माणि शरीरसं-
स्थानतदभिमानतत्स्थितितत्प्रयुक्तसुखादिनिमित्तानि चत्वार्यघातिकर्माणि पुण्यमिश्रि-
तत्वात्पुण्यरूपाणि । <pratika>सततोर्ध्वगमनमिति</pratika> । बन्धमुक्तस्य ह्यूर्ध्वगमनं स्वभावः ।
यथा पंजरमुक्तस्य शुकस्य । यथा वा निर्भिण्णस्य परिणतैरण्डबीजस्य । यथा वा दृढ-
पंकलिप्तस्य जलनिमज्जनप्रक्षीणपंकलेपस्य शुष्कालाबुनः । इह त्वनादिकाप्रवृत्तबन्धवि-
