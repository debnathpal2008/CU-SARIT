<pb n="321"/>
अथ संभृत्यधिकरणम् ।। १३ ।।
संभृतिद्युव्याप्त्यपि चातः।। २३ ।।
राणायणीयानां खिलेषु श्रूयते । <quote>‘ब्रह्म ज्येष्ठा वीर्या संभृतानि । ब्रह्माग्रे ज्येष्ठं
दिवमाततान् । ऋतस्य ब्रह्म प्रथमोत जज्ञे । तेनार्हति ब्रह्मणा स्फर्धितुंकः’</quote> इति ।
यानि लोके त्रिपुरदहनकालकूटकबलनादीनि, तानि निरतिशयानि ज्येष्ठान्यन-
न्यसुकराणि श्रीकण्ठमूर्त्यादिभिः संभृतानि परं ब्रह्म आततान संपादितवत्,
ज्येष्ठं हरिहरहिरण्यगर्भादिभ्योऽप्युत्कृष्टं ब्रह्मेति । अग्रे तेषामपि सृष्टेः प्राग्दिवं
परमाकाशपदमाततान व्याप्याध्यास्तेति । तेषां महतां वीर्याणां संभृतिर्द्युव्याप्तिश्च
सर्वासु परविद्यासूपसंहार्या न वा ।।
इति संशये ब्रह्मगुणत्वाविशेषादनारभ्याधीतत्वाच्च सर्वासु परविद्यासूपसंहार्या ।।
<!-- APPAYYA !-->
<head>अथ संभृत्यधिकरणम् ।। १३ ।।</head>
<p>विद्यैक्यभेदौ चानपेक्ष्य स्वतंत्रोपसंहारानुपसंहारनिरूपणप्रसंगादिदमधिकरणान्तरम्---
<pratika>सू॰ ।। संभृतिद्युव्याप्त्यपि चातः ।। २३ ।।</pratika> वेदान्तेष्वक्रियाशेषस्य ब्रह्मगुणविभूतिवर्ण-
नस्य तदुपासनैकफलत्वादनारभ्य तदाम्नानस्यापि तत्तत्प्रकरणश्रुतोपासनार्थत्वे संभवति
तत्र तत्रोपासनान्तरविधिकल्पनागौरवायोगाच्च तत्तत्प्रकरणश्रुतोपासनासु संभृत्यादेरुपसं-
हारे कर्तव्ये किं सर्वासुपासनासूपसंहारः उत कासुचिदेवेति संशये विशेषाभावात्सर्वासूपसं-</p>
<!-- APPAYYA !-->
<head>अथ मण्डलविद्याधिकरणम् ।। १२ ।।</head>
<p><pratika>सू ।। दर्शयति च ।। २२ ।।</pratika> छान्दोग्ये तैत्तिरीयके च मण्डलविद्याम्नाता । सैका भिन्ना वेति <pratika>संशयः</pratika> । एकत्र <quote>‘य एषो-
ऽन्तरादित्ये हिरण्मयः पुरुषो दृश्यते हिरण्यश्मश्रुर्हिरण्यकेश आप्रणखात्सर्व एव सुवर्णः’</quote> इत्यादि श्रूयते । अन्यत्र <quote>‘य एषोऽ-
न्तरादित्ये हिरण्मयः पुरुषः’</quote> इति त्रयीमयमण्डलान्तर्वर्तितया हिरण्मयं पुरुषं प्रस्तुत्य तस्योपसंहारे <quote>‘सर्वो वै रुद्र’</quote> इत्यारभ्य-
<quote>‘नमो हिरण्यबाहवे हिरण्यपतयेऽम्बिकापतय उमापतये नमो नमः’</quote> इति सर्वात्मत्वं हिरण्यबाहुत्वमुमापतित्वं चाम्नायते । तत्र
सर्वांगसुवर्णत्वबाहुमात्रसुवर्णत्वादिरूपभेदात् सर्वात्मत्वसर्वाधिपतित्वादिधर्मभेदाच्च न विद्यैक्यमिति <pratika>पूर्वपक्षः । सिद्धा-
न्तस्तु</pratika>, न भिन्ना विद्या । <quote>‘अन्तरादित्ये’</quote> इति स्थानैक्यमेव विद्यैक्यं दर्शयति । <quote>‘हिरण्यबाहवे’</quote>इत्यत्र बाहुग्रहणस्योपलक्षणत्वेन
तत्रापि सर्वाङ्गसुवर्णत्वस्यैव विवक्षितत्वात् जगदीश्वरस्यापि तदनुप्रवेशेन सर्वात्मत्वस्य युक्तत्वाच्च उभयत्रैकस्यैव प्रतिपाद्यत्वेनो-
भयत्राप्युमापतित्वादिकमुपसंहार्यमिति ।। <pratika>इति श्रीकण्ठमते मण्डलविद्याधिकरणम् ।। १२ ।।</pratika></p>
<p><pratika>रामानुजमते</pratika> तु इदमधिकरणं सूत्रत्रयात्मकमेव । विषयवाक्यपूर्वपक्षादिकं सर्वमविशिष्टमेव शांकरमतात् । अस्मिन्मते
प्रायः श्रीकण्ठमतानुयायित्वेऽपि अस्मिन्नधिकरणे परमधिकरणरचनादिकं सर्वमनुकरोति शांकरमतमेवेति विशेषोऽवधेयः ।
श्रीकण्ठमते <quote>‘दर्शयतिचे’</quote> त्यधिकरणान्तररचनायाः शिवपरत्वेनास्य मतस्यातिदवीयस्त्वात् शांकरमतप्रक्रियैवात्रानुसृतेति वेद्यम् ।।</p>
<p><pratika>आनन्दतीर्थमते</pratika>, आद्यसूत्रस्य पूर्वाधिकरणेऽन्तर्भावात्तत्रैव तद्व्याख्यातम् । <pratika>सू ।। न वाविशेषात् ।।</pratika> पूर्व <quote>‘मात्मेत्ये-
वोपासी ते’</quote> त्यत्रात्मशब्दस्य ब्रह्माणं प्रति सकलगुणाभिधायकत्वमन्यात्प्रति कतिपयगुणाभिधायकत्वं चोक्तम् । तन्न युज्यते ।
प्रमाणाभावात् । किं तु ब्रह्माणं प्रति सकलगुणाभिधायकत्वमेव युज्यते अन्यत्र युज्यते इति <pratika>पूर्वपक्षः । सिद्धान्तस्तु</pratika>
नास्त्यविशेषेण सर्वान्प्रति सर्वगुणाभिधायकत्वम् । नाप्यनियतगुणाभिधायकत्वम् । किंत्वधिकारिविशेषेण तत्तद्योग्यगुणाभि-
धायकत्वमेव । अतो यस्य यावन्तो गुणा आत्मशब्देन युगपत्प्रतीयन्ते तस्य तावन्त उपास्या इति निर्णयोपपत्तिः । <pratika>सूत्रा-
र्थस्तु, नवा</pratika>=<quote>‘आत्मे’</quote>ति वाक्यस्यात्मशब्देन सर्वगुणानां ग्रहणं न वाभ्युपगम्यते । कुतः । <pratika>विशेषात्</pratika>=अधिकारियो-
ग्यताविशेषमपेक्ष्य तस्य तद्योग्यगुणाभिधायकत्वात् इत्यर्थः ।।</p>
<p><pratika>सू ।। दर्शयति च ।। २३ ।।</pratika> <quote>‘सर्वान्गुणानात्मशब्द’</quote> इति भाल्लवेयश्रुतिः स्वोक्तार्थं प्रतिपादयतीत्यर्थः ।।</p>
<head>इति सूत्रार्थचन्द्रिकायां संबन्धाधिकरणम् ।। ११ ।।</head>
