<pb n="019"/>
अथ भोक्रापत्त्यधिकरणम् ।। ६ ।।
<sutra>।। सू ।। भोक्रापत्तेरविभागश्चेत् स्याल्लोकवत् ।। १४ ।।</sutra>
यदुक्तं पूर्वत्र चिदचित्प्रपञ्चविशिष्टात्मा शिव एवाद्वितीयः कारणं कार्यं च
भवतीति विशिष्टशिवाद्वैतम्, तस्य समन्वयसिद्धस्य युक्तिबाधापत्तिरस्ति न
<!-- APPAYYA !-->
<p>परस्परप्रतिघातेन उपादानोपादेययोरल्पाधिकपरिमाणत्वनियमस्य प्रचितपरिमाणतूलपिं-
डाद्यारब्धेषु................प्रभृतिषु व्यभिचारेण च निरस्त इत्यर्थः ।।</p>
<head>इति शिष्टापरिग्रहाधिकरणम् ।। ५ ।।</head>
<head>अथ भोक्रापत्त्यधिकरणम् ।। ६ ।।</head>
<p><pratika>सू ।। भोक्रापत्तेरविभागश्चेत्स्याल्लोकवत् ।। १४ ।।</pratika> अतिदेशाधिकरणं परित्यज्य
प्रधानेन तत्पूर्वाधिकरणेन संगतिं विभावयितुं तदर्थमनुवदति—<pratika>यदुक्तमिति</pratika> । तत्र सूक्ष्म-
चिदचिद्विशिष्टश्शिवः कारणं स्थूलचिदचिद्विशिष्टस्स एव कार्यमिति विशिष्टशिवाद्वैतमा-
रंभणाधिकरणे समर्थयिष्यमाणं सिद्धं कृत्वा कार्यकारणावस्थयोर्विशेषणभूतस्य चिदचित्प्र-
पञ्चस्य तच्छरीरत्वमुपपादितं मनुष्यादिशरीरगतबालत्वयुवत्वादिन्यायेन तद्दोषाणां संस्प-
र्शः शिवे न भवतीति समर्थनार्थम् । ततश्च चिदचिच्छरीरके ब्रह्मणि वेदांतानां समन्वय इति
पर्यवसितम् । इदं नोपपद्यते । शरीरशरीरिधर्माणामसंकरेण व्यवस्थादर्शनेऽपि शरीरिणां
शरीरप्रयुक्तसुखदुःखभोक्‍तृत्वस्यापि दर्शनेन ब्रह्मणोऽपि शरीरित्वे तथात्वप्रसंगादित्या-
क्षेपिकी संगतिरिति भावः । चेदित्यंतं सूत्रं शिवस्य शरिरित्वे सुखदुःखभोक्‍तृत्वापत्तेर्जीवा-</p>
<!-- APPAYYA !-->
<head>नयमणिमालायाम् ।</head>
<head>अथ शिष्टापरिग्रहाधिकरणम् ।। ५ ।।</head>
<sutra>सू ।। एतेन शिष्टापरिग्रहा अपि व्याख्याताः ।। १३ ।।</sutra>
<lg><l>माभूत्प्रधानवादस्समन्वयस्यास्य बाधको योऽसौ । अणुकारणवादस्तु स्यात्कणभक्षादिबहुमुनिप्रमितः ।। ९५ ।।</l></lg>
<lg><l>शून्याशून्यक्षणिकाक्षणिकत्वाद्युन्मुखैः कुतर्कशतैः । व्याहतमितरेतरतस्तमपि श्रुतिरेव बाधेत ।। ९६ ।।</l></lg>
<head>इति शिष्टापरिग्रहाधिकरणम् ।। ५ ।।</head>
<head>सूत्रार्थचन्द्रिकायाम्</head>
<head>अथ शिष्टापरिग्रहाधिकरणम् ।। ४ ।।</head>
<sutra>सू ।। एनेन शिष्टापरिग्रहा अपि व्याख्याताः ।। १२ ।।</sutra>
<p><pratika>भगवत्पादमते</pratika>, अण्वादिकारणवादितार्किकाभिमतन्यायेन ब्रह्मकारणवादिवैदिकसमन्वयो विरुध्यते वा न वेति
संदेहे विरुध्यत इति <pratika>पूर्वपक्षः</pratika> । तार्किकन्यायस्य वेदबाधितत्वान्न तेन विरुध्यत इति <pratika>सिद्धान्तः</pratika> । इदमतिदेशाधिकरणम् ।
<pratika>सूत्रार्थस्तु, एतेन</pratika>=मन्वादिभिः शिष्टैः केनचित्सत्कार्यवादाद्यंशेन परिगृहीतस्य प्रधानकारणवादस्य निराकरणप्रकारेण ।
<pratika>शिष्टापरिग्रहा अपि</pratika>=शिष्टैः केनचिदप्यंशेनापरिगृहीताः अण्वादिकारणवादा अपि । <pratika>व्याख्याताः</pratika>=निरस्ता
वेदितव्याः इत्यर्थः ।।</p>
<p><pratika>श्रीकण्ठमते</pratika>, यथेदं सांख्यदर्शनं तर्कमूलत्वेनाप्रतिष्ठितत्वादिना निराकृतं यथा एतेन हेतुना कणादाक्षपादादिबहुसम्मतः
परमाणुकारणवादोऽपि तर्कमूलत्वाविशेषात्, शिष्टापरिग्रहाच्च निराकृतो वेदितव्यः इति । सूत्रमपि व्याख्यातम् ।
<pratika>रामानुजमते</pratika>, श्रीकण्ठमतान्नास्ति विशेष इति न पृथक्प्रपञ्चनावसरः ।</p>
<p><pratika>आनन्दतीर्थमते</pratika>, इदं सूत्रं पूर्वस्मिन्नधिकरण एवान्तर्भूतमिति तत्रैव व्याख्यातम् ।।</p>
<head>इति सूत्रार्थचन्द्रिकायां शिष्टापरिग्रहाधिकरणम् ।। ४ ।।</head>
