<pb n="169"/>
<head>अथ सप्तगत्यधिकरणम् ।। २ ।।</head>
<p><sutra>।। सू ।। सप्तगतेर्विशेषितत्वाच्च ।। ४ ।।</sutra>
पूर्वत्र ब्रह्मकार्यतया सिद्धानीन्द्रियाणि कियत्संख्यानीति संदेहे सप्तेति पूर्वः
पक्षः । कुतः ? <quote>‘यदा पञ्चावतिष्ठन्ते ज्ञानानि मनसा सह । बुद्धिश्च न विचेष्टेत
तामाहुः परमां गतिम् ।।’</quote> इति सप्तानामेवावगतेः, <quote>‘सप्त प्राणाःप्रभवन्ति’</quote> इत्या-
दिश्रुतौ सप्तेति विशेषितत्वाच्च ।।
इत्येवं प्राप्तेऽभिधीयते—
<sutra>।। सू ।। हस्तादयस्तु स्थितेऽतो नैवम् ।। ५ ।।</sutra>
न सप्तैवेन्द्रियाणि । हस्तादयोऽपीन्द्रियाणि, जीवे देहान्तःस्थिते उपकरण-</p>
<!-- APPAYYA !-->
<head>अथ सप्तगत्यधिकरणम् ।। २ ।।</head>
<p><pratika>सू ।। सप्तगतेर्विशेषितत्वाच्च ।। ४ ।।</pratika> प्रासंगिकसंगतिं सूचयति—<pratika>पूर्वत्रेति । किय-
त्संख्यानीति</pratika> । सप्तसंख्यानि वा एकादशसंख्यानि वेत्यर्थः । श्रुतिविप्रतिपत्तेस्सन्देहः ।
सौत्रं गतिशब्दमवगतिपरमभिप्रेत्य सप्तसंख्यावगमिकां स्मृतिमुदाहरति—<pratika>यदेति । ज्ञाना-
नीति</pratika> । करणव्युत्पत्त्या ज्ञानशब्द इन्द्रियपरः । मनोबुद्धिसहपाठात् । <pratika>परमां गति-
मिति</pratika> । परमगतिरूपमोक्षसाधनं योगमाहुरित्यर्थः । <quote>‘विशेषितत्वा’</quote>दिति सौत्रपदं सप्तसंख्यां
स्वशब्देनोपादाय तया विशेषितत्वादित्यर्थपरतया व्याचष्टे—<pratika>सप्तेति</pratika> । न्यूनाधिकसंख्याश्र-
वणे न्यूनसंख्याग्रहणं न्याय्यं लाघवादिति युक्त्यन्तरसमुच्चयार्थश्चकारः । न च वाच्य-
मधिकसंख्याग्रहणे न्यूनसंख्यायास्तत्रान्तर्भावादुभ१यान्वयो भवति अतस्तदर्थमधिकसंख्या-
ग्रहणमेव न्याय्यमिति । तथा सति क्वचिद्ज्ञानेन्द्रियाणि पञ्च कर्मेंन्द्रियाणि पंच मनो हृदय
मिति द्वादशेंद्रियाणि श्रूयन्ते । क्वचित्तान्येव प्राणाधिकानि त्रयोदश श्रूयन्ते इति सर्वाधि-
कसंख्याग्रहणे एकादशसंख्याव्यवस्थित्यसिद्धेरिति । <pratika>सू ।। हस्तादयस्तु स्थितेऽतो नैवम्
।। ५ ।।</pratika> <quote>‘अतो नैव’</quote> मिति व्याख्यास्यमानसूत्रांशलभ्यं साध्यं दर्शयति—<pratika>न सप्तैवेति</pratika> । तु
शब्दमप्यर्थं कृत्वा व्याचष्टे—<pratika>हस्तादयोऽपीति</pratika> । <quote>‘स्थितेऽत’</quote> इति सूत्रांशेन विवक्षितं हेतु-
मपेक्षिताध्याहारपूर्वकं विवृणोति—<pratika>जीव इति</pratika> ।। हस्तादिसत्वोपन्यासलभ्यायामिन्द्रिय-
<!-- APPAYYA !-->
वचनमल्पोपचयकारणात्’ इति वायुप्रोक्तवचनाच्च मन उत्पत्तिमदेव न त्वनुत्पत्तिमदित्यर्थः ।। इति ।।</p>
<head>इति तत्प्रागधिकरणम् ।। २ ।।</head>
<head>अथ तत्पूर्वकत्वाधिकरणम् ।। ३ ।।</head>
<p><pratika>सू ।। तत्पूर्वकत्वाद्वाचः ।।</pratika> अत्र वागिन्द्रियमुत्पत्तिमद्वा अनुत्पत्तिमद्वेति <pratika>संदेहः ।</pratika> <quote>‘नित्ययानित्यया स्तौमि परमा-
त्मानमच्युतम् । वाग्वाव नित्या न ह्येषोत्पद्यतेऽस्यां हि श्रुतिरवतिष्ठते’</quote> इति श्रवणादनुत्पत्तिमदिति <pratika>पूर्वपक्षः । सिद्धा-
न्तस्तु</pratika>, <quote>‘तस्मान्मन एव पूर्वरूपं वागुत्तररूपम्’</quote> इति श्रवणात् <quote>‘वागिन्द्रियस्य नित्यत्वं श्रुतिसन्निधियोग्यता । उत्पत्तिर्मनसो
यस्मान्न नित्यत्वं कुतश्चने’</quote> ति वायुप्रोक्तवचनाच्च वागिन्द्रियमुत्पत्तिमदेवेति ।।</p>
<head>इति तत्पूर्वकाधिकरणम् ।। ३ ।।</head>
<head>इति सूत्रार्थचन्द्रिकायां प्राणोत्पत्त्यधिकरणम् ।। १ ।।</head>
<note>(१) <quote>‘दुभयाबाधो’</quote> इति ख पाठः ।</note>
