<pb n="427"/>
जीवस्य तद्भि(स्वभि)न्नत्वेनैव युज्यत इति पूर्वः पक्षः ।। सिद्धान्तस्तु । यद्यपि जीवाद-
धिकमेव शिवाख्यं परं ब्रह्म, तथाऽप्युपासिताऽहं ब्रह्मास्मीति तदुपासीत । यतः पूर्वेऽ-
प्युपासितारः <quote>‘त्वं वा अहमस्मि भगवो देवते अहं वै त्वमसि’</quote> इत्यात्मेत्येवाव-
गच्छन्ति । उपासितुरर्थान्तरत्वेऽपि तानुपासितॄननुगृह्णाति स्वस्वरूपतया परं ब्रह्म ।
ते च पुनः स्वात्मतया ग्राहयन्ति परानपि शिष्यान् <quote>‘तत्त्वमसि’</quote> इत्यादिना ।
<!-- APPAYYA !-->
न्त्योर्भेदेन’ <ref>(ब्र॰ १—३—४२)</ref> इत्यादिसूत्राणि गृह्यन्ते । <pratika>तद्भिन्नत्वेनैवेति</pratika> । एवका-
रेण <quote>‘त्वं वा आहमस्मि’</quote> <quote>‘तत्त्वमसि’</quote> इत्यादिसामानाधिकरण्यनिबन्धनं पशुत्वनिवृत्तिफला-
र्थापत्तिनिबन्धनं चाभेदेनोपासनं व्यावर्त्यते । सामानाधिकरण्यं शरीरशरीरिभावेनोप-
पद्यते । पशुत्वनिवृत्तिफलकत्वं स्वशरीरकशिवोपासनायास्तादर्थ्यविधिबलेनोपपद्यत इति
भावः । <pratika>त्वं वा अहमस्मीति</pratika> । यदि शरीरशरीरिभावनिबन्धनं सामानाधिकरण्यं तदा-
नीमहं वै त्वमसीति निर्देश एवोपपद्यते । त्वंशब्दनिर्दिष्टे परमेश्वरे स्वशरीरकत्वपर्यन्तस्या-
हंशब्दस्य वृत्त्युपपत्तेः । <quote>‘त्वं वा अहमस्मी’</quote>ति निर्देशस्तु नोपपद्यते । अहंशब्दनिर्दिष्टे
परमेश्वरशरीररूपे स्वस्मिन्परमेश्वरवाचिनस्त्वंशब्दस्य प्रवृत्त्यनुपपत्तेः । शरीरवाचिनां हि
शरीरिपर्यन्तत्वं व्युत्पत्तिसिद्धं न तु शरीरिवाचिनां शरीरपर्यन्तत्वम् । अतः कर्मव्यति-
हारेण स्वस्मिन्परमेश्वरदृष्टिः परमेश्वरे स्वदृष्टिश्च विधित्सितात्रेत्यवसीयते । ननु तथा
सत्युत्कृष्टे निकृष्टदृष्टिरप्यत्र विधेया स्यात् । न चेष्टापत्तिः । <quote>‘ब्रह्मदृष्टिरुत्कर्षा’</quote>दिति न्याय-
विरोधात् । तस्माद्वाक्यद्वयेऽपि त्वंशब्दौ प्रस्तुतगुणविशिष्टपरमेश्वरविषयौ । अहंशब्दौ
स्वशरीरकत्वविशिष्टपरमेश्वरविषयौ । अस्म्यसिशब्दौ तूद्देश्यसमर्पकाहंत्वंशब्दमात्रप्रयुक्तौ
न त्वहंत्वंशब्दयोः स्वात्मपरमेश्वरत्वप्रयुक्ताविति व्याख्यातुमुचितमिति चेत् मैवम् । तथा
सत्येकेन वाक्येन स्वान्तर्यामिणः परमेश्वरस्य चाभेदस्य सिद्ध‍या वाक्यान्तरवैयर्थ्यापत्तेः ।
न चाभेदप्रतिपत्तिदार्ढ्यार्थं वाक्यद्वयं तदुभयभेदभ्रान्तिवासनानुवृत्त्यभावेन तद्दार्ढ्यापा-
दनस्य निष्प्रयोजनत्वात् । तस्मा<quote>‘द्यद्वाव कं तदेव खं यदेव खं तदेव क’</quote>मित्यत्रेवात्रापि
वाक्यद्वयस्य कर्मव्यतिहारेणावगतिविधानार्थत्वमेव युक्तम् । <quote>‘ब्रह्मदृष्टिरुत्कर्षा’</quote>दिति सा-
मान्यन्यायस्तु विशेषवचनेनापोद्यते । एवं जाबालवाक्यद्वयव<quote>‘त्तद्योऽहं सोऽसौ योऽसौ
सोऽह’</quote> मित्यैतरेयवाक्यद्वयमप्यन्योन्याभेददृष्टिविधानपरतयैव महावाक्यविधयैवैकवा-
क्यत्वं नेतव्यम् । <pratika>उपासितुरिति</pratika> । यद्यप्युपासितुर्भिन्न एव परमेश्वरस्तथापि मान्त्रिकाद्भिन्नो
गरुड इव चिरनिरंतरासेविताभेदभावनादार्ढ्यसंबन्धेन प्रातीतिकेन स्वस्वरूपत्वेनानुगृ-
ह्णाति । यथा गरुडः विषसंहरणसामर्थ्यविशेषप्रदानेन मन्त्रिणोऽनुगृह्णाति तथा परमेश्वरः
पशुत्वनिवृत्तिरूपफलप्रदानेनोपासकाननुगृह्णातीत्यर्थः । <pratika>तत्त्वमसीत्यादिनेति</pratika> । <quote>‘तत्त्व-
मसी’</quote>त्यत्र त्वंशब्दनिर्दिष्टप्राग्वर्णितजगत्कारणत्वादिविशिष्टपरमेश्वराभेदो बोध्यत इ-
त्यसिशब्दयोगादवसीयते । अतस्तत्र त्वंशब्दः संबोध्यजीवमात्रपरः न तु तदन्त-
र्यामिपर इत्यभ्युपगन्तव्यम् । संबोध्यं प्रति स्वात्मन इव स्वान्तर्यामिणः स्वानुभवेन वा
प्राचीनोपदेशेन वा प्रसिद्धत्वाभावेन तस्य तं प्रत्युद्देश्यतानर्हत्वात् प्रकृतस्य सद्रूपस्य
परमेश्वरस्य कथंचित्स्वान्तर्यामितया प्रागुपदिष्टत्वसमर्थने तत्र तद्भेदशङ्कानुदयेन तद-
