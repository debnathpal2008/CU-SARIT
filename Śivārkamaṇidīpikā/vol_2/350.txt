<pb n="350"/>
अथ कामाधिकरणम् ।। २३ ।।
<sutra>सू ।। कामादयस्तत्र तत्र चायतनादिभ्यः ।। ३८ ।।</sutra>
छान्दोग्ये तैत्तिरीयके वाजिशाखायां कैवल्योपनिषदि च दहरविद्या श्रुता ।
सेयमभिन्ना भिन्ना वा । इति संशये पूर्वः पक्षः---<quote>‘यदिदमस्मिन् पुरे दहरं पुण्डरीकं
वेश्म दहरोऽस्मिन्नन्तर आकाशः’</quote> इत्यारभ्य दहराकाशशब्दोक्तस्य दहरपुण्डरी-
कवर्तिनोऽपहतपाप्मत्वादिगुणाष्टकं मुख्यमाम्नातम् । तैत्तिरीयके <quote>‘दहरं विपाप्मम्’</quote>
इत्यारभ्य दहरपुण्डरीकवर्तिनः प्रणवप्रकृत्यात्मनादवाच्यत्व-महेश्वरशब्दवाच्यत्व,
कृष्णपिङ्गलत्व-विरूपाक्षत्वादयो धर्माः प्रदर्शिताः । वाजिशाखायां <quote>‘य एषोऽ
न्तर्हृदय आकाशस्तस्मिन् शेते सर्वस्य वशी सर्वस्येशानः सर्वस्याधिपतिः’</quote> इति
वशित्वादयः । कैवल्योपनिषदि---<quote>‘हृत्पुण्डरीकं विरजम्’</quote> इत्यारभ्य <quote>‘विभुं चि-
दानन्दमरूपमद्भ‍ुतम् । उमासहायं परमेश्वरं प्रभुं त्रिलोचनं नीलकण्ठं प्रशान्तम्’</quote>
इत्यन्तेन हृदयपुण्डरीकवर्तिनः परस्य त्रिलोचनत्व-नीलकण्ठत्व-चिदानन्दरू-
पत्वो-मासहायत्वादयो धर्माः । तत्र नीलकण्ठत्वादीनां शरीरधर्मत्वेन सत्यत्वा-
दीनामात्मधर्मत्वेन विरोधादुपसंहारो न न्याय्यः । तस्माद्विद्या भिन्नेति ।।</p>
<!-- APPAYYA !-->
<head>अथ कामाद्यधिकरणम् ।। २३ ।।</head>
<p><pratika>सू॰ ।। कामादयस्तत्र तत्र चायतनादिभ्यः ।। ३८ ।।</pratika> प्राणितृत्वाशनायातीतत्वादी-
नामविरोधेन धर्मिभेदावहत्वाभावाद्विद्यैक्यं समर्थितम् । इह विग्रहधर्माणामतथात्वाद्वि-
द्याभेद इत्युत्थानात्संगतिः । ननु विग्रहधर्माणामात्मधर्माणां च नास्ति परस्परं विरोधः ।
उभयेषामप्यात्मनि व्यवहिताव्यवहितसंबंधसत्त्वात् । अन्यथैकस्यामेव कैवल्यशाखायां
विग्रहधर्माणामात्मधर्माणाञ्च समुच्चित्य श्रवणस्य का गतिः । विशिष्य च विरूपाक्षत्वनील-
कण्ठत्वादीनामपहतपाप्मत्वादीनाञ्च विद्याभेदकत्वाभाव<quote>‘स्सर्ववेदान्तप्रत्ययाधिकरणे’</quote> सम-
र्थितः । अतोऽत्र पूर्वपक्षो न संभवतीत्याशङ्क्य तमुपपादयति---<pratika>तत्र नीलकण्ठत्वादीना-
मिति</pratika> । <quote>‘नीलकण्ठ’</quote>मित्यनेन कण्ठमात्रनैल्यं प्रतीयते <quote>‘कृष्णपिंगल’</quote>मित्यनेनार्धनैल्यं
प्रतीयते । <quote>‘समं स्यादश्रुतत्वादि’</quote>तिन्यायात् । तथा <quote>‘त्रिलोचन’</quote>मित्यनेन लोचनानां त्रित्व-
संख्यैवोच्यते, न तु वैरूप्यम् । कैवल्यशाखायां <quote>‘शिवं प्रशान्तममृतं ब्रह्मयोनि’</quote>मिति
शिवशब्देन निरस्तनिखिलदोषसमस्तमंगलगुणाकरत्ववाचिना वैरूप्यस्यापि प्रतिक्षेपात् ।
<quote>‘विरूपाक्ष’</quote>मित्यनेन तु तद्वैरूप्यमुच्यते । एवं विग्रहधर्माणां तावत्परस्परं विरोधः । तथा आ-
त्मधर्माणामपि क्वचित्सत्यकामत्वमुच्यते । <quote>‘क्वचित्प्रशान्त’</quote>मिति निष्कामत्वमुच्यते इत्यादि ।
एवं धर्मवैलक्षण्यात्प्रतिशाखं भिन्ना दहरविद्येत्युपसंहरति---<pratika>तस्मादिति</pratika> । <quote>‘तत्र तत्रे’</quote>ति
<!-- APPAYYA !-->
दोहिताद्विष्णोरपि विज्ञान-मति-श्रद्धा-निष्ठा-कृति-सुख-भूमा-हंकारा-त्मनामुपदिष्टत्वान्न युक्तमिति <pratika>पू्र्वपक्षः । सिद्धान्तस्तु,
सैवहि</pratika>=परदेवता विष्ण्वाख्या सत्यविज्ञानमत्यात्मिका । <quote>‘सत्यं भगवो जिज्ञासे’</quote> इति सत्याख्यस्य विष्णोर्गुणजिज्ञासायां
तद्ग‍ुणत्वेन विज्ञानादीनामुक्तत्वात् अन्यथा सत्यजिज्ञासायां विज्ञानादिकथनस्यासांगत्याच्च । अतः प्राणादधिका बहवो न
भवन्ति । किंतु श्रीतदीशावेवेत्यर्थः । अतः प्राणाद्विष्णोराधिक्यवर्णनं युक्तंमेवेति ।।</p>
<head>इति सूत्रार्थचन्द्रिकायां सत्याद्यधिकरणम् ।। २२ ।।</head>
