<pb n="274"/>
<p>सिद्धान्तस्तु—परमेश्वरादेवाराधितात् सर्वेषां कर्मफलसिद्धिः । उपपत्तेः, सेवि-
तराजादिवदुपासितात् परमेश्वरादुपासकानां फलसिद्ध‍युपपत्तेः । न हि अचेतनस्य
कर्मणोऽपूर्वस्य वा तारतम्येन प्रतिनियतं फलं ज्ञातुं दातुं सामर्थ्यमस्ति, सेवाक्रिया-
यामचेतनायां तथा दर्शनात् । इह शास्त्रसिद्धस्य परमेश्वरस्याकल्प्यत्वान्न कल्प-
नागौरवम् । तथा हि---<quote>‘एष ह्येव साधु कर्म कारयति तं यमेभ्यो लोकेभ्य उन्नि-
न्नीषति एष एवासाधु कर्म कारयति यमधो निनीषति’</quote> इति श्रुतिरीश्वरस्यैव
धर्माधर्मफलदातृत्वं तत्कारयितृत्वं च वदति । प्रत्युत अपूर्वस्यैवाश्रुतस्य कल्पने
गौरवम् । तस्मात् कर्मभिराराधितः परमेश्वरः फलदाता न कर्मेति निर्णयः ।।
<sutra>सू ।। श्रुतत्वाच्च ।। ३८ ।।</sutra>
श्रूयते हि सर्वकर्मणामधिपतिः परमेश्वरः, तदाराध्यत्वात् तत्फलदातृत्वाच्च-
<quote>‘गाथपतिं मेधपतिं रुद्रं जलाषभेषजम्’</quote>।<quote>‘आ वो राजानमध्वरस्य रूद्रम् ।’</quote> इत्यादिषु ।।
<!-- APPAYYA !-->
व्यापारेण कर्मण एव फलजनकत्वोपपत्तौ किमीश्वरस्यापि तत्फलदातृत्वकल्पनया तत्प्र-
सादकल्पनया वा । न च पुरुषस्य यागदानहोमादिकर्मभिः परमेश्वरस्य प्रसादोत्पत्तौ
किञ्चित्कारणमस्ति । न च तेषां तत्प्रसादजनकत्वोपपत्तये तदाराधनरूपत्वं कल्पनीयम् ।
कल्पकाभावात् । तत्प्रसादे हेतुत्वेन तदाराधनत्वकल्पनेऽन्योन्याश्रयादिति भावः । <pratika>उपप-
त्तेरिति</pratika> । राजसेवान्यायप्रदर्शनेन केवलस्य कर्मणः फलदातृत्वं नोपपद्यत इत्यपि सूचि-
तम् । तदुपपादयति—<pratika>न हीति</pratika> । ननु, तत्तत्कर्मणः स्वाभाव्यात्प्रतिनियतविचित्रफलवि-
शेषजनकत्वं भवेत् । किमत्र ज्ञानापेक्षया । अतः क्लृप्तस्य कर्मण एव फलजनकत्वोपपत्तौ
परमेश्वरस्यापि फलदातृत्वमक्लृप्तं कल्पनीयमित्याशंक्य न कल्प्यते तत्, किं तु श्रूयत
इति गौरवमकिञ्चित्करमित्याह—<pratika>इहेति</pratika> । एवं च श्रुतेन फलदातृत्वेनैव कर्मणां परमेश्वर-
प्रसादहेतुत्वं तदुपपादकं तदाराधनरूपत्वं च कल्प्यत इति नान्योन्याश्रय इति भावः । विप-
रीतं गौरवमित्याह—<pratika>प्रत्युतेति</pratika> । ननु, श्रुतं कर्म परित्यज्याश्रुतमपूर्वं फलजनकमिति न
कल्प्यते किं तु श्रुतमेव कर्मणां फलजनकत्वमुपपादयितुं तत्कल्प्यते । श्रुताभ्युपगम इव
श्रुतनिर्वाहार्थकल्पनेऽपि गौरवं न दोष इति चेदेवं तर्हि कर्मण ईश्वरस्य च श्रुतं फलका-
रणत्वमुपपादयितुं कर्मणामीश्वरप्रसादस्य च मध्यवर्त्तित्वेनैव तत्कल्पनमुचितं न तु साक्षा-
त्फलजनकत्वेन । कर्मण इव ईश्वरस्यापि फलकारणतायाः श्रुतत्वाविशेषेण तदनपेक्षानौ-
चित्यादिति भावः । एवं कर्मणामीश्वराराधनत्वकल्पनामाश्रित्य तस्य कर्मफलदातृत्वमुप-
पादितम् । अथ कर्मणामीश्वराराधनत्वमपि श्रुतमेवेति प्रतिपादनार्थं सूत्रम्—<pratika>श्रुतत्वाच्च
।। ३८ ।।</pratika> गाथाः स्तोत्राणि । मेधा यज्ञाः । जलाषशब्दस्सुखवाची वैदिकनिघण्टुषु प्रसिद्धः ।
जायन्त इति जाः प्राणिनः तैर्लष्यतेऽभिलष्यत इति व्युत्पत्तेः । तदर्थं भेषजं तद्रूपं वा
भेषजम् । ननु मेधपतिमित्येतद्यद्यपि परमेश्वरे यजमानत्वेन नोपपद्यते तथापि परमेश्वर-
विषयसेतुशब्दोक्तेन कर्मणामसंकरकारित्वेनोपपद्यते । अतस्तदाराधनरूपतायां नेदं प्रमा-
णमित्याशंक्य तत्र प्रामाण्यमुपपादयितुमुपबृंहणान्युदाहरति—<pratika>स्मृतिरपीति</pratika> । तथा चोप-
बृंहणानुरोधेन <quote>‘मेधपति’</quote> मित्यादेः <quote>‘आशासाना मेधपतिभ्यां मेध’</quote> मित्यादिवत्तत्तत्कर्माराध्य-
परतयैवोपपादनं कार्यामिति भावः । <quote>‘आवो राजान’</quote> मिति मंत्रस्याप्येवमेवोपबृंहणं शिव-
