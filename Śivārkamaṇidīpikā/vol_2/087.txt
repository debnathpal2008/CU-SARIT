<pb n="087"/>
त्वाच्च । आकाशादिवत् प्रदीपालोकोऽप्यप्रत्यक्षः । विनिगमनाविरहेण उद्भ‍ूतरूपवदुद्भ‍ूत-
स्पर्शस्यापि बहिर्द्रव्यप्रत्यक्षताप्रयोजकत्वात् इति चेन्न । आत्मभिन्नद्रव्यप्रत्यक्षत्वरूपस्य बहि-
र्द्रव्यप्रत्यक्षत्वस्य प्रत्यक्षसामान्यसामग्र्यां सत्यां तत्तदिंद्रिययोग्यविषयविशेषरूपविशेषका-
रणयोगादर्थवशसम्पन्नस्य घटभिन्नद्रव्यप्रत्यक्षत्वस्येव बहिर्गुणप्रत्यक्षत्वस्येव च कार्यतानव-
च्छेदकत्वात् । तस्य कार्यतावच्छेदकत्वेऽपि द्रव्यचाक्षुषप्रयोजकस्य उद्भ‍ूतरूपस्य तत्स्पार्श-
नत्वप्रयोजकोद्भ‍ूतस्पर्शस्य च द्रव्यग्राहकबहिरिंद्रियव्यवस्थापकोद्भ‍ूतगुणत्वेनानुगतेन रूपेण
तत्प्रयोजकत्वोपपत्तेः लोकसिद्धप्रभाप्रत्यक्षसंग्राहकत्वेनास्यैव तत्प्रयोजकत्वौचित्यात् प्रभा-
प्रत्यक्षत्वानंगीकारेऽपि प्रत्यक्षस्य तदीयरूपस्यैव श्येनादिपतनाधारत्वप्रतीतिविषयत्वोपप-
त्तेश्च । स्वरूपसंबंधविशेषमात्रेण द्रव्याद्याधारताया निरवयवद्रव्य इव गुणेऽप्यविरोधात् ।
यदि तु नीरूपद्रव्यस्याप्याधारतया प्रत्यक्षविषयत्वमुपपाद्यते तदा दिशामेव तथात्वो-
पपादनं युक्तम् । इह प्राग्भागे श्येनः प्रत्यग्भागे कपोत इत्यादिप्रतीत्यनुसारात् । अपि च ।
आकाशस्य इह पक्षी नेह पक्षीति आधारत्वानाधारत्वप्रतीतिद्वयं न स्वावयवभेदावच्छेदेन
उपपादयितुं शक्यम्।तस्य निरवयवत्वात्।किं तु तत्प्रसृतालोकान्धकारान्यतरावयवावच्छेदेन
दिग्भेदावच्छेदेन वोपपादनीयम् । ततो वरमालोकांधकारयोरेव स्वस्वावयवविशेषावच्छेदेना-
धारत्वानाधारत्वव्यवस्था दिग्विशेषाणामेव वा । न च तत्तदधःक्षितिभागभेद एवाव-
च्छेदकभेदः स्यादिति वाच्यम् । ऊर्ध्वाधरदेशयोरिह पक्षी नेह पक्षीत्याधारत्वानाधारत्व-
व्यवस्थायां तद्भेदाभावात् । तस्मान्नेदं भाष्यमाकाशसद्भावे प्रत्यक्षप्रमाणोपन्यासपरं नाप्य-
नुमानोपन्यासपरमिति युक्तम् । आवश्यकस्य निबिडमूर्तद्रव्याभावस्यैवावकाशरूपत्वोपपत्तेः ।
आकाशांगीकारेऽपि हि तदभावोऽपेक्षितः । अन्यथा कुड्याद्यावरणेऽप्यप्रतिघातश्येनादिप-
तनापत्तेः । न च यत्र कुड्याद्यावरणं तत्राकाश एव नास्तीति शंक्यम् । तस्यासर्वगतत्वप्रसं-
गादावरणापाये तत्रावकाशदर्शनाच्च । न ह्याकाशस्तत्रासन्नावरणापाये समुत्पद्यते । अपि
चावकाशः प्रत्यक्षः । चक्षुरुन्मीलनानंतरमिहावकाशोऽस्ति इह नास्तीत्यसंदिग्धाविपर्यस्ता-
नुभवदर्शनात् । न च नीरूपद्रव्यस्याकाशस्य प्रत्यक्षत्वं युक्तम् । युक्तं तु निबिडमूर्त्तद्र-
व्याभावस्य प्रत्यक्षघटकुड्यादिप्रतियोगिकस्य । मूर्त्तद्रव्यस्य अभावः प्रागभावः प्रध्वंसो वेत्या-
दिविकल्पस्त्वत्र न प्रसरति । प्रत्यक्षयावन्निबिडमूर्तद्रव्यसंसर्गाभावकूटस्स इत्युपपत्तेः । आका-
शांगीकारेऽपि श्येनादिपतनार्थमपेक्षितस्य मूर्त्तद्रव्याभावस्यैवंरूपस्यैव वक्तव्यत्वात् ।
ननु, भावांतरमभावो नातिरिक्त इत्यभ्युपगम्यते. ततश्च सर्वतः श्येनादिपतनार्थं मूर्तद्रव्या-
भावात्मा व्यापको योऽभावोऽभ्युपगम्यते स एवाकाशः स्यादिति चेन्न । तत्र तत्र प्रसृत-
स्यालोकस्यान्धकारस्य वा तथात्वोपपत्तावतिरिक्तभावकल्पनानपेक्षणात् । तस्मादनुपपन्न-
मिवेदं भाष्यमाभाति । अत्रोच्यते । प्राग्भागे श्येनः पततीत्यादिप्रतीतिषु प्रागादिदेशरूपो
यः श्येनाद्याधारो भासते स एवाकाशः । तद्व्यतिरेकेण दिशोऽनंगीकारात् ।स च नीरूपद्रव्य-
त्वेऽपि इदानीं श्येन इत्यादिप्रतीतिषु काल इव श्येनाद्यधिकरणतया प्रत्यक्षविषय इत्युपप-
द्यते । न च आलोकादिरेव देशोऽस्तु यदुपाधिसंबन्धेनाकाशे प्रागादिविभागः कार्यः तदुपा-
धिसम्बन्धस्य तत्राऽपि सम्भवादिति वाच्यम् । प्राग्भागे चंद्रालोकस्समुन्मिषति प्रत्यग्भागे
तमोऽनुवर्तत इत्यादिप्रतीतिषु आलोकादेरप्याधारत्वेन प्रागादिदेशप्रतिभासात् । एतेना-
