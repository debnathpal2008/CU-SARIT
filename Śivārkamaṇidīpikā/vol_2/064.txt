<pb n="064"/>
<head>अथ वैशेषिकाधिकरणम् ।। २ ।।</head>
एवं प्रधानकारणवादो निष्प्रमाणक इति निरूपितम् । अतः परं परमाणुका-
रणवादनिरसनायाधिकरणमारभ्यते---
<sutra>।। सू ।। महद्दीर्घवद्वा ह्रस्वपरिमण्डलाभ्याम् ।। १० ।।</sutra>
अत्र वैशेषिकमतसिद्धः परमाणुकारणवादो युक्तो न वेति सन्देहः ।
प्रधानमते अधिष्ठातृपरमेश्वरानङ्गीकारात् तत्कारणवादे विरुद्धेऽपि परमा-
णुकारणवादो युज्यते । तथा हि-प्रलीने जगति परमेश्वरस्य सिसृक्षायां सत्यां
प्राणिकर्मवशान्निश्चलेषु परमाणुषु आद्यं कर्मोत्पद्यते । तस्मात् कर्मणः एकः
परमाणुः परमाण्वन्तरेण संयुज्यते । तस्माच्च संयोगाद्‌द्व‍यणुकमारभ्यते । तेभ्य-
स्त्रिभ्यो द्व‍यणुकेभ्यस्त्र्यणुकम्, इत्यादिक्रमेण सर्वं जगदुत्पद्यते । अतः परमाणु-
कारणवादे न विरोधः ।।
<!-- APPAYYA !-->
<head>अथ वैशेषिकाधिकरणम् ।। २ ।।</head>
<p>प्रधानवादवत्परमाणुवादोऽपि विप्रतिषेधादसमंजस इति दृष्टांतसंगतिमभिप्रेत्यावतार-
यति—<pratika>एवमिति ।। सू ।। महद्दीर्घवद्वा ह्रस्वपरिमण्डलाभ्याम् ।। १० ।।</pratika> संशयं प्रदर्श्य
प्रत्युदाहरणरूपसङ्गत्यंतरमपि वर्णयन् पूर्वपक्षयति—<pratika>अत्रेत्यादिना</pratika> ।। ननु, परमेश्वराङ्गी-
काराद्यद्यपि रचनानुपपत्तिर्दूषणं न भवति । तथापि व्यतिरेकानवस्थितिदूषणं भवेदेव ।
प्रलयेऽपि सतां परमाणूनां सक्रियाणां क्रियाभिः परस्परसंयोगस्यावर्जनीयत्वेन व्द्यणुको-
त्पत्तेर्व्द्यणुकादिभिस्त्र्यणुकाद्युत्पत्तेश्चानिवारणात् । न च तदानीं परमेश्वरस्य सिसृक्षाभावात्क्रि-
यासंयोगद्व्यणुकाद्यनुत्पत्तिः । तदीयनित्यसर्वविषयेच्छायाः सर्वदा सिसृक्षारूपत्वादित्याशंक्य
पूर्वपक्षमुपपादयति—<pratika>तथा हीति</pratika> ।। <quote>‘प्राणिकर्मवशा’</quote> दित्येतत् काकाक्षिन्यायेनोभयत्रापि
संबध्यते । ततश्च परमेश्वरेच्छायास्सिसृक्षात्वमपि सृष्ट्युन्मुखप्राण्यदृष्टोपहितत्वरूपमिति
लभ्यते । एवं सांख्यामतापादितदूषणास्पर्शनात् परमाणुकारणवादो युक्त इति पूर्वपक्षमुपसंह-
रति—<pratika>अत इति</pratika> ।। सूत्रे पूर्वसूत्रादसमञ्जसमित्यनुवर्तते । वाकारश्चार्थे वर्तमानोऽणु-</p>
<!-- APPAYYA !-->
<p><pratika>सू ।। अङ्गित्वानुपपत्तेश्च ।। ८ ।।</pratika> पुरुषस्याङ्गत्वेऽङ्गीकृते अङ्गमङ्गी समादाये’ति वाक्ये अङ्गित्वस्य प्राधान्यस्य उक्त्य-
नुपपत्तेश्च न पुरुषोपसर्जनकप्रकृतिकर्तृत्वपक्षे दृष्टान्तोऽस्तीत्यर्थः ।। <pratika>इति पुरुषाश्माधिकरणम् ।। ४ ।।</pratika></p>
<head>अथ अन्यथानुमित्यधिकरणम् ।। ५ ।।</head>
<p>अथ प्रधानोपसर्जनकचेतनकर्तृत्ववादिनां निरीश्‍वरसांख्यैकदेशिनां मतं निराकरोति---<pratika>सू ।। अन्यथानुमितौ च
ज्ञशक्तिवियोगात् ।। ९ ।।</pratika> एवं तर्ह्यचेतनोपसर्जनकपुरुषकर्तृकं जगदनुमीयते तत्राश्मानयनदृष्टान्तसंभवात्किमीश्‍वरेणेति
प्रधानोपसर्जनकपुरुषकर्तृत्ववाद एव युक्त इति <pratika>पूर्वपक्षः । सिद्धान्तस्तु</pratika>, पुरुषस्य शरीरप्रेरणक्रियायां शरीरस्य सहकारित्व-
प्रकृतित्वाद्यनुपपत्तेः स्वतः पुरुषस्यासामर्थ्ये प्रकृतिशरीरव्यतिरिक्तस्यापि सहकार्यन्तरस्यापेक्षणीयत्वेनानवस्थापरिहाराय स्वतंत्र
एव सहकारी कश्चिदंगीकरणीयस्स एव सकलश्रुतिस्मृतिसिद्ध ईश्‍वर इत्यंगीकर्तुं युक्तमिति । <pratika>सूत्रार्थस्तु</pratika>, चशब्देनाङ्गित्वानुप-
पत्तेरित्यस्य समाकर्षः । <pratika>अन्यथा</pratika>=पुरुषाश्मवदित्युक्तपक्षाद्वैपरीत्येन पुरुषाश्मवदचेतनसंबन्धाच्चेतनं प्रवर्तत इत्येवंरूपेण ।
<pratika>अनुमितौ</pratika>=अनुमानेऽपि तथा साध्यवैकल्यम् । कुतः । <pratika>अङ्गित्वानुपपत्तेः</pratika>=जीवस्याङ्गपदोक्तशरीरसंबन्धित्वायोगात् ।
सोऽपि कुतः । <pratika>ज्ञशक्तिवियोगात्</pratika>=अङ्गसंबन्धेन ज्ञस्य ज्ञातुर्जीवस्य सामर्थ्यायोगात् इति ।</p>
<p><pratika>सू ।। विप्रतिषेधाच्चासमञ्जसम् ।। १० ।। विप्रतिषेधात्</pratika>=एवं सकलश्रुतिस्मृतियुक्तिविरुद्धत्वाच्चानीश्‍वरमतमस-
मञ्जसमित्यर्थः ।।</p>
<head>इत्यानन्दतीर्थमते अन्यथानुमित्यधिकरणम् ।। ५ ।।</head>
