<pb n="089"/>
<sutra>।। सू ।। अनुस्मृतेश्च ।। २४ ।।</sutra>
<!-- APPAYYA !-->
शरीरे तथा महापरिमाणोत्पत्तेरदर्शनात् । क्रमोपचीयमानपरिमाणभेदाश्च मुहूर्तनाडि-
कादिव्यवधानेन लवनिमेषादिव्यवधानेन वा विलंब्य विलंब्य जायंत इत्यत्र न किञ्चिद्धि-
निगमकमस्ति । ततः क्रमिकेषु क्षणेषु प्रतिक्षणं जायन्त इत्यभ्युपगन्तव्यम् । एकस्मिन्क्षणे
परिमाणद्वयादर्शनेन क्षणभेदमात्रस्यापेक्षितत्वादिति देहपरिमाणस्य तावत्सिद्धं क्षणिक-
त्वम् । अयं न्यायः क्रमसंवर्धमानतृणतरुगुल्मलतादिपरिमाणेषु क्रमिकोच्छूनतापत्तिमन्नीरनि-
क्षिप्तव्रीहिबीजादिपरिमाणेषु च योजनीयः । परिमाणभेदश्च द्रव्यभेदनियतः तद्भेदमवग-
मयति । न चाप्रयोजकत्वम् । प्रागवस्थापेक्षयावयवसङ्ख्योत्कर्षं प्रशिथिलावयवसंयोगं वा
विना तदसंभवात् । आगंतुकानामवयवांतराणां पूर्वसिद्धं प्रति कारणत्वायोगेन द्रव्यांत-
रोत्पत्तेः पूर्वद्रव्यनाशस्य चाप्यभ्युपगंतव्यत्वात् निबिडतरसंयोगविनाशं विना प्रशिथिलावय-
वसंयोगोत्पत्त्यसंभवेन पूर्वसंयोगनाशे सत्यसमवायिकारणनाशेन पूर्वद्रव्यनाशस्य द्रव्यांतरो-
त्पत्तेश्चाभ्युपगन्तव्यत्वाच्च । एवञ्च परिमाणभेदादर्शनेऽपि समुद्रादीनां प्रतिक्षणसमाप-
तन्नदीजलादिरूपावयवान्तरान्वयात् भेदः क्षयरोगग्रस्तशरीरादिषु प्रतिक्षणमवयवापच-
यात् भेदः । समवायिकारणनाशस्य द्रव्यनाशकत्वात् । तस्मान्नान्वयदृष्टांतासिद्धिः । न
चापि व्यतिरेकदृष्टांतासिद्धिः । अर्थक्रियाकारित्वमेव सत्त्वमिति <quote>‘तुच्छमसन्नार्थक्रिया-
कारि, नापि क्षणिकम्, किं तु नित्य’</quote>मिति बौद्धसिद्धांतादित्येवमाशङ्कानिराकरणार्थं
सूत्रम्—<pratika>सू ।। अनुस्मृतेश्च ।। २४ ।।</pratika> यथा खल्वभिज्ञानं विषयस्य वर्तमानकालसम्बंधं
विषयीकरोति तथा प्रत्यभिज्ञानं वर्तमानकालसम्बंधमपि विषयीकरोति । तथा च द्विवि-
धज्ञानप्रामाण्यादेकस्य वर्तमानावर्तमानकालद्वयसम्बंधसिद्धौ द्वयोरपि क्रमिकत्वेनाविरो-
धावगमाद्वर्तमानकालसंबंधविषयं ज्ञानं तदयोगव्यवच्छेदमात्रमवगमयेत् । नान्ययोगव्यव-
च्छेदम् । स्वावच्छेदेन वान्ययोगव्यवच्छेदमवगमयेत् । न तु सर्वात्मना । अत एव चित्रपटे
नीलोऽयमिति ज्ञानं नानीलव्यावृत्तिं गमयति प्रदेशविशेषावच्छेदेन वा तां गमयति इत्यभ्युप-
गम्यते । न हि धर्मयोर्विरोधो भिन्नत्वादेव कल्पनीयः । अपि तु सामानाधिकरण्यप्रमित्यनु-
दयेन । तदुदये तु स्वमनीषिकामात्रकल्पितो विरोधो न प्रमाणशरणानां हृदयंगमः । अनु-
मानमपि प्रत्यभिज्ञाप्रत्यक्षविरुद्धं कालात्ययापदिष्टं न क्षणिकत्वं साधयितुं क्षमते । ननु
प्रत्यभिज्ञेति नैकं ज्ञानं संभवति । तद्धि न तावदैंद्रियकानुभवरूपमिंद्रियाणामतीततत्तांशे
सामर्थ्याभावात् । नाऽपि स्मृतिरूपं संस्कारस्याननुभूतेदन्तांशे सामर्थ्याभावात् । न च
संस्कारेंद्रिययोः परोक्षापरोक्षज्ञानजनकयोः प्रत्यक्षानुमितिसामग्र्योरिवैकज्ञानजनकत्वं संभ-
वति । येन कालद्वयविशिष्टाभेदविषयं तदेकं ज्ञानं स्यात् । तस्मान्निरंतरोत्पन्नस्मृत्यनुभव-
रूपज्ञानद्वयात्मिका सा । ततस्सोऽयं देवदत्त इत्यादिव्यवहारमात्रमिति युक्तम् । अभेद-
ज्ञानाभावेऽपि हि सामानाधिकरण्यव्यवहारमात्रमस्ति । यथा शैशवावस्थां परामृश्य वार्ध-
केऽपि स एवायं चैत्र इति व्यवहरंति । न खलु शिशुवृद्धदेहयोरत्यन्तविलक्षणयोरैक्य-
प्रत्यभिज्ञा कस्यापि भवितुमर्हति । तदाहुः—<quote>‘स्मृतिः पूर्वानुभूतेऽर्थे दर्शनं वार्तमानिके ।
तयोरत्यन्तभेदे च कस्याभेदः प्रतीयताम् । रूपशक्त्यादिभेदेन बालाद्व‍ृद्धोऽस्ति भेदवान् ।
दर्शनस्मरणे चापि यथास्वं समवस्थिते । पर स्मि/?/न्पूर्वरूपस्य न लेशोऽप्युपलभ्यते । पर-
