<pb n="258"/>
न्यत् सर्वं निषेधति नेति नेतीति न युक्तमेव ।।
<sutra>सू ।। अतोऽनन्तेन तथा हि लिङ्गम् ।। २५ ।।</sutra>
यतो ब्रह्मोपासीनानामपि तदसाधारणज्ञानानन्दपरमैश्‍वर्यादिकं प्रकाशते,
अतो <quote>‘द्वे वाव ब्रह्मणो रूपे’</quote> इत्यादिनाभिहितेनानन्तेन कल्याणगुणेन योगो
ब्रह्मणः सिद्ध एव । तस्मादुभयलिङ्गं ब्रह्मेति ।।
ननु <quote>‘द्वे वाव ब्रह्मणो रूपे’</quote> इत्यादिनोक्तं प्रपञ्चस्य ब्रह्मरूपत्वं ब्रह्मप्रपञ्चयो-
राध्यासिकसंबन्धेनैव निर्वाह्यम्, विधान्तरेण तन्निर्वाहासंभवात् । ततश्च <quote>‘अ-
थात आदेशो नेति नेति’</quote> इत्यस्य अध्यस्तप्रपञ्चनिषेधपरत्वमेव युक्तमित्याशङ्क्य
विनाप्यध्याससंबन्धं स्वाभिमतेन प्रकारेण तन्निर्वाहं वक्ष्यन् प्रथमं पक्षान्तरमाह
<sutra>सू ।। उभयव्यपदेशात् त्वहिकुण्डलवत् ।। २६ ।।</sutra>
<quote>‘सर्वो वै रुद्रः’</quote> <quote>‘द्यावापृथिवी जनयन् देव एकः’</quote> इत्येकत्वबहुत्वव्यपदेशादहेः
कुण्डलभावर्जुभाववत् परमेश्वरस्यैव <quote>‘द्वे वाव ब्रह्मणो रूपे’</quote> इत्यादिनोक्तः पृथि-
<!-- APPAYYA !-->
नात्सा शङ्का निवर्तते । सर्वैरपि गुणैः किंचित्किञ्चित्साम्यं हि परमं साम्यं न तु येन
केनचिद्ग‍ुणेन किञ्चित्साम्यम् । प्रकाशादिवच्चेति चकारोऽपि तदर्थः । न केवलं ज्ञाना-
नन्दसाम्यमात्रेण परमसाम्यनिर्वाहः । अपि त्वैश्वर्यसाम्येनापीति समुच्चयस्तदर्थः । द्विती-
यश्चकारस्त्वर्थः तदुपासनया तद्धर्मप्राप्तावसंभवशंकानिराकरणार्थः । अमुमेवानुषंगिकं
हेतुं परामृशन् अनेन प्रकृतसाध्यसिद्धिं दर्शयति सूत्रकारः—<pratika>सू॰ ।। अतोऽनन्तेन तथा
हि लिंगम् ।। २५ ।।</pratika> उपासीनानामपीत्यपिशब्देन उपास्यस्यापि परमसाम्यं श्रुतिप्राप्तं
तत्क्रतुन्यायप्राप्तं च ज्ञानानन्दरूपत्वस्येवैश्वर्यस्याप्यभ्युपगन्तव्यत्वं द्योत्यते । <quote>‘इत्यादिने’</quote>
त्यादिशब्देन ब्रह्मणः कल्याणगुणजातप्रतिपादकं सर्वं वचनजातं गृह्यते । <quote>‘अनन्तेने’</quote>त्यस्य
कल्याणगुणेनेति विशेष्योपादानेन <quote>‘अथवानन्तकल्याणगुणैकघन ईश्वरः । शिव इत्यु-
च्यते सद्भिश्शिवतत्वार्थवेदिभिः’</quote> । इति वचनार्थं मनसि निधाय सूत्रकृतानन्तशब्दः
प्रयुक्त इति द्योतितम् । <quote>‘तथा हि लिंग’</quote> मिति सूत्रशेषं व्याचष्टे—<pratika>तस्मादिति</pratika> । अनेन
<quote>‘तथा ही’</quote> त्यस्य तथासति हीत्यर्थो लिंगमित्यस्य <quote>‘पीता गावो भुक्ता ब्राह्मणा’</quote> इतिवदर्श-
आद्यच्प्रत्ययान्तत्वेनोभयलिंगमित्यर्थश्च दर्शितो भवति । निर्विशेषब्रह्मवादेऽपि निर्दोष-
त्वांशस्सम्प्रतिपन्न इति गुणवत्त्वप्रसाधनमुखेनोभयलिंगत्वोपसंहारः कृतः । उत्तरसूत्र-
मवतारयितुमाशङ्कते—<pratika>नन्विति</pratika> । यद्यपि <quote>‘अंशो नानाव्यपदेशा’</quote> दित्यधिकरणे चित्प्रप-
ञ्चस्य ब्रह्मापृथक्सिद्धविशेषणतारूपांशत्वसमर्थनादचित्प्रपञ्चस्यापि तथात्वं तुल्यन्यायतया
सिध्यति । <quote>‘सर्वो वै रुद्रः’</quote> <quote>‘सर्वं खल्विदं ब्रह्मे’</quote> त्यादिश्रुत्यन्तरेषु तुल्यवदुभयोरपि ब्रह्म-
विशेषणत्वेनोपादानात् । विशिष्यैवाचित्प्रपञ्चस्य ब्रह्मशक्तिपरिणामित्वेन तदपृथक्सिद्ध-
विशेषणतालक्षणतासंबंधः प्रकृत्यधिकरणादिषु सिद्धः, तथापि मतान्तरोपन्यासपूर्वकं
स्वमते विशेषप्रदर्शनेन स्वमतपरिशुद्धिसिद्ध‍यर्थोऽयमारंभ इत्याशयः । <pratika>सू॰ ।। उभय-
व्यपदेशात्त्वहिकुण्डलवत् ।। २६ ।। अहेरिति</pratika> । यथा ह्यहेरहित्वेनाभेदेऽपि कुण्ड-
लभावऋजुभावरूपसंस्थानविशेषापत्त्या भेदः एवं ब्रह्मणः स्वरूपेणाभेदेपि कार्यप्रपञ्च-
रूपापत्त्या भेद इत्यर्थः । न चाहेर्विश्रान्तिसंचारादिप्रयुक्तभोगविशेषार्थं कुण्डलभावऋ-
