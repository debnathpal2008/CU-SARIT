<pb n="123"/>
निरवयवत्वेनाकार्यत्वभ्रमादाकाशस्योत्पत्तिस्संदिह्यते संभवति न वेति ।
वियन्नोत्पद्यत इति प्राप्तम् । कुतः । अश्रुतेः । तथा हि—छांदोग्ये <quote>‘सदेव सोम्ये-
दमग्र आसी’</quote> दित्यारभ्य <quote>‘तत्तेजोऽसृजते’</quote> ति तेजःप्रभृतिभूतसृष्टिरभिधीयते ।
तत्र नाकाशस्योत्पत्तिः श्रूयते । या तु <quote>‘तस्माद्वा एतस्मादात्मन आकाशस्संभूत’</quote>
इति तैत्तिरीये सा गौणी भवितुमर्हति, आकाशोत्पादकसमवाय्यादिनिरूप-
णासम्भवात् ।
अतो जीववदाकाशोऽपि नोत्पद्यत इति प्राप्ते ब्रूमः---
<sutra>सू ।। अस्ति तु ।। २ ।।</sutra>
वियत उत्पत्तिरस्त्येव, <quote>‘तस्माद्वा एतस्मादात्मन आकाशस्संभूतः’</quote> इत्यादि-
श्रुतेः । आत्मनस्तु <quote>‘न जीयते म्रियते वा विपश्चि’</quote>दि ति प्रतिषेधादनुत्पत्तिः ।
न वियदुत्पत्तिप्रतिषेधश्रुतिरस्ति । अतो वियदुत्पद्यत एव ।।
<!-- APPAYYA !-->
वियदुत्पद्यते न वेति तदुत्पत्तिप्रतिपादनक्षमश्रुतिसंभवासंभावाभ्यां संशये पूर्वपक्षः—वि-
यन्नोत्पद्यते तदुत्पत्तिप्रतिपादनक्षमश्रुत्यभावात् । छांदोग्ये तावत् तद्विषया श्रुतिरेव
नास्ति तैत्तिरीयाथर्वणादिषु सत्यपि तदुत्पत्तिप्रतिपादनाक्षमा । निरवयवत्वेन सर्वगतत्वेन
च तस्य नित्यत्वावगमात् । न च द्वितीयहेतोरसिद्धिः । क्वचिदपि तदभावस्य बुद्ध‍या-
रोहासम्भवात् । अत्र वियन्नास्तीति निषेधस्य व्याहतत्वात् । यत्र निषिध्यते तस्यैव देश-
स्य वियद्रूपत्वात् <quote>‘आकाशे चाविशेषा’</quote> दिति वैभाषिकाधिकरण <ref>(ब्र-२-२-२३.)</ref> सूत्रे
इह प्रत्ययवेद्यो देश आकाश इति व्यवस्थापितत्वात् । न च हेत्वोरप्रयोजकत्वम् । निरव-
यवस्य सर्वगतस्योपत्पादकसामग्र्यनिरूपणात् । तस्मादनुमानात् वियतो नित्यत्वावधारणेन
तदुत्पत्तिं प्रतिपादयितुमक्षमा तैत्तिरीयादिश्रुतिर्गौणत्वमवलम्बते । न च, तैत्तिरीयश्रुतावे-
कस्य संभूतशब्दस्य <quote>‘एतस्माज्जायते प्राणो मनस्सर्वेंद्रियाणि च । खं वायुर्ज्योतिरापः
पृथ्वी विश्वस्य धारिणी’</quote> त्याथर्वणश्रुतावेकस्य जायत इति शब्दस्य च क्वचिद्गौणत्वमन्यत्र
मुख्यत्वं च न युक्तमिति वाच्यम् । आथर्वणश्रुतावेवैकस्य ब्रह्मशब्दस्य तथात्वदर्शनात् ।
तत्र श्रवणावृत्तिरस्तीति चेत् तदनुषंगेऽप्यभिधानावृत्तिरविशिष्टा । सकृच्छ्रुतस्यैव च ब्रह्म-
शब्दस्य गौणमुख्यत्वं दृष्टं <quote>‘द्वे ब्रह्मणी वेदितव्ये’</quote> इत्यत्र । तस्माद्वियन्नोत्पद्यत इत्येवं
प्राप्ते सिद्धांतमाह—<pratika>सू ।। अस्ति तु ।। २ ।।</pratika> वियदुत्पत्तिप्रतिपादनक्षमा श्रुतिरिति शेषः ।
भाष्ये <quote>‘वियत उत्पत्तिरस्त्ये’</quote> वेति श्रुतिसद्भावसूत्रणस्य फलितार्थ उक्तः । तुशब्दः
पूर्वपक्षोपात्तजीवदृष्टांतवैषम्यार्थ इति व्याचष्टे—<pratika>आत्मनस्त्विति</pratika> । तथा च परमतानु-
सारेण प्रथमानुमाने निरवयवद्रव्यत्वरूपसाधनावच्छिन्नसाध्यव्यापकं स्वमतानुसारेण
केवलसाध्यव्यापकोत्पत्तिप्रतिषेधश्रवणमुपाधिरिति भावः । सर्वगतत्वहेतुस्त्वसिद्धः ।
अव्यक्तप्रकृतिकस्याकाशस्य परिच्छिन्नत्वात् । न चोक्तव्याघातः । तन्निषेधे चिच्छक्तेस्त-
द्देशत्वसंभवात् । न च पतत्रिपतनादावपि सैव प्रत्यक्षविषयो देशः स्यात् । तस्या <quote>‘स्सन्घट’</quote>
इत्यादिप्रत्यक्षविषयत्वसंप्रतिपत्तेः । तथा च <quote>‘आकाशे चाविशेषा’</quote> दिति सूत्रव्याख्यान-
भाष्यविरोध इति वाच्यम् । चिच्छक्तिमनंगीकुर्वतो बौद्धस्य तयान्यथासिद्धिशंकानवका-
शात् । स्वमते तुशब्दाश्रुयत्वयुक्त्यनुगृहीतश्रुतिबलादाकाशसिद्धिः । तस्यावकाशरूप-
