<pb n="135"/>
अथ पारंपर्याधिकरणम् ।। ५ ।।
<sutra>सू॰ ।। पारंपर्येण क्रमोऽत उपपद्यते च ।। १५ ।।</sutra>
इह पूर्वाधिकरणे निरूपितः सृष्टिक्रम उपपद्यते न वेति संदेहः ।।
नोपपद्यत इति पूर्वः पक्षः । तथा हि—मुण्डकोपनिषदि <quote>‘एतस्माज्जायते प्राणो
मनः सर्वेन्द्रियाणि च । खं वायुर्ज्योतिरापः प्रथिवी विश्वस्य धारिणी ।।’</quote>
इति प्राणादीनां वियदादिभ्यः पूर्वमुत्पत्तिः श्रूयते । अथर्वशिखायां च
<quote>‘ब्रह्मविष्णुरुद्रेन्द्रास्ते संप्रसूयन्ते सर्वाणि चेन्द्रियाणि सह भूतैः’</quote> इति सहोत्प-
<!-- APPAYYA !-->
<head>अथ पारंपर्याधिकरणम् ।। ५ ।।</head>
<p><pratika>पारम्पर्येण क्रमोऽत उपपद्यते च ।। १५ ।।</pratika> संगतिपूर्वकं संशयं दर्शयति—<pratika>इहेति</pratika> ।
आकाशशरीरकाद्ब्रह्मणो वाय्वाद्युत्पत्तिसमर्थनादाकाशादिक्रमेण सृष्टिरित्यापि पूर्वाधि-
करणेन सिद्धम् । तदुपपद्यते न वेत्युक्तक्रमक्रमांतराक्रमश्रुतिविरोधसमाधानसंभवासं-
भवाभ्यां संशये सति न संभवति तत्समाधानमिति पूर्वः पक्षः । तथाहि—अविचलस्ता-
वदाकाशादिक्रमः पूर्वाधिकरणसिद्धः । मुण्डकोपनिषन्मंत्रे प्राणान्तःकरणेंद्रियभूतानां
क्रमो विवक्षित इति ज्ञायते । <quote>‘खं वायुर्ज्योति’</quote> रित्याद्युत्तरार्धे तत्क्रमप्रत्यभिज्ञारूपाल्लिंगा-
दिति । सोऽप्यविचल एव । अक्रमस्तु अथर्वशिखायां तु सहश्रुत्यैव स्पष्टीकृतः । अतः
<!-- APPAYYA !-->
<pratika>रामानुजमते तु</pratika> अत्रास्ति कश्चिद्विशेषश्श्रीकण्ठमतात् । यथा—श्रीकण्ठमते अधिकरणद्वयतया विभक्तमुपरितनं सूत्रत्र-
यमप्यत्र<quote>‘तदभिध्यानादेवे’</quote>ति सिद्धान्तसूत्रोपष्टंभकतया तेजोऽधिकरणशेषत्वेनान्तर्भावितमिति तानि त्रीणि सूत्राण्यत्रैव व्याख्या-
यन्ते—यथा—<pratika>सू ।। विपर्ययेण तु क्रमोऽत उपपद्यते च ।। १५ ।।</pratika> <quote>‘आकाशाद्वायुः’</quote> वायोरग्नि’रिति पारंपर्यक्रमा-
<pratika>द्विपर्ययेण</pratika><quote>‘एतस्माज्जायते प्राण’</quote> इति सर्वेषां ब्रह्मानन्तर्यरूपो यः <pratika>क्रमः</pratika> स च <pratika>अतः</pratika>=तत्तच्छरीरकाद्ब्रह्मणस्सृष्टे<pratika>रुपपद्यते</pratika> ।।</p>
<p><pratika>सू ।। अन्तरा विज्ञानमनसी क्रमेण तल्लिंगादिति चेन्नाविशेषात् ।। १६ ।।</pratika> <pratika>अन्तरा</pratika>=भूतप्राणयोरन्तराले
<pratika>इन्द्रियग्राममनसी</pratika> क्रमेणोत्पद्येते । कुतः । <pratika>तल्लिंगात्</pratika>=<quote>‘खं वायुर्ज्योति’</quote>रिति श्रुतिक्रमप्रत्यभिज्ञानरूपात्तंल्लिंगात् । <pratika>इति चेत्</pratika>=
अत इदमपि पारंपर्यक्रमपरमिति चेत् । <pratika>न । अविशेषात्</pratika>=<quote>‘एतस्माज्जायते’</quote> इत्यस्य प्राणादिपृथिव्यन्तेषु सर्वेषु प्रत्येकम-
न्ययाविशेषात् । अतस्तेजःप्रभृतीनामपि साक्षात्परमात्मैव कारणम् ।।</p>
<p><quote>‘तत्तेज एक्षते’</quote>त्यादितेजः प्रभृतिशब्दाः लोके तत्तद्वस्तुवाचिनः ब्रह्मणि भाक्ता इत्यत्राह—<pratika>सू ।। चराचरव्यपाश्रयस्तु
स्यात्तद्व्यपदेशोऽभाक्तस्तद्भावभावित्वात् ।। १७ ।। चराचरवस्तुसंबन्धी तत्तद्वाची शब्दो</pratika> ब्रह्मणि अभाक्तः
मुख्य एव । <quote>‘अनेन जीवेने’</quote>ति सर्वस्य वस्तुनो नामरूपभाक्त्वस्यात्मतया <pratika>ब्रह्मानुप्रवेशभावभावित्वात् । इत्यर्थः ।।</pratika></p>
<head>इति रामानुजमते तेजोऽधिकरणम् ।।</head>
<p><pratika>आनन्दतीर्थमते</pratika>, अत्रापि शांकरमतवदेवाधिकरणविभागः । सूत्रार्थवर्णने परमस्ति किंचिदिव वैलक्षण्यम् । यथा-
<pratika>तेजोऽतस्तथा ह्याह ।। १० ।। तेजः</pratika>=तेजोभूतम् । <pratika>अतः</pratika>=ब्रह्मण एवोत्पद्यते न वायोः । कुतः । <pratika>हि</pratika>=यस्मात् । <quote>‘तत्तेज’</quote>
इति श्रुतिः । <pratika>तथा</pratika>=उक्रप्रकारेण <pratika>आह</pratika>=वक्ति । तस्मादित्यर्थः ।। <pratika>इति तेजोऽधिकरणम् ।। ४ ।।</pratika></p>
<p><pratika>सू ।। आपः ।। ११ ।।</pratika> अत्रापि <quote>‘अतस्तथा ह्याहे’</quote>त्यनुवर्तते । सूत्रार्थः पूर्वसूत्रवत् । अत्र <pratika>श्रुतिः</pratika>=ब्रह्मैवेदमिति श्रुतिरित्यर्थः ।।</p>
<head>इत्यबधिकरणम् ।। ५ ।।</head>
<p><pratika>सू ।। पृथिव्यधिकाररूपशब्दान्तरादिभ्यः ।। १२ ।।</pratika> अत्र मते <quote>‘शब्दान्तरादिभ्य’</quote> इति पाठः । इदमधिकर-
णमप्यविशिष्टं शांकरमतात् । <pratika>पृथिवी</pratika>=पृथिव्येव <quote>‘ता अन्नमसृजन्ते’</quote>तिश्रुतिस्थान्नशब्देनोच्यते न प्रसिद्धान्नम् । कुतः ।
<pratika>अधिकारशब्दितभूतप्रकरणात्</pratika> <pratika>रूप</pratika>शब्दोक्तकृष्णरूपस्य च श्रवणात् <quote>‘पृथिवी वा अन्न’</quote> मिति <pratika>श्रुतिविशेषा</pratika>च्चेत्यर्थः । अपौरुषे-
यत्वेनादोषस्य वाक्यस्य नाप्रामाण्यमित्यादिरादिशब्दार्थः ।। <pratika>इति पृथिव्यधिकरणम् ।। ६ ।।</pratika></p>
<p><pratika>सू ।। तदभिध्यानादेव तु तल्लिङ्गात्सः ।। १३ ।।</pratika> अत्र जगत्स्रष्टुर्विष्णोस्संहर्तृत्वमस्ति वा न वेति <pratika>संदेहे</pratika> <quote>‘प्राणानां
ग्रन्थिरसि रुद्रो माविशान्तकः ।’</quote> इति श्रुत्या रुद्रस्यैवान्तकत्वश्रवणात्पितुर्लोके संहारकत्वायोगाच्च न विष्णुस्संहर्ता किं तु
रुद्र एवेति <pratika>पूर्वपक्षः । सिद्धान्तस्तु</pratika> विष्णुरेव संहर्ता न रुद्रः । इति । तुशब्दोऽवधारणे । अभिध्यानशब्देनेच्छोच्यते ।
तच्छब्देन विष्णुर्गुह्यते । तथा च <pratika>स</pratika> विष्णुरेव संहारकर्ता न रुद्रः । कुतः । <pratika>तदभिध्यानात्</pratika>=<quote>‘तदभिध्याना’</quote>दिति श्रुत्यक्ता-
दभिध्यानरूपशब्दज्ञापितसंजिहीर्षाविशेषितादनादिबन्धसंहारेच्छारूपा<pratika>त्तर्ल्लिंगादेव</pratika> । एवकारस्तु भाष्यरीत्या किमु श्रुतिभ्य
इति कैमुत्यसूचकः । निर्दोषे विष्णौ लौकिकपितृन्यायो नावतरतीति भावः ।। <pratika>इति तदभिध्यानाधिकरणम् ।। ७ ।।</pratika></p>
