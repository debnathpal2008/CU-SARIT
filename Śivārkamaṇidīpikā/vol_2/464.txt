<pb n="464"/>
त्वा भिषजां शृणोमि’</quote> इति यः संसाररोगस्य भिषक्तम् इति निरूप्यते । <quote>‘मायां
तु प्रकृतिं विद्यान्मायिनं तु महेश्वरम्’</quote> इति सकलप्रपञ्चविचित्रकलिकानिकुरु-
म्बावलम्बिनी मायालक्षणा परमशक्तिर्यस्य रूपैकदेशस्वभावतया प्रतिपाद्यते ।
स खलु हृदयगतो हार्दः परं ब्रह्म परमेश्वरः परममङ्गलस्वरूप उमापतिः पर-
मात्मा स्वाज्ञारूपश्रुतिचोदितेषु कर्मस्वग्निहोत्रादिषु स्वाराधनरूपेषु नियतं निर्मु-
क्तसकलाविहितकर्मलवं स्वार्पितसकलकर्मफलं स्वायत्तचित्तं स्वज्ञानामृतपरिपूर्णं
निरस्तसमस्तकाम्यफलं विवेकादिसंपन्नं स्वभक्तिमात्रैकनिरतं स्वप्रसादाकाङ्क्षिणं
विद्यावन्तं साधकमवलोक्य शरीरपरित्यागसमये तद्विषयसंपन्नप्रसादः तस्मिन्
संसारमलकलङ्कापकर्षिणीमनुग्रहदृष्टि निदधाति । तदनुग्रहविशेषेणासौ विग-
लितसांसारिकमलः प्रकाशितात्मद्योतितमूर्धन्यनाड्या निर्गत्यार्चिरादिना तदीयं
परं पदमप्राकृतं निरतिशयानन्दस्वभावं प्राप्य तदाकारो भूत्वा नित्यनिरतिशया-
नन्दस्वरूपो भवति । तस्मादविदुषो विदुषश्च गतिवैषम्यमस्तीति युक्तमेव ।।
इति तदोकोऽग्राधिकरणम् ।। ७ ।।
<!-- APPAYYA !-->
मेश्वरसन्निधावन्तरङ्गसेवां कुर्वन्तः गणमाथाः । तेषु हि वीरशब्दः प्रसिद्धः । <quote>‘क्षयद्वीराय
प्रभरामहे मतिं’</quote> <quote>‘क्षयद्वीराय नमसा विधेम ते’</quote> <quote>‘दिव्या गणा बहुरूपाः पुराणाः’</quote> <quote>‘आयु-
श्छिदो नः प्रथमं तु वीरा’</quote> इत्यादिमन्त्रेषु प्रसिद्धः । क्षयन्तो वसन्तो वीरा यस्मिन् तस्मै
क्षयद्वीरायेति परमेश्वरस्य विशेषणम् । एवंभूतान् वीरान् सर्वेष्वपि पारमेश्वरेषु सर्वे-
ष्वपि दिव्यस्थानेषु सन्निहितान्प्राप्य कर्मभूतान्नः अस्मान् उदर्पय ऊर्द्ध्वदेशे सर्वस्यापि
प्रपञ्चोपरिस्थिते परमपदरूपे दिव्यस्थाने प्रापय परमपदे मां तैस्सह संयोजयेत्यर्थः । प्रका-
<pratika>शितात्मद्योतितमूर्धन्यनाड्येति</pratika> । मलविगलनोपक्रमाद्ध‍ृदयाग्रे खद्योतवत्संजातप्रकाशो
य आत्मा स्वापृथग्भूतधर्मज्ञानप्रभारूपतः तेन द्योतितया मूर्धन्यनाड्येत्यर्थः । सर्वमिदं
प्रस्तुतविद्वदुत्क्रान्त्यनुसारेण वर्णितम् । एवमविद्वदुत्क्रान्तावपि वर्णाश्रमधर्माराधितपरमे-
श्वरानुग्रहवशात्प्राप्यलोकानुगुणनाडीप्रवेशार्थः तत्तन्नाडीद्वारकप्रकाशोऽनुसन्धेयः ।।</p>
<head>इति तदोकोऽग्राधिकरणम् ।। ७ ।।</head>
<!-- APPAYYA !-->
<head>नयमणिमालायाम्</head>
<head>अथ तदोकोग्राधिकरणम् ।। ७ ।।</head>
<p><sutra>सू॰ ।। तदोकोऽग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्च हार्दानुगृही-
तश्शताधिकया ।। १६ ।।</sutra>
<lg><l>विद्वानपि निष्क्रामति देहान्नाड्या यया कथा/?/चिदपि । ननु नियमेन कथञ्चिन्नाडीनां दुर्विवेचत्वात् ।। ३६७ ।।</l></lg>
<lg><l>विद्याराधितशंभुप्रकाशितद्वारको जीवः । निष्कामति मूर्धगया नाड्या श्रवणात्तयोर्ध्वमिति ।। ३६८ ।।</l></lg></p>
<head>इति तदोकोऽग्राधिकरणम् ।। ७ ।।</head>
