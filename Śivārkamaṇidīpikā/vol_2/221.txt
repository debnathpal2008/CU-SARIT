<pb n="221"/>
द्वाक्यं नास्तीति विष्णुप्रजापतिदेवत्ययागयोः फलसंबन्धार्थं पौर्णमासीविधिरेव शरणी-
करणीयः । अतो यागभेदे तस्याग्नीषोमीयमात्रविषयत्वेन तयोः फलसंबन्धो न सिध्येदिति
तद्द‍ूषणसामञ्जस्यमिति चेन्न । अन्तरावाक्यमनुवाद इति पक्षेऽपि जामितादोषनिराकर-
णार्थमन्तराश्रुतेरनालंबनत्वपरिहारार्थं च त्रिष्वऽपि यागेष्वन्तरालप्राप्तेरवश्यवक्तव्य-
त्वात् । अत एव भवदेवेन उपांशुयाजाधिकरणपूर्वपक्षे <quote>‘कथमन्तरालवाक्यस्य सर्वात्मना-
नुवादकत्वमन्तरालस्यैवाप्राप्तस्य विधेयत्वा’</quote>दित्याशंक्य जामितादोषोपक्रमेण विष्णवादिवा-
क्येषु प्रत्येकमजामित्वानुवादेन च तेष्वन्तरालप्राप्तिमुक्त्वैव भवति चानुवादतोऽपि
स्थाननियमः यथा <quote>‘न गिरा गिरेति ब्रूया’</quote> दिति गिरापदनिषेधानुवादबलादिरापदस्य
गिरापदस्थाननिवेशित्व’ मिति सदृष्टान्तमुपपादितम् । केचितु <quote>‘विष्णवादिवाक्यानि याग-
विधय’</quote> इति पक्षे प्राधान्यबाधमन्यथा समर्थयन्ते । विष्णवादिवाक्येषु तव्यप्रत्ययात्प्रथमं
गुणकर्मत्वधीर्भवति कर्मान्तरानुपयोगानुसंधानेन त्वर्थकर्मतावगन्तव्या । अतश्शीघ्राव-
गतार्थकर्मणामेवाधिकारानुप्रवेशादुपांशुयाजस्य तदनुप्रवेशेन प्राधान्यावगतिर्विहन्येत ।
अन्तरावाक्यं यागविधायकमिति पक्षे तु तत्र तव्यप्रत्ययाभावेन गुणकर्मत्वधीकृतविलं-
बाप्रसक्तेराग्नेयादिवदेवाधिकारानुप्रवेशात्प्राधान्यावगतिर्न विहन्यत इति तेषामपि पदार्थ-
प्रतीतिशैघ्र्यमान्द्यकृतवाक्यार्थानुप्रवेशतदननुप्रवेशन्याय एवोपजीव्यः इति प्रकृतोपयुक्ते
तस्मिन्न्याये न विवादः । अपि च । यदर्थतया यत्प्रसक्तं तस्य निषेधोऽपि तदर्थः इति
न्यायमर्यादा । अन्यथाप्रसक्तप्रतिषेधत्वानांजस्यात् । अत एव दर्शपूर्णमासप्रकरणाम्‍नातो
<quote>‘नानृतं वदे’</quote> दिति निषेधः प्रकरणात्क्रत्वर्थो भवन् क्रत्वर्थस्यैवानृतवदनस्य निषेधः ।
तेन क्रतूपयोगिद्रव्यादिसंपादनार्थानृतवदने क्रत्वर्थनिषेधातिक्रमणात् क्रतोर्वैगुण्यं क्रतु-
मध्येऽपि पुरुषार्थानृतवदने न क्रतोर्वैगुण्यम् । <quote>‘यो नाम क्रतुमध्यस्थः कलंजादीनि भक्ष-
येत् । न क्रतोस्तस्य वैगुण्यं यथा चोदितसिद्धित’</quote> इति न्यायात् । किं तु पुरुषस्य प्रत्य-
वायमात्रम् । क्रतुप्रकरणाम्नातोऽपि यो निषेधः क्रत्वर्थस्य निषेधो भवितुं नार्हति नासौ
क्रत्वर्थः । यथा दर्शपूर्णमासप्रकरणाम्नातो <quote>‘मलवद्वाससा न संवदेत न सहासीत नास्या
अन्नमद्या’</quote> दिति निषेधः । यद्यपि पत्‍न्या सह संवादस्सहासनञ्चेत्युभयं क्रत्वर्थतया अर्थतः
प्राप्नोति तथाऽपि मलवद्वाससा तया न प्राप्नोति । <quote>‘यस्य व्रत्येहन्पत्‍न्यनालंभुका स्यात्ता-
मवरुध्य यजेते’</quote> ति मलवद्वाससः क्रतौ सर्वात्मना दासीकरणरूपस्यावरोधस्य विहित-
त्वात् । तदन्नादनं तु <quote>‘अथो खल्वाहुरभ्यंजनं वाव स्त्रिया अन्नमभ्यंजनमेव न प्रतिगृह्य’</quote>
मित्यभ्यंजनशब्दोक्ततत्संगतिरूपतया व्याख्यातं क्रत्वर्थत्वेन कथमपि न प्राप्नोति । एवं
सति <quote>‘न हिंस्या’</quote> दिति निषेधः क्रत्वर्थपुरुषार्थोभयविधहिंसानिषेधरूपत्वे स्वयमपि क्रत्वर्थ-
पुरुषार्थोभयरूपो भवन् स्वस्य क्रतुपुरुषसंबन्धबोधनार्थं वाक्यं भिन्द्यात् । एवं <quote>‘लौकिके
पुरुषार्थत्वं वैदिके क्रतुशेषते’</quote> ति क्रतुपुरुषोभयसम्बन्धबोधने वाक्यभेदः स्यादिति तत्प-
रिहारार्थमेवाश्वप्रतिग्रहेष्टिसोमवमनेष्ट्यादिवाक्येषु <quote>‘योऽश्वं प्रतिगृह्णाति’</quote> <quote>‘यस्सोमं वमती’</quote>
ति निमित्तसमर्पकशब्दानां लौकिकवैदिकसाधारण्येनाश्वप्रतिग्रहसोमवमनादिसामान्यपरत्वं
त्यक्तम् । एवं हिंसानिषेधरीत्यैव सुरादिनिषेधानामपि पुरुषार्थनिषेधरूपत्वेन क्रत्वर्थ-
सुराग्रहणाद्यस्पर्शित्वं व्याख्यातम् । इत्थमहिंसादिवाक्यानां वैधहिंसाद्यस्पर्शित्वं मीमां-
सान्यायपरिशीलनशालिनामतिस्पष्टमिति तदप्रदर्श्य वैधहिंसामात्रे नेयं हिंसेति भाष्य-
