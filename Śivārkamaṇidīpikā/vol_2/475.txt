<pb n="475"/>
<p>विद्युत्पुरुषस्य गमयितृत्वलिङ्गेनार्चिरादीनामविशेषनिर्दिष्टानामपि गमयितृत्व-
मेव संबन्ध इति निश्चय उपपन्नः ।। विद्युत्पुरुषस्य ब्रह्मगमयितृत्वे वरुणादिभिः
किं फलमित्यत आह---
<sutra>सू ।। वैद्यतेनैव ततस्तच्छ्रुतेः ।। ५ ।।</sutra>
वैद्युतपुरुषात् परस्तात् स एव ब्रह्म गमयति <quote>‘तत् पुरुषोऽमानवः स एनान्
ब्रह्म गमयति’</quote> इति श्रुतेः । वरुणादीनां तदनुग्राहकत्वेन गमयितृत्वमिति न
विरोधः ।।
इति आतिवाहिकाधिकरणम् ।। ४ ।।
अथ कार्याधिकरणम् ।। ५ ।।
<sutra>सू ।। कार्यं बादरिरस्य गत्युपपत्तेः ।। ६ ।।</sutra>
किममानवः पुरुषः उपासकान् साक्षादेव ब्रह्म गमयति, उतान्यमिति संशये
पूर्वपक्षः । कार्यं हिरण्यगर्भमेव गमयति, अस्य हि गतिरुपपद्यते । न व्यापिनः
परब्रह्मणः ।। पुनरुपपत्तिमाह---
<!-- APPAYYA !-->
सानाकाङ्क्षासत्वात् ‘स एनानिति वाक्यस्य पुरुषत्वं गमयितृत्वं च सिद्धवत्कृत्यामानवत्व-
रूपविशेषमात्रप्रतिपादकत्वेन पूर्वेषामर्चिरादीनामपि १आतिवाहिकपुरुषत्वावगतेश्च लो-
कशब्दोप्यर्चिरादिशब्दवदभिमानिदेवतायां वर्त्तितुमर्हतीति नास्ति तद्विरोध इति सि-
द्धान्तः । पूर्वपक्षशङ्कोत्तरत्वेनोत्तरसूत्रमवतारयति---<pratika>सू॰ ।। वैद्युतेनैव ततस्तच्छ्रुते ।। ५ ।।</pratika>
विद्युति भवो वैद्युतः अमानवः पुरुषः । विद्युल्लोकप्रभृतिश्रुतिबलादमानवपुरुषस्य ग-
मयितृत्वेऽपि वरुणादीनां तदनुग्राहकत्वेन गमयितृकोटिनिवेशस्संभवतीति न तद्वैफल्य-
मिति भावः ।।</p>
<head>इत्यातिवाहिकाधिकरणम् ।। ४ ।।</head>
<head>अथ कार्याधिकरणम् ।। ५ ।।</head>
<p><pratika>सू॰ ।। कार्यं बादरिरस्य गत्युपपत्तेः ।। ५ ।।</pratika> नमयितृनिरूपणानन्तरं गन्तव्यं
निरूप्यत इति सङ्गतिः । <pratika>उतान्यमिति</pratika> । हिरण्यगर्भं नारायणं वेत्यर्थः । गत्युपपत्त्यादिकं
मुख्यत्वादिकं च संशयबीजम् । <pratika>व्यापिन इति</pratika> । नचाव्यापित्वेऽपि देशविशेषे तदनुभव-
एव पुरुषार्थ इति वाच्यम् । निरतिशयानन्दरूपस्य सर्वत्र तुल्यत्वादिति भावः ।</p>
<!-- APPAYYA !-->
<head>नयमणिमालायाम्</head>
<head>अथ आतिवाहिकाधिकरणम् ।। ६ ।।</head>
<p><sutra>सू॰ ।। आतिवाहिकास्तल्लिङ्गात् ।। ४ ।। वैद्युतेनैव ततस्तच्छ्रुतेः ।। ५ ।।</sutra>
<lg><l>गच्छामुं न्यग्रोधं ततो नदीपर्वतं ततो ग्रामम् । इति निर्देशौपम्यात्सृतिचिह्नान्यर्चिराद्याः स्युः ।। ३७९ ।।</l></lg>
<lg><l>ते देवताविशेषा नेतारो गतिजुषां विदुषाम् । उपसंहारे वैद्युतपुरुषे नेतृत्ववर्णनतः ।। ३८० ।।</l></lg></p>
<head>इति आतिवाहिकाधिकरणम् ।। ४ ।।</head>
<note>(१) <quote>‘गमयितृत्व’</quote></note>
