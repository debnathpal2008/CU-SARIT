<pb n="419"/>
<p>कर्मफलस्य सातिशयत्वमवगम्यते । तद्वदुपासनज्ञानफलस्यापि । इति प्राप्तेऽभि-
धीयते---कर्मफलस्येव ज्ञानोपासनफलस्य न सातिशयत्वनियमः । ब्रह्मस्वरूपाव-
स्थाया एव फलत्वावधृतेः । सर्वेषामपि विद्यावतां ब्रह्मस्वरूपस्यैकत्वान्न वैषम्यक-
थाऽत्र संभवति । न चौपासनतारतम्यान्मुक्तिरूपस्य तत्फलस्य तारतम्यं स्यादिति
वाच्यम् । उपासनकर्मणां मुक्तिफलव्यतिरेकेण फलान्तराभावात् । ब्रह्मण एक-
त्वेन तद्रूपस्य मुक्तिफलस्याप्येकत्वात् । अतो न मोक्षफलवैषम्यमिति ।।
इति मुक्तिफलाधिकरणम् ।। १७ ।।
इति श्रीकण्ठशिवाचार्यविरचिते ब्रह्ममीमांसाभाष्ये तृतीयाध्यायस्य
चतुर्थः पादः ।। ३ ।। ४ ।।
<!-- APPAYYA !-->
कालतारतम्येन तदुपासकजीवनकालतारतम्येन च, उपासनावैषम्यस्यानन्तविषयत्वात् ।
<quote>‘श्रौत्रियस्य चाकामहतस्ये’</quote>ति तु दशैकादश वा पर्यायाः । अतस्ते मुक्तविषये उपासना-
वैषम्यप्रयुक्तानन्दाभिव्यक्तिवैषम्यविषयतया योजयितुं न शक्यन्ते । अपर्याप्तत्वात् । दि-
क‍्प्रदर्शनार्थश्रवणाभावाच्च । शक्यन्ते तु योगभूमिकाभेदाभिव्यक्तानन्दतारतम्यविषय-
तया । योगभूमिकाभेदानां कतिपयत्वेन योगशास्त्रेषु प्रसिद्धत्वात् । तेष्वानन्दाविशेषाभि-
व्यक्तिभेदहेतवो योगभूमिकाभेदा एतावन्त एवेति श्रुतिप्रामाण्येनाभ्युपगन्तुं शक्यत्वात् ।
तस्मादुत्तमपर्यायगतं <quote>‘श्रोत्रियस्य चाकामहतस्ये’</quote>ति वाक्यं मुक्तविषयमिति वक्तव्यम् ।
तथा च तस्य सर्वमुक्तसाधारण्यात्परब्रह्मणो यावान्प्राजापत्यानन्दापेक्षया शतगुणत्वेन
श्रुत आनन्दभोगः तावान्सर्वेषामिति सिद्धौ परमासाम्यश्रुतिरपि तदेकार्था स्यादिति,
श्रुतिबाधितमिह फलवैषम्यं न्यायसहस्रेणापि कल्पयितुं न शक्यम् । न हि <quote>‘सप्तदश प्रा-
जापत्यान्पशूनालभत’</quote> इत्यत्र सप्तदशश्रुतिबाधितं बहुवचनस्य त्रित्वे पर्यवसानं न्यायाव-
लम्बनेन कल्पयितुं शक्यम् । अतः <quote>‘कर्मभूयस्त्वात्फलभूयस्त्व’</quote>मिति पूर्वतन्त्रोक्तन्यायो
यत्र सत्यपि कर्मतारतम्ये फलावैशेष्यं प्रमाणसिद्धं तद्व‍यतिरिक्तविषय इति कल्पयितुं
युक्तम् । अत एव दूरात्समीपाच्चागत्य तटाके तृष्णया पानीयं पिबतामविशिष्टा तृप्तिः,
धीशक्तिपाटवात्तन्मान्द्याद्वा चिरेण वेदमभ्यस्यतां वेदाक्षरावाप्तिरविशिष्टेति नैतादृशेषु
स्थलेषु कर्मभूयस्त्वात्फलभूयस्त्वमिति <pratika>सर्वमनवद्यम् ।। इति मुक्तिफलाधिकरणम् ।। १७ ।।</pratika></p>
<p>इति शिवातिवादिमूर्द्धन्यशिवदर्शनस्थापनधुरन्धरसकलदेवभूदेवप्रतिष्ठापक<pratika>श्रीमच्चिन्नबो/?/</pratika>-
म्मभूपालहृदयकमलकुहरबिहरमाण<pratika>श्रीसाम्बशिवप्रेरितस्य श्रीभरद्वाज</pratika>कुलजल-
धिकौस्तुभश्रीविश्व<pratika>जिद्याजिश्रीरङ्गराजाध्वरिवरसूनोरप्पय्यदीक्षितस्य कृतौ
श्रीकण्ठाचार्यविरचितब्रह्ममीमांसाभाष्यव्याख्यायां</pratika> शिवार्कमणि-
दीपिकाख्यायां तृतीयस्याध्यायस्य <pratika>तुरीयः पादः</pratika> ।। ३ ।। ४ ।।</p>
<!-- APPAYYA !-->
<head>नयमणिमालायाम्</head>
<head>अथ मुक्तिफलाधिकरणम् ।। १७ ।।</head>
<sutra>सू॰ ।। एवं मुक्तिफलानियमस्तदवस्थावधृतेस्तदवस्थावधृतेः ।। ५१ ।।</sutra>
<lg><l>तर्ह्येवं कर्मफलन्यायेनैवास्तु सातिशयः । अपवर्गेऽपि समत्वाद्विहितफलत्वस्य तत्रापि ।। ३२७ ।।</l></lg>
<lg><l>ब्रह्मण एव फलत्वावधृतेरपवर्गमाप्तानाम् । तस्यैकरूप्यतोऽस्मिन्नातिशयः शक्यते प्रकल्पयितुम् ।। ३२८ ।।</l></lg>
<head>इति मुक्तिफलाधिकरणम् ।। १७ ।।</head>
<p><pratika>इति श्रीमदप्पय्यदीक्षितकृतौ अधिकरणनयमणिमालाख्यतृती-
यपरिच्छेदे तृतीयस्याध्यायस्य तुरीयः पादः ।। ३ ।। ४ ।।</pratika></p>
