<pb n="502"/>
कमभिसंपद्यते न च पुनरावर्तते न च पुनरावर्तत’ इत्यादिशब्दात् । ब्रह्मविष्ण्वा-
दिपदमुक्त्वा तद्विलक्षणत्वेन शिवस्य परब्रह्मणः पदं पुराणं चाभिव्यनक्ति
<quote>“दिनकृत्कोटिसंकाशं स्थानमाद्यमुमापतेः । सर्वकामसमायुक्तं विशुद्धं नित्य-
मक्षयम् ।। संप्राप्य तत्पदं दिव्यं समस्तक्लेशवर्जिताः । सर्वज्ञाः सर्वगाः शुद्धाः
परिपूर्णा भवन्ति च ।। विशुद्धकार्यकरणाः परमैश्वर्यसंयुताः । सदेहाश्च विदेहाश्च
भवन्त्यात्मेच्छया पुनः ।। ये संप्राप्ताः परं स्थानं ज्ञानयोगरता नराः । न तेषां
पुनरावृत्तिर्घोरे संसारमण्डले ।।”</quote> इत्यादिभिः ।। अस्य तात्पर्यमुच्यते । <quote>‘परं
ज्योतिरूपसंपद्य स्वेन रूपेणाभिनिष्पद्यत’</quote> इति परं ज्योतिःस्वरूपं हि मुक्तप्राप्य-
<!-- APPAYYA !-->
तदनुमानम् । न च प्राचीनपुण्यपापानां क्षयेऽपि तात्कालिककर्मणा पुनरावृत्तिकारणे
पुण्यपापे स्यातामिति वाच्यम् । तत्काले पुण्यपापहेतुकर्मोत्पत्तावपि कारणाभावात् । न
तावद्विद्यासामर्थ्यं तत्र कारणम् । तस्य चिरकालब्रह्मानन्दभोगेन क्षयोक्तेः तस्मिन्ननुवर्त-
माने जक्षणक्रीडादिकर्मणा पुण्यपापशेषासंभवाच्च । नापि प्राचीनपुण्यपापबृन्दम् । तस्य
शिवपदप्राप्तिकाल एव कार्त्स्न्येन प्रहीणत्वात्सत्यसङ्कल्पत्वाभिमानकृतादपचारात्प्रच्युति-
रपि न संभाव्यते । मुक्तसङ्कल्पानामपि परमेश्वरप्रेरणाधीनत्वेन सर्वज्ञानां मुक्तानां स्वली-
लारूपपितृलोकादिसृष्टिमात्रे सत्यसङ्कल्पत्वं न जगद्व‍यापारेऽपीति स्वकीयसत्यसङ्कल्पत्व-
मर्यादावगतिसत्त्वेन निरतिशयब्रह्मानन्दास्वादनितान्ततृप्तानां तेषां क्षुद्रविषयभोगाभि-
लाषराहित्येन च स्वाधीनप्रवृत्तिकस्वशक्तिमर्यादानभिज्ञविषयभोगाभिलाषुकदुष्टामात्य-
न्यायाप्रसरात् । विषयभोगाभिलाषाभावे किमर्था पितृलोकादिसृष्टिः । नात्र कैमर्थ्यशङ्का-
वकाशं लभते । पारमेश्वरी जगत्सृष्टिरिव निरतिशयब्रह्मानन्दानुभवप्रयुक्ता लीलैव तदीया
पित्रादिसृष्टिः ब्रह्मविभूत्युपबृंहणार्था वा । ते हि सविभूतिकब्रह्मानन्दमनुभावमनुभावं
तृप्यन्ति । यत्त्विमं मानवमिति श्रुताविममिति विशेषणं तदनुभूयमानबहुदुःखकरम्बित-
त्वेन हेयत्वप्रकटनार्थं न तु ब्रह्मानन्दभोगस्य कालविशेषावच्छेदार्थमिति सर्वं समञ्जसम् ।
ब्रह्मोपेन्द्रादिपदविलक्षणे सर्वोत्तरे परब्रह्मणः परमशिवस्य पदे तत्संप्राप्तानां पुनरावृत्त्य-
भावे च शिवधर्मोत्तरादिपुराणवचनमपि प्रमाणमित्याह---<pratika>ब्रह्मविष्ण्वादीति</pratika> । पुराणं
<pratika>चाभिव्यनक्तीति</pratika> यदुक्तं तत् <quote>‘इत्यादिभिः श्लोकै’</quote>रभिव्यनक्तीति पुनः क्रियोपादानेन
स्पष्टीकृतम् । <pratika>अस्य तात्पर्यमिति</pratika> । दिनकृत्कोटिसङ्काशमित्यादिविशेषणानां यथा स्तुति-
मात्रपरत्वशङ्का न भवति तथा तात्पर्यमुच्यत इत्यर्थः । तत्राद्यविशेषणं तावन्नित्यसन्नि-
हितस्य शिवस्य विसृमराभिर्निरतिशयप्रभाभिर्व्याप्तत्वेनोपपादयति <pratika><quote>‘परं ज्योति’</quote></pratika>रित्या-
दिना <pratika><quote>‘किमु वक्तव्य’</quote></pratika>मित्यन्तेन । एतदुपलक्षणम् । शिवप्रभारूपपरमाकाशात्मकत्वादपि
स्थानस्य दिनकृत्कोटिसङ्काशत्वं द्रष्टव्यम् । अत एव निरतिशयतेजोमात्रेत्यादिविशेषणं
वक्ष्यति । अत्रोदाहृताः श्रुतयः प्रथमाध्याय एव तत्र तत्र व्याख्याताः पुरस्ताज्ज्योति-
रित्येतदर्थमथर्वशिरःश्रुत्युदाहरणं निरतिशयतेजोमात्रस्फुरत्तामयं निरतिशयतेजोरूपेणैव
स्फुरत्स्वप्रकाशपरमाकाशरूपमिति यावत् । अत एव तन्निरतिशयसुखास्पदम् । भावप्र-
धानो निर्देशः । निरतिशयसुखत्वास्पदम् । यद्वा मुक्तानां निरतिशयसुखानुभवस्थानमत
एव स्वर्गाभिधम् । स्वर्गशब्दो हि निरतिशयसुखे तदनुभवस्थाने च प्रसिद्धः । एवं‘दिनकृ-
