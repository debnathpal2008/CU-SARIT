<pb n="337"/>
अथ आधिकारिकाधिकरणम् ।। १८ ।।
<sutra>सू ।। यावदधिकारमवस्थिकिराधिकारिकाणाम् ।। ३१ ।।</sutra>
पूर्वत्राभिहितमुपासकानां पुण्यपापविमोचनं, ब्रह्मप्राप्तिश्च । तदिहाधिकारि-
काणामधिकारभोगमन्तरेण मुक्तिरस्ति न वेति संशयः ।।
किं तावत् प्राप्तम् ? वसिष्ठादीनामधिकारिणां तत्र तत्र पुराणादिषु जन्मा-
न्तरश्रवणात् तेषां मुक्तिर्नास्त्येव। अतस्तत्वविदां पाक्षिकी मोक्षप्राप्तिरिति ।।</p>
<!-- APPAYYA !-->
<head>अथ आधिकारिकाधिकरणम् ।। १८ ।।</head>
<p><pratika>सू ।। यावदधिकारमवस्थितिराधिकारिकाणाम् ।। ३१ ।।</pratika> संगतिसूचनार्थं वृत्तम-
नुवदति---<pratika>पूर्वत्रेति ।</pratika> विदुषो देहवियोगकाले विद्यया सर्वकर्मक्षयः यावद्विरजानदीतरणं
धीसंकोचादिव्यवस्थापककर्मलेशमात्रस्यानुवृत्तिरित्युक्तम् । तदिदमनुपन्नम् । विदुषा-
मपि पुनर्जन्मान्तरश्रवणेन विद्यया मुक्तेः सर्वकर्मक्षयस्य चानियतत्वादित्याक्षेपिकी संग-
तिरिति भावः । विद्यया मुक्तिर्नियता न वेति संशये तदर्थसंशयो भाष्ये दर्शितः । <pratika>पाक्षि-
कीति</pratika> । यद्यपि शुकादीनां देहावसाने मुक्तिः स्मर्यते तथापि वसिष्ठादीनां देहान्तरश्रव-
णाद्विद्यया मुक्तिः कर्मक्षयश्चेत्युभयं न नियतम् । न च वसिष्ठादीनां प्रारब्धानुवृत्तिरस्ति ।
<!-- APPAYYA !-->
देहवियोगकालेऽध्वनि चेत्युभयथा कर्मक्षये सत्येव । <pratika>अन्यथा</pratika>=देहवियोगकाल एव सर्वकर्मक्षये सति सूक्ष्मशरीरस्याप्या-
रम्भकनाशेन स्थित्यनुपपत्तेर्देवयानगतिश्रुतिर्हि विरुध्यते ।।</p>
<p>परिहरति---<pratika>सू ।। उपपन्नस्तल्लक्षणार्थोपलब्धेर्लोकवत् ।। ३१ ।।</pratika> भगवन्तमुपासीनानां देहवियोगकाले सर्व-
कर्मक्षयेऽप्युपपन्नो देवयानः पन्थाः । कुतः । <pratika>तल्लक्षणार्थोपलब्धेः</pratika>=अकर्मलभ्यार्थोपलब्धेरित्यर्थः । <quote>‘स खराट्भवति
तस्य सर्वेषु लोकेषु कामचारो भवती’</quote>त्यादिषु उपलभ्यते ह्यकर्मलभ्यार्थो ब्रह्मोपासीनानाम् । <pratika>लोकवत्</pratika>=यथा लोके रा-
जानमुपासीनानां प्राकृतपुरुषासाधारणातिरमणीयनेकार्थसिद्धिः तद्वत्सर्वज्ञं सत्यसंकल्पं महोदारं परं ब्रह्मोपासीनानां सर्व-
मुपपन्नमित्यर्थः ।।</p>
<p>देहपातसमय एव सर्वकर्मक्षये तदूर्ध्वं कर्मफलभोगाभावात्कथं विसिष्ठादीनां ज्ञानिनामपि देहान्तरसंयोगः पुत्रविपत्त्या-
दिषु दुःखाद्यनुभवश्चोपपद्येतेत्याशङ्क्याह---<pratika>यावदधिकारमित्यादि</pratika> । येषां ज्ञानिनां देहपातादनन्तरमर्चिरादिका गतिः
प्राप्ता तेषां तदूर्ध्वं तरितव्यकर्मफलभोगाभावाद्देहपातसमय एव सर्वकर्मक्षय उक्तः । वसिष्ठादीनामाधिकारिकाणां तु या-
वदधिकारसमाप्ति नार्चिरादिका गतिरस्ति । अपि त्वधिकारेऽवस्थितिरेव । अधिकारहेतुभूतकर्मणः फलदानायारब्धत्वात् ।
ज्ञानिनोऽप्यारब्धं हि कर्म फलानुभवेनैव क्षीयते ।। इति ।।</p>
<head>इति रामानुजमते सांपरायाधिकरणम् ।। १७ ।।</head>
<p><pratika>आनन्दतीर्थमते</pratika>, आद्यसूत्रस्य पूर्वाधिकरणेऽन्तर्भावात् <quote>‘छन्दत’</quote> इत्याद्येवेदमधिकरणम् । एवं तर्हि मुक्तस्योपासनव-
त्कर्मापि नियतमस्ति वा न वेति <pratika>संदेहः</pratika> । विध्यभावस्य भगवत्पूजात्मकत्वेन तदिच्छाविषयत्वसंभवस्य चाविशेषात् <quote>‘कृ-
ष्णो मुक्तैरिज्यते वीतमोहै’</quote>रिति भारतवचनाच्च कर्माप्युपासनवन्नियतमस्त्विति <pratika>पूर्वपक्षः । सिद्धान्तस्तु सू ।। छन्दत
उभयाविरोधात् ।। २९ ।।</pratika> मुक्ताः छन्दतः स्वेच्छामनुसृत्यैव कर्म कुर्वन्ति न विधितः । कुतः । <pratika>उभयाविरोधात्</pratika>=
कर्मकरणाकरणयोर्विधिबन्धप्रत्यवाययोरभावादित्यर्थः ।। तस्मान्मुक्तानां कर्मानियतमेवेति ।। <pratika>सू ।। गतेरर्थवत्त्वमुभय-
थान्यथाहि विरोधः ।। ३० ।।</pratika> हिर्हेतौ ।। <pratika>उभयथाहि</pratika>=बन्धप्रत्यवाययोरभावादेव । <pratika>गतेः</pratika>=मुक्तेः । <pratika>अर्थवत्त्वम्</pratika>=
पुरुषार्थत्वम् । अन्यथा मूक्तौ बन्धप्रत्यवाययोर्भावे । <pratika>विरोधः</pratika>=मुक्तेस्संसारसमत्वेन पुरुषार्थत्वरूपविरोधः स्यादित्यर्थः ।।
<pratika>सू ।। उपपन्नस्तल्लक्षणार्थोपलब्धेर्लोकवत् ।। ३१ ।।</pratika> यथा लोके यागाङ्गविष्णुक्रमणस्य क्रियानुष्ठाननियमः न या-
गाङ्गसंपूर्त्यनन्तरमप्यस्ति किंतु कदाचिदेव तथा मुक्तानां कदाचित्कर्म कुर्वन्ति न वेत्येवं ताव<pratika>दुपपन्नः</pratika>=युक्तः । कुत
एतत् । <pratika>तल्लक्षणार्थोपलब्धेः</pratika>=तल्लक्षणस्य परंपरया कर्मसाध्यस्यार्थस्य मोक्षस्य उपलब्धेः प्राप्तत्वादित्यर्थः ।। इति ।।</p>
<head>इति सूत्रार्थचन्द्रिकायां सांपरायाधिकरणम् ।। १७ ।।</head>
