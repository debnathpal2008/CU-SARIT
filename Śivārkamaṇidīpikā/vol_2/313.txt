<pb n="313"/>
<p><quote>‘यो ह वै ज्येष्ठं च श्रेष्ठं च वेद’</quote> इत्यारभ्य <quote>‘किं मे वासः’</quote> इति वागादीन्
प्रति प्राणप्रश्नस्योत्तरमपां प्राणवासस्त्वमुक्त्वा <quote>‘तस्मादेवंविदशिष्यन्नाचामे-
दशित्वा चाचामेदेतमेव तदनमनग्नं कुरुते’</quote> इति श्रूयते । अत्राचमनं प्राण-
वासस्त्वं चेत्युभयं विधीयते उत प्राणवासस्त्वमेव ।।
इति संशये विशेषाभावादुभयमपीति प्राप्ते—आचमनस्य स्मृत्याचारेण प्राप्त-
त्वादप्राप्तं प्राणवासस्त्वमेवापूर्वं विधीयते । अप्राप्तस्यैव विधेयत्वाख्यानादनु-
वादसरूपे विधिकल्पना । तस्मादपूर्वं प्राणवासस्त्वानुसंधानमेव विधेयमिति
<!-- APPAYYA !-->
दिनसंज्ञयोः प्राणविद्यायामन्नं वासश्च पृष्टवते प्राणाय वागादीनामुत्तरे श्वपक्ष्यादिपर्यन्तं
प्राणिजातमन्नमुक्तम् । तत्र तावद्द‍ृष्टिविधिरसंदिग्धः । सर्वप्राण्योदनत्वस्याशाब्दत्वादश-
क्यत्वाच्च । <quote>‘न हवा एवंविदि किंचनानन्नं भवति न हवा अस्यानन्नं जग्धं भवति नानन्नं
प्रतिगृहीतं य एवमेतदन्नस्यान्नं वेदे’</quote>ति तद्वेदनफलार्थवादश्रवणाच्च । तदनन्तरमाचमनी-
यानामपां प्राणवासस्त्वमुक्तम् । तत्रापि दृष्टिविधिरेव । दृष्टिविधिसाहचर्यात् । छांदोग्ये
<quote>‘लंभुको हवा भवत्यनग्नो भवती’</quote>ति तद्वेदनफलार्थवादश्रवणाच्च । तदनन्तरं <quote>‘यद्यप्येतच्छु-
ष्काय स्थाणवे ब्रूयाज्जायेरन्नेवास्मिन्शाखाः प्ररोहेयुः पलाशानी’</quote>ति फलार्थवादान्तरश्रव-
णाच्च । एवं काण्वशाखायामप्याचमनीयानामपां प्राणवासस्त्वमात्रमुक्तम् । माध्यंदिनशा-
खायां तु <quote>‘तस्मादेवंविदशिष्यन्नाचामे’</quote>दित्याद्यधिकं श्रूयते । तत्काचमनमपि विधीयते न
वेति तत्र श्रुतस्याचमनस्याप्राप्तिप्राप्तिभ्यां संशये पूर्वपक्षः---<quote>‘आचामे’</quote> दित्वसंदिग्धवि-
धिविभक्तिश्रवणादाचमनेऽपि विधिः । न च सर्वकर्मांगत्वेनाचमनस्य स्मृत्याचारप्राप्तत्वा-
देवंविदिति विशेषणे विधिसंक्रमो वाच्यः । स्मार्ताचारव्यतिरेकेणाचमनान्तरस्याप्राप्तस्य
विधिसंभवात् । चातुर्मास्ये <quote>‘द्वयोः प्रणयती’</quote> त्यत्र प्रकृतिप्राप्तप्रणयनव्यतिरेकेण प्रणयना-
न्तरविधिरिति विधिसार्थकत्वायाभ्युपगतत्वाच्च । अप्राप्तविधौ च लब्धे दृष्टिविधिराचमन-
विधिश्चेति वाक्यभेदो न दोषः । <quote>‘अधस्तात्समिधं धारयन्ननुद्रवेदुपरि हि देवेभ्यो धार-
यती’</quote>त्यत्रेव स्पष्टे विधिद्वये वाक्यभेदस्य न्याय्यत्वात् । न च तर्ह्याचमन एव विधिरस्तु
अपां वासस्त्वश्रवणमर्थवादोऽस्त्विति शङ्कनीयम् । अन्नदृष्टिविधिसाहचर्येण फलार्थ-
वादश्रवणेन छांदोग्ये काण्वशाखायाञ्चाचमनदृष्टिश्रवणेन दृष्टिविधेरप्यावश्यकत्वादिति ।
सिद्धांतस्तु प्रसिद्धानुवादेनाप्रसिद्धविधिनैकवाक्यत्वे संभवति न वाक्यभेदो न्याय्यः ।
<quote>‘द्वयोः प्रणयति तस्माद्द्वाभ्यामेती’</quote>ति सार्थवादो विधिः । न च तस्यान्यत्र संक्रमणं संभ-
वतीति प्रणयनान्तरे विधिराश्रितः । उपरि धारणेऽप्यप्राप्तत्वादनुवादानर्हो विधिराश्रितः ।
इह तु सर्वकर्मांगत्वेन स्मृतितः प्राप्तमाचमनमनुवादार्हमस्तीति तदनुवादेन दृष्टिमात्रविध्यु-
पपत्तेः न तत्रापि वाक्यभेदावहो विधिराश्रयणीयः । न चाचमनविधिप्रापको दृष्टि-
विध्यननुगुणः कश्चिदर्थवादः श्रूयते प्रत्युत वासस्त्वदृष्ठ्यर्थवाद एव तत्रापि श्रूयते <quote>‘एत-
मेव तदनमनग्नं कुरुत’</quote> इति । तस्मादपां वासस्त्वानुचिंतनमात्रे विधिरिति । सूत्रे कार्य-
शब्दः कार्यत्वपरः । अपूर्वं वासस्त्वचिंतनं विधेयमपूर्वस्यैव कार्यत्वाख्यानात् विधेयत्वप्र-
तिपादना<quote>‘दप्राप्ते शास्त्रमर्थव’</quote>दित्यादिषु । अतो यद्यपि <quote>‘य एवं विद्वान्साम्ना स्तुवीते’</quote>त्या-
