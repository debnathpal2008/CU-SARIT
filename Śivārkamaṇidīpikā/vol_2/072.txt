<pb n="072"/>
इयं चात्रानुपपत्तिरित्याह---
<sutra>।। सू ।। समवायाभ्युपगमाच्च साम्यादनवस्थितेः ।। १२ ।।</sutra>
समवाय इति संबन्धोऽभ्युपगम्यते । अत एवासमञ्जसमेतत् । कथम् ? सम-
वायस्यापि जातिगुणादेरिवापृथक्सिद्धहेत्वपेक्षासाम्यादनवस्थानात् । अतः का-
णादमतमसमञ्जसम् ।।
<!-- APPAYYA !-->
<pratika>इयं चेति</pratika> ।। अत्र पूर्ववाक्यनिर्दिष्टे परमाणुकारणवादे <pratika>।। सू ।। समवायाभ्युपगमाच्च
साम्यादनवस्थितेः ।। १२ ।।</pratika> एतत्परमाणुकारणत्वम् । ननु समवायाभ्युपगमेन परमाणुकार-
णत्वे किं हीयते इति पृच्छति---<pratika>कथमिति ।। समवायस्यापीति</pratika> । अयमाशयः । पर-
माणुद्व्यणुकादिसमवायिकारणत्वेन जगन्मूलकारणमभ्युपगम्यते । समवायिकारणस्य च
यत्समवेतं कार्यमुत्पद्यते तत्त्वमिति लक्षणमुच्यते । तत्र समवायः कार्यस्य विशेषणम् । अयुतसि-
द्धविशेषणेषु जातिगुणादिष्वयुतसिद्ध‍युपपादकस्समवायोऽभ्युपगम्यत इति सवमायस्याप्य-
युतसिद्ध‍युपपादकस्समवायोऽभ्युपगम्यत इति समवायस्याप्ययुतसिद्ध‍युपपादकसंबधापेक्षा
समाना । तत्साम्ये सत्यपि संबन्धान्तरं नाभ्युपगम्यते । अतः संबंधरहितस्य समवायस्य
कार्येऽवस्थितिर्न संभवतीति परप्रक्रिययैव द्व्यणुकस्य परमाणुसमवायवत्त्वाभावात् न तस्य
समवायिकारणमिति तन्मतमसमंजसमिति । ननु, कार्यस्वरूपमेव कारणसमवायस्य
संबंधः स्यादिति चेत् किं संबंधिस्वरूपमपि संबन्धो भवितुमर्हति । अर्हत्येवाभावादिष्व-
भ्युपगम्यते चेति चेत् किमर्थं तर्ह्यवयवगुणक्रियाजातीनां तद्वत्सु समवायः कल्प्यते ।
तेषामपि हि संबंधस्तद्वतां स्वरूपमेवेति वक्तुं शक्यते । संबंधिस्वरूपाणामनंतत्वा ल्लाघवेन
सर्वानुगत एकः समवायः कल्प्यत इति चेन्न । एकस्य अनेकेषां वा कल्पनीयत्वे खलु
लाघवादेकस्य कल्पनम् । इहानेकेषां क्लृप्तत्वात् तैरुपपन्ने प्रयोजने किमर्थमेकस्यापि कल्पनम् ।
नन्ववयव्यादीनां क्लृप्तत्वेऽपि तेषु संबधत्वं कल्पनीयम् । यद्यपि समवायेऽपि तत्कल्पनी-
यम् । तथापि समवायपक्षे समवायस्तद्गतं संबंधत्वं चेति द्वयमेव कल्पनीयम् । स्वरूपसंबं-
धपक्षे तु अवयव्यादिस्वरूपानुगतस्य एकस्य संबन्धत्वस्यासंभवादनन्तानि संबंधत्वानि
कल्पनीयानीत्यस्ति समवायपक्षे लाघवमिति चेन्न । अवयव्यादिषु तत्तदभावं प्रति संबंधत्व-
स्यापि क्लृप्तत्वात् । तेष्ववयवादिनिरूपितसंबन्धत्वक्लृप्तिर्नास्तीति तान्यनंतानि कल्पनीयानीति
चेत् किं निरूपकभेदेनापि संबधत्वं भिद्यते? भिद्यत इति चेत् एवं तर्हि समवायेऽपि तान्यनं-
तानि कल्पनीयानि समवायश्च कल्पनीय इति समवायपक्ष एव गौरवं स्यात् । ननु, अवयव-
गुणक्रियाजातीस्तद्वतश्चायुतसिद्धत्वेन क्रोडीकृत्यायुतसिद्धनिरूपितसंबंधत्वमेकमेव सम-
वाये कल्प्यत इति चेत् तर्हि तेन ताः क्रोडीकृत्य तत्स्वरूपेष्वेव संबंधत्वमेकमंगीकुर्वन्
समवायकल्पनागौरवं परिहृत्य सुखमास्व । पक्षद्वयेऽपि हि प्रतियोगिनामनुयोगिनां चायुत-
सिद्धत्वेन क्रोडीकारस्तुल्यः । समवायपक्षे तत्कल्पनागौरवमतिरिच्यते । एतेन स्वरूपसंबन्ध-
स्थले संबन्धिनोर्मध्ये नैकस्य संबंधत्वम् । विनिगमनाविरहात् । नापि द्वयोरपि प्रत्येकम् । गौर-
वात् । किं तु तदुभयसमुदायस्य व्यासज्यवृत्ति परस्परप्रतियोगिकमेकमेव तत् । एवं चाभावा-
धिकरणादिस्वरूपद्वये संबन्धत्वस्य क्लृप्तत्वेऽप्यवयवावयव्यादिस्वरूपद्वये तन्न क्लृप्तमित्यपि
शंका निरस्ता । अक्लृप्तत्वस्य क्लृप्तयोस्समवायतद्गतसंबन्धत्वयोः कल्पनादेकस्यावयवावयव्यादि-
