<pb n="504"/>
श्चिता’ इति मुक्तस्य सकलकामावाप्तिः ब्रह्मणा सह निरूपिता । <quote>‘विशुद्धं’</quote> वि-
कारासंस्पृष्टं, <quote>‘समस्तसाक्षिं तमसः परस्तात्’</quote> <quote>‘आदित्यवर्णं तमसः परस्तात्’</quote>
इत्यादिषु प्रकृतिविकारातीतत्वावगमात् । प्रकृतिविकारवद्रागद्वेषलोभादीनाम-
नुत्पादकत्वात् विशुद्धं हि तत्पदं शिवमयमिति । अनेनास्य परतत्त्वप्रकाशम-
यमहानन्दमेदुरपरमाकाशरूपत्वमुक्तं भवति । प्राकृतानामेव विकाराणां सृष्ट्या-
दिश्रवणात्, तदतीतत्वादस्य नित्यत्वम् । भूताकाशादिप्रपञ्चस्यैव सृष्ट्यादिकं ।
परमाकाशरूपस्यास्य न तदस्ति ।। <quote>‘यदा तमस्तन्न दिवा न रात्रिर्न सन्न चास-
च्छिव एव केवल’</quote> इति श्रवणाच्छिवव्यतिरिक्तस्य सर्वस्य प्रलयोऽवगम्यते ।
कथमस्य नित्यत्वं मुक्तानामपीति चेन्न । मुक्तानामस्य पदस्य च शिवतत्त्वेऽ-
न्तर्भावात् । विशुद्धिभाजनतया शिवत्वमेषां समानमेव । सृष्ट्यादिचक्रपतित-
पशुपाशविलक्षणत्वं हि शिवत्वम् । अतः पशुपाशविलक्षणस्य शिवपदस्य ना-
नित्यत्वप्रसङ्गः । अक्षयं क्षयवृद्धिरहितं, क्षयातिशययुक्तकर्मफलस्वर्गादिविल-
क्षणं, तादृशं हि <quote>‘सोऽध्वनः पारमाप्नोति तद्विष्णोः परमं पदम्’</quote> इति श्रूयते ।
विष्णोः परमं स्वरूपं हि परमाकाशाख्यं शिवस्थानं षड्विधस्याध्वनः पारं तदती-
तमुच्यते । <quote>‘ब्रह्मलोकमभिसंपद्यते न च पुनरावर्तते न च पुनरावर्तते’</quote> इत्यत्राना-
वृत्तिलक्षणं ब्रह्मलोकशब्दवाच्यमिदमेव स्थानम् ।। <quote>‘संप्राप्य तत् पदं दिव्यं सम-
स्तक्लेशवर्जिता’</quote> इत्यादिना तदारूढानां ब्रह्मसदृशानां लक्षणमुच्यते । महतो
देवस्य स्वभूतं दिव्यमवाङ्मनसगोचरं स्वभावं पदं संप्राप्य तत्संबन्धिना ज्ञानयो-
गेनाधिगम्य मुक्तात्मान एव भवन्ति <quote>‘समस्तक्लेशवर्जिताः’</quote> अस्तं विनाशः, क्लेशा
अविद्यादयः, सम्यक् तद्वर्जिता भवन्ति । अनेन मुक्तात्मनां हेयगुणराहित्यमु-
क्तम् । अतः कल्याणगुणसाहित्यमुच्यते । शिवत्वं हि ते संपन्नाः <quote>‘सर्वज्ञाः’</quote> ज्ञा-
नावरणस्य मलस्य विनाशात् सर्वज्ञा भवन्ति । सर्वगतज्ञानशक्तयश्च <quote>‘सर्वगाः’</quote>
<!-- APPAYYA !-->
दकत्वाच्चेति व्याचष्टे---<pratika>विशुद्धमिति</pratika> । अत्राप्राकृतत्वोक्तिबिन्दुमायाप्रकृतिकार्यशुद्धमि-
श्रमलिनप्रपञ्चविलक्षणत्वपरा । अतोऽस्य स्थानस्य चिदानन्दघनपरमाकाशरूपत्वं फलितं
भवतीत्याह---<pratika>अनेनेति</pratika> । स्थानविशेषस्य कथं नित्यत्वं शिवव्यतिरिक्तस्य सर्वस्याप्यनि-
त्यत्वादित्याशङ्क्याह---<pratika>प्राकृतानामिति</pratika> । प्राकृतग्रहणं बैन्दवादीनामप्युपलक्षणम् । कथं
तर्हि <quote>‘शिव एव केवल’</quote> इत्युक्तिरित्याशङ्कामुद्भाव्य नित्यमुक्तानामिदानींतनमुक्तानामस्य
शिवपदस्य च विशुद्धतया पशुपाशविलक्षणशिवपदार्थान्तर्भावात्तथोक्तिरित्याह---<pratika>यदा
तम इत्यादिना</pratika> । नित्यमित्यनेन पुनरुक्तिं परिहरन्नक्षयपदं व्याचष्टे---<pratika>अक्षयमिति</pratika> ।
क्षयग्रहणं वृद्धेरप्युपलक्षणम् । तथा च स्वर्गं प्राप्तानामिव शिवपदं प्राप्तानामानन्दानु-
भूतावुत्कर्षापकर्षौ न स्त इत्यर्थः । इदमेव स्थानं परमाकाशरूपतया वैष्णवपरमस्वरूपत्वेन
सर्वोत्तरतया कलातत्त्वभुवनवर्णपदमन्त्राध्वपारत्वेनानावृत्तिस्थानत्वेन च श्रुतिषु प्रसिद्ध-
मित्याह---<pratika>तादृशं हीत्यादिना</pratika> । सर्वगतत्वमणुत्वेऽपि ज्ञानशक्तिविकासेनोपपादयति---
<pratika>सर्वगतज्ञानशक्तयश्चेति</pratika> । <quote>‘अस्तक्लेशाभ्यां वर्जिता’</quote> इत्यनेन सकलहेयगुणराहित्यस्यो-
पलक्षितत्वा<quote>‘त्सर्वज्ञ’</quote>मित्यारभ्य कल्याणगुणोक्तेरारब्धत्वाच्च शुद्धा इत्यनेन शिवत्वाभि-
