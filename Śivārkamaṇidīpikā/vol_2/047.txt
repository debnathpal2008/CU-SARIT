<pb n="047"/>
वधारणावगतादविभागात् इति चेत्—न,) <quote>‘ज्ञाज्ञौ द्वावजावीशानीशौ’</quote> इत्यादि-
श्रुतेः । यथा जीवानामनादित्वं तथा तत्कर्मणामप्यनादित्वं दृश्यते हि । यतः
कर्मप्रवाहसिद्धोऽयं संसारः । परमेश्वरो हि जीवानां विचित्रं कर्म सर्वज्ञतया-
त्र/?/लोक्य स्वशक्त्या तत्तदनुगुणमेव भोगायतनं देवादिशरीरं सृजति । ततः
कर्ममूलमेव सृष्टिवैषम्यम् । संहारश्च जीवानां संसारव्यापारखिन्नानां सुषु-
प्तिवद्विश्रान्तिहेतुतया परमेश्वरस्य न नैर्घृण्यापादकः ।।</p>
<p>ननु जीवानां सुखदुःखादौ कर्मण एव प्रयोजकत्वात् किमप्रयोजकेन परमे-
<!-- APPAYYA !-->
<quote>‘तथा हि दर्शयती’</quote> ति सूत्रांशोक्तं दर्शयति—<pratika>ज्ञाज्ञाविति</pratika> । <quote>‘ज्ञाज्ञौ द्वावजावीशानीशा’</quote> विति
श्रुतिः यथा जीवानामनादित्वं दर्शयति तथा तत्कर्मणामप्यनादित्वं दर्शयति <quote>‘सूर्याचंद्रमसौ
धाता यथापूर्वमकल्पय’</quote> दित्यादिश्रुतिरिति <quote>‘तथाहि दर्शयती’</quote> ति सूत्रांशस्यार्थः । उदाहृत-
श्रुतिः कर्मणामनादित्वं न प्रतिपादयतीति आशंकापरिहारार्थो हिशब्दः । यस्मादियं
श्रुतिरिदानीन्तनकल्पतद्विषमसृष्टियुक्तपूर्वकल्पसद्भावं दर्शयति तत एवेदानींतनसृष्टिवैष-
म्यस्य पूर्वकल्पकृतकर्मवैषम्याधीनत्वं गमयति । अन्यथा तस्याकस्मिकत्वप्रसंगात् कृतहा-
नाकृताभ्यागमप्रसंगाच्चेति हिशब्दस्यार्थः । एवं च <quote>‘सदेकमेवे’</quote> त्यवधारणं व्यक्तनामरूपा-
भावाभिप्रायमिति भावः । एवं सूत्रार्थं प्रदर्श्य कर्मसापेक्षत्वादिति हेतुना लब्धं वैषम्यपरिहारं
दर्शयति—<pratika>परमेश्वरो हीति । कर्ममूलमेवेति</pratika> । एवं च यथा नरपतिः प्रजानां व्यवहारदर्शने
तदीययुक्तायुक्तवचनानुसारेणानुग्रहनिग्रहविशेषं कुर्वन्पक्षपातित्वलक्षणं वैषम्यं न प्रतिपद्यते
एवमीश्वरोऽपि तदीयकर्मविशेषानुसारेण विषमसृष्टिं कुर्वन् न तत्प्रतिपद्यते प्रत्युत विषम-
कर्मणामेकरूपसृष्टावेव युक्तायुक्तवादिनामेकरूपानुग्रहे व्यवहारद्रष्टुरिव परमेश्वरस्य वैषम्य-
मापद्येतेति भावः । एवं कर्मापेक्षया वैषम्यपरिहारेणैव नैर्घृण्यपरिहारोऽपि लब्धः । यद्यपि
सृष्टिक्रमवैषम्यकारणं कर्मक्रमवैषम्यमिव संहारयौगपद्यसाम्यकारणं कर्मयौगपद्यसाम्यं न
संभवति, तथापि प्राणिनां निशास्विव भोगविशेषप्रापणार्थं तत्तच्छरीरस्थापकानां कर्मणा
कालविशेषे युगपत्स्वापस्संभवत्येव । कर्मणां स्वापो नाम प्राणिनां प्रवृत्त्यनाभिमुख्यमिव
कार्यानाभिमुख्यम् तत्सर्वसम्प्रतिपन्नम् । अनादिभवसञ्चितानामनंतानां कर्मणां युगपत्कार्या-
रंभकत्वादर्शनात् । तत्र च कर्मणां स्वापे फलानामपाक इव कालविशेषः कारणमिति
ऋतुविशेषे जंबूफलादिपाकयौगपद्यवत्कालविशेषे कर्मणां स्वापयौगपद्यं नानुपपन्नम् । अतो
विशेषकर्मोद्बोधाप्रेक्षया सृष्टिवैषम्येऽपि परमेश्वरस्य वैषम्यमिव सर्वकर्मस्वापापेक्षया संहा-
रसाम्येऽपि तस्य नैर्घृण्यं न प्रसज्यते । अयं परिहारस्सापेक्षत्वादेव वैषम्यवैर्घृण्ये प्रति-
क्षिपता सूत्रकारेण दर्शितः प्राक्संक्षिप्योपन्यस्तः <quote>‘परमेश्वरस्य वैषम्यनैर्घृण्ये न भवतः कर्म-
सापेक्षत्वा’</quote>दिति । स्वयं परिहारान्तरमाह—<pratika>संहारश्चेति</pratika> । न कर्मापेक्षायामीश्वरस्यानी-
श्‍वरत्वापत्तिर्दोषः । भंग्यंतरेणाशंकते—<pratika>नन्विति</pratika> । यदि कर्मवैचित्र्यमूलं जगद्वैचित्र्यं तदा
कर्माधीन एवेश्वरो विचित्रं जगन्निर्मातीति तस्य कर्मपारतंत्र्येण व्यवहर्तृगतयुक्तायुक्त-
वचनपारतंत्र्यस्य व्यवहारद्रष्टुरिव नास्ति निरतिशयस्वातंत्र्यलक्षणमीश्‍वरत्वमिति प्राप्तम् ।
तथा सति किं तेन ईश्वर इति नाममात्रं बिभ्राणेन वस्तुतोऽनीश्‍वरेण । जगद्वैचित्र्यस्य
कर्मवैचित्र्येणैव सिद्धतया तस्यानुपयुक्तत्वात् । न च तथापि श्रुतिसिद्धत्वादभ्युपगंतव्यः ।
