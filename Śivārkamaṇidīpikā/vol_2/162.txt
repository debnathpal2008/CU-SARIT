<pb n="162"/>
<sutra>।। सू ।। प्रदेशादिति चेन्नान्तर्भावात् ।। ५२ ।।</sutra>
उपाधिसंवन्धिब्रह्मप्रदेशभेदात् व्यवस्थेति चेत्—न, उपाधिषु गच्छत्सु सर्व-
प्रदेशानां तदन्तर्भावात् । तस्मात् सत्यमिथ्योपाधिपरिच्छिन्नब्रह्मजीवत्वपक्ष-
द्वयेऽपि न व्यवस्था संभवति । ततो ब्रह्मणोंऽशभूतो जीवस्तद्विशेषणैकस्वभाव
इति युक्तमेव ।।</p>
<head>इत्यंशाधिकरणम् ।। १२ ।।</head>
<p>इति श्रीकण्ठशिवाचार्यविरचिते ब्रह्ममीमांसाभाष्ये
द्वितीयस्याध्यायस्य तृतीयः पादः ।।
<!-- APPAYYA !-->
भोगव्यवस्था भविष्यतीति शङ्कानिराकरणार्थमुत्तरसूत्रम्—<pratika>सू ।। प्रदेशादिति चेन्नान्त-
र्भावात् ।। ५२ ।।</pratika> ब्रह्मणः प्रदेशाश्‍शरीरान्तर्भूता एव भोगाश्रया वाच्याः । तदन्तर्भू-
तप्रदेशास्तु न व्यवस्थिताः । प्रायः सर्वेषामपि प्रदेशानां संचरत्सु तेषु तेषु शरीरेष्वन्त-
र्भावात् । तथा च ब्रह्मप्रदेशव्यवस्थया भोगव्यवस्थोपपादनमपि विवक्षितम् । विवेकेन शरी-
रव्यवस्थयैव तदुपपादनं पर्यवस्यति । शरीरव्यवस्था च पूर्वसूत्रेण निराकृता । ब्रह्मोपाधिभू-
तानि सर्वाण्यपि शरीराणि ब्रह्मात्मकसर्वजीवसाधारण्यात् न कस्यचित्किंचिदिति व्यवस्थि-
तानि भवेयुरिति । तस्मात्सर्वगतात्मपक्ष इवैकात्म्यपक्षेऽपि भोगव्यवस्था दुरुपपादेति भावः ।।</p>
<p>इति श्रीशिवातिवादिमूर्धन्यशिवदर्शनस्थापनधुरन्धरसकलदेवभूदेवप्रतिष्ठापक-
श्रीमच्चिन्नबोम्मभूपालहृदयकमलकुहरविहरमाणश्रीसाम्बशिवप्रेरितस्य
श्रीमद्भरद्वाजकुलजलधिकौस्तुभश्रीविश्वजिद्याजिश्रीरंगराजाध्व-
रिवरसूनोरप्पयदीक्षितस्य कृतौ श्रीकण्ठाचार्यवि-
रचितब्रह्ममीमांसाभाष्यव्याख्यायां शिवा-
कमणिदीपिकाख्यायां द्वितीयस्या-
ध्यायस्य तृतीयः पादः ।। ३ ।।</p>
<head>नयमणिमालायाम् अथ अंशाधिकरणम् ।। १२ ।।</head>
<sutra>सू ।। अंशो नानाव्यपदेशादन्यथा चापि दाशकितवादित्वमधीयत एके ।। ४२ ।। मन्त्रवर्णाच्च ।। ४३ ।।
अपिच स्मर्यते ।। ४४ ।। प्रकाशादिवत्तु नैवं परः ।। ४५ ।। स्मरन्ति च ।। ४६ ।। अनुज्ञापरिहारौ देह-
संबन्धाज्ज्योतिरादिवत् ।। ४७ ।। असंततेश्चाव्यतिरेकः ।। ४८ ।। आभासा एव च ।। ४९ ।। अदृष्टानिय-
मात् ।। ५० ।। अभिसंध्यादिष्वपि चैवम् ।। ५१ ।। प्रदेशादिति चेन्नान्तर्भावात् ।। ५२ ।।</sutra>
<lg><l>जीवो ब्रह्माभिन्नस्तत्वमसीत्यादिवचनतात्पर्यात् । जलचंद्रवदेकत्राप्युपाधिभेदेन कल्पितो भेदः ।। १५० ।।</l></lg>
<lg><l>आत्मनि तिष्ठन्नित्याद्याम्नानाद्भिन्न एव तस्यांशः । वह्निव्याप्तेंधनवत्तद्व्याप्तत्वादभेदगीरस्मिन् ।। १५१ ।।</l></lg>
<head>इत्यंशाधिकरणम् ।। १२ ।।</head>
<p><pratika>इति श्रीमदप्पय दीक्षितकृतौ चतुर्मतसारसंग्रहे नयमणिमालाख्ये तृतीयपरिच्छेदे
द्वितीयस्याध्यायस्य तृतीयः पादः ।। ३ ।। ।। ।। ।। ।। ।।</pratika></p>
