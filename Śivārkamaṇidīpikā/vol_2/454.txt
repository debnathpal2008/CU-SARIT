<pb n="454"/>
भूतेषु जीवेन सह प्राणः संपद्यत इति न श्रुतिविरोधः ।।
इति प्राणसंपत्त्यधिकरणम् ।। ३ ।।
अथ सृत्युपक्रमाधिकरणम् ।। ४ ।।
<sutra>सू ।। समाना चासृत्युपक्रमादमृतत्वं चानुपोष्य ।। ७ ।।</sutra>
इह निरूप्यमाणोत्क्रान्तिरर्चिरादिगत्युपक्रमात् प्राग्विद्वदविदुषोः समाना
उत भिन्नेति संशयः । किं तावत् प्राप्तम् ? संसारफलस्य मोक्षफलस्य चातिवै-
षम्यादज्ञानिनोर्विसदृश्येवोत्क्रान्तिरिति । एवं प्राप्ते ब्रूमः---अर्चिरादिमार्गो-
पक्रमात् प्राग्विद्वदविदुषोः समानैवोत्क्रान्तिः । ज्ञानिनस्तु मूर्धन्यनाड्या निष्क्रा-
न्तिरमृतत्वं च, नेतरस्य इति वैषम्यम् ।। “शतं चैका च हृदयस्य नाड्यस्तासां
<!-- APPAYYA !-->
दित्वं तु प्राणव्यापारोपरमानन्तरमप्यनुपरतव्यापारस्य व्यापारोपरमसन्निकर्षात्सङ्कुचित-
वृत्तेस्सूक्ष्मदेहस्य तेजस्संवलनप्रयुक्तं क्वाचित्कौष्ण्यदर्शनमनुवदतीत्येवमपि समर्थयितुं श-
क्यते इति भावः ।।</p>
<head>इति प्राणसम्पत्त्यधिकरणम् ।। ३ ।।</head>
<head>अथ सृत्युपक्रमाधिकरणम् ।। ४ ।।</head>
<p><pratika>सू॰ ।। समाना चासृत्युपक्रमादमृतत्वं च ।। ७ ।।</pratika> एवं विदुषामुपासनाकाले चि-
न्तनीय उत्क्रान्तिप्रकारो निरूपितः । अस्याप्यविद्वत्साधारण्यात् विद्वदुत्क्रान्तौ विशेषेण
भाव्यमित्याक्षेपात्सङ्गतिः । फलविशेषसिद्ध‍यर्थं कारणविशेषाक्षेपणात् विशेषाश्रवणाच्च
संशयः । उत्क्रान्तिर्हि विद्वदविदुषोः फलविशेषावाप्तौ कारणम् । तथा च सम्प्रतिपन्ना-
त्कार्यविशेषादश्रुतोऽपि कारणे विशेषः कल्पनीयः । यथाग्निहोत्रज्योतिष्टोमरूपकारण-
विशेषात्तत्तत्कार्ये स्वर्गे विशेषः एवमविदुषामपि तत्तल्लोकावाप्तिरूपफलविशेषादुत्क्रान्तौ
विशेषः स्यादिति चेत् सोप्यस्तुनामेति पूर्वःपक्षः । गत्युपक्रमपर्यन्तं विशेषाभावेऽपि ततः
प्रभृति श्रुताद्विशेषादेव फलविशेषोपपत्तेर्न ततः प्रागुत्क्रान्तावश्रुतो विशेषः कल्पनीय
इति सिद्धान्तः । <quote>‘समानाचेति’</quote> चकारोऽवधारणार्थः । गत्युपक्रमप्रभृतिकारणे विशेषं
तत्पलविशेषञ्च दर्शयितुममृतत्वञ्चेति सूत्रशेषः । मूर्धन्यनाड्या गतिश्चकारेण समुच्चीयते ।
तथा च मूर्धन्यनाड्या गतिः कारणविशेषः तस्यामृतत्वं फलविशेष इत्यर्थः । एवमविदु-</p>
<!-- APPAYYA !-->
<head>नयमणिमालायाम्</head>
<head>अथ प्राणसम्पत्त्यधिकरणम् ।। ३ ।।</head>
<p><sutra>सू॰ ।। सोध्यक्षेण तदुपगमादिभ्यः ।। ४ ।। भूतेषु तच्छुतेः ।। ५ ।। नैकस्मिन्दर्शयतो हि ।। ६ ।।</sutra>
<lg><l>प्राणस्य तेजसि लयो यथा श्रुतिस्यात्तद्द‍ूष्यदृष्टेश्च । मध्ये जीवनिवेशे न मानमीक्षामहे किंचित् ।। ३५९ ।।</l></lg>
<lg><l>तेजःपदोपलक्षितदेहात्मकभूतसूक्ष्मयुते । जीवे श्रुत्यन्तरतः सेन्द्रियमनसोऽस्य वृत्तिलयः ।। ३६० ।।</l></lg></p>
<head>इति प्राणसम्पत्त्यधिकरणम् ।। ३ ।।</head>
