<pb n="297"/>
<p><quote>‘ओमित्येतदक्षरमुद्गीथमुपासीत ओमित्युद्गायति’</quote> इति तस्योपक्रमवदुत्तरत्रापि
<quote>‘खल्वेतस्यैवाक्षरस्योपव्याख्यानं भवति’</quote> इति प्रणवस्योपास्यत्वव्याप्तेरुद्गीथेन
<!-- APPAYYA !-->
लक्षणया प्रवृत्तौ निमित्तस्य सम्बंधस्योच्यमानत्वात्तस्योपव्याख्यानमिति प्रकृतस्योंकारस्यैव
गुणोपासनफलप्रपञ्चनार्थ उत्तरः प्रपञ्च इत्युक्तत्वात् प्रथम <quote>‘मेषां भूतानां पृथिवी रस’</quote> इति
गुणप्रपञ्चनमुपक्रम्य पृथिव्योषधिपुरुषवागृक्‌सामोद्गीथा उत्तरोत्तरं रसा इत्युद्गीथस्य रस-
तमत्वगुणप्रतिपादनानंतरं कतम उद्गीथ इति विमृष्टं भवतीत्युद्गीथविमर्शं कृत्वा <quote>‘ओमि-
त्येतदक्षरमुद्गीथ’</quote> इति व्याख्यातत्वाच्च । रसतमत्वादिविशिष्टगुणोपासनात्फलप्रपञ्चनानंतरं
द्वितीयखण्डमारभ्य प्रपञ्चयिष्यमाणानामुद्गीथविद्यानामप्योंकारविषयतायाः <quote>‘खल्वेतस्यै-
वाक्षरस्ये’</quote> त्यादिप्रथमखण्डान्तवाक्येन दर्शितत्वाच्च । एतेन विभक्तिद्वयसाफल्यायोपास्य-
द्वयकल्पनमपि निरस्तम् । अग्रिमव्याख्यानप्रपञ्चेन विशेषणविशेष्यभावावधारणात् । न च
विशिष्टोद्देशेन वाक्यभेदः । विशिष्टस्योद्देश्यत्वानंगीकारात् उद्गीथा१वयवत्वविशिष्टप्रणवो-
पासनाविधेरंगीकारात् तस्य चा<quote>‘ग्नये पावकाय पुरोडाशमष्टाकपालं निर्वपे’</quote> दित्यत्र पावक-
त्वविशेषिताग्निदेवताविशिष्टयागविधिवदुपपत्तेः । वस्तुतस्तु <quote>‘ओमित्येतदक्षरमुद्गीथमुपा-
सीते’</quote> त्यत्र नोपासनाविधिः । <quote>‘आपयिता ह वै कामानां भवति य एतदेवं विद्वानक्षरमुद्गी-
थमुपास्ते’</quote> इत्यत्र रसतमत्वादिगुणकोपासनाविधिः, अग्रिमखण्डे प्राणदृष्टिविशेषोपासना-
विधिरित्येवमादिक्रमेण प्रत्येकमुपासनाविधीनां सद्भावात् । न च ते सर्वेऽप्यधिकारविधयः
सर्वसाधारणोऽयमुत्पत्तिविधिः स्यादिति बाच्यम् । तथा सत्युत्पत्तिविध्यैक्येन एकस्या
एवोद्गीथविद्यायाः फलभेदेन गुणभेदेन च ज्योतिष्टोमरीत्या प्रयोगावृत्तिमात्रमित्यापत्तेः ।
न चेष्टापत्तिः । <quote>‘परोवरीयस्त्वादिव’</quote> दिति पूर्वाधिकरणसूत्रांशेन परोवरीयस्त्वहिरण्मय-
त्वादिदृष्टिविशिष्टोद्गीथविद्यानां परस्परभेदस्य दर्शितत्वात् । किं तु तत्र वक्ष्यमाणोपास-
नानिकुरुंबविषयमोंकारमनूद्य तस्योद्गीथावयवत्वविधानपरम् । ओंकारो हि सर्ववेदव्यापी
क्रतुषु चाध्वर्यवहौत्रादिमन्त्रव्यापी । उद्गीथावयवस्यैवोंकारस्योपास्यत्वं यथा स्यादित्येव-
मर्थं तत्प्रतिपादनम् । एतत्सिद्धस्यैवोद्गीथावयवत्वस्याग्रिमसमानाधिकरणनिर्देशैरनुवादः ।
न च वक्ष्यमाणोपासनाविषयत्वेनाक्षरानुवादे विशिष्टोद्देशप्रयुक्तवाक्यभेदापत्तिः । अक्षर-
मात्रानुवादेऽपि तस्य प्रकरणप्राप्तोपासनासंबंधानुवादार्थ <quote>‘उपासीते’</quote>ति निर्देशः <quote>‘इमामगृ-
भ्णन्रशनामृतस्येत्यश्वाभिधानीमादत्त’</quote> इत्यत्र यथाश्‍वरशनाग्रहणोद्देशेन मंत्रविधौ विशि-
ष्टोद्देशदोषापत्तेः केवलमश्‍वोद्देशेन मन्त्रविधौ सति रशनाग्रहणप्रकाशकस्य मन्त्रस्य साक्षा-
दश्‍वार्थत्वासंभवात्तदीयरशनाग्रहणद्वारकत्वं पर्यवस्यतीति <quote>‘अभिधानीमादत्त’</quote> इत्यंशस्सा-
मर्थ्यसिद्धानुवादार्थ इत्युपपत्तेः । एतेनैव <quote>‘य एवायं मुख्यप्राणस्तमुद्गीथमुपासांचक्रिर’</quote>
इत्यग्रिमखण्डे यथोद्गीथे प्राणदृष्टिविधिः एवमिहाप्युद्गीथे प्रणवदृष्टिविधिरस्तु । न च
फलनिर्देशाभावादुपासनाविध्यंतरं न संभवतीति शंकनीयम् । विशिष्य फलनिर्देशरहिताना-
मंगावबद्धोपासनानां क्रतुवीर्यवत्तरत्वरूपसाधारणफलेनैव फलाकांक्षाशान्तेरिति निरस्तम् ।
दृष्टिविधौ सारूप्यस्यैवापेक्षितत्वेन <quote>‘ओमिति ह्युद्गायतीति’</quote> संबंधप्रतिपादकवाक्यशेषानु-
पपत्तेः <quote>‘खल्वेतस्यैवाक्षरस्योपव्याख्यान’</quote> मित्यस्यासामञ्जस्यप्रसंगाच्च । तस्मा ‘दोमित्ये-
<note>(१) <quote>‘उद्गीथावयवत्वविशेषितप्रणवविशिष्टोपासनाविधे’</quote>रिति. क. ग. पाठः ।</note>
