<pb n="086"/>
<sutra>।। सू ।। उभयथा च दोषात् ।। २२ ।।</sutra>
उत्पन्नस्य तुच्छतापत्तौ तुच्छादुत्पत्तौ चाभावादुत्पत्यसंभवात् । अभावात्मक-
कार्योत्पत्तिरूपाद्दोषादसमञ्जसमिदं दर्शनम् ।।
<sutra>।। सू ।। आकाशे चाविशेषात ।। २३ ।।</sutra>
आकाशे च न तुच्छत्वमुपपद्यते । अबाधितप्रतीतिसिद्धत्वादस्य श्येनादिपत-
नदेशत्वेन ।।
<!-- APPAYYA !-->
मात्रं न तु तत्स्वभावानुवृत्तिरिति चेत्, अस्तु नामैवम् । तथाऽपि मृदादीनां घटरूपादत्यन्त-
सदृशरूपादिमत्त्वे लोकप्रसिद्ध‍यनुसारिकार्यानुगतकारणत्वरूपं प्रयोजकं कल्पयितुं युक्तम् ।
कारणत्वमात्रस्य दण्डचक्रादावतिप्रसक्तत्वात् मृत्त्वादेरननुगतत्वात् उपादानत्वस्यायु-
तसिद्धिगर्भत्वेन उक्तरूपानतिरेकात् । तस्मादयुक्तं निरोधयोः कारणत्वमिति सूत्रस्यार्थां-
तरमुपन्यस्तरीतिभिरुन्नेतुं शक्यमिति भाष्ये न प्रदर्शिनम् । निरोधयोः कारणत्वनिरासे
हेत्वंतरप्रदर्शनार्थं सूत्रम्—<pratika>सू ।। उभयथा च दोषात् ।। २२ ।।</pratika> चकारो भिन्नक्रमः । प्रकार-
द्वयेन दोषप्रसंगाच्चेत्यर्थः । बौद्धाः किल कल्पयंति <quote>‘बुद्धिबोध्यं त्रयादन्यत्संस्कृतं क्षणिकं चे’</quote>
ति । संस्कृतमुत्पाद्यं किं तत्त्रयं यस्मादन्यद्ब‍ुद्धिबोध्यमुत्पाद्यं क्षणिकं चेत्याकांक्षायां तदपि
त्रयं ते परिगणयन्ति, <quote>‘प्रतिसंख्याप्रतिसंख्यानिरोधावाकाशं चे’</quote> ति । तत्त्रयमवस्तु अभा-
वात्मकं निरूपाख्यं तुच्छमिति मन्यंते । तत्र पूर्वोत्पन्नस्य घटक्षणस्य तदानीमेव निरुद्धत्व-
प्राप्त्या तुच्छान्निरोधादेव कार्यघटक्षणस्योत्पत्तिरिति यदप्यभ्युपगम्यते तत्र तुच्छादुत्पत्त्यसंभ-
वस्तावदेको दोषः । तुच्छादुत्पत्त्यभ्युपगमे हि तुच्छस्य निर्विशेषत्वेन कारणविशेषकृतः कार्य-
विशेष इति व्यवस्थोपपादनासंभवात् घटक्षणानंतरं सर्वस्य जगत उत्पत्तिः स्यात् । तथा
तुच्छादुत्पत्तावुत्पद्यमानं कार्यमपि तुच्छमेवोत्पद्येत न तु सद्रूपं कारणानुसारित्वात् कार्य-
स्येत्यपरो दोषः इति <pratika>। सू ।। आकाशे चाविशेषात् ।। २३ ।।</pratika> यद्यप्याकाशस्य तुच्छत्वनि-
रासः प्रकृते क्षणिकत्वप्रतिक्षेपे नोपयुज्यते तथाऽपि निरोधप्रसंगात् तत्सहपरिगणितस्या-
काशस्य बुद्धिस्थतया प्रासंगिकस्तस्य तन्निरासः । <quote>‘अविशेषा’</quote> दित्यस्य तात्पर्यतो व्याख्यान-
मबाधितेति । अबाधितप्रतीतिसिद्धत्वेन पृथिव्याद्यविशेषादित्यर्थः । अन्यथा पृथिव्या-
दिकमप्यपह्नूयेतेति भावः <pratika>। श्येनादीति ।</pratika> ननु <quote>‘इह श्येनः पतती’</quote>त्यादिप्रतीतिषु यः श्येना-
दिपतनदेशत्वेन विषयस्स आकाश इति प्रत्यक्षप्रमाणमनेनोपन्यस्यते ? । उत श्येनादिपतने-
नावकाशसाध्येन लिंगेनानुमीयमानोऽवकाश आकाश इति अनुमानप्रमाणमुपन्यस्यते ? ।
नाद्यः । आलोकस्यैव श्येनपतनाधारतया प्रत्यक्षविषयत्वोपपत्तेः महान्धकारे तस्यैव खद्यो-
तपतनाधारतया प्रत्यक्षविषयत्वोपपत्तेश्च । इह चन्द्र इह सूर्यः इत्यादिप्रत्यक्षे चंद्रसूर्या-
द्याश्रितस्यालोकस्य तदाधारतया विषयत्वं न संभवतीति चेन्न । <quote>‘वने तिलक’</quote> इत्यादि
प्रतीतौ वृक्षसमुदायरूपस्य वनस्य तिलकाद्याधारत्वेनेव तदाश्रितस्यालोकस्य स्वरूपसंबध-
विशेषेणोक्तप्रतीतौ तदाधारतया विषयत्वोपपत्तेः । आकाशस्याऽपि हि श्येनाधाराता
स्वरूपसंबंधविशेषेणैवोपपादनीया । निबिडमूर्त्तद्रव्यस्य भूतलादेरिव तस्य मुख्याधारत्वासं-
भावात् नीरूपद्रव्यस्याकाशस्य प्रत्यक्षविषयत्वं न संभवतीति तु विशेषः । न च पञ्चीकरणे-
नाकाशेऽपि रूपमस्तीति वाच्यम् । स्पर्शादेरपि सत्त्वप्रसंगात् त्रिवृत्करणस्यैव श्रुतिसूत्रसिद्ध-
