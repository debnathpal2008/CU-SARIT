<pb n="365"/>
<p>चितोऽग्निचित’ इति पुरुषस्य शतसंवत्सरमिते आयुषि षट्‌त्रिशत्सहस्राणि
दिनानि । तत्रैकस्मिन् दिने यावती मनोवृत्तिः तस्यैकैकाग्नित्वे सत्यग्नयः षट्-
त्रिंशत्सहस्राणि सम्पद्यन्ते । ते च प्रत्यगात्मस्वरूपेण ध्यातव्याः । एवं वाक्चि-
तादयोऽपि । ते विद्यामयक्रत्वङ्गभूता उत क्रियामयक्रत्वङ्गभूता इति संशये पूर्व-
पक्षः प्रवर्तते । <quote>‘मनश्चितो वाक्‌चित’</quote> इत्यादीनां सांपादिकाग्नीनाम् <quote>‘असद्वा इद-
मग्र आसीत्’</quote> इत्यादिना पूर्वप्रकृतेष्टकचिताग्निशेषिभूतक्रियामयक्रत्वनुप्रवेशः
स्यात् । ततश्च तेषामग्नीनां इष्टकचिताग्निना विकल्पो मानसवत् । यथा द्वादशाहे
दशमेऽहन्यविवाक्ये पृथिवीपात्रस्य प्रजापतिदेवताकस्य समुद्रद्रव्यस्य मानसग्र-
हस्य मनःसंपाद्यग्रहणसादनस्तोत्रशस्त्रहवनप्रत्याहरणभक्षणत्वेन मानसस्यापि
क्रियामयक्रत्वङ्गत्वम्, एवमेषां मानसानामपि क्रियामयक्रत्वङ्गत्वम् ।।
<sutra>सू ।। अतिदेशाच्च ।। ४५ ।।</sutra>
<quote>‘तेषामेकैक एव तावान् यावानसौ पूर्व’</quote> इति तेष्विष्टकचिताग्निकार्यातिदे-
शाच्च तदङ्गत्वमिति ।। एवं प्राप्ते सिद्धान्त उच्यते---
<!-- APPAYYA !-->
श्चिदादयोऽग्नयस्समाम्नाताः । पुरुषायुषान्तर्गतैकैकदिनप्रभवमानसवृत्तिसंघाता अग्नि-
त्वदृष्ट्योपास्यमाना मनश्चितः । एवमेव वाक्चिदादयोऽपि प्रत्येकं षट्‌त्रिंशत्सहस्रसंख्याकाः ।
तत्र कर्मचितो वागिन्द्रियातिरिक्तकर्मेन्द्रियव्यापाराः देहव्यापारा वा । अग्निचितो जाठरा-
ग्निव्यापाराः । ते चाग्नित्वदृष्टिविशिष्टा मनोवृत्त्यादयः प्रत्यगात्मरूपेण ध्यातव्याः । आत्म-
नोग्नीनर्कानिति प्रतिपर्यायं श्रवणात् । अर्कानर्चनीयानित्यर्थः । ते मनश्चिदादयो विद्यामय-
क्रत्वङ्गभूता उत क्रियामयक्रत्वङ्गभूता इति संशयः । यदि तत्र विद्यामयः क्रतुरपि विहितः
स्यात् तदा तदङ्गभूताः स्युः । यदि न स्यात्तदा प्रकृतेनाव्यभिचरितक्रतुसंबन्धिनेष्टकचि-
ताग्निनोपस्थापितस्य क्रियामयस्य क्रतोरंगभूताः स्युरिति भेदः । <quote>‘इष्टकेषीकामालानां चित-
तूलभारिषु’</quote> इति सूत्रेण इष्टकाशब्दस्य ह्रस्वः । <pratika>क्रियामयः क्रत्वनुप्रवेशः स्यादिति</pratika> ।
<quote>‘मनसैषुग्रहा अगृह्यन्त’</quote> इत्यादिष्वग्निवाद्विद्यामयानि क्रत्वङ्गान्येव श्रूयन्ते न तु विद्यामयः
क्रतुरिति भावः । ननु इष्टकचिताग्निना निराकाङ्क्षे क्रियामये क्रतौ कथं विद्यामयाग्नीना-
मन्वय इत्याशङ्क्याह---<pratika>ततश्चेति</pratika> । अग्नित्वसारूप्यादिष्टकचिताग्निस्थाने निविशमानानां
तेषां तेन सह विकल्पो युक्त इति भावः । विद्यामयस्य क्रियामयक्रत्वनुप्रवेशे अन्वयदृ-
ष्टान्तार्थं <quote>‘मानसवदिति’</quote> सूत्रांशं व्याचष्टे---<pratika>यथेति</pratika> । द्वादशाहस्य दशमहरविवाक्यं स्तोत्र-
शस्त्रादिषु विस्पष्टवाक्यरहितम् । तस्मिन्नहनि मानसग्रहो विहितः । तस्य पृथिव्यादिकं
पात्रादित्वेन ध्यातव्यम् । <quote>‘अनया पृथिव्या पात्रेण समुद्रं रसया प्राजापत्यं मनो गृह्णाती’</quote>ति
मंत्रवर्णात् तस्य मानसग्रहणयागस्य ग्रहणासादनादिकं सर्वमपि मनोनिवृत्यम् । एवं
मानसग्रहणयागवदेव मनश्चिदादीनामपि क्रियामयक्रत्वङ्गत्वं युक्तमिति भावः । ननु
मानसग्रहः कस्यचिद्द‍ृष्टकार्यस्याङ्गस्य स्थाने न निवेशनीय इति युक्तम् । तस्यादृष्टद्वारा
क्रियामयक्रत्वङ्गत्वमिह मनश्चिदादयोऽग्निधारणं कुर्वत इष्टकचितस्याग्नेः स्थाने निवेशनीया
इति कथं तेषामग्निधारणासमर्थानां तदङ्गत्वमित्याशङ्कानिराकरणार्थं सूत्रम् । <pratika>सू ।। अ-
तिदेशाच्च ।। ४५ ।। इष्टकचिताग्निकार्येति</pratika> । नन्विष्टकचितस्याग्नेः कार्यमाहवनीयधा-
