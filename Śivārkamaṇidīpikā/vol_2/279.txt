<pb n="279"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ तृतीयस्याध्यायस्य तृतीयः पादः ।।</head>
अथ सर्ववेदान्तप्रत्ययाधिकरणम् ।। १ ।।
<p>पूर्वत्र निरूपितो नित्यत्वादिगुणकस्त्वंपदार्थः पशुरुपासकः, सर्वज्ञत्वादिगुण-
कस्तत्पदार्थः पतिरुपास्यः शिवश्च । तदिह कथमुपासनमित्याकाङ्क्षायां तन्निरूप-
णमुत्तरत्राभिवर्तते—
<sutra>सू ।। सर्ववेदान्तप्रत्ययं चोदनाद्यविशेषात् ।। १ ।।</sutra>
सर्वेषु वेदान्तेषु दहराद्युपासनं श्रूयते । तदेकम् उत शाखाभेदादिना भिन्नमेव
इति संदेहः ।।
शाखाभेदेन प्रकरणभेदात् प्रतिशाखमुपासनं भिद्यते ।</p>
<!-- APPAYYA !-->
<head>शिवार्कमणिदीपिकायां</head>
<head>तृतीयस्याध्यायस्य</head>
<head>तृतीयपादप्रारंभः ।।</head>
<head>अथ सर्ववेदान्तप्रत्ययाधिकरणम् ।।</head>
<p>सङ्गतिसूचनार्थं पूर्वदशपादीसिद्धार्थेष्वपेक्षितार्थानुवादपूर्वकमुत्तरपादप्रतिपाद्यार्थं दर्श-
यति—<pratika>पूर्वत्रेति</pratika> । जीवस्य नित्यत्वे ह्युपासनासाध्यशाश्वतफलप्राप्तौ वांछा भवेत् । स्वयमनि-
त्यस्य किं तेन । अतो <quote>‘नात्माश्रुते’</quote>रित्यधिकरणसिद्धं नित्यत्वं स्मारितम् । आदिशब्देन
संसारे जिहासोत्पत्त्यर्थमवस्थात्रयेऽपि हेयास्पदत्वं पूर्वपादद्वयोक्तं संगृहीतम् । चिरमुपा-
सितस्यापि शिवस्य कदाचिदुपासकप्रयासाननुसंधानेन तदनुगुणफलादातृत्वे किमतिदुष्क-
रानेकनियमघटितेनोपासनाप्रयत्नेन । अतश्शास्त्रयोनित्वाधिकरणसिद्धं सर्वज्ञत्वं स्मारि-
तम् । आदिशब्देन सर्वशक्तिमत्त्वनिरतिशयदयाशालित्वमहावदान्यत्वादिकं पूर्वाधिकरण-
पर्यन्ततत्तदधिकरणोदाहृतविषयवाक्यैः शब्दतोऽर्थतश्च सिद्धमुपास्यत्वोपयुक्तकल्याणगुण-
जातं गृह्यते । <pratika>कथमुपासनमिति</pratika> । किमेकस्योपासनस्य कस्यांचिच्छाखायां यावन्तो गुणा
आम्नातास्तावदुपसंहारेणैव तदुपासनं कार्यमुत शाखांतरगततदुपासनाप्रकरणाम्नातगुणां-
तरोपसंहारेणेत्याकांक्षायां तन्निरूपणं, प्रवर्तते । तदर्थं शाखाभेदेऽपि चोदनाद्यविशेषे सति
नोपासनं भिद्यत इति तदभेदनिरूपणं तद्भेदनिरूपणं तु तदपवादत्वेनेति भावः । <pratika>सू॰ ।।
सर्ववेदान्तप्रत्ययं चोदनाद्यविशेषात् ।। १ ।।</pratika> चोदनाद्यविशेषेणाभेदप्रत्यभिज्ञानात्
नामरूपादिभेदेन भेदप्रतीतेश्च संशयं दर्शयति—<pratika>प्रकरणभेदादिति</pratika> । प्रकरणांतरोक्तिर-
भ्यासस्याप्युपलक्षणम् । अस्ति हि मासाग्निहोत्रनित्याग्निहोत्रन्यायेन दहरविद्यादीनां छांदो-
ग्यतैत्तिरीयादिषु प्रकरणभेदव <quote>‘द्विद्यादुपासीते’</quote> त्यादिरविशेषिततत्तद्विधिश्रवणरूपोऽभ्या-
सोऽपि । ननु नात्राभ्यासन्यायः प्रवर्तते । विधिश्रुत्या विशेषणसंक्रांतिरहितया कर्मवि-
धिसिद्धौ विहितस्य विधानमनर्थकमित्यानथक्यन्यायमूलको ह्यभ्यासेन कर्मभेदः । न
