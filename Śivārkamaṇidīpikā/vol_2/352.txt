<pb n="352"/>
<quote>‘ध्यात्वा मुनिर्गच्छति भूतयोनिं समस्तसाक्षिं तमसः परस्तात्’</quote> इति साक्षात्
तस्यैवोपास्यस्य परब्रह्मणः प्रकृतिमण्डलातीतस्य प्राप्तिर्हि फलमवगम्यते । अत
एव नीलकण्ठत्वादिधर्मस्यापहतपाप्मत्वादिगुणानां च ब्रह्मणि नित्यत्वादन्यो-
न्यसापेक्षत्वाच्चोपसंहारे न विरोधः, अप्रसक्तस्य प्रतिषेधायोगात् । त्रिलोचनत्वा-
दिलक्षणशरीरविशिष्टे परब्रह्मणि प्रसक्तानां शरीरधर्माणां पापजरामरणक्षुत्तृ-
डसत्यकामासत्यसंकल्पानां निषेधाय हि अपहतपाप्मत्वादयः प्रतिपादिताः ।
त्रिलोचनत्वादिलक्षणशरीरकमपि परं ब्रह्मापहतपाप्मकं जरारहितमशोकमवि-
जिघत्समपिपासं सत्यकामं सत्यसंकल्पं चिदानन्दरूपं भवतीति न विरोधः ।।
इति कामाद्यधिकरणम् ।। २३ ।।
<!-- APPAYYA !-->
त्येष सर्वेश्वर’ इति च लोकवेदप्रसिद्धशिवरूढिभावानामीशानभूताधिपतिसर्वेश्वरनाम्नां
श्रवणात् । तथापि छांदोग्याम्नातानामपहतपाप्मत्वादीनां कस्यां दहरविद्यायामन्वय इत्यत्र
नास्ति विनिगमकमिति शंका भवति । तत्स१माधानप्रकारस्त्वयम् । शैवी दहरविद्या ताव-
त्प्रधानभूता कैवल्यशाखायां मुक्तिफलश्रवणात् । तत्र हि <quote>‘तमसः परस्ता’</quote>दिति विशेषि-
तम् । अतः छांदोग्येऽपि मुक्तिफलश्रवणात्तदाम्नाता गुणाश्शैवीं दहरविद्यां प्राप्नुवंतीति
युक्तम् । वैष्णवी तदुपसर्जनभूता । <quote>‘वैकुण्ठं भगवल्लोकं गमिष्यती’</quote>ति श्रवणेन तस्या
वैकुण्ठप्राप्तिद्वारा मुक्तिहेतुत्वात् । मुक्तिस्थानस्य वैकुण्ठस्य चोर्ध्वाधरभावः परापरभावश्च
प्राग्व्यवस्थापितः । वैकुण्ठप्राप्तानां क्रममुक्तिं च भाष्यकारो वक्ष्यति । एवञ्च यद्यपि
त्रिलोचनत्वविरूपाक्षत्वादीनामविरोधः स्पष्ट इति विरोधनिरासेन नैतदधिकरणं सप्र-
योजनं भवेत् । तथाप्युक्तशंकानिरासेन प्रयोजनमिति भाष्यकारस्याशयः । विग्रहधर्मा-
णामात्मधर्माणाञ्च परस्परविरोधेनाऽपि विद्याभेदप्रसक्तिर्नास्तीति सर्ववेदान्तप्रत्ययाधि-
करणासिद्धमर्थं स्मारयति---<pratika>नीलकण्ठत्वेत्यादिना</pratika>। चिदानन्दरूपे शिवस्य दिव्यविग्रहे
वस्तुस्वाभाव्यात्पाप्मजरादिप्रसक्तिर्नास्तीत्यर्थः ।।</p>
<head>इति कामाद्यधिकरणम् ।। २३ ।।</head>
<!-- APPAYYA !-->
<head>नयमणिमालायाम् ।</head>
<head>अथ कामाद्यधिकरणम् ।।</head>
<sutra>सू॰।। कामादयस्तत्र तत्र चायतनादिभ्यः ।। ३८ ।।</sutra>
<lg><l>भिन्नैव दहरविद्या युक्ता कैवल्यताण्डिशाखादिगता । एकगतत्वायोगान्नीलग्रीवत्वसत्यकामादीनाम् ।। २५९ ।।</l></lg>
<lg><l>हृत्कमलस्थित्यादेर्गुणस्य साम्यान्न भिन्नैषा । नीलग्रीवत्वादिवपुर्विशिष्टात्मपर्यन्ता ।। २६० ।।</l></lg>
<lg><l>एवं सत्यप्यवार्यस्सति वपुषि विभोस्सत्यकामाद्ययोग स्तत्संबन्धस्य सर्वेष्वपि दुरितजरामृत्युकोशातिगत्वात् ।</l>
<l>मैवं तेषु प्रसक्तेष्वपहतदुरितत्वादयस्साम्न्यधीता इत्यन्योन्यव्यपेक्षा नियमितमुपसंहारमंगी कुरुष्व ।। २६१ ।।</l></lg>
<head>इति कामाद्यधिकरणम् ।। २३ ।।</head>
<head>सूत्रार्थचन्द्रिकायाम्</head>
<head>अथ कामाद्यधिकरणम् ।। २३ ।।</head>
<sutra>सू ।। कामादीतरत्र तत्र चायतनादिभ्यः ।। ३८ ।।</sutra>
<p><pratika>भगवत्पादमते</pratika>, छान्दोग्ये <quote>‘दहरोऽस्मिन्नन्तर आकाश’</quote> इति श्रुतस्य दहराकाशस्य सत्यकामत्वादयो गुणा आम्नाताः ।
<note>(१) <quote>‘तद्व्यवच्छेदप्रकारस्त्वयम्’</quote> इति ख. पाठः ।</note>
