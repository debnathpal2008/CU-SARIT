<pb n="487"/>
<p>ग्यवस्तुसिद्धिरस्ति । तथाहि श्रूयते । <quote>‘स यदि पितृलोककामो भवति सङ्कल्पा-
देवास्य पितरः समुत्तिष्ठन्ति’</quote> इत्यादि । अतोऽस्य सङ्कल्पमात्रमेव सकलभोग्यव-
स्तुसंपादने हेतुः । न बाह्यहेत्वपेक्षा ।।
<sutra>सू ।। अत एव चानन्याधिपतिः ।। ९ ।।</sutra>
यत एव ब्रह्मस्वरूपापन्नोऽयं अपहतपाप्मत्वादिगुणकः अत एवानन्याधिपतिः
स्वतन्त्रः । कदाचिदपि न कर्माधीनः । कर्मणो विनष्टत्वात् । नास्य परमेश्वरो निया-
मकः । प्रवाहसिद्धतदाज्ञारूपविधिनिषेधशास्त्रपथातीतत्वात् । कुतः ? पशुत्वव्या-
वृत्तेः । मलापगमेन हि शिवत्वमेवास्य सिद्धम् । शिवत्वं नाम निखिलमलसंप-
र्करहितनिरतिशयमङ्गलास्पदत्वरूपं शिवसदृशस्वभावत्वम् । सर्वज्ञत्वादिरिह
शिवस्य स्वभावः । अतोऽस्य मुक्तस्य शिवसदृशस्य सर्वज्ञत्वमनादिबोधत्वं नि-
त्यतृप्तत्वं स्वतन्त्रत्वं सर्वशक्तिमत्त्वमलुप्तशक्तिकत्वमनन्तशक्तित्वं चेति । आत्म-
ज्ञानसङ्कोचरूपो हि संसारः । सङ्कोचकारणमलापगमेऽस्य सर्वज्ञत्वम् । अत ए-
<!-- APPAYYA !-->
विरोधे च सामान्यतो दृष्टानुमानस्याप्रमाणत्वात् । अतो युक्तं मुक्तानां सत्यसङ्कल्पत्व-
मिति । <quote>‘संपद्याविर्भाव’</quote> इति <ref>(ब्र॰ अ ४ पा ४ सू १)</ref> सूत्रे स्वरूपानन्दस्य सर्वज्ञत्वा-
दिषट्कस्यापहतपाप्मत्वाद्यष्टकस्य चाविर्भावो विवक्षितः । अत एव तत्सूत्रभाष्ये चिदान-
न्दघनं सर्वज्ञत्वादिविशिष्टमाविर्भवतीत्युक्तम् । तत्रापहतपाप्मत्वाद्याविर्भावः प्रागुदाहृतेन
प्रजापतिविद्यावाक्येनावगम्यते । सर्वज्ञत्वाद्याविर्भावः कुतोऽवगम्यत इत्याकाङ्क्षायामपह-
तपाप्मत्वादित एवेति प्रतिपादयितुं सूत्रम् । <pratika>सू॰ ।। अत एव चानन्याधिपतिः ।। ९ ।।</pratika>
अनन्याधिपतिशब्दोक्तं स्वातन्त्र्यमङ्गान्तराणामप्युपलक्षणमित्यभिप्रेत्य मलाद्यावरणनिवृ-
त्तिपूर्वकापहतपाप्मत्वाद्याविर्भावोक्त्यैव सार्वज्ञ्यादिषडङ्गान्तराणामप्युपलक्षणमित्यभिप्रेत्य
मलाद्यावरणनिवृत्तिपूर्वकापहतपाप्मत्वाद्याविर्भावोक्त्यैव सार्वाज्ञ्यादिषडङ्गाविर्भावसिद्धिमु-
पपादयन्प्रथममपहतपाप्मत्वोक्त्या स्वातन्त्र्यसिद्धिमुपपादयति---<pratika>अत एवेति</pratika> । नन्वन्त-
र्यामिपारतन्त्र्यं मुक्तिदशायामप्यस्तीति <quote>‘तस्य च नित्यत्वा’</quote>दिति द्वितीयाध्यायसूत्रेणावि-
ष्कृतं कथं स्वातन्त्र्यमित्याशङ्क्याह---<pratika>कदाचिदपीति</pratika> । कर्माधीनत्वरूपं पारतन्त्र्यमत्र
व्यावर्त्यते न त्वन्तर्यामिप्रेरणाधीनव्यापारत्वरूपमिति भावः । ननु प्राचीनकर्मणां विन-
ष्टत्वेऽपि परमेश्वराज्ञारूपविधिनिषेधोल्लङ्घनात्पुण्यपापे स्यातामित्याशङ्क्याह---<pratika>नास्य पर-
मेश्वर इति</pratika> ।। श्रुतिस्मृतिरूपस्वाज्ञाविषयत्वापादनेन नियामको भवतीत्यर्थः । अत ए-
वाह---<pratika>प्रवाहसिद्धेति</pratika> । हेत्वसिद्धिमाशङ्क्याह---<pratika>पशुत्वव्यावृत्तेरिति</pratika> । मलमायादिपा-
शबन्धविषयत्वं पशुत्वं । पशुत्वव्यावृत्तौ सत्यां शिवभावाविर्भावे तदन्तर्गततया सार्वज्ञ्या-
दिसिद्धिमाह---<pratika>मलापगमेन हीति</pratika> । मुक्तिश्शिवत्वरूपेति भारतेप्याविष्कृतम्---<quote>‘धर्मा-
न्वेषी तयः कर्तुं यतेत सततं प्रिये । अमरत्वं शिवत्वं च तपसैवाप्नुयान्नर’</quote> इति । संप्रतिप-
न्नमुक्तधर्मान्तरसिद्धिहेतुनैव तदीयसर्वज्ञत्वादिसिद्धिमुपपादयति---<pratika>आत्मज्ञानेत्यादिना ।
अस्य सर्वज्ञत्वामिति</pratika> । अनादिबोधत्वस्यापि तदुपलक्षणम् । <pratika>अत एव ज्ञानस्येति</pratika> । तत्त-
