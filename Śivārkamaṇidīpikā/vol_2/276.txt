<pb n="276"/>
<sutra>सू ।। पूर्वं तु बादरायणो हेतुव्यपदेशात् ।। ४० ।।</sutra>
पूर्वोक्तं परमेश्वरस्यैव कर्मफलदातृत्वं भगवान् बादरायणो मन्यते, <quote>‘वायव्यं
श्वेतमालभेत भूतिकामः’</quote> <quote>‘स एवैनं भूतिं गमयति’</quote> इत्यादिषु परमेश्वरात्मकतया
वाय्वादीनां कर्मविधिष्वेव फलहेतुत्वव्यपदेशात् । तदभावे हि क्षणिकस्य
कर्मणः फलसाधनत्वनिर्वाहार्थमपूर्वत्वं कल्प्येत । वाक्यशेषोपपादितविध्यपे-
क्षितफलसाधनत्वप्रकारसद्भावे तु स एव स्वीकर्तव्यः । यथा वाक्यशेषस्थं
विध्यपेक्षितं <quote>‘प्रतितिष्ठन्ति ह वा एता रात्रीरुपयन्ति’</quote> इत्यादिषु फलं स्वीक्रि-
यते । <quote>‘यो वै रुद्रः स भगवान्’</quote> इत्यादिना वाय्वादिसर्वदेवतारूपत्वमीश्वरस्या-
वगम्यते अथर्वशिरसि । तत्रैव परमेश्वरेण <quote>‘यो मां वेद स सर्वान् देवान् वेद’</quote> इति
स्वज्ञानात् स्वात्मकसकलदेवताज्ञानमुपपादितम् । अतः सकलदेवतारूपः सर्व-
कर्माराध्यः सर्वफलदाता परमेश्वरः परं ब्रह्म शिवः साक्षादुमापतिरिति सिद्धम् ।
इति फलाधिकरणम् ।। ९ ।।
इति श्रीकण्ठशिवाचार्यविरचिते ब्रह्ममीमांसाभाष्ये
तृतीयस्याध्यायस्य द्वितीयः पादः ।। ३ ।। २ ।।
<!-- APPAYYA !-->
फलदाता स्वामी चे’ति । तस्मात्कर्मैव स्वर्गादिसाधनमिति जैमिनेर्मतम् । <pratika>सू ।। पूर्वं तु
बादरायणो हेतुव्यपदेशात् ।। ४० ।।</pratika> रात्रि/?/त्रादेर्विध्यवगतेष्टसाधनत्वनिर्वाहायेष्टवि-
शेषाकांक्षायां यद्वाक्यशेषप्रतीत इष्टविशेषो गृह्यते न तद्वाक्यशेषस्वारस्येन । <quote>‘प्रतितिष्ठन्ति
हवा एते य एता रात्रीरुपयन्ती’</quote>ति वर्तमानोपदेशेनं भयोर्यौगपद्यप्रतीतेः कार्यकारणभाव-
विरोधित्वात् । किं तु यदेतदोर्व्यत्यस्तयोजनया <quote>‘प्रतितिष्ठन्ती’</quote>त्यत्र सन्नर्थान्तर्भावेन <quote>‘उप-
यन्ती’</quote> त्यत्र विधिविभक्तित्वाश्रयणेन च <quote>‘ये प्रतिति/?/ष्ठासन्ति त एता रात्रीरुपेयु’</quote> रिति
व्यवधारणकल्पनया । न तावान्वायुक्षेपिष्ठादिवाक्येषु क्लेशोऽस्ति अन्तर्यामिपरत्वकल्पने ।
अतो रात्रिसत्रन्यायतः श्रुतपरमेश्वरप्रसादद्वारकत्व/?/सिद्धौ पश्चात्तन्निर्वाहार्थमपूर्वकल्पना
न गौरवदोषमावहति । न हि दर्शपूर्णमासयोरन्तःप्रयो/?/गं श्रपणीयस्य पुरोडाशस्य प्रकृति-
द्रव्योपादानाकांक्षायां पश्चादावश्यकतया प्राप्स्यन्तम/?/पिष्टमतिलंघ्य श्रुतव्रीहिद्रव्यपरि-
ग्रहेण समापततो/?/डुलपिष्टावस्थयोरपेक्षणं गौ/?/षेण परित्यज्यते । तस्माज्जैमिन्यभिम-
तन्यायेनैवात्र सिद्धान्तः सिध्यतीति सूत्रभा/?/ष्ययोराशयः । <pratika>अपूर्वं कल्प्येतेति</pratika> । परमेश्वर-
प्रसादानपेक्षमिति शेषः । तस्मादविकलं कर्मानुष्ठाय तत्सूक्ष्मावस्थारूपमपूर्वं सम्पाद्य तस्य
यावद्विपाकं संकीर्तनादिभ्यो नाशकेभ्यस्संरक्षणे सति प्रसन्नः परमेश्वरस्तत्फलं प्रयच्छ-
तीति निरवद्यम् ।। <pratika>इति फलाधिकरणम् ।। ९ ।।</pratika></p>
<p>इति श्रीशिवातिवादिमूर्धन्यशिवदर्शनस्थापनधुरंधरसकलदेवभूदेवप्रतिष्ठापकश्रीम-
च्चिन्नबोम्मभूपालहृदयकमलकुहरविहरमाण<pratika>श्रीसांबशिवप्रेरितस्य</pratika> श्रीमद्भर-
द्वाजकुलजलधिकौस्तुभश्रीविश्वजीद्याजिश्रीरङ्गराजाध्वरिवरसूनोरप्पय-
<pratika>दीक्षितस्य कृतौ श्रीकण्ठाचार्यविरचितब्रह्ममीमांसाभाष्यव्या</pratika>-
ख्यायां <pratika>शिवार्कमणिदीपिकाख्यायां</pratika> तृतीयस्याध्यायस्य द्वितीयः
पादः ।। ३ ।। २ ।।</p>
