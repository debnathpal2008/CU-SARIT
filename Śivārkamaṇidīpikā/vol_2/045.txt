<pb n="045"/>
वतीति । तन्न । सम्भवत्येव निष्प्रयोजनाऽपि प्रवृत्तिः केवललीलामात्रेण परमेश्व-
रस्य । यथा लोके प्रयोजनमन्तरेणापि केवलं लीलया कन्दुकताडनादिषु प्रवृत्तिः,
तथा परमेश्वरस्य अवाप्तसकलकामस्यापि लीलया सृष्ट्यादिप्रवृत्तेरविरोध एव ।।
इति लीलाकैवल्याधिकरणम् ।। १० ।।
<!-- APPAYYA !-->
नीयः । <quote>‘कंदुकताडनादिषु’</quote> इत्यत्रादिशब्दश्चानन्दानुभवप्रयुक्तानां स्वभाविकानामनायास-
साध्यानाञ्च त्रिविधानामप्यनुद्दिष्टप्रयोजनानां व्यापाराणां संग्राहको द्रष्टव्यः । <quote>‘लीलामात्रेणे’</quote>
तिशब्दः उक्तव्यापारत्रयहेत्वानंदानुभवादिपरतया हेतुतृतीयांतो वा योजनीयः ।।</p>
<head>इति लीलाकैवल्याधिकरणम् ।। १० ।।</head>
<!-- APPAYYA !-->
<head>नयमणिमालायाम्</head>
<head>अथ लीलाकैवल्याधिकरणम् ।। १० ।।</head>
<sutra>सू॰ ।। न प्रयोजनवत्त्वात् ।। ३२ ।। लोकवत्तु लीलाकैवल्यम् ।। ३३ ।।</sutra>
<lg><l>सृष्टिस्सर्वस्यापि प्रयोजनापेक्षया दृष्टा । किमपेक्ष्य नित्यतृप्तः सृजती जगच्छंकरो विषमम् ।। १०५ ।।</l></lg>
<lg><l>तृप्तस्यैव हि राज्ञः कन्दुकसृष्ट्यादिका लीला । दृष्टा लोके तद्वत्स्यादीशस्यापि सृष्टिरियम् ।। १०६ ।।</l></lg>
<head>इति लीलाकैवल्याधिकरणम् ।। १० ।।</head>
<head>सूत्रार्थचन्द्रिकायाम्</head>
<head>अथ प्रयोजनवत्त्वाधिकरणमथवा लीलाकैवल्यधिकरणम् ।। १० ।।</head>
<sutra>सू ।। न प्रयोजनवत्त्वात् ।। ३२ ।। लोकवत्तु लीलाकैवल्यम् ।। ३३ ।।</sutra>
<p><pratika>भगवत्पादमते</pratika>, पूर्वं श्रुत्यवष्टंभेण साधितं सर्वशक्तिमतो ब्रह्मणः कर्तृत्वमाक्षिप्य समाधानादाक्षेपसगत्येदमाह---
<pratika>सू ।। न प्रयोजनवत्त्वात ।। ३२ ।।</pratika> ब्रह्म न फलेन विना सृजति अभ्रान्तचेतनत्वात्संमतवदिति न्यायेन अवाप्तसमस्त-
कामाद्ब्रह्मणो जगत्सर्गं ब्रुवन्समन्वयो विरुध्यते न वेति संशये <pratika>न</pratika> ब्रह्मणो जगत्कर्तृत्वं संभवति नित्यतृप्तत्वेन प्रयोजनाभि-
संधिरहितत्वात् । प्रेक्षावत्प्रवृत्तेः प्रयोजनवत्त्वाभ्युपगमात्समन्वयो विरुध्यत इति <pratika>पूर्वपक्षः</pratika> ।</p>
<p><pratika>सिद्धान्तस्तु, सू ।। लोकवत्तु लीलाकैवल्य् ।।३३।।</pratika> तुशब्दः पूर्वपक्षं निरासयति । यथा लोके राजामात्यादीनां
फलं विनैव केवललीलारूपाः प्रवृत्तयो दृश्यंते यथा वोच्छ्वासादयः स्वभावादेवोत्पद्यंते तथा ब्रह्मणोऽपि विचित्रकार्यरचना लीलाकै-
वल्यं केवललीलामात्तम् । न फलसापेक्षम् । कथंचिद्राजादीनां फलसंभवेऽपि नित्यतृप्तस्य ब्रह्मणो लीलामात्रमेतदित्यभिप्रायः ।।</p>
<p><pratika>श्रीकण्ठमते</pratika>, सर्वशक्तेर्ब्रह्मणः सर्वसामर्थ्याभ्युपगमेऽपि प्रवृत्तिसामान्यस्य प्रयोजनवत्त्वात् नित्यतृप्तस्य परमेश्‍वरस्य
जगत्सृष्ट्यादिव्यापारस्संभवति न वेति संदेहे <quote>‘आनन्दो ब्रह्म’</quote> <quote>‘विभुं चिदानन्दमरूपमद्भ‍ुतम्’</quote> इत्यादिभिः निरतिशयानन्दत्वेन
श्रुतस्य परमेश्‍वरस्य सृष्ट्यादिव्यापाराप्रसक्त्या स न संभवतीति <pratika>पूर्वपक्षः</pratika> । यथा लोके प्रयोजनमन्तरेणापि राजामात्यादीनां
केवलं लीलया कंदुकताडनादिषु प्रवृत्तिः तथा परमेश्‍वरस्यावाप्तसमस्तकामस्यापि लीलया सृष्ट्यादिप्रवृत्त्युपपत्तेरविरोध इति । <pratika>सू-
त्रार्थस्तु, सू ।। न प्रयोजनवत्त्वात् ।।३२।।</pratika> परमेश्वरस्य जगत्सृष्ट्यादिव्यापारो न संभवति । सर्वप्रवृत्तेः <pratika>प्रयोजनवत्त्वात् इति</pratika> ।</p>
<p><pratika>सू ।। लोकवत्तु लीलाकैवल्यम् ।। ३३ ।।</pratika> कैवल्यशब्दः स्वार्थिकतद्धितान्तो वैशेष्यशब्दवत् । <pratika>लोकवत्</pratika>=यथा लोके
राज्ञः कंतुकताडनाद्यारंभस्य प्रयोजनं लीलामात्रं तथा जगत्सृष्टिः <pratika>लीलाकैवल्यम्</pratika>=लीलामात्रमित्यर्थः । यद्वा । लीलाशब्दः
अनायाससाध्यकर्मवाची । जगत्सृष्टिः अनायाससाध्यनिश्‍वसितादिस्वाभाविककर्मकल्पेत्यर्थः ।।</p>
<p><pratika>रामानुजमते</pratika>, इदं प्रयोजनवत्त्वाधिकरणमापादसमाप्ति पञ्चसूत्रात्मकमेकमधिकरणमित्यत उत्तराधिकरणे प्रपञ्चनमर्ह-
तीतीह न तत्प्रपञ्चितम् ।</p>
<p><pratika>आनन्दतीर्थमते</pratika>, इदमधिकरणं नप्रयोजनाधिकरणमिति व्यपदिश्यते । पूर्णानन्दस्येश्‍वरस्य विफलं स्रष्टुत्वमुपपद्यते
वा न वेति संदेहे प्राप्तप्राप्यत्वात्तस्य तादृशं स्रष्टृत्वं नोपपद्यत इति <pratika>पूर्वपक्षः । सिद्धान्तस्तु</pratika>, लोके मत्तादिप्रवृत्तिवदी-
श्‍वरप्रवृत्तेः केवललीलारूपत्वादुपपद्यत एवेति ।। <pratika>सूत्रार्थस्तु</pratika>, ईश्‍वरस्य सृष्ट्यादौ प्रवृत्तिः <pratika>न</pratika> स्वप्रयोजनोद्देशेन भवति ।
कुतः । <pratika>प्रयोजनवत्त्वात्</pratika>=पूर्णानन्दत्वेन प्राप्तप्राप्तव्यत्वादित्यर्थः ।।</p>
<p><pratika>सू ।। लोकवत्तु लीलाकैवल्यम् ।। ३४ ।।</pratika> तुशब्द एवार्थे । <pratika>लोकवत्</pratika>=लोके मत्तादिप्रवृत्तेरिवेश्‍वरप्रवृत्तेः <pratika>लीला-
कैवल्यम्</pratika>=केवललीलारूपत्वमेव न स्वप्रयोजनोद्देश्यत्वमित्यर्थः ।। <pratika>इत्यानन्दतीर्थमते नप्रयोजनाधिकरणम् ।। ९ ।।</pratika></p>
<head>इति सूत्रार्थचन्द्रिकायां प्रयोजनवत्त्वाधिकरणमुत लीलाकैवल्याधिकरणम् ।। १० ।।</head>
