<pb n="264"/>
<p>इति संशयेऽस्तीति पूर्वः पक्षः । तथा हि—<quote>‘अथ य आत्मा स सेतुर्विधृतिः’</quote> <quote>‘एतं
सेतुं तीर्त्वा अन्धः सन्ननन्धो भवति’</quote> इति <quote>‘चतुष्पाद्ब्रह्म’</quote> <quote>‘अमृतस्यैष सेतुः’</quote>
इत्यादिभिरस्य परब्रह्मणः सेतुत्वतरितव्यत्वपरिमितत्वप्रापकत्वादीनि व्यप-
दिश्यन्ते । अतोऽस्मादपि परं किंचिद्वस्त्वस्तीति ।।
सिद्धान्त उच्यते—
सू ।। सामान्यात्तु ।। ३१ ।।
<!-- APPAYYA !-->
वस्तु ततोऽन्यदेव तस्मादपि परमिति सेत्वादिव्यपदेशतोऽवगभ्यते । तथा हि—सेतुव्यप-
देशस्तावद्ब्रह्मणि सर्वेषु वेदान्तेषु दृश्यते । प्रसिद्धसेतुः प१रपारप्रापकत्वेन प्रसिद्धः । अत-
स्सेतुव्यपदेशाद्ब्रह्मणोऽपि प्राप्तव्यान्तरप्रापकत्वमवसीयते । नन्वियं शंका द्युभ्वाद्यधिकरणे
निराकृता । सत्यम् । तत्र <quote>‘यस्मिन्द्यौ’</quote> रिति मन्त्रगतं सेतुशब्दमवलम्ब्योत्थिता शंका
तस्य <quote>‘तमेवैकं जानथे’</quote> ति प्रकृतज्ञानपरत्वसमर्थनेन निराकृता । इह तु <quote>‘अथ य आत्मा
स सेतुर्विधृति’</quote> रित्यादौ ब्रह्मण्येव प्रयुज्यमानस्सेतुशब्दस्तथा योजयितुं न शक्यते । ननु
प्रसिद्धसेतुवदसंकरकारित्वमात्रेणायं सेतुशब्दोऽस्तु, <quote>‘एषां लोकानामसंभेदाये’</quote> ति वाक्य-
शेषात् । मैवम् । <quote>‘एतं सेतुं तीर्त्वेति’</quote> वाक्यान्तरे प्रसिद्धसेतुवत्तरितव्यत्वस्यापि श्रव-
णात् । तथेयत्तापरिच्छेदरूपोन्मानस्यापि व्यपदेशो दृश्यते । <quote>‘तदेतद्ब्रह्म चतुष्पा’</quote> दिति
चत्वारश्च पादा निरूपिताः । प्राची दिक्कला प्रतीची दिक्कला दक्षिणा दिक्कलोदीची दि-
क्कलैष वै सोम्य चतुष्कलः पादो ब्रह्मणः प्रकाशवान्नाम पृथिवी कलान्तरिक्षं कला द्यौः
कला समुद्रः कलैष वै सोम्य चतुष्कलः पादो ब्रह्मणोऽनंतवान्नाम अग्निः कला सूर्यः
कला चन्द्रः कला विद्युत्कलैष वै सोम्य चतुष्कलः पादो ब्रह्मणो ज्योतिष्मान्नाम प्राणः कला
चक्षुः कला श्रोत्रं कला मनः कलैष वै सोम्य चतुष्कलः पादो ब्रह्मण आयतनवान्नामे’ ति
गवां पादेषु पुरतो द्वौ खुरौ पश्चात् द्वौ पार्ष्णी इत्येकैकस्मिन्पादे चत्वारश्चत्वारः शफा-
स्सन्ति । ते कलाशब्देनोच्यन्ते । एवं परिमितं ब्रह्मेत्यपरिमितं यत्प्राप्यं मोक्षशास्त्रेषु
प्रसिद्धं तद्ब्रह्मणोऽन्यत्तत्प्राप्यमित्यवसीयते । साक्षादेव मुक्तप्राप्यस्य ब्रह्मणश्च प्राप्यप्रापक-
भावसंबंधस्यापि व्यपदेशो दृश्यते । <quote>‘तस्यैष सोमः अमृतस्य परं सेतु’</quote> मिति । तथाच
<quote>‘अमृतस्यैष सेतु’</quote> रित्यस्यापि तदैकार्थ्यं युक्तम् । साक्षाच्च वेदान्तेषु परशब्देन प्रसिद्धा-
द्ब्रह्मणः परं प्राप्तव्यमिति भेदस्यापि व्यपदेशो दृश्यते <quote>‘परात्परं पुरुषमुपैति दिव्य’</quote> मिति ।
न च ब्रह्मसाक्षात्काररूपसाधनाद्ब्रह्मण एव प्राप्तव्यत्वं युक्तमिति शंकनीयम् । मोक्षहेतु-
साक्षात्कारस्यापि ब्रह्मान्यप्राप्तव्यविषयत्वव्यपदेशदर्शनात् । आथर्वणे हि <quote>‘यः पुनरेतं
त्रिमात्रेणोमित्येंतेनैवाक्षरेण परं पुरुषमभिध्यायीते’</quote> त्युपक्रम्य स एतस्माज्जीवघनात्परात्परं
पुरिशयं पुरुषमीक्षत’ इति परब्रह्मध्यानपुण्येन ततोऽपि परस्येक्षणीयत्वं व्यपदिष्टम् ।
तस्मात्परं ब्रह्माप्यातिवाहिकविशेष इति । एवं प्राप्ते सिद्धान्तमाह—<pratika>सू॰ ।। सामान्यात्तु
।। ३१ ।।</pratika> अत्रोक्तं परं ब्रह्म परमशिव एव सर्वोत्कृष्टं वस्तु न ततः परं वस्त्वस्ति स एव
च मुक्तप्राप्य इति च सर्ववेदान्तानामुद्धोषस्सेत्वादिव्यपदेशमात्रेणान्यथाकर्त्तुं न शक्यते ।
अतः सेत्वादिव्यपदेशानां गतिमात्रं वक्तव्यमित्यभिप्रेत्य सेतुव्यपदेशस्य गतिरनेन सूत्रे-
<note>(१) <quote>‘परपारप्राप्तिहेतुत्वेन प्रथितः’</quote> इति ख. पाठः ।</note>
