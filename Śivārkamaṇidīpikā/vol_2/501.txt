<pb n="501"/>
अथ अनावृत्त्यधिकरणम् ।। ८ ।।
<sutra>सू ।। अनावृत्तिः शब्दादनावृत्तिः शब्दात् ।। २२ ।।</sutra>
उक्तं ब्रह्मणा सादृश्यं सायुज्यं मुक्तानाम्, भोगादिसाधर्म्यात् । इह तेषां
पुनरपि कदाचित् संसारापत्तिरस्ति न वेति संशयः । कर्मविशेषेणेन्द्रादिपदा-
रूढानामावृत्तिदर्शनं संशयकारणम् ।। किं तावत् प्राप्तम् ? <quote>‘कामान्नी कामरूप्य-
नुसंचरन्’</quote> इत्यादिषु बहुशरीरसंबन्धोऽवगम्यते मुक्तानाम् । तत्संबन्धे सति पुन-
रपि पुण्यपापकर्तृत्वं संभाव्यते । पूर्वकृतस्योपासनातिशयस्य बहुधा भोगेन क्षये
तात्कालिककर्मवशात् पुनरपि हीनसुखसंसारप्राप्तिः । तथा हि इन्द्रपदाद्यारू-
ढानां पुण्यातिशयक्षये पुनरावृत्तिः, ब्राह्मणादिशरीरप्राप्तिश्च । अतश्च ब्रह्मपदं
प्राप्तानां भोग्यद्रष्ट्टत्वादिसंबन्धेन भोगस्य पुण्यातिशयक्षयहेतुत्वेन पुनरावृत्तिः
संसार इति प्राप्ते ब्रूमः । साक्षात्कृतब्रह्मज्योतिषां तत्पदानुप्रविष्टानां मु-
क्तानां न पुनरावृत्तिः संसारे । कृतः ? ‘स खल्वेवं वर्तयन् यावदायुषं ब्रह्मलो-
<!-- APPAYYA !-->
<head>अथ अनावृत्त्यधिकरणम् ।। ८ ।।</head>
<p><pratika>सू॰ ।। अनावृत्तिः शब्दादनावृत्तिः शब्दात् ।। २२ ।।</pratika> सङ्गतिं दर्शयति---<pratika>उक्त-
मिति</pratika> । यदिब्रह्मसादृश्यं मुक्तानां भोगादिमात्रेण न सर्वात्मना जगद्व‍यापाराभावेन तु
संसारितुल्यतैव तर्हि स्वर्गादिप्राप्तसंसारिवदेव पुनरावृत्तिरस्त्विति प्रत्यवस्थानात्सङ्गतिः ।
<pratika>सायुज्यमिति</pratika> । सादृश्यं विवक्षितम् । नन्वनावृत्तिश्रुतौ जाग्रत्यां कथमित्थं संशय इ-
त्याशङ्क्य पूर्वपक्षकोटेर्बीजमाह---<pratika>कर्मविशेषेणेते</pratika> । अत्र पूर्वः पक्षः । पुण्यस्य तावद्बहु-
कालभोगेन क्षयो दृष्टः । उपासनापि पुण्यविशेषः । अलौकिकश्रेयस्साधनत्वादनुष्ठेयत्वाच्च ।
अतो बहुकालभोगेन विद्यार्जितपुण्यक्षये सति तात्कालिककर्मतस्संसारहेतुभूतपुण्यपापे
भवत एव । <quote>‘एवंविदि पापं कर्म न श्लिष्यत’</quote> इति विद्यासामर्थ्यात्खलु पुण्यपापाश्लेष
उक्तः । तस्मिन्भोगेन क्षीणे कुतस्तदश्लेषो भवेत् । अतस्तात्कालिकपुण्यपापवशान्मुक्ता-
नामपि स्वर्गिणामिव पुनरावृत्तिरनिवार्या । इयांस्तु विशेषः । स्वर्गिणां स्वर्गार्थपुण्यक्षये
प्राचीनपुण्यपापवशात्पुनरावृत्तिः । मुक्तानां तु तात्कालिकपुण्यपापवशादिति । किंचा-
नुवर्तमानेऽप्युपासनापुण्ये केषांचिदपचारदोषान्नहुषवत्प्रच्युतिस्संभाव्यते । यदि कश्चिन्मु-
क्तस्सत्यसङ्कल्पत्वाभिमानात्परब्रह्मासाधारणं जगन्नियमनादिकं स्वस्वातन्त्र्येण सङ्कल्पये-
द्राजासाधारणं राज्यपरिपालनमिव दुष्टामात्यः तस्य परब्रह्मणश्शिवस्य कोपेन मुक्तिप-
थात्प्रच्युतिः स्यादेव । तस्मादपुनरावृत्तिश्रुति <quote>‘रक्षय्यं हवा’</quote> इत्यादिश्रुतिवदर्थवादरूपा बहुका-
लभोग्यफलत्वाभिप्राया । अत एव ख<quote>‘ल्विमं मानवमावर्तं नावर्तन्त’</quote> इति श्रुताविममिति
विशेषणं मन्वन्तरान्तरे पुनरावृत्तेरनुमोदकं दृश्यत इति । सिद्धान्तस्तु । ब्रह्मसाक्षात्का-
रोदयकाले केषांचिद्विरजामुत्तीर्य शिवपदप्राप्तिकाले केषांचिच्च पुण्यपापानां हानं प्रिया-
प्रियेषु व्ययीकरणं चाग्रे तदपेक्षाविरहप्रयुक्तमित्यपुनरावृत्तिफलदृढीकरणार्थं तदाम्ना-
नम् । अन्यथा विद्याप्रकरणे तदाम्नानवैयर्थ्यापत्तेः । तेनानावृत्तिश्रुतेर्विवक्षितार्थत्वाव-
गत्या तद्विरोधात्स्वर्गिदृष्टान्तेन पुनरावृत्त्यनुमानं न प्रवर्तते । कारणाभावबाधितं च
