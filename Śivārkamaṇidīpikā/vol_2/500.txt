<pb n="500"/>
ब्रह्मणा विपश्चिता’ इति । विविधं पश्यन्त्या चिता ज्ञानशक्त्या युक्तं हि ब्रह्म
विपश्चिदित्युच्यते । यया स्वाभाविक्या हृदयभूतया परमसत्तास्फुरद्रूपया देश-
कालविशेषशून्यस्य ब्रह्मणः शिवस्य सर्वज्ञत्वं सर्वकारणत्वं सर्वात्मत्वं सर्वश-
क्तिमत्त्वमलुप्तशक्तित्वं स्वतन्त्रत्वं नित्यतृप्तत्वं निरतिशयैश्वर्यत्वं सर्वानुग्राहकत्वं
सर्वमुक्तयोग्यरसरूपत्वं च संभवति, तादृश्या युक्तं परं ब्रह्मापि विपश्चित् । तेन
सह समरसात्मा मुक्तोऽपि सर्वान् कामान् अन्तःकरणेन स्वाभाविकेन मनसा
ज्ञानविशेषेण समश्नुते पश्यन् रमते । तथा हि <quote>‘मनसैवैतान् कामान् पश्यन् र-
मते’</quote> <quote>‘मनोऽस्य दैवं चक्षु’</quote>रिति श्रूयते । <quote>‘सत्यात्म प्राणारामं मनआनन्दम्’</quote> इति
ब्रह्मणोऽपि मनस्यानन्दभोगः, न बाह्यकरणापेक्षा । ब्रह्मणो मुक्तस्य च शरीरे-
न्द्रियादिग्रहणमैच्छिकं विहारार्थमित्यदोषः । अतो यथा ब्रह्म सकलान् कामान्
भुङ्क्ते, तथा मुक्तोऽपीति भोगमात्रसाम्यं मुक्तस्य ब्रह्मणेति समीचीनम् । लोके
कतिपयधर्मसंबन्धादपि सिंहो देवदत्त इत्यादिषु सादृश्यव्यवहारदर्शनान्न त-
त्सादृश्यवचनहानिः ।।
इति जगद्व्यापाराधिकरणम् ।। ७ ।।
<!-- APPAYYA !-->
व्याचष्टे---<pratika>ब्रह्मणा सहेति । विविधं पश्यन्त्येत्यादि</pratika> । भाष्यसंदर्भः प्राक्तत्र तत्र कृतेन
व्याख्यानेन व्याख्यातप्रायः । <pratika>लोके कतिपयेति</pratika> । नच कतिपयधर्मसंबन्धमात्रेण पर-
मसाम्यव्यवहारो न संभवतीति शङ्कनीयम् । परिमाणरूपैकधर्मसाम्येनापि तुलाधृतयोः
सुवर्णशिलाशकलयोरत्यन्तसाम्यव्यवहारदर्शनादित्यभिप्रायः । अनेनैवाभिप्रायेण सूत्रे
मात्रशब्दः । स हि साकल्यार्थो नत्ववधारणार्थः । यथा ब्रह्म सकलान्कामान्भुङ्क्ते तथा
मुक्तोऽपीति भाष्यदर्शनात् । भोगमात्र एव साम्यं नान्यत्रेति श्रुतेरदर्शनात्सत्यसङ्कल्प-
त्वादिनापि साम्यस्याभिमतत्वाच्च । स च साकल्यार्थः सर्वविभूतिविशिष्टब्रह्मानुभवरूप-
ब्रह्मभोगसाम्यविषयतया परमसाम्यश्रुत्युपपादनार्थ इति ।।</p>
<head>इति जगद्व्यापाराधिकरणम् ।। ७ ।।</head>
<!-- APPAYYA !-->
<head>नयमणिमालायाम्</head>
<head>अथ जगद्व्यापाराधिकरणम् ।। ७ ।।</head>
<sutra>सू॰ ।। जगद्व्यापारवर्जं प्रकरणादसन्निहितत्वाच्च ।। १७ ।। प्रत्यक्षोपदेशादिति चेन्नाधिकारिकम-
ण्डलस्योक्तेः ।। १८ ।। विकारावर्ति च तथा हि स्थितिमाह ।। १९ ।। दर्शयतश्चैवं प्रत्यक्षानुमाने ।। २० ।।
भोगमात्रसाम्यलिङ्गाच्च ।। २१ ।।</sutra>
<lg><l>ऐश्वर्यं मुक्तिभाजामिदमखिलजगद्व्यापृतिव्यापकः स्यादाम्नाता ब्रह्मणा यत्परमसदृशता सत्यसङ्कल्पता च ।</l>
<l>कामान्नी कामरूपी सकलभुवनसंचारशाली स्वराडित्यादिष्टं यत्ततोऽपि स्फुटमिह जगतां तादधीन्यं प्रतीमः ।। ३९८ ।।</l></lg>
<lg><l>मैवं ब्रह्मप्रकरणगतास्सृष्टिसंहारमुख्याः संबध्यन्ते कथमपि न तैस्सन्निधावप्रसक्तैः ।</l>
<l>तत्तल्लोकप्रथितविषया भोगभोग्यैकभावा नैवाचष्टे नियमयितृतां लोकसंचारसूक्तिम् ।। ३९९ ।।</l></lg>
<lg><l>हेया अपि मुक्तानां विकारलोकस्थिता भोगाः । ब्रह्माकारतया स्युर्भोग्याश्शक्त्या सहैतदनुभवताम् ।। ४०० ।।</l></lg>
<lg><l>सृष्टौ पित्रादिनानाविधनिजवपुषां कामचारादिके च स्वातन्त्र्योक्तेर्जिता सा परमशिवदृशा सत्यसङ्कल्पतैषाम् ।</l>
<l>नत्वाकाशादिसृष्टिप्रविलयकरणे शासने वा खिलानां तत्त्वांशस्यैव चिह्नं धवलमिव महीनायकस्यातपत्रम् ।। ४०१ ।।</l></lg>
<head>इति जगद्व्यापाराधिकरणम् ।। ७ ।।</head>
