<pb n="143"/>
<quote>‘ज्ञाज्ञौ’</quote> इति जीवस्याज्ञत्वं किंचिज्ज्ञत्वमेव । असंसारिणः परमेश्वरस्य तु सर्व-
ज्ञत्वमुच्यते । अतः संसारे किंचिज्ज्ञत्वं मुक्तौ सर्वज्ञत्वमिति ज्ञातैवात्मा ।।
इति ज्ञाधिकरणम् ।। ८ ।।
<!-- APPAYYA !-->
र्दृष्टेर्विपरिलोपो विद्यते अविनाशित्वा’ दति याज्ञवल्क्यस्योत्तरेण तद्वाक्यं सत्ये धर्म-
ज्ञाने कारणाधीनतत्परिणामाभावविषयतया व्याख्यातम् । यत्तु मायादिबद्धस्य ज्ञातृ-
त्वमिति सत्यं मायादिबद्धस्य ज्ञातृत्वं तत्तु किञ्चिद्‌ज्ञत्वरूपं ज्ञातृत्वं, मुक्तस्य तु मल-
मायाकर्मबन्धापायात् ब्रह्मसादृश्यं प्राप्तस्याभिव्यक्तनिरतिशयज्ञानस्य स१र्वज्ञत्वरूपं ज्ञा-
तृत्वमिति विशेषः । इहेतरद्भाष्यमतिरोहितार्थम् ।। <pratika>इति ज्ञाधिकरणम् ।। ८ ।।</pratika></p>
<head>नयमणिमालायाम्</head>
<head>अथ ज्ञाधिकरणम् ।। ८ ।।</head>
<sutra>सू ।। ज्ञोऽत एव ।। १९ ।।</sutra>
<lg><l>अज्ञः स्वभावतः स्यात् जीवो ज्ञाज्ञाविति श्रवणात् । संसारदशायां तु ज्ञातृत्वस्फूर्तिरघ्यासात् ।। १४२ ।।</l></lg>
<lg><l>मनसैतानिति मुक्तावप्यस्य ज्ञातृताश्रवणात् । ज्ञातृत्वं स्वाभाविकमज्ञत्वोक्तिस्त्वसार्वज्ञ्यात् ।। १४३ ।।</l></lg>
<head>इति ज्ञाधिकरणम् ।। ८ ।।</head>
<head>सूत्रार्थचन्द्रिफायाम् ।</head>
<head>अथ ज्ञाधिकरणम् ।। ८ ।।</head>
<sutra>सू ।। ज्ञोऽत एव ।। १९ ।।</sutra>
<p><pratika>भगवत्पादमते</pratika>, अत्र <quote>‘आत्मैवास्य ज्योतिः’</quote> इत्यादिस्वयंज्योतिष्ट्वश्रुतेः <quote>‘पश्यंश्चक्षु’</quote> रित्याद्यागन्तुकज्ञानवत्त्वश्रुत्या
विरोधोऽस्ति न वेति <pratika>संदेहः</pratika> । अस्तीति <pratika>पूर्वः पक्षः । सिद्धान्तस्तु</pratika>, जीवो <pratika>ज्ञः</pratika>=स्वयंज्योतिःस्वरूपः । कुतः । <pratika>अत-
एव</pratika>=अनुत्पत्तिमत्त्वादेवेत्यर्थः । <quote>‘पश्यंश्चक्षु’</quote> रित्यादिश्रुतिरागन्तुकवृत्त्यभिप्रायेति न तया स्वयंज्योतिष्ट्वश्रुतेर्विरोध
इति भावः ।।</p>
<p><pratika>श्रीकण्ठमते</pratika>, पूर्वं नित्यतया साधितस्य जीवस्यात्राधिकरणे स्वाभाविकं ज्ञानधर्मित्वमस्ति न वेति <pratika>संदेहः</pratika> । ज्ञाज्ञौ
द्वा’ वित्यादिषु जीवस्याज्ञत्वमौत्सर्गिकं श्रूयते । सुषुप्तिदशायां <quote>‘न किंचिदवेदिष’</quote> मिति ज्ञानाभावोऽनुभूयते । जीवस्य स्व-
प्रकाशचैतन्यस्वरूपत्वेऽपि असौ स्वमात्रप्रकाशरूप इत्यहमिदं जानामीति जीवाश्रयत्वेनानुभूयमानं ज्ञानमनित्यमिति
गम्यते । मायादिसंबन्धात्संसरतोऽस्त तेन चानित्यज्ञानेन ज्ञानवत्त्वादस्यागन्तुकज्ञानधर्मित्वमेव न स्वाभाविकज्ञानधर्मित्व-
मिति <pratika>पूर्वपक्षः । सिद्धान्तस्तु</pratika>, आत्मा <pratika>ज्ञः</pratika>=स्वाभाविकज्ञानधर्मी । कुतः । <pratika>अत एव</pratika>=श्रुतेरेव । तथाहि—<quote>‘अत यो वेदेदं
जिघ्राणीति स आत्मा’ मनसैतान्कामान्पश्यन्रमते’</quote> <quote>‘मनोऽस्य दैवं चक्षुः’</quote> ‘इत्यादि श्रूयते । अतः धर्मभूतं ज्ञानमेवास्य
मनः । अतः स्वत एवायं ज्ञाता । <quote>‘ज्ञाज्ञौ द्वा’</quote> विति श्रुतिस्संसारदशायां सार्वज्ञ्यानभिव्यक्तिपरा । सुपुप्तिदशायां ज्ञाना-
भावानुभवस्तु विषयविशेषावच्छिन्नज्ञानपरिणामाभावविषयः । मायादिबद्धस्य ज्ञातृत्वं किंचिज्ज्ञत्वरूपं मुक्तस्य तु मल-
मायाद्यपगमादभिव्यक्तनिरतिशयज्ञानस्य सर्वज्ञत्वरूपमिति च विशेषः । इति ।।</p>
<p><pratika>रामानुजमते</pratika>, अस्य सूत्रस्योत्तराधिकरणसूत्रैस्सहैकीकृत्यात्माधिकरणत्वेन व्यपदिष्टत्वादुत्तराधिकरण एव व्याख्येयता
समुचितेत्यतः नेह प्रपञ्च्यते ।।</p>
<p><pratika>आनन्दतीर्थमते</pratika>, एवमधिभूताधिदैवब्रह्मविषयश्रुत्यविरोधमभिधायाधुनापादपरिसमाप्ति जीवविषयश्रुत्यविरोधमाह---
ज्ञोऽत एव ।। १८ ।। इदमधिकरणमनन्यमतसाधारणेन युक्तेश्चेत्यधिकसूत्रपाठेन युक्ततया सूत्रद्वयात्मकमिति
विशेषः । अत्र जीवः परमेश्‍वरादुत्पद्यते न वेति <pratika>संदेहः ।</pratika> <quote>‘नित्यो नित्याना’</quote> मिति श्रुत्या जीवस्य नित्यत्वावगमान्नोत्पद्यत
इति <pratika>पूर्वपक्षः । सिद्धान्तस्तु</pratika>, जानातीति ज्ञः जीवः उत्पद्यते । अत एवेत्यावर्तते । <pratika>अत एव</pratika>=प्रकृतात्मन एव ।
कुतः । <pratika>अत एव</pratika>=<quote>‘अविनष्टा एवोत्पद्यन्त’</quote> इति श्रुतेरेवेत्यर्थः ।।</p>
<p><pratika>सू ।। युक्तेश्च ।। १९ ।।</pratika> अविनशिनोऽनादेरपि जीवस्य पराधीनविशेषलाभरूपोत्पत्तिर्युज्यते । <quote>‘वृद्धो जातो युवा जात’</quote>
इत्याद्यबाधितव्यवहारादिति भावः ।। <pratika>इति सूत्रार्थचन्द्रिकायां ज्ञाधिकरणम् ।। ८ ।।</pratika></p>
<note>(१) सर्वज्ञत्वमेव न त्वज्ञत्वमिति इति ख. पाठः ।</note>
