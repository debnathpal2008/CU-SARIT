<pb n="399"/>
अथ शमदमाद्यधिकरणम् ।। ७ ।।
सू ।। शमदमाद्युपेतः स्यात्तथाऽपि तु तद्विधेस्तदङ्गतया तेषामप्यवश्या-
नुष्ठेयत्वात् ।। २७ ।।
<quote>‘शान्तो दान्त उपरतस्तितिक्षुः समाहितो भूत्वाऽऽत्मन्येवात्मानं पश्येत्’</quote> <quote>‘श्र-
द्धाभक्तिध्यानयोगादवेहि’</quote> इत्यादिना विद्यायाः शमादिसंपत्त्यपेक्षा श्रूयते ।
सा शमादिसंपत्तिर्गृहिणां संभवति न वेति संशयः ।। यज्ञादिमत्तया बहुव्या-
पारव्याकुलानां तेषां तदुपरतिरूपा शमदमादिसंपत्तिर्न संभवति इति प्राप्ते
उच्यते---गृहस्थो विहितकर्मव्यापृतोऽपि निषिद्धकाम्यादिकर्मसु व्यापाररहितः
शमाद्युपेतः स्यात् <quote>‘शान्तो दान्तः’</quote> इत्यादिना <quote>‘श्रद्धाभक्तिध्यानयोगादवेहि’</quote>-
इत्यादिना च शमादेर्विहितत्वात्, विद्यानिष्पत्तये तदङ्गत्वेन तेषामवश्या-
नुष्ठेयत्वात् । आन्तराणां रागद्वेषादीनामनाविर्भूतिः शमः । सर्वेषामिन्द्रियाणा-
मविहितव्यापारेभ्यो निवर्तनं दमः । निषिद्धकाम्यकर्मव्यापारोपरम उपरतिः ।
द्वन्द्वसहिष्णुत्वं तितिक्षा । विसृष्टतन्द्रादिव्याक्षेपस्य चित्तस्य परतत्त्वाभिमुख्यं
समाधानम् । अपुरुषार्थसकलेतरशास्त्रपराङ्मुखी परविद्यामयपरमात्मतन्त्रोपनि-
षद्गोष्ठीसमुत्कण्ठारूपा सत्त्वकला श्रद्धा । विनिर्मुक्तसकलेतरदेवताराधना त्रि-
विधकरणसंपाद्या विशिष्टाष्टाङ्गयोगिनी परमशिवपरिचर्यामयी वैदिकी क्रिया
भक्तिः । परमानन्दावेशमयमहामोक्षलक्ष्मीदर्शनत्वरा मुमुक्षा । ऐहिकामुष्मिक-
सकलभोगपराङ्मुस्वत्वरूपेण वैराग्येण नित्यानित्यवस्तुनिर्धारणाकारेण विवेकेन
<!-- APPAYYA !-->
<head>अथ शमदमाद्यधिकरणम् ।। ७ ।।</head>
<p><pratika>सू॰ ।। शमदमाद्युपेतः स्यात्तथाऽपि तु तद्विधेस्तदङ्गतया तेषामप्यवश्यानु-
ष्ठेयत्वात् ।। २७ ।।</pratika> पूर्वाधिकरणे विद्याङ्गत्वेन गृहस्थानुष्ठेयतया व्यवस्थापितैर्यज्ञादिभिः
शमादीनां विरोधाविरोधाभ्यां संशयः । शमादीनां सर्वव्यापारोपरतिरूपतया यज्ञादिभि-
र्विरोधोऽस्तीति पूर्वः पक्षः । तेषां तत्तदाश्रमविहितदेहयात्रोपयुक्तेतरोपरतिरूपतया नास्ति
विरोध इति सिद्धान्तः । विद्याविरोधिनामन्तरिन्द्रियव्यापाराणामुपरमः शमः । ज्ञानेन्द्रिय-
व्यापाराणामुपरमो दमः । कर्मेन्द्रियव्यापाराणामुपरम उपरतिः । परमात्मतन्त्रं परमाप्तेन
शिवेन प्रणीतं सर्वज्ञानोत्तरादिशिवशास्त्रम् । तत्र विशिष्टानि भक्तेरष्टाङ्गानि---<quote>‘मद्भक्तज-
नवात्सल्यं पूजायाञ्चानुमोदनम् । स्वयमभ्यर्चनं चैव मदर्थे चाङ्गचेष्टनम् ।। मत्कथाश्र-
वणे प्रीतिः स्वरनेत्राङ्गविक्रिया । मन्नामकीर्तनं नित्यं मयि कैतववर्जन’</quote>मिति शिवेनैव
निरूपितानि । <pratika>वैदिकी क्रियेति</pratika> । न तु तन्त्रोक्तप्रकारेति भावः । <quote>‘मुमुक्षुर्वै शरणमहं
प्रपद्ये’</quote> इत्यादि श्रुत्युक्ताधिकारिविशेषणरूपां मुमुक्षामुपायमुखेन संभावयति---<pratika>ऐहि-
केति ।</pratika> नित्यानित्यवस्तुनिर्धारणादनित्येषु विषयेषु वैराग्यं ततः शमादिसम्पत्त्या मुमु-
क्षेति क्रमः ।। ननु <quote>‘यज्ञेने’</quote>त्यादिश्रुतिविहितविद्यासाधनकर्मानुष्ठानं विद्यानुष्ठानारंभा-
त्प्रागिति <quote>‘विहितत्वाच्चाश्रमकर्मापी’</quote> त्यधिकरणे भाष्यकारो वक्ष्यति । शमादिकंतु
चित्तैकाग्र्यद्वारा विद्यास्वरूपोपकारकं विद्यानुष्ठानारंभप्रभृत्यनुष्ठेयम् । अतो यज्ञादेः
