<pb n="377"/>
दर्शयति श्रुतिः---तत्र हि <quote>‘औपमन्यव कं त्वमात्मानमुपास्से’</quote> .... <quote>‘प्राचीनयोग्य-
कं त्वमात्मानमुपास्से’</quote> इत्यादिप्रश्नानन्तरं <quote>‘दिवमेव भगवो राजन्’</quote> .... <quote>‘आदि-
त्यमेव भगवो राजन्’</quote> इत्यादिप्रतिवचनैरवयवोपासनेऽभिहिते <quote>‘अत्त्यन्नं पश्यति
प्रियम्’</quote> इत्यादिना तत्रतत्र फलनिर्देशं कृत्वाऽपि <quote>‘मूर्धा त्वेष आत्मन इति हो-
वाच मूर्धा ते व्यपतिष्यद्यन्मां नागमिष्यः’</quote> इत्यादिराजवचनैरनर्थं ब्रवीति । अतः
समस्तोपासनमेव मुख्यम् ।।</p>
<head>इति क्रतुज्यायस्त्वाधिकरणम् ।। ३२ ।।</head>
<!-- APPAYYA !-->
<p>पासनस्यैव प्रामाणिकत्वं दर्शयतीत्यर्थः । नन्वनर्थवचनं न हि निंदान्यायेन समस्तोपा-
सनास्तुत्यर्थतयोपपन्नं न निषेधानुमापकम् । तथात्वेऽपि लोकतः प्राप्तानां व्यस्तोपास-
नानां निषेधः तेषु विधेस्साधक एव न बाधक इत्याशङ्कानिराकरणमभिप्रेत्योपसंहरति---
<pratika>अत इति । मुख्यमिति</pratika> । मुखे अग्रे भवं प्राचीनं प्रामाणिकमिति यावत् । अयमाशयः ।
अग्निहोत्रं प्रकृत्य श्रुतेन <quote>‘जर्तिलयवाग्वा जुहुयाद्गवीधुकयवाग्वा वा न ग्राम्यान्पशून्हिनस्ति
नारण्यान्’</quote> इति वाक्येन जर्त्तिलगवीधुकशब्दवाच्यारण्यतिलारण्यगोधूमकृतयवाग्वोर्वि-
कल्पेनाग्निहोत्राहुतौ द्रव्यत्वविधाने लिङ्‌विभक्तिबलेन ग्राम्यारण्यपशुहिंसारहिततया तयोः
स्तवनेन च प्रतीयमानेऽपि <quote>‘अथो खल्वाहुरनाहुतिर्वै जर्त्तिलाश्च गवीधुकाश्च पयसाग्निहोत्रं
जुहुया’</quote>दिति तदनंतरं जर्त्तिलादिप्रतिक्षेपेण पयोविधिदर्शनात् तदेकवाक्यतया <quote>‘जर्त्तिलय-
वाग्वा वा जुहुया’</quote>दित्यादेः ग्राम्यारण्यपशुहिंसाराहित्येन प्रशस्ततया होमार्हा अपि जर्त्ति-
ला गवीधुकाश्च यदपेक्षया दुष्टाः तत्पयोऽत्यन्तं प्रशस्तमिति पयःस्तुत्यर्थत्वमेकवाक्यानु-
रोधादिति । न चेदन्यं प्रकल्पयेत्प्राक्क्लृप्तावर्थवादः स्यादानर्थक्यात्परसामर्थ्याच्चेति, पूर्वत-
न्त्राधिकरणे किञ्चिद्विधिपूर्वकं निन्दायास्सह विधिना विध्यंतरश्रवणे सति तदर्थवादत्वं
तदेकवाक्यत्वानुरोधात्समर्थितम् । एवमिहाप्यङ्गीकर्त्तुं युक्तम् । ननु जर्त्तिलगवीधुकयोः
पयसा सह संबन्धाभावाज्जर्तिलगवीधुकयवागूविधानयोः पयोविध्येकवाक्यतार्थवादतयैव
समर्थनीयेति । तत्र तथास्तुनाम इह तु भूमविद्यायां नामादिनां सत्वेन ब्रह्मणा सह भू-
यस्त्वावधित एव दिवादीनां समस्तोपासनाविषयेण वैश्वानरात्मना सहावयवत्वेन संबं-
धोऽस्तीति प्रासंगिकतदुपासनाविधानैकवाक्यत्वभंगो नास्ति । अतो भूमविद्यान्याय ए-
वात्र प्रवर्तते न तु जर्त्तिलयवागून्याय इति चेत् मैवम् । व्यस्तोपासनानां निन्दनेन <quote>‘मू-
र्द्धात्वेष आत्मन इति होवाचे’</quote>त्यादि वाक्येषु तु शब्दकृतेन दिवादीनां स्वतन्त्रोपास्य-
त्वव्यवछेदनेन <quote>‘तान्होवाचैते वै खलु यूयं पृथगिवेममात्मानं वैश्वानरं विद्वांसोऽन्नम-
त्ये’</quote>ति व्यस्तोपासनानां भ्रममूलत्वोद्धाटनेन भूमविद्यावैषम्यस्य बहुविधस्य सत्वेन ज-
र्त्तिलयवागून्यायस्यैवात्र प्रवृत्त्यौचित्यादिति ।। <pratika>इति क्रतुज्यायस्त्वाधिकरणम् ।। ३२ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ क्रतुज्यायस्त्वाधिकरणम् ।। ३२ ।।</head>
<sutra>सू॰ ।। भूम्नः क्रतुवज्ज्यायस्त्वं तथा हि दर्शयति ।। ५५ ।।</sutra>
<lg><l>वैश्वानरलिङ्गानामप्युपासाना भिन्ना । प्रत्येकमुपास्तिपदान्प्रति नियतत्वात्फलानां च ।। २८१ ।।</l></lg>
<lg><l>तत्र समस्तोपास्तेर्वाक्यैकत्वाद्विधित्सितैकैव । अङ्गेषु दोषकथनादुपासनानां विधिर्नास्ति ।। २८२ ।।</l></lg>
<head>इति क्रतुज्यायस्त्वाधिकरणम् ।। ३२ ।।</head>
