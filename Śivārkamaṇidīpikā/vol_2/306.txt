<pb n="306"/>
<p>तेऽप्यानन्दादय इव परविद्यासूपसंहार्या न वा ।।
इति संशये तेषामपि सत्यसंकल्पत्वादिवदुपपसंहारे को विरोधः ।।
इति प्राप्ते ब्रूमः---नास्ति प्रियशिरस्त्वादीनामुपसंहारः परविद्यासु, सत्यसं-
कल्पत्वादिवत् तेषां ब्रह्मगुणत्वाभावात् । उपसंहारे तेषां ब्रह्मणः सावयवत्वे-
नोपचयापचयप्रसक्तिः । भेदो हि प्रियशिरस्त्वादीनां स्वाभाविकत्वे ब्रह्मणो
भवति । अतस्तेषां नोपसंहारः ।।
आनन्दादीनामिव सर्वज्ञत्वादीनां ब्रह्मस्वरूपान्तर्भूतगुणत्वादविरोध इत्याह-
<sutra>सू ।। इतरे त्वर्थसामान्यात् ।। १३ ।।</sutra>
इतरे सर्वज्ञत्वनित्यतृप्तत्वादयो ब्रह्मस्वरूपान्तर्गततया अर्थसामान्यात् सर्व-
त्रोपसंहार्याः । प्रियशिरस्त्वादीनामनन्तर्भावान्नोपसंहार इति ।।
इति प्रियशिरस्त्वाधिकरणम् ।। ७ ।।
<!-- APPAYYA !-->
प्रतिपत्तिसौकर्यार्थं कल्पितं न तु तात्विकं ब्रह्मानंदस्य तत्वतः शिरःप्रभृतिरूपत्वे
क्वचित्स्थौल्यं क्वचित्कार्श्यमिति तस्योपचयापचयप्रसंगादिति वाच्यम् । ब्रह्मानन्दरूपायाः
परिणामिन्याश्चिच्छक्तेरुपचयापचययोः परिणामविशेषवृत्त्योरदोषावहत्वादिति । सिद्धां-
तस्तु, उपचयापचयौ शिरःपक्षपुच्छादिरूपतया स्थूलत्वकृशत्वरूपौ प्रसज्येयाताम् । तौ हि
जडपरिणामेष्वेव संभवतो नानंदभेदेषु प्रियादिषु । आनंदमयस्य पुच्छत्वेन निरूपिताद्ब्र-
ह्मणो भेदश्च प्रसज्यते । अतोऽन्नमयादीनामिवानन्दस्यापि शिरःप्रभृतिकल्पनामात्रमिति
न तेषामुपसंहार इति । सूत्रे हेतुवाची हिशब्दः काकाक्षिन्यायेनोभयत्र संबध्यते । तथा
चोपचयापचयप्रसंगात् भेदप्रसंगाच्चेत्यर्थः । सर्वज्ञत्वनित्यतृप्तत्वादिकं ज्ञानानन्दविशेषत्वेऽपि
यदुपसंहार्यमभिमतं तत्र हेतुं प्रियशिरस्त्वादिवैषम्यं दर्शयितुमुत्तरसूत्रमवतारयति—<pratika>आनं-
दादीनामिवेति । सू ।। इतरे त्वर्थसामान्यात् ।। १३ ।।</pratika> स्वरूपान्तर्गततया यथा
ब्रह्मस्वरूपलक्षणतया तथा अर्थसामान्यात् अनपायित्वेन ब्रह्मरूपधर्मिसादृश्यात् । ननु
किं यावदनपायि ब्रह्मणि धर्मजातं तत्सर्वं सर्वविद्यासूपसंहार्यम् ? नेति ब्रूमः । यद्ब्रह्मस्व-
रूपप्रतीत्यनुबंधि ज्ञानानंदादिकं यच्च मुक्तावुपासकेन प्राप्यं सर्वज्ञत्वसत्यकामत्वसत्यसंक-
ल्पत्वाप्तकामत्वादिकं तत्सर्वमुपसंहार्यम् । तत्र प्रतीत्यनुबन्धिगुणजातस्योपसंहार्यत्वं पूर्वा-
धिकरणे वर्णितमिह मुक्तप्राप्यगुणजातस्योपसंहार्यत्वं वर्णितं तदेतदर्थसामान्यादित्यस्य
मुक्तानां ब्रह्मणा सह गुणाष्टकाविर्भावादिफलसाम्यादित्यर्थान्तरगर्भाकारेण विवक्षितम् ।
इदञ्चाग्रिमाधिकरणे <quote>‘तदनुसंधाननैरंतर्याद्धि तत्सारूप्यापत्तिर्मुक्तिः अतो यथोपासनं
फल’</quote>मिति भाष्यकृदेव स्पष्टयिष्यति ।। <pratika>इति प्रियशिरस्त्वाधिकरणम् ।। ७ ।।</pratika></p>
<head>नयमणिमालायाम्</head>
<head>अथ प्रियशिरस्त्वाधिकरणम् ।। ७ ।।</head>
<sutra>सू॰ ।। प्रियशिरस्त्वाद्यप्राप्तिरुपचयापचयौ हि भेदे ।। १२ ।। इतरे त्वर्थसामान्यात् ।। १३ ।।</sutra>
<lg><l>जीवस्यानंदभिदाः किं न स्युः प्रियशिरस्त्वाद्याः । नैव ब्रह्मगुणास्ते सावयवं ब्रह्म हि तथा स्यात् ।। २२१ ।।</l></lg>
<lg><l>ज्ञानानन्दविशेषा ये त्वितरे स्युः शिवागमेऽपि मितः । सार्वज्ञ्यतृप्तिमुख्यास्संग्राह्यास्तासु तेऽर्थैक्यात् ।। २२२ ।।</l></lg>
<head>इति प्रियशिरस्त्वाधिकरणम् ।। ७ ।।</head>
