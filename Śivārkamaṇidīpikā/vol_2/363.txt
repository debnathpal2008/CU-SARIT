<pb n="363"/>
इति प्राप्ते ब्रूमः । इदमुमासहितं परं ब्रह्म सर्वास्वपि परविद्यासूपास्यम् । तत्त-
ल्लिङ्गसंबन्धिवाक्यभूयस्त्वात् । तथा हि <quote>‘सर्वो वै रुद्र’</quote> इत्यादिवाक्ये <quote>‘सर्वं ख-
ल्विदं ब्रह्म तज्जलानिति शान्त उपासीते’</quote>ति शाण्डिल्यविद्योपास्यलिङ्गम् ।
<quote>‘पुरुषो वै रुद्र’</quote> इति वाक्ये पुरुषसूक्तोपकोसलविद्याद्युपास्यलिङ्गम् । <quote>‘सत्’</quote>
इत्यत्र <quote>‘सदेव सोम्येदमग्र आसीत्’</quote> इति सद्विद्योपास्यलिङ्गम । <quote>‘महः’</quote> इत्यत्र <quote>‘मह
इति तद्ब्रह्म स आत्मा अङ्गान्यन्या देवता’</quote> इति व्याहृतिविद्योपास्यलिङ्गम् ।
<quote>‘शन्तमं हृदे’</quote> इति हृदयद्योतनात् दहरविद्योपास्यलिङ्गम् । <quote>‘हिरण्यबाहवे’</quote> इति
हिरण्यरूपत्वं सवितृमण्डलोपास्यलिङ्गम् । <quote>‘उमापतये’</quote> इति सर्वपरविद्योपास्य-
लिङ्गम् । संसाररुग्द्रावकत्वात् रुद्र इत्युच्यते परमात्मा शिवः । एवमुमापतेः पर-
ब्रह्मणः शिवस्य सर्वपरविद्योपास्यत्वं वाक्यैरवसीयते । वाक्यं हि प्रकरणाद्ब-
<!-- APPAYYA !-->
सर्वात्मकत्वेन स्तुतिमात्रं कृतं स्यात् । यदि च <quote>‘पुरुषो वै रुद्र’</quote> इत्यादेरन्यार्थत्वेपि
विद्यान्तरोपास्यसमर्पकपदसामानाधिकरण्यमात्रेण तत्तद्विद्योपास्यविशेषनिर्द्धारणार्थत्वं क-
ल्प्येत । यदिवा तत्रान्यार्थत्वप्रतीतिरहितस्य कस्यचिद्वाक्यस्य किंचिद्विद्योपास्यनिर्द्धार-
णार्थत्वं कल्प्येत । तदा नारायणानुवाकस्यापि सहस्रशीर्षाक्षरशिवशंभ्वादिशब्दप्रत्यभि-
ज्ञापितसकलपरविद्योपास्यनिर्द्धारणार्थत्वं भवेत् । <quote>‘तद्विश्वमुपजीवती’</quote>त्याख्यातसत्वेन
द्वितीयान्तानां सामानाधिकरण्यस्यान्यार्थत्वेऽपि <quote>‘नारायणपरं ब्रह्मे’</quote>त्यादिप्रथमान्त-
निर्देशेष्वाख्याताभावेन तद्वैलक्षण्यात् । तन्मात्रस्य कतिपयपरविद्योपास्यनिर्द्धारणार्थत्वं
भवेत् । तथा च सर्वपरविद्योपास्यश्शिव इत्यभिमतं तन्न सिध्द्येदिति । <pratika>तत्तल्लिङ्गसंब-
न्धीति</pratika> सूत्रे <quote>‘लिङ्गभूयस्त्वादि’</quote>ति पदं तत्तल्लिङ्गोपास्यलिङ्गसमर्पकपदघटितवाक्यभूयस्त्व-
परमिति भावः । तेन क्वचिदेव वाक्ये किंचिद्विद्योपास्यलिङ्गसमर्पकपदसामानाधि-
करण्यमात्रं तद्विद्योपास्यनिर्धारणार्थत्वकल्पनायां प्रयोजकं न भवति । बह्वतिप्रसङ्गापत्ते-
रिति शङ्का निराकृता वेदितव्या । शाण्डिल्यविद्याग्रहणमन्यत्राऽपि यत्र यत्र <quote>‘इदं सर्वं
यदयमात्मा’</quote> इत्यादौ ब्रह्मणस्सर्वात्मत्वमुक्तं तस्यास्य सर्वस्यापि विद्याया उपलक्षणम् ।
एवमुत्तरत्रापि द्रष्टव्यम् । <pratika>सर्वपरविद्येति</pratika> । <quote>‘तस्मात्सह तया शक्त्येति’</quote> श्रुतेः परशक्ति-
वैशिष्ट्यस्य सर्वविद्यासाधारण्येति भावः । <pratika>वाक्यैरवसीयत इति</pratika> । अयमाशयः ।
<quote>‘सर्वो वै रुद्र’</quote> इत्यत्र वाक्यभेदेनोपास्यविशेषनिर्द्धारणार्थत्वं सुवचम् । <quote>‘पुरुषो वै रुद्र’</quote>
इत्यादिकमपि वैशब्दयोगान्नमश्शब्दान्वयापादकचतुर्थ्यभावाच्च पुरुषसूक्ताद्युपास्यानु-
वादेन तस्य रुद्रत्वनिर्द्धारणार्थमेव । नमश्शब्दयोगस्तु, <quote>‘सर्वं रुद्रेति वै प्राहुर्मुनय-
स्तत्वदर्शिनः । नमस्कारेण सहितं गौरवात्परमेशितुः’</quote> ।। १ ।। इति लिङ्गपुराणो-
क्तरीत्या नमश्शेषित्वरूपगौरवप्रख्यापनार्थः । यथा <quote>‘श्रीरुद्राः पावनाः श्रीशैलो मु-
क्तिद’</quote> इत्यादिप्रयोगेषु श्रीशब्दः पूज्यत्वप्रख्यापनार्थः । <quote>‘कद्रुद्राये’</quote>ति मंत्रस्याय-
मर्थः । मीढुष्टमाय सेक्तृतमाय सर्वोषामपि पित्रे । तव्यसे तवो वृद्धिः तदस्यास्तीति विनिः ।
तवस्वि तदतिशायने ईयसुन्प्रत्ये सति <quote>‘विन्मतोर्लुगि’</quote>ति विनो लुकि <quote>‘टे’</quote>रिति टिलोपे च
सति छान्दसे इकारलोपे च सति तव्यसइतिरूपसिद्धिः वृद्धिमत्तमायेत्यर्थः । हृदे
हृदयस्थाय । एवंभूताय रुद्राय । शंतमं सुखावहतमं । सर्वदुःखानां शमयितृतमं । कत् वाक्-
