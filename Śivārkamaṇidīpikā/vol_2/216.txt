<pb n="216"/>
<p>इति प्राप्ते ब्रूमः—व्रीह्यादिप्राप्तेः प्रागाकाशादिषु नातिचिरं तिष्ठति जीवः ।
कथम् ? व्रीह्यादिभावानन्तरं <quote>‘अतो वै खलु दुर्निष्प्रपतरम्’</quote> इति व्रीह्यादिभावा-
न्निर्गमनं दुश्शकमिति हि श्रूयते । अतो व्रीह्यादौ विलम्बात् अन्यत्र त्वरेत्य-
<!-- APPAYYA !-->
यूपावटमानदेशविधाने अन्तराळलक्षणां परित्यज्या <quote>‘र्धमन्तर्वेदी’</quote> त्येतावन्मात्रमन्तर्वेद्ये-
कदेशं यूपार्धांगत्वेन विधत्ते । अर्धे तत्र मीयमाने अर्धांतरं बहिरिति लभ्यते । अतो<quote>‘ऽर्धं-
बहिर्वेदी’</quote> त्यनुवाद इति न वाक्यभेद इति पूर्वपक्षे <quote>‘अर्धमन्तर्वेदी’</quote> ति नियमविधाना-
दर्धान्तरादन्तर्वेदिनियम एव व्यावर्तते न त्वनियतोऽप्यन्तर्वेदिदेशः । अतोऽर्धान्तर-
स्यान्तर्बहिर्वा मानं स्यादिति तत्परिहाराय <quote>‘अर्धं बहिर्वेदी’</quote> त्यस्यापि विधायकत्वं स्या-
दिति वाक्यभेदः <quote>‘तथा यूपस्य वेदि’</quote> रित्यधिकरणे प्रसंजितः । न च <quote>‘अतो दुर्निष्प्रपतर-
मेवे’</quote> ति माभून्नियमः, अत एव <quote>‘दुर्निष्प्रपतर’</quote> मिति परिसंख्यास्तु, तथा चाकाशादि-
भ्यश्चिरावस्थानं व्यावर्तत इति वाच्यम् । आकाशादिषु व्रीह्यादिषु चिरावस्थानस्य
नियतप्राप्तौ हि परिसंख्या युज्यते । न तस्य कुतश्चित्प्रसक्तिरस्ति । चिरमचिरं वेति नि-
यमाभावस्यावस्थानोक्त्या प्रसक्तिरस्तीत्यनियमप्राप्तौ नियम एवायम् । न च तथापि
<quote>‘दुर्निष्प्रपतर’</quote> मिति तरप्प्रत्ययार्थस्यातिशयस्य प्रतियोग्याकांक्षायां प्रागनुक्रांतानामा-
काशादीनां बुद्धिसन्निधानात्तत्प्रतियोगित्वेनान्वयः स्यात् । तथा च व्रीह्यादिष्वाकाशापे-
क्षया चिरमवस्थानोक्तावाकाशादिष्ववस्थानस्य तदपेक्षयाल्पकालत्वं पर्यवस्यतीति वाच्यम् ।
यतो दुर्निष्प्रपतशब्दात्तरप्प्रत्ययो न दृश्यते । छांदसेनैकस्य तकारस्य लोपेन तत्र तरप्प्रत्य-
यसमर्थने छांदसेन रेफोपजननेन तदभावोऽपि समर्थयितुं शक्यते । <quote>‘छंदसि गत्यर्थेभ्य’</quote>
इति <ref>(पा॰ ३-३-१२९)</ref> सूत्रेण खलर्थे छांदसे युचि प्रत्यये सति दुर्निष्प्रपतनमिति
रूपसिद्धौ नकारस्य छांदसेन वर्णव्यत्ययेनापि तदभावः समर्थयितुं शक्यते । तस्माद्यथा
योषायामनुशयिनां गर्भरूपेणावस्थानमनियतकालं चिरमचिरं वेति विशेष म्नानाभावा-
त्स्रावपातावप्रसवकालप्रसवभेददर्शनाच्च एवमाकाशादिष्वप्यवस्थानमनियतकालम् ।
नियमकारिणश्शास्त्रस्याभावादित्यभिप्रायः । <pratika>अन्यत्र त्वरेत्यवगमादिति</pratika> । अयमाशयः ।
दुरुपपदादुपसृष्टात्पत्लृधातोः खलर्थे डप्रत्यये सति दुर्निष्प्रपमिति रूपसिद्धौ त१स्मात्तरप्प्रत्यये
दुर्निष्प्रपतरमिति रूपसिद्धिः । <quote>‘अन्येष्वपि दृश्यत’</quote> इति जनेरुपपदान्तरेषु डप्रत्ययवि-
धायकसूत्रे <quote>‘अन्येभ्योऽपि दृश्यत इति वक्तव्य’</quote> मिति वार्तिककृता धात्वन्तरेभ्योऽपि
डप्रत्ययस्यानुशिष्टत्वात् । तत्र दृशिग्रहणं सर्वोपाधिव्यभिचारार्थमिति वृत्तिकारेणोक्ततया
<quote>‘कृत्यल्युटो बहुल’</quote> मिति <ref>(पा॰ ३-३-११३.)</ref> सूत्रे बहुलग्रहणादन्येऽपि कृतः प्राप्तम-
भिधेयं व्यभिचरन्तीति तेनैवोक्ततया च तस्य डप्रत्ययस्य खलर्थवृत्तित्वोपपत्तेश्च । एवं
वर्ण२व्यत्ययवर्णलोपवर्णोपजनवर्णविकारानन्तरेण शब्दस्वरूपनिष्पत्तिसंभवे तेषामन्यतमो
न कल्पनीयः । तथा चातिशायनिकप्रत्ययसामर्थ्यादाकाशादिष्ववस्थानमतिचिरमित्यव-
गम्यत इति । एतेन <quote>‘अतो वै खलु दुर्निष्प्रपतर’</quote> मित्यत्रातश्शब्देन सर्वनाम्ना संको-
चाभावादाकाशादिसर्वपरामर्शादाकाशादिष्वप्यतिचिरमवस्थानमित्यपि शंका निरस्ता ।
आतिशयिनिकप्रत्ययार्थप्रतियोगितयाकाशादीनामन्वयितयातश्शब्दस्याव्यवहितैकवा-
क्योपात्तव्रीह्यादिमात्रपरामर्शित्वस्य वक्तव्यत्वात् व्रीह्यादिभ्यो दुर्निष्प्रपतरत्वोक्तिसाम-
<note>(१) <quote>‘तत उपरि तरप्प्रत्ययेन दुर्निष्प्रपतरमिति शब्दनिष्पत्तिः’</quote> इति ख. पाठः ।</note> <note>(२) <quote>‘वर्णव्यत्यये’</quote> ति पदं
ख. पुस्तके न दृश्यते ।</note>
