<pb n="471"/>
<p>स निवेश्यो न वेति संशये न निवेश्योऽश्रवणादिति प्राप्ते ब्रूमः । गुणो-
पसंहारन्यायेन संवत्सरादूर्द्ध्वमादित्यात् पूर्वं वायुर्निवेश्यः । बृहदारण्यक एवा-
<!-- APPAYYA !-->
पठन्ति । मार्गैक्यपक्षे तावुभावुभयत्रोपसंहार्यौ । तयोश्च संवत्सरो मासादनन्तरमेव
निवेशनीयः । अहश्शुक्लपक्षोत्तरायणमासानामुत्तरोत्तरमधिकपरिमाणानां कालानामुपर्यु-
परि निवेशनदर्शनात् परिशेषाद्देवलोकस्तदनन्तरं निवेशनीयः । ततश्च यदि देवलोक
एव वायुः स्यात्तदा संवत्सरादित्ययोर्मध्ये वायोर्निवेशो लभ्यते । तल्लाभे सत्येक एव
मार्ग इति पूर्वोक्तमुपपद्यते । यदि देवलोकादन्यो वायुस्स्यात्तदा तस्य न निवेशो लभ्यते ।
तदलाभे च मार्गैक्ये तस्यान्यत्रापि निवेशासंभवात् । शाखाविशेषेषु तदाम्नानप्रामाण्यो-
पपादनार्थं मार्गभेदमभ्युपगम्य <quote>‘यदा वै पुरुषोऽस्माल्लोका’</quote>दित्यादिवाजसनेयकवाक्यश्रुते
मार्गे वायुः प्रथमपर्व <quote>‘स एतं देवयानं पन्थानमापद्याग्निलोकमागच्छति स वायुलोक’</quote>मिति
कौषीतकिवाक्यश्रुते मार्गे द्वितीयं पर्वेत्युपपादनीयमित्येक एव मार्ग इत्येतत्पूर्वोक्तं
नोपपद्यत इति । तत्र पूर्वपक्षमाह---<pratika>न निवेश्योऽश्रवणादिति</pratika> । अत्रायमाशयः । न त-
द्वाजसनेयकवाक्यानुसारेण वायुः प्रथमपर्वतया निवेशनीयः । कौषीतकिवाक्यपाठक्रम-
विरोधात् । न च कौषीतकिवाक्याम्नाताग्न्युपसंहारेण वाक्यद्वयाविरोधं संपाद्य द्वितीय-
पर्वतया निवेशनीयः । <quote>‘अर्चिषोऽहरि’</quote>ति पञ्चाग्निविद्याम्नातपञ्चमीविभक्तिश्रुत्याग्न्यनन्तर-
मह्नः प्राप्तेः । न चादित्यात्पूर्वं निवेशनीयः । <quote>‘देवलोकादादित्य’</quote>मिति श्रौतक्रमविरोधात् ।
ननु <quote>‘स वायुमागच्छती’</quote>त्यादिवाजसनेयकवाक्ये नीरन्ध्रतया मार्गमावृत्य स्थितो वायुः स्वा-
वयवप्रहाणेन रथचक्रमप्रमाणच्छिद्ररूपं मार्ग ददाति तेनादित्यमागच्छतीति वायुदत्तमार्ग-
स्यादित्यप्राप्तौ करणत्वं श्रूयते । न चोर्ध्वदेशोत्करमणमात्रे वायुदत्तमार्गस्य करणत्वं श्रुतं
नत्वादित्यमण्डलोत्क्रमण इति वाच्यम् । ऊर्ध्वदेशस्य विशेषाकाङ्क्षायां वाक्यशेषश्रुतादित्य-
मण्डलरूपतया पर्यवसानादिति चेत् । किं ततः । <quote>‘देवलोकादादित्य’</quote>मित्यपि हि श्रुतिरेव ।
<quote>‘संवत्सरादादित्यं देवलोकादादित्य’</quote>मिति पञ्चम्योः श्रुतित्वाविशेषेऽपि संवत्सरस्य पूर्व-
निवेशे माससमभिव्याहारवद्वायुदेवलोकयोर्मध्ये देवलोकस्य पूर्वनिवेशे किञ्चिद्विनिगम-
कमस्ति । न च <quote>‘संवत्सरादादित्य’</quote>मिति व्यवहिते पञ्चमी श्रूयते <quote>‘तेन स ऊर्ध्वं आक्रमत’</quote>इति
साधकतमत्ववाचिनि तृतीयात्वव्यवधान एवोपपद्यत इति वाच्यम् । <quote>‘स आदित्यमाग-
च्छती’</quote>त्येतदनन्तरं हि <quote>‘तस्मै स तत्र विजिहीते यथाडम्बरस्य खं तेन स ऊर्ध्वं आक्रमते
स चन्द्रमसमागच्छति तस्मै स तत्र विजिहीते यथा दुन्दुभेः खं तेन स ऊर्ध्वं आक्रमते
स ब्रह्मलोकमागच्छत्यशोकमहिमं तस्मिन्वसति शाश्‍वतीस्समा’</quote> इति श्रूयते । तत्रादित्य-
दत्तस्याडम्बराख्यवाद्यविशेषप्रमाणस्य मार्गस्य चन्द्रप्राप्तावव्यवधानेन कारणत्वं यद्यपि
संभवति तथापि चन्द्रदत्तस्य मार्गस्य शोकमहिमशब्दोक्तदुःखज्ञानरहितपरब्रह्मलोक-
प्राप्तावव्यधानेन कारणत्वं न संभवति । विद्युदादिप्राप्तिव्यवधानात् । तथा च तृतीया-
पि व्यवहिते श्रूयत इति नैतद्विनिगमकम् । प्रसिद्धं च ज्योतिष्टोमादिवाक्येषु व्यवहित-
करणे तृतीयाश्रवणम् । तर्हि विनिगमकाभावे वायुदेवलोकयोः पौर्वापर्ये विकल्पोऽस्त्विति
चेत् । मार्गभेदपर्याय एवायं विकल्पशब्दः । न हि विद्यानुष्ठानमात्रार्थो मार्गोपदेशः
किं तु ब्रह्मलोकप्राप्त्यर्थोऽपि । तथापि केचिद्देवलोकपूर्वकेण मार्गेण ब्रह्मलोकं प्राप्नुवन्ति
