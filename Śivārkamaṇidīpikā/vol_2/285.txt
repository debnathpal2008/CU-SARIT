<pb n="285"/>
तस्माद्यथा सवहोमस्तेषामेव, तथा शिरोव्रतमपि । अतस्तन्न विद्याभेदे लिङ्गम् ।।
<!-- APPAYYA !-->
समासस्याभ्यर्हितत्वाद्ब्रह्मशब्दः प्रकृतमुण्डकोपनिषद्रूपवेदपरो व्याख्येयः । षष्ठीसमासेन
मुख्यार्थो वास्तु । न चाग्रिमवाक्येन पौनरुक्त्यम् । अग्रिमवाक्यमचीर्णव्रतस्याध्ययननि-
षेधपरं पूर्ववाक्यमचीर्णव्रतं प्रत्युपदेशनिषेधपरमित्यनयोश्शूद्रविषयाध्ययनाध्यापननिषेध-
वाक्ययोरिव विषयभेदसत्त्वादिति भावः । <quote>‘सववच्च तन्नियम’</quote> इति दृष्टान्तभागं व्याचष्टे—
<pratika>तस्माद्यथेति ।</pratika> यथा सप्तसूर्याख्यहोमप्रभृतिशतोदनाख्यहोमपर्यन्तस्सवहोमगणस्तेषामेवा-
थर्वणिकानाम् । तदीयैकाग्निसम्बंधात् । एवं शिरोव्रतमपि स्वाध्यायस्यैव । तदीयाध्ययन-
सम्बन्धादित्यर्थः । एवमिह शिरोव्रतं नामाथर्वणिकानां वेदव्रतत्वेन प्रसिद्धं शिरस्यंगार-
पात्रधारणरूपं व्रतम् । तस्य च स्वाध्यायांगत्वमेव प्रतिपाद्यते न तु विद्यांगत्वमित्युपपा-
दितम् । पुराणेषु तु सौरसंहितादिष्विह शिरोव्रतमथर्वशिरसि प्रसिद्धं पाशुपतव्रतं, तस्य च
विद्यापेक्षितत्वमेव प्रतिपाद्यते । तदपि न प्रकृताक्षरब्रह्मविद्यामात्रापेक्षितत्वं किं तु वैश्वा-
नरविद्यासाधारण्येन सकलब्रह्मविद्यापेक्षितत्वमित्यंगीकृत्य तथैवोपबृंहितम् । सौरसंहि-
तायाम्—<quote>‘ब्रह्मविद्योपदेशस्य योग्यं वक्ष्यामि सुव्रते’</quote> इत्युपक्रम्य <quote>‘विधिवच्छ्रद्धया सार्द्धं न
चीर्णं यैश्शिरोव्रतम् । ब्रह्मविद्यामिमां तेषां न वदेत कदाचन ।। इदं शिरोव्रतं चीर्णं
विधि१वच्छ्रद्धया यदि । तेषामेव परां विद्यां वदेदज्ञानबाधिकाम् ।। शिरोव्रतमिदं नाम
शिरस्याथर्वणश्रुतेः । यदुक्तं तद्धि नैवान्यत्तत्पाशुपतसंज्ञितम् ।। शाखाभेदेषु नामानि व्रत-
स्यास्य विभेदतः । पठ्यन्ते मुनिशार्दूल शाखास्वेकं व्रतं हि तत् ।। अग्निरित्यादिभिर्मन्त्रैः
षङ्भिः शुद्धेन भस्मना । सर्वाङ्गोद्धूलनं कुर्याच्छिरोव्रतसमाह्वयम् ।।’</quote> इति । ब्रह्मोत्तरस्व-
ण्डेऽपि <quote>‘अयमत्याश्रमो धर्मो यैस्समाचरितो मुदा । प्रा२प्तं तैः परमं ज्ञानं संसारच्छेदकार-
णम् ।। उद्ध‍ूलनं त्रिपुण्ड्रञ्च मायापाशनिवृत्तये । आमनंति मुनिश्रेष्ठाः अथर्वशिरसि स्थि-
तम् ।। अतोऽपि पापविच्छेदलाभाय ज्ञानसिद्धये । उद्ध‍ूलनं त्रिपुण्ड्रं च मुमुक्षुस्सम्यगाचरे’</quote>
दित्यादि । न्याय्यं चैतत् । मुण्डके हि <quote>“ब्रह्मा देवानां प्रथमस्संबभूव विश्वस्य कर्त्ता भुव-
नस्य गोप्ता । स ब्रह्मविद्यां सर्वविद्याप्रतिष्ठामथर्वाय ज्येष्ठपुत्राय प्राहे’</quote>ति परमोपक्रमोप-
क्षिप्ता ब्रह्मविद्या ब्रह्मोपासनारूपैव न तु तत्प्रतिपादकोपनिषद्रूपा । तदनंतरमथर्वप्रभृत्यं-
गिरःपर्यन्तां गुरुपरंपरामुक्त्वा <quote>‘शौनको ह वै महाशालोंऽगिरसं विधिवदुपसन्नः प्रप्रच्छ,
कस्मिन्नु भगवो विज्ञाते, सर्वमिदं विज्ञातं भवती’</quote>ति शौनकस्य ब्रह्मोपासनाविषयं प्रश्नमुप-
न्यस्य <quote>‘तस्मै स होवाचे’</quote> त्यादिना तदुत्तरत्वेनैव मुण्डकोपनिषत्परिसमाप्तेः । तत्परिसमाप्तौ
च ‘शिरोव्रतं विधिवद्यैस्तु चीर्ण ‘मित्येतदनंतरं <quote>‘तदेतत्सत्यमृषिरंगिराः पुरोवाचे’</quote>ति ब्रह्मो-
पासनाविषयशौनकांगिरस्संवादरूपाख्यायिकात्मत्वेनैव समापनात् । तदनन्तरं <quote>‘नैतदचीर्ण-
व्रतोऽधीते नमः परमऋषिभ्यो नमः परमऋषिभ्य’</quote> इति श्रुतिवाक्यमध्य एवाचीर्णव्रतस्यै-
तदुपनिषदध्ययननिषेधश्रवणात् । यद्यपि <quote>‘कस्मिन्नु भगवो विज्ञाते’</quote> इत्यत्र ब्रह्मविषयज्ञा-
नमात्रसाधारणो विज्ञानशब्दः, तथापि <quote>‘येनाश्रुतं श्रुतं भवत्यमतं मतमविज्ञातं विज्ञातमि-
त्यात्मनि ख्वल्वरे दृष्टे श्रुते मते विज्ञाते वा इदं सर्वं विदितमात्मनो वा अरे दर्शनेन
श्रवणेन मत्या विज्ञानेनेदं सर्वं विदित’</quote>मिति श्रुत्यन्तरगतसर्वविज्ञानप्रतिज्ञावाक्येषु विज्ञा-
<note>(१) <quote>‘विधिवद्यैर्द्विजातिभिः’</quote> इति ख. पाठः ।</note> <note>(२) <quote>‘तेषामेव परं ज्ञानं’</quote> इति ख. पाठः ।</note>
