<pb n="037"/>
<p>देवादेः शास्त्रावगतशक्तेर्यथा स्वापेक्षितनानारूपादिभावः, एवं शास्त्राव-
गतशक्तेः परमेश्वरस्य सर्वमुपपद्यते । <quote>‘य इमान् लोकनीशत ईशनीभिः जन-
नीभिः परमशक्तिभिः’</quote> इति परमेश्वरस्य अनन्तशक्तिमत्त्वं श्रूयते । तस्य
किमसाध्यम् ।। इत्युपसंहारदर्शनाधिकरणम् ।। ८ ।।
<!-- APPAYYA !-->
च कारणान्तराणि सिद्धांते त्यज्यंते । प्रत्युतारंभणसूत्रादिपर्यालोचनया तथैव तान्यभ्युपगता-
न्यवगम्यंते । जगद्वैचित्र्यं कर्मवैचित्र्यमूलमिति च <quote>‘वैषम्यनैर्घृण्ये न सापेक्षत्वा’</quote> दिति
<ref>(ब्र॰ २-१-३४)</ref> दर्शयिष्यते । एकमेवेत्यादि व्यक्तनामरूपस्थूलप्रपञ्चभावाभिप्राय-
मिति तत्रतत्रोक्तमेव । कथं ब्रह्मणः प्रपञ्चसृष्टौ सहकारिविरहं सिद्धवत्कृत्य पूर्वपक्षसि-
द्धान्तौ प्रवर्तितौ ? । कथं च क्षीरदृष्टांतेन सिद्धान्तोपपादनं कृतम् ? । <quote>‘पयोंऽबुवच्चे’</quote> दिति
<ref>(ब्र॰ २-१-२.)</ref> सूत्रे हि क्षीरस्य दधिभावापत्त्यादिषु परमेश्वराधिष्ठानं कारणान्तरम-
स्तीति वक्ष्यते । कथं च <quote>‘देवादिवदपि लोके’</quote> <ref>(ब्र॰ २-१-२५.)</ref> इति सिद्धान्ते दृष्टान्तान्त-
रमुक्तम् । न हि परब्रह्मणोऽपि सहकार्यंतरं विना स्रष्टृत्वमनुपपन्नमिति विवदमानः पूर्व-
पक्षी देवादीनां तदनुमन्येत । किं च । भूतवशिनां तेषां स्रष्टृत्वमपि तत्सङ्कल्पानीतपार्थि-
वद्रव्यादिसहकार्यपेक्षमिति तत्राऽपि न सहकारिविरहसम्प्रतिपत्तिरिति । अत्रेदमुत्तरम् ।
मृत्पिण्डादीनामुपादानभावे तव्द्यतिरिक्तकुलालाद्यधिष्ठानापेक्षा दृष्टा । कुलालादीनां निमि-
त्तभावे स्वसङ्कल्पमात्रनधीनसमवधानसहकार्यपेक्षा दृष्टा । तदभावाद्ब्रह्मणो नोपादानत्वं
न वा निमित्तत्वं संभवतीति मन्यमानस्य पूर्वपक्षः । स्मृतयः कर्त्र/?/गौरवमात्रेणानादरणी-
यत्वेऽपि तदुपन्यस्तयुक्तिगौरवेणादरणीया इति कपिलादिस्मृत्युक्तब्रह्मवादनिराकरणार्थ-
युक्त्यवलम्बनपूर्वपक्षनिराकरणार्थानि खल्विह पादे <quote>‘नविलक्षणत्वा’</quote> धिकरणमारभ्याधि-
करणानि । तत्र कपिलस्मृत्यनुसारिणां निरीश्वरवादिनां पर्योऽबुन्यायेन स्वत एव प्रकृतेः
प्रपञ्चसृष्टौ प्रवृत्तिमवगच्छतां नैवं युक्तिरुपपद्यत इति क्षीरवदित्यनेनोक्तम् । उक्तार्थे
अन्येषामपि नोप...............आत्मरूपोपादानाभिन्नकर्तृकेषु यागोपासनादिषु व्यभिचारस्य
स्पष्टत्वादिति हिशब्देन द्योतितम् । कर्तुः स्वसङ्कल्पमात्रनधीनसमवधानसहकार्यपेक्षा-
नियमव्यभिचारो <quote>‘देवादिव’</quote> दिति सूत्रेणोद्धाटित इति । भाष्ये <quote>‘चेतनादेकस्मात्पुरुषा’</quote>
दिति पुरुषातिरिक्तपरिदृश्यमानकेशनस्वादिकारणाभावाभिप्रायः ।।</p>
<head>इत्युपसंहारदर्शनाधिकरणम् ।। ८ ।।</head>
<!-- APPAYYA !-->
<head>नयमणिमालायाम्</head>
<head>अथ उपसंहारदर्शनाधिकरणम् ।। ८ ।।</head>
<sutra>सू॰ ।। उपसंहारदर्शनान्नेति चेन्न क्षीरवद्धि ।। २४ ।। देवादिवदपि लोके ।। २५ ।।</sutra>
<lg><l>कर्तुरुपादानस्याप्युकरणापेक्षणं दृष्टम् । कथमीशोऽनुपकरणः कुर्यादेकः प्रपञ्चमिमम् ।। १०१ ।।</l></lg>
<lg><l>दृष्टं हीनोपकरणं क्षीरं दधिभावमाप्नोति । देवादयोऽप्यभिमतं सृजन्ति सङ्कल्पमात्रेण ।। १०२ ।।</l></lg>
<head>इत्युपसंहारदर्शनाधिकरणम् ।। ८ ।।</head>
<head>सूत्रार्थचन्द्रिकायाम्</head>
<head>अथ उपसंहारदर्शनाधिकरणम् ।। ८ ।।</head>
<p><pratika>सू ।। उपसंहारदर्शनान्नेति चेन्न क्षीरवद्धि ।। २४ ।। देवादिवदपि लोके ।। २५ ।। भगवत्पादमते</pratika>,
पूर्वमौपाधिकजीवभेदाद्धितकरणादिदोषो नास्तीत्युक्तम् । संप्रत्युपाधितोऽपि ब्रह्मणो विभक्तं करणादिकं नास्ति ब्रह्मनाना-
त्वाभावादिति प्रत्युदाहरणसंगत्येदमाह---<pratika>सू ।। उपसंहारदर्शनान्नेति चेन्न क्षीरवद्धि ।। २४ ।।</pratika> न ब्रह्म उपादान-
