<pb n="116"/>
भ्यागमप्रसङ्गेत जीवोत्पत्त्यसंभवात् । एकस्मिन् किंचित् पुण्यापुण्यात्मकं कर्म
कृत्वा प्रलये नष्टे तदन्यः कश्चिज्जीवः प्राप्नोतीत्यकृताभ्यागमः । पूर्वस्य कृतस्य
नाश इत्यादिर्दोषः । ततो जीवोत्पत्त्यभिधायकं शास्त्रमप्रमाणम् ।।
इयं चान्यानुपपत्तिरित्याह—
<sutra>।। सू ।। न च कर्तुः करणम् ।। ४० ।।</sutra>
संकर्षणाख्याज्जीवात् प्रद्युम्नाख्यं मनो जायत इत्युच्यते । कर्तुर्जीवाच्च करणो-
त्पत्तिर्न संभवति, तस्य प्रकृतिकार्यत्वेन चेतनकार्यत्वानुपपत्तेः ।।
<sutra>।। सू ।। विज्ञानादिभावे वा तदप्रतिषेधः ।। ४१ ।।</sutra>
विज्ञानशब्दो जीववाचकः । अत्र जीवादीनामुत्पत्तिर्नाभिधीयते । किंतु संक-
र्षणादीनां जीवादिभाव उच्यते । जीवाद्यधिष्ठातृत्वं जीवादिभाव इति ततस्त-
च्छास्त्रप्रामाण्यप्रतिषेधो मा भूदिति शङ्कार्थः ।।
<sutra>।। सू ।। विप्रतिषेधाच्च ।। ४२ ।।</sutra>
एवं जीवोत्पत्त्यभिधाने परिहृतेऽपि पाञ्चरात्रमतस्य नाभ्युपगमः श्रुतिविरु-
<!-- APPAYYA !-->
व्यक्तो भविष्यतीति युक्तिविरोधमाह—<pratika>एकस्मिन्निति</pratika> । जीवोत्पत्तिरिव जीवान्मन उत्पत्ति-
रपि नोपपद्यत इत्येतदर्थमुत्तरसूत्रामित्याह—<pratika>इयञ्चेति । सू ।। न च कर्तुः करणम् ।। ४० ।।
चेतनकार्यत्वानुपपत्तेरिति ।</pratika> पंचम्योच्यमानं जीवोपादानकत्वं नैवोपपद्यत इत्यर्थः ।
<pratika>सू ।। विज्ञानादिभावे वा तदप्रतिषेधः ।। ४१ ।।</pratika> वाशब्दात् पक्षविपरिवृत्तेरिदं पूर्वप-
क्षसूत्रम्— <pratika>जीववाचक इति</pratika> । <quote>‘विज्ञानं यज्ञं तनुते’</quote> इत्यादिश्रुतिप्रयोगादित्यर्थः । परम-
कारणात् परब्रह्मभूतात् वासुदेवात्संकर्षणो नाम जीवो जायते । संकर्षणात् प्रद्युम्नसंज्ञं
मनो जायते । तस्मादनिरुद्धसंज्ञोऽहंकारो जायत इति पाञ्चरात्रग्रंथे जीवाद्युत्पत्त्यभिधा-
नमनभ्युपगम्य तेषु संकर्षणप्रद्युम्नानिरुद्धानां भावे अधिष्ठातृत्वेन सद्भावेऽभिधेयेऽभ्यु-
पगम्यमाने तस्य ग्रंथस्याप्रतिषेधः प्रामाण्यनिषेधो न भवति । परिपूर्णषाङ्गुण्यशालिनो
वासुदेवस्य एकैकगुणयुगलाभिव्यक्तिमज्जीवाद्यधिष्ठातृसंकर्षणादिव्यूहरूपेण प्रादुर्भावे
तात्पर्योपपत्तेरिति सूत्रस्यार्थं दर्शयति—<pratika>अत्र जीवादीनामिति ।। सू ।। विप्रतिषेधाच्च
।। ४२ ।।</pratika> परिहृतेऽपीत्यपिशब्देन परिहारस्याभासतां सौत्रचकारसमुच्चितयुक्तिसिद्धां
द्योतयति । तत्रायमभिप्रायः । जीवादिशब्दानां प्रसिद्धार्थमपहायाप्रसिद्धजीवाद्यधिष्ठा-
तृत्वरूपार्थांतरकल्पनायां किं प्रमाणम् । उदाहृतग्रंथे तेषां संकर्षणादिविशेषणत्वमिति चेत्
भ्रांतोऽसि । संकर्षणादिशब्दाः खल्वत्र संज्ञात्वेन जीवादिविशेषणतया निर्दिष्टाः । तेन
प्रसिद्धानामेव जीवमनोऽहंकाराणां पाञ्चरात्रपरिभाषया संकर्षणप्रद्युम्नानिरुद्धनामानि
भवन्ति । संकर्षणादिनामभिरनूद्य तस्मिन् शास्त्रे विग्रहायुधादिविधानं तेषामेव ध्यानार्थं
भवति । ककाराद्यक्षराणां वर्णविशेषविधानवत् संकर्षणाद्यर्चनविधानञ्च जीवादिविषयमेव
भवति । यत्र शास्त्रे यश्शब्दो यत्रार्थे परिभाषितः, तत्र तस्य शब्दस्य स एव खल्वर्थो
ग्राह्यः । शब्दशास्त्रगतनदीवृद्ध्यादिसंज्ञार्थवत् । ननु, पांचरात्र एव जीवं प्रकृत्य <quote>‘स ह्यनादि-
रनंतश्च परमार्थेन निश्चित’</quote> इत्युक्तम् । एवं तर्हि वक्ष्यमाणो वेदविरोध इव परस्परविरोधोऽपि
कश्चन सूत्रार्थभूतो विप्रतिषेधो भविष्यति । ननु यत्र भ्रांतिलेशस्यापि शङ्का न प्रवर्तते स
