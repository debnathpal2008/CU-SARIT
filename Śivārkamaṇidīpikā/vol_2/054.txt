<pb n="054"/>
शिवाभ्या नमः ।
श्रीकण्ठाचार्यकृतौ
ब्रह्ममीमासाभाष्ये
द्वितीयस्याध्यायस्य
अथ द्वितीयः पादः ।
अथ रचनानुपपत्त्यधिकरणम् ।। १ ।।
<sutra>।। सू ।। रचनानुपपत्तेश्च नानुमानं प्रवृत्तेश्च ।। १ ।।</sutra>
पूर्वपादे साङ्ख्यादितर्कविरोधमाशङ्क्य स्वपक्षसाधनं कृतम् । पुनरिह तर्काव-
<!-- APPAYYA !-->
<head>अथ शिवार्कमणिदीपिकायां द्वितीयस्याध्यायस्य द्वितीयः पादः ।। २ ।।</head>
<head>अथ रचनानुपपत्त्यधिकरणम् ।। १ ।।</head>
<sutra>।। सू ।। रचनानुपपत्तेश्च नानुमानं प्रवृत्तेश्च ।। १ ।।</sutra>
<p>वृत्तवर्तिष्यमाणयोः पादयोरर्थभेदोपन्यासेन पादभेदं सङ्गतिं च दर्शयन्पादान्तरारंभं
प्रतिजानीते—<pratika>पूर्वपाद इति</pratika> । जगदभिन्ननिमित्तोपादाने तदनन्ये निरस्तनिखिलावद्ये
ब्रह्मणि वेदान्तानां समन्वयः प्रथमाध्यायेन प्रतिपादितः । तस्मिन् प्रधानपरमाणुकारण-
वादिभिस्सांख्यवैशेषिकादिभिः केवलतर्कमवष्टभ्यापादितानि दूषणानि अस्मिन्नध्याये
प्रथमपादेन निराकृतानि । तत्रापि प्रणेतृगौरवेण तेषां तर्काणामुपादेयत्वशङ्का स्मृत्य-
धिकरणयोगाधिकरणाभ्यां निराकृता । तत्तत्तर्कस्वरूपपर्यालोचनया तेषामुपादेयत्वशङ्का
नविलक्षणत्वाधिकरण <ref>(ब्र॰ २—१—४.)</ref> मारभ्य निराकृता । एवमाद्याधिकरणयोस्तृ-
तीयादीनां नवानामधिकरणानां चावांतरार्थभेदेऽपि ब्रह्मवादप्रतिक्षेपकतर्कनिराकरणार्थ-
त्वेनैकार्थ्यम् । अस्मिन्पादे तु शुष्कतर्कावलम्बनास्सांख्यादिपरपक्षास्तथाभूतैरेव तर्कैर्दू-
ष्यन्ते । अन्यथा परपक्षाणामप्रतिष्ठिततर्काभासमूलतामजानतां मन्दधियां तेषु प्रामा-
णिकत्वशङ्क्या ब्रह्मकारणवादश्रद्धाशिथिलीभावप्रसङ्गात् । एवं स्वपक्षस्थापनार्थः प्रथम-
पादः परपक्षप्रतिक्षेपार्थोऽयं पाद इति पादभेदः । स्वपक्षस्थापनमभ्यर्हितत्वात् प्रथमं
कृतमिति तदानंतर्यमस्येति भावः । यद्यपि तृतीयचतुर्थयोरपि कार्यगोचरश्रुतिविरोधरू-
पपरापादितदूषणपरिहारेण स्वपक्षस्थापनं क्रियते । तथापि कारणविषयत्वेन प्रथमद्विती-
यपादयोस्सङ्गतिरिति भावः । प्रथमाध्यायगतैरीक्षत्यधिकरणादिभिः पौनरुक्त्यशंका
<quote>‘तर्कावलम्बनेने’</quote>ति विशेषणेन निरस्ता । सांख्यादयः स्वतन्त्रतर्कैः प्रधानादिकं प्रसाध्य
तत्र बहुभवनसङ्कल्पादिवाक्यविरोधो मा भूदिति तानि वाक्यानि स्वपक्षानुगुण्येन व्याच-
क्षते <quote>‘ईक्षितृत्वं प्रधानस्य चिद्योगादुपपद्यते । अंतःकरणवत्तस्य करणत्वाददोषते’</quote> त्यादि-
प्रकारेण । तेषां तद्व्याख्यानन्यायानुसारिणा सम्यग्व्याख्यानेन पूर्वं निरस्तमिह तु ये
स्वतन्त्रतर्कैः प्रधानादिकं कल्पयन्ति ते तथाभूतैरेव तर्कांतरैर्निरस्यन्त इति न पौनरुक्त्य-
मिति भावः । ब्रह्मपारतंत्र्येण प्रधानस्य कारणत्वं वेदान्तानुमतमिति वैदिकपक्षनेदिष्ठ-
स्सांख्यानामानुमानिकस्वतंत्रप्रधानकारणवादः प्रथमाधिकरणेन निराकर्तव्य इति तत्प्रा-
