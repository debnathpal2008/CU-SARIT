<pb n="270"/>
सर्वगतत्वमवगम्यते निमित्तस्य परब्रह्मणः । तस्मात् परमेश्‍वरस्य विभूतिमयं
विश्‍वमिति तत्सदृशस्तदुत्कृष्टश्च नास्त्येव ।। इत्यन्यप्रतिषेधाधिकरणम् ।। ८ ।।
<!-- APPAYYA !-->
<quote>‘सर्वाननशिरोग्रीव’</quote> इत्यनेन उपादानभावप्रयुक्तसर्वकार्यानुस्यूतिरूपा व्याप्तिरुच्यते । पा-
रिशेष्यात् <quote>‘सहस्रशीर्षं देव’</quote> मित्यादेर्नारायणविषयस्यैतदैकार्थ्यस्य तत्परत्वदर्शनाच्च ।
न निर्विकारस्य परब्रह्मणश्शिवस्य साक्षादुपादानत्वं संभवतीत्यद्वारकं तदाश्रयणीयम् ।
तत्र द्वारापेक्षायां यत्र <quote>‘सर्वाननशिरोग्रीव’</quote> इत्यादिश्रुतितौल्यं तस्य नारायणस्य <quote>‘मायां
तु प्रकृतिं विद्या’</quote> दिति श्रुतायाश्शिवशक्तेश्च द्वारत्वं प्राप्तम् । न च तयोरन्यतरपरित्यागे
कारणमस्तीति यतोरपि द्वारद्वारिभावाश्रयणे मायाशक्तेस्साक्षाच्छिवधर्मत्वस्य प्रतिपन्न-
त्वात्परिशेषेण नारायणस्य तदंशत्वं सिद्ध्यतीति यच्छिवस्योपादानभावप्रयुक्तं सर्वानुस्यू-
तत्वं श्रुतं तदनेन तच्छक्त्यंशभूतेन नारायणेन द्वारेणेति सिद्ध्यतीत्येवमायामशब्दा-
<quote>‘त्तदनेन सर्वगतत्व’</quote> मिति निर्दिष्टस्य साध्यस्य सिद्धिः । तथा <quote>‘सर्वो वै रुद्र’</quote> इत्यत्रोपादान-
भावेन सार्वात्म्यं विवक्षितम् । <quote>‘विश्वं भूतं भुवनं चित्रं बहुधा जातं जायमान’</quote> मि-
त्यग्रे सर्वस्य कार्यरूपतोक्तेः तत्कथं रुद्रस्योपपद्यते । पुरुषस्य हि तथा सार्वात्म्यं <quote>‘पुरुष
एवेदं सर्व’</quote> मित्यादिश्रुत्यन्तरे प्रसिद्धमिति शंकावारणाय <quote>‘पुरुषो वै रुद्र’</quote> इति तदनंतर-
वाक्यं प्रवृत्तम् । तेना <quote>‘प्यनेन सर्वगतत्व’</quote> मिति निर्दिष्टस्य साध्यस्य सिद्धिः । <quote>‘तस्यावयवभू-
तेने’</quote> त्यनेन च सकलवैपरीत्यशंकानिवर्तनक्षमेण तस्य सिद्धिः । एवमायामशब्दादिभ्यो
हेतुभ्यः प्राप्तं यत्परमेश्वरस्य स्वधर्मांशभूतनारायणद्वारेणोपादानतया सर्वगतत्वमस्मादपि
हेतोः परमेश्वरेण समः कोऽपि नास्ति । संभावितसाम्यस्य नारायणस्य तद्धर्मांशभावेन
तदुपादानत्वघटकतया तदुपसर्जनत्वात् अन्यस्य च तत्साम्यसंभावनास्पदस्याभावा-
दिति पूर्वसूत्रोक्तेना <quote>‘न्यप्रतिषेधा’</quote> दिति समनिषेधहेतुनास्य हेतोस्समुच्चयः प्राक् <quote>‘अतोऽपी’</quote>
ति सूत्रावतारिकाभाष्येण दर्शितः । एतत्सूत्रविवरणभाष्ये <quote>‘सर्वाननशिरोग्रीव’</quote> इति मन्त्रः
प्राधान्येनायामशब्दरूपहेतुतयोपात्तः । तदुपोद्बलकतया <quote>‘विश्वतश्चक्षु’</quote> रित्यादय उपा-
त्ताः । <quote>‘अणोरणीया’</quote> नित्यादेरणुतोऽप्यणीयान्पदार्थः परमेश्वरः एवं महतो महीयान्प-
दार्थोऽपि स एवेति सार्वात्म्यमर्थमभिप्रेत्य तदुदाहरणम् <quote>‘सर्वो वै रुद्र’</quote> इत्याद्यंशस्य त्वादि-
शब्दोपात्तद्वितीयहेतुसमर्पकतया । तृतीयहेतुसमर्पक <quote>‘स्तस्यावयवभूतेने’</quote>त्यादिः पूर्वसूत्र-
एवोदाहृत इति पुनरिह नोदाहृतः । एवञ्चान्यप्रतिषेधमात्रं पूर्वसूत्रे विवक्षितो हेतुः तर्हि
श्रुत्यन्तरदर्शनतः समापतन्त्याः नारायणस्य तत्साम्यप्रतीतेः कः प्रतीकार इति शंकाया
निराकरणमेतत्सूत्रोक्तहेतुप्रसादलभ्यमप्याकांक्षाशांतये भाष्यकृता पूर्वसूत्रे कृतमिति सर्व-
मनवद्यम् ।। <pratika>।। इति अन्यप्रतिषेधाधिकरणम् ।। ८ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ अन्यप्रतिषेधाधिकरणम् ।। ८ ।।</head>
<sutra>सू॰ ।। तथान्यप्रतिषेधात् ।। ३५ ।। अनेन सर्वगतत्वमायामशब्दादिभ्यः ।। ३६ ।।</sutra>
<lg><l>माभूत्परो महेशात् समस्तु नारायणोऽस्त्येव । श्रूयन्ते परधर्मास्तस्यापि हि कारणत्वाद्याः ।। १९७ ।।</l></lg>
<lg><l>नास्ति समस्तस्यान्यप्रतिषेधात्कारणत्वमुख्येषु । नारायणे श्रुता अपि तदवस्थं प्राप्नुयुश्शिवं धर्माः ।। १९८ ।।</l></lg>
<lg><l>मायात्वित्यादिमंत्रप्रथितजगदुपादानभावस्य पुंसो नैव स्वप्रेरकत्वं समुपगतवता विश्वकर्त्रास्ति साम्यम् ।</l>
<l>तस्माद्यद्धर्मजातं पिशुनयति परब्रह्मभावं मुकुन्दे तत्सर्वं पर्यवस्येद्विषमशरहरे तादवस्थ्यं दधाने ।। १९९ ।।</l></lg>
<head>इत्यन्यप्रतिषेधाधिकरणम् ।। ८ ।।</head>
