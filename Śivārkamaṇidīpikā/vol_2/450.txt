<pb n="450"/>
<head>।। श्रीः ।।</head>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>अथ चतुर्थाध्यायस्य द्वितीयः पादः ।।</head>
<head>अथ वाक्सम्पत्त्यधिकरणम् ।। १ ।।</head>
<sutra>सू ।। वाङ्मनसि दर्शनाच्छब्दाच्च ।। १ ।।</sutra>
<sutra>सू ।। अत एव च सर्वाण्यनु ।। २ ।।</sutra>
पूर्वमुपासकस्योपासनव्यवस्थानादिकमुक्तम् । इह पादेऽस्य शरीरादुत्क्रान्ति-
र्निरूप्यते । <quote>‘अस्य सोम्य पुरुषस्य प्रयतो वाङ्मनसि संपद्यते मनः प्राणे प्राण-
स्तेजसि तेजः परस्यां देवतायाम्’</quote> इति श्रुतौ प्रयतो वागादीनां मनसि लयोऽव-
गम्यते । अयमुपपन्नो न वेति संशयः । किं प्राप्तम् ? कार्यस्य ह्युपादाने लयः ।
मृद्धटादौ व्याप्तिदर्शनात् । वागादीनां ब्रह्मोपादानं न मनः, अतोऽस्मिन्नेव
<!-- APPAYYA !-->
<head>शिवार्कमणिदीपिकायाम्</head>
<head>अथ तुरीयस्याध्यायस्य द्वितीयः पादः ।।</head>
<head>अथ वाक्सम्पत्त्यधिकरणम् ।। १ ।।</head>
<p>अध्यायादौ पादचतुष्टयार्थानुक्रमणेन सूचितां वृत्तवर्त्तिष्यमाणयोः पादयोः सङ्गतिं
स्मारयति---<pratika>पूर्वत्रेति</pratika> । उपासनाव्यवस्था आवृत्त्यादिरूपा । आदिशब्देनासननियमा-
दिकं गृह्यते । <pratika>अस्य शरीरादुत्क्रान्तिरिति</pratika> । उपासकेन हि स्वोत्क्रान्तिप्रकारोऽपि चि-
न्तनीयः । उत्क्रान्तेर्गत्युपक्रमत्वात् <quote>‘नैते सृती पार्थ जानन्योगी मुह्यति कश्चने’</quote>ति स्मृत्यां
<quote>‘तच्छेषगत्यनुस्मृतियोगाच्चे’</quote>ति सूत्रेण च उपासनाकाले गतेरप्यनुस्मरणीयत्वप्रतिपादनात् ।
अतस्तदर्थमुत्क्रान्तिप्रकारो निरूप्यत इति भावः । <pratika>सू॰ ।। वाङ्गनसि दर्शनाच्छब्दाच्च
।। १ ।। अत एव च सर्वाण्यनु ।। २ ।। वागादीनामिति</pratika> । <quote>‘इन्द्रियैर्मनसि सम्पद्यमा-
नै’</quote>रिति द्वितीयसूत्रोदाहरणवाक्यनिर्दिष्टानि चक्षुरादीन्यपि संयोज्यादिग्रहणं कृतम् ।
<pratika>लयोवगम्यत इति</pratika> । <quote>‘सता सोम्य तदा सम्पन्नो भवती’</quote>त्युक्तायास्सम्पत्तेः <quote>‘स्वमपीतो
भवती’</quote>ति लयार्थेनापीतिना निर्देशादिहापि सम्पत्तिर्लयोऽवगम्यत इति भावः । अप्रकृति-
त्वात्संपत्तिश्रुतेश्च संशयः । <pratika>अतस्तस्मिन्नेवेति</pratika> । न च वचनबलादप्रकृतौ गवादीनां ल-
योऽस्त्विति शङ्कनीयम् । <quote>‘प्राणमनूक्रामन्तं सर्वे प्राणा अनूक्रामन्ती’</quote>ति वागादीनामुप-
क्रमणश्रवणविरोधेन मरणकाले लयाभ्युपगमायोगात् । न च तर्हि वागादिशब्दानां वा-
गादिवृत्तिलक्षकत्वमस्त्विति वाच्यम् । तत्राप्यनुपपत्तेस्तुल्यत्वात् । वागादिप्रकृतिकानां
वृत्तीनामप्रकृतौ मनसि लयासंभवात् । तस्मादिह सम्पत्तिशब्देन संयोगमात्रं कथंचिद्वा-
