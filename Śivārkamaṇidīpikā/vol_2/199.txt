<pb n="199"/>
अप्सु पृष्टासु तदुत्तरोपपत्तेः। श्रद्धाशब्दश्चाप्सु युज्यते, <quote>‘श्रद्धा वा आपः’</quote>
इति श्रुतेः।।
पुनराशङ्कय परिहरति—
<sutra>।। सू।। अश्रुतत्वादिति चेन्नेष्टादिकारिणां प्रतीतेः।। ६।।</sutra>
अत्र प्रश्नप्रतिवचनयोराप एव प्रतीयन्ते, न तत्परिष्वक्तो जीव इति चेत्—न,
उत्तरत्र ‘अथ य इमे ग्रामे इष्टापूर्ते दत्तमित्युपासते ते धूममभिसंभवन्ति धूमा-
द्रात्रिं रात्रेरपरपक्षमपरपक्षाद्यान् षड्दक्षिणैति मासांस्तान् नैते संवत्सरमभि-
प्राप्नुवन्ति मासेभ्यः पितृलोकं पितृलोकादादित्यमादित्याच्चन्द्रमसमेष सोमे राजा
तद्देवानामन्नं तं देवा भक्षयन्ति तस्मिन् यावत्संपातमुषित्वाथैतमेवाध्वानं
<!-- APPAYYA !-->
<pratika>अप्सु पृष्टास्विति</pratika> । अयमाशयः । प्रश्नवाक्ये पञ्चस्वप्याहुतिष्वपां संबन्धमभ्यनुज्ञाय
पंचमाहुतौ देहाकारपरिणतिप्रकारमात्रं पृष्टम् । न हि तत्र पंचम्यामाहुतावपां सत्त्वं देहा-
कारपरिणतिप्रकारश्चेत्युभयं पृष्टमिति वक्तुं शक्यम् । वाक्यभेदापत्तेः । एवं च विशिष्य
पंचम्यामाहुतावपां देहाकारपरिणतिप्रश्नादाहुत्यन्तरेष्वपि तासां संबंधमात्रमभ्यनुज्ञातम-
वसीयते । यद्यप्यपां पुरुषवचस्त्वविशेषितभवनक्रियासंबंधमात्रं शाब्दं तथाप्याहुतीनां
द्रव्याकांक्षायां सन्निधानात्तद्द्रव्यतयापि तास्सम्बध्यन्ते । तथा च पंचस्वाहुतिषु हूयमा-
नानामपां पञ्चम्यामाहुतौ पुरुषाकारेण परिणामं वेत्थ किमिति प्रश्नवाक्यार्थः पर्यवस्यति ।
ततश्च कास्ता अब्द्रव्यकाः पंचाहुतयः इत्याकांक्षयां तन्निरूपणार्थं प्रवृत्तेषु पंचसु पर्यायेषु
ये होमद्रव्यपराः श्रद्धादिशब्दास्ते तासामपामेवावस्थाविशेषवाचका इति व्याख्यातुं
युक्तम् । एवं सत्येव <quote>‘इति तु पञ्चम्यामाहुता’</quote> विति प्रतिवचनोपसंहारवाक्यमपि संगच्छते ।
यदि ह्यपां पंचमपर्याये हूयमानानां <quote>‘तस्मिन्नेतस्मिन्नग्नौ देवा रेतो जुह्वति तस्या आहुतेर्ग-
र्भस्संभवती’</quote>ति पुरुषाकारपरिणामं वक्तुं <quote>‘तस्मिन्नेतस्मिन्नग्नौ देवाः श्रद्धां जुह्वति तस्या
आहुतेस्सोमो राजा संभवती’</quote> त्यादिषु प्रथमादिपर्यायेष्वपि तासामेव हूयमानानामपां
सोमराजादिपरिणाम उक्तः स्यात् । तदानीमितिशब्देन प्रकारवाचिना च पूर्वोक्तसर्व-
प्रकारपरामर्शस्संगच्छते । प्रथमादिपर्यायेषु एवमेवं भूत्वा पञ्चमपर्याये पुरुषाकारा
भवन्त्याप इत्यन्वयात् । यदि तु श्रद्धादिशब्दोक्तानामन्येषामेव होमद्रव्याणां सोमराजा-
दिपरिणाम उक्तो भवेत् तदा पूर्वोक्तः सर्वोऽपि प्रकारोऽपां परिणामक्रमविषयो न भव-
तीति स न संगच्छते । तस्मादप्स्वेव श्रद्धाशब्दः । वैदिकप्रयोगान्तरदर्शनेन तस्य तासु
वृत्त्युपपत्तेः पञ्चस्वप्याहुतिषु अपामेव होमद्रव्यत्वेन संम्बन्धे सिद्धे पंचमाहुतौ तासां पुरुष-
वचस्त्वमात्रस्य विधेयत्वेनावाक्यभेदोपपत्तेश्चेति ।। नन्वस्त्वपां त्र्यात्मकानां पञ्चस्वप्याहुतिषु
होमद्रव्यत्वेन सोमराजाद्युत्तरोत्तरावस्थाविशेषपरिणामित्वेन चानुवृत्त्या गतागतसिद्धिः ।
तथापि भूतान्तरसंसृष्टाभिस्ताभिरद्भिस्संपरिष्वक्तो जीवो गच्छतीत्येतन्न सिध्यति । जीव-
स्याश्रुतत्वादित्येतच्छङ्कानिराकरणार्थं सूत्रम्— <pratika>अश्रुतत्वादिति चेन्नेष्टादिकारिणां
प्रतीतेः ।। ६ ।।</pratika> पितृयाणवाक्ये तावत्सोमराजशब्दनिर्दिष्टा इष्टापूर्तादिकर्मफलं भोक्तुं
द्युलोके चन्द्रमसं प्राप्ता इष्टादिकारिण एव । <quote>‘अथ य इमे ग्रामे इष्टापूर्ते’</quote> इत्यादिनोपन्य-
स्तानां तेषामेव कर्मफलभोगपर्यन्तं तत्र स्थित्वा तदवसाने पुनराकाशादिक्रमेण भूमाव-
