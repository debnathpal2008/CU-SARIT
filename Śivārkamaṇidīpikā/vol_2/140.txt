<pb n="140"/>
<p>अथ आत्माधिकरणम् ।। ७ ।।
<sutra>।। सू॰ ।। नात्मा श्रुतेर्नित्यत्वाच्च ताभ्यः ।। १८ ।।</sutra>
पूर्वत्राकाशादीनां ब्रह्मणः साक्षादुत्पत्तिरभिहिता । जीवोऽपि तन्न्यायेन
ब्रह्मणः समुत्पद्यते न वेति संदेहः ।।
समुत्पद्यत इति पूर्वः पक्षः । <quote>‘यदा तमस्तन्न दिवा न रात्रिर्न सन्न चासच्छिव
एव केवलः’</quote> <quote>‘एकमेवाद्वितीयम्’</quote> इत्यादिश्रुतेः प्राक्सृष्टेर्ब्रह्मैकत्वावधारणात्,
सदसतोर्निषेधाच्च । अतः सृष्टिकाले ब्रह्मण उत्पद्यत एव जीवः । विस्फुलिङ्ग-
दृष्टान्तोऽपि जीवोत्पत्त्यनुगुणः श्रूयते <quote>‘यथाग्नेः क्षुद्रा विस्फुलिङ्गा व्युच्चरन्ति
एवमेवैतस्मादात्मनः सर्वे प्राणाः सर्वे लोकाः सर्वे देवाः सर्वाणि भूतानि सर्व
एवात्मानो व्युच्चरन्ति’</quote> इति । तस्माद्यथाग्नेर्विस्फुलिङ्गा जायन्ते तथा ब्रह्मण
आत्मानो जायन्ते ।।
इति पाप्ते ब्रूमः---आत्मा न जायते । <quote>‘न जायते म्रियते वा विपश्चित्’</quote> इति
श्रुतेः, <quote>‘नित्यो नित्यानां चेतनश्चेतनानाम्’</quote> <quote>‘ज्ञाज्ञौ द्वावजावीशानीशौ’</quote> इत्यादि-
श्रुतिभ्यः नित्यत्वावगतेश्च । सृष्टेः प्राग्ब्रह्मणोऽवधारणं तदाकृतिभूतस्य तस्य
चाचिद्वस्तुनश्च नामरूपव्यवहाराभावात्, न जीवादिस्वरूपासत्तया । विस्फुलिङ्ग-
श्रुतिश्च तेषां नामरूपसमुन्मेषाभिप्राया, न जन्मपरा । अन्यथा कृतनाशादिदो-
षप्रसङ्गात् । तस्माद्ब्रह्मणो न जायत एव जीवः ।।</p>
<!-- APPAYYA !-->
<head>अथ आत्माधिकरणम् ।। ७ ।।</head>
<p><pratika>सू ।। नात्मा श्रुतेर्नित्यत्वाच्च ताभ्यः ।। १८ ।।</pratika> आकाशादीनां स्वरूपान्यथाभावरूपोत्पत्तौ
प्रतिपादितायां तद्वज्जीवस्यापि तथाभूतोत्पत्तिरस्ति न वेति श्रुतिविप्रतिपत्त्या संशये सति
<pratika>पूर्वपक्षः</pratika>—सृष्टेः प्रागेकत्वावधारणं सदसदात्मकसकलवस्तुनिषेधश्चेति लिंगाभ्यां <quote>‘सर्व
एत आत्मानो व्युच्चरंती’</quote>ति श्रुतेश्च तस्यापि तथाभूतोत्पत्तिरस्ति । तदनुत्पत्त्यादिश्रुतिस्तु
आकाशामृतत्वादिश्रुतिवदन्यथा नेयेति । अत्र सिद्धान्तः—जीवो नोत्पद्यते । <quote>‘न जायते
स्रियते वे’</quote> त्यादिश्रुतेः ताभ्यः <quote>‘नित्यो नित्याना’</quote> मित्यादिश्रुतिभ्योऽवगतान्नित्यत्व-
लिंगाच्च । उत्पत्तिश्रुतिस्तु तत्तच्छरीरोपाधिकतत्तदवच्छिन्नभोक्तृत्वानुगुणज्ञानविका-
सोपाधिका । अनेकव्यापकत्वावधारणादिकं च नामरूपसमुन्मेषाभावाभिप्रायं योज्यम् ।
स्वरूपान्यथाभावरूपोत्पत्त्यंगीकारे तदनित्यत्वावश्यंभावेन <quote>‘ब्रह्मविदाप्नोति पर’</quote> मित्या-
दिप्रधानफलवाक्यविरोधापत्तेरिति । भाष्ये <quote>‘अचिद्वस्तुन’</quote> इति मा१याकार्यत्वापन्नवस्त्वभि-
प्रायं मायाद्यचिदाकारपरिणामिचिच्छक्तिरूपवस्त्वभिप्रायं वा <pratika>।। इत्यात्माधिकरणम् ।। ७ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ आत्माधिकरणम् ।। ७ ।।</head>
<sutra>सू ।। नात्मा श्रुतेर्नित्यत्वाच्च ताभ्यः ।। १८ ।।</sutra>
<lg><l>प्रागेकत्वश्रवणाद्ब्रह्मण उत्यद्यते जीवः । श्रवणादपि च यथाग्नेः क्षुद्रा इति जन्मनस्तेषाम् ।। १४० ।।</l></lg>
<lg><l>नैवं तन्नित्यत्वाम्नानात्कृतको न दोषाच्च । श्रवणे तु नामरूपव्याकरणाभावभावाभ्याम् ।। १४१ ।।</l></lg>
<head>इति आत्माधिकरणम् ।। ७ ।।</head>
<note>(१) <quote>‘मायाकालादिनित्यवस्त्वभिप्रायम् । <pratika>इत्यात्माधिकरणम्</pratika>’</quote> <pratika>इति—ख—पाठः ।</pratika></note>﻿
