<pb n="425"/>
जादिवत्’ इति, तस्यादृष्टफलत्वाद्युक्तं सकृदनुष्ठानम् । वेदनफलस्य साक्षात्का-
रस्य दृष्टत्वात् तस्याफलोदयमावृत्तिः, अवघातादिवदिति ।।
<!-- APPAYYA !-->
तुषीभावाद्युपायापेक्षामालोच्य संस्कारान्वये व्रीहित्वं प्रयोजककोटौ न निविष्टं । किंतूक्त-
रूपापूर्वोपयोगित्वमात्रमित्यवगत्युदयेन तद्वशादवहननादिसंस्काराणां यवसाधारण्यप्रा-
प्त्या यवानां व्रीहिविकारत्वाप्रसङ्गात् । नन्वेवमुक्तरूपापूर्वोपयोगित्वमात्रं संस्कारान्वये प्र-
योजकमित्येतल्लाघवादेवावगन्तुं शक्येत । व्रीहित्वस्यापि प्रवेशे गौरवं स्यात् । अतो धर्मा-
णामपेक्षासामर्थ्यात्साधारणतायां नेदमुदाहरणमिति चेत् न । गौरवमात्रेण श्रुतव्रीहित्वप-
रित्यागायोगेन यवापेक्षालोचनस्यावश्यकत्वात् । एतेन तण्डुलद्वारा हविःप्रकृतित्वेन
यागापूर्वोपयोगित्वस्यावहननान्वयप्रयोजकत्वे दृष्टार्थत्वमवहननस्य सिध्यति । व्रीहित्वस्य
प्रयोजकत्वे त्वदृष्टार्थत्वं स्यादति दृष्टार्थत्वलोभेनाद्यमेव प्रयोजकमभ्युपगन्तव्यं । न तु
द्वितीयमपि प्रयोजककोटौ निवेशनीयमिति निरस्तम् । श्रुतानुसारेण हि दृष्टमदृष्टं वा
कल्पनीयं न । त्वदृष्टार्थत्वापत्त्या श्रुतं परित्यक्तुं युक्तम् । तस्मादुक्तरीत्या यवानामवहन-
नाद्यपेक्षयैव श्रुतस्यापि व्रीहित्वस्य संस्कारान्वयप्रयोजककोटिबहिर्भावः कल्पनीयः । ए-
कत्र विहितमवहननादिकमपेक्षासामर्थ्यादन्यत्रापि भविष्यतीति प्रयोजककोट्यनिविष्टमपि
व्रीहित्वं पुरस्कृत्यावहननादिशास्त्रं प्रवृत्तमिति कल्पनीय् । यदित्वदृष्टार्थत्वापत्त्यैव व्री-
हित्वस्य प्रयोजककोटिबहिर्भावः कल्पनीयः । तदा व्रीहिमात्रेऽपि तस्य तत एव प्रकाश्य-
कोटिबहिर्भावापत्त्या व्रीहिमात्रस्यापि यवसाधारण्यापत्तिरपरिहार्या स्यात् । मन्त्रेषु व्री-
ह्यादीनि द्रव्याण्यग्न्यादयो देवताश्चापूर्वीयाणीति हि तेनतेन पदेन प्रकाश्यंते । अत एव
वैकृतेषु सूर्यादिषु नीवारादिषु चोहसिद्धिः । तस्माद्यवानामवघातेन वितुषीभावसंभवाद्वि-
तुषीभावार्थं वैदिकेतस्मिन्नपेक्षेति तस्य यवसाधारण्यं यवप्रकाशनस्य व्रीहिमन्त्रेण व्रीहिप्र-
काशनस्य वा संभवाद्वैदिकेऽपि तस्मिन्ननपेक्षेत्यपेक्षानपेक्षाभ्यामेवावघातव्रीहिमन्त्रयो-
र्वैषम्यं कल्पनीयम् । नचापेक्षालोचनेन साधारण्यनिर्वाहे तद्वशात्प्रोक्षणस्य यवसाधा-
रण्यं न सिध्येदिति वाच्यम् । निर्वापावघातयोरपेक्षावशादपूर्वविशेषोपयुक्तत्वप्रयुक्तताव-
गमे तदुभयमध्यगतस्य प्रोक्षणस्यापि साहचर्यबलात्तत्प्रयुक्ततावगतिस्सिद्ध‍यतीत्येषा दिक् ।
तस्मात्स्थितमेतदपक्षावशादवहननस्य यवसाधारण्यमिति । एवमेवोपासनारूपत्वस्य वि-
द्यान्तरसाधारण्यम् । तथा हि । विद्या साक्षात्कारद्वारा मुक्तिफलेति कासुचिद्विद्यासु क्लृप्त-
त्वादितरासामपि विद्यानां तथैव दृष्टद्वारत्वे संभवति नादृष्टद्वारत्वं कल्पयितुं युक्तम् ।
एवं च दृष्टार्थत्वलोभादवघातस्य वितुषीभावद्वारकत्वसिद्ध‍येव विद्यान्तराणां साक्षात्कार-
द्वारत्वसिद्ध‍या तन्निर्वाहार्थमावृत्तिः कल्पनीयेति तासामावृत्तिविशिष्टत्वरूपोपासनात्मक-
त्वसिद्धिरिति । एवमपेक्षावशादेव यज्ञादीनां शमादीनामुद्ध‍ूलनत्रिपुण्ड्रयोराप्रायणं वि-
द्यानुष्ठानस्य पापाशेषविनाशयोरन्येषां चैवंविधानां सर्वविद्यासाधारण्यमित्यलं विस्तरेण ।
अत्रावृत्तिरित्यनेनैव साध्यार्थसिद्धावसकृदिति विशेषणं यावत्फलोदयमावृत्तिर्दृष्टफलत्वा-
दिति प्रधानहेतुसूचनार्थमुक्तम् । उपदेशादिति तदुपोद्बलकं कासुचिद्विद्यासूपासना-
