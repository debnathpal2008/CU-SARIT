<pb n="003"/>
शत्वेन प्रबलत्वात् वेदस्य धर्मेण सावकाशतया दुर्बलत्वादनवकाशया स्मृत्या
वेदस्य संकोचो युक्त इति चेद्वदति पूर्वपक्षी वयमपि नेति वदामः । कथम् ?
<!-- APPAYYA !-->
प्रतिग्रहेष्टिगतयोरिव प्राप्तस्य प्राबल्यदौर्बल्योत्सर्गस्य <quote>‘यदृचास्तुवते’</quote> त्यादीनामसुरागमहेतु-
तया निन्द्यता उत वशीकर्तुमशक्यानामसुराणामऽपि वशीकरणहेतुतया स्तुत्यता इति
संदेहावकाशसद्भावेन उपक्रमस्याव्यस्थितार्थत्वं सामविधिपरत्वेनोपसंहारस्य व्यवस्थिता-
र्थत्वं चापवादकमस्तीत्युपसंहारानुसारेण उपक्रमस्य निंदापरत्वमाश्रितम् । अस्त्यत्र तदपि
बलाबलवैपरीत्यकारणम् । अतिगंभीरा हि वेदांताः स्वल्पमतीनामशक्यार्थनिश्चयाः। <quote>‘कश्छंद-
सां योगमावेद धीर’</quote> इति श्रुत्यैव च वेदानामशक्यार्थनिश्चयत्वमुक्तम् । विशिष्य च
वेदांतवेद्यस्य जगत्कारणस्याशक्यनिर्णयत्वं<quote>‘को अद्धा वेद क इह प्रवोचदियं विसृष्टिर्यत आब-
भूवेति’</quote> प्रतिपादितम् । वादिनां च वेदांतार्थे भूयसी विप्रतिपत्तिर्दृश्यते । एवमव्यवस्थि-
तार्था वेदान्ताः । कपिलस्मृतिस्तु प्रधानकारणत्वैकविषया व्यवस्थितार्था । तस्माद्व्यवस्थि-
तार्थया कपिलस्मृत्या उपबृंहणीया वेदान्ता अपि तदेकविषया इत्येव युक्तम् । न च, ब्रह्मैक-
कारणत्ववादिन्यो मनुस्मृत्यादयोऽपि व्यवस्थितार्थाः । <quote>‘यद्वै किंच मनुरवदत्तद्भेषज’</quote> मिति
मनोरप्याप्ततमत्वं श्रुतिप्रसिद्धम् । अतो मनुस्मृत्यादिभिरुपबृंहणं भवेदिति वाच्यम् ।
धर्मप्रतिपादनपराणां स्मृतीनां कर्मकांडोपबृंहणेन सावकाशत्वात् । अत एव मनोराप्तत-
मत्वं कर्मकांडादावेव वर्ण्यते न तु कपिलस्येव वेदांतभागे । तस्मादनवकाशकपिलस्मृत्य-
नुसारेण वेदांतानामर्थनयनं युक्तम् । सैन्यस्य प्रतिपक्षजेतृत्वं राज्ञीव प्रधानस्य जगद्रचयि-
तृत्वं पुरुषे समारोप्य वेदांतेषु ब्रह्मकारणवादाः प्रवृत्ताः इति प्राप्ते सिद्धान्तमाह—<pratika>वयमपीति</pratika> ।
अयमाशयः । मन्वादयस्तावत् ब्रह्मण एव जगत्कारणतां स्मरन्ति । ते च बहवः । न तु कपिल-
तदाशयासुरिपंचशिखादिवत् कतिपये स्वस्वप्रतीयमानवेदान्तार्थानुवर्तिनः शकादिवत्
तद्विरुद्धार्थवादिनः । तत्र च मनो <quote>‘र्यद्वै किंच मनुरवदत्तद्भेषज’</quote> मिति श्रुतौ <quote>‘यत्किंचे’</quote>
ति वीप्सासमानार्थेन शब्देन <quote>‘भेषज’</quote> मित्युक्त्या च स्वोक्ते सर्वस्मिन्नर्थे भ्रांतिविप्रलंभ-
राहित्यं दर्शितम् । कपिले तु ज्ञानमात्रमुक्तम् । तत् कतिपयविषयज्ञानवत्त्वेनापि चरितार्थम् ।
न सर्वथा भ्रांतिप्रतिक्षेपकम् । न वा सांख्यवक्‍तैव कपिलः श्वेताश्वतरमन्त्रेणानूदित इत्यत्र
प्रमाणमस्ति । <quote>‘यद्वै किंच मनुरवद’</quote> दित्यत्र स्मृतिवक्तैवानूदित इत्यत्र प्रमाणं वक्‍तृत्वेना-
नुवादः । न हि मानवधर्मशास्त्रव्यतिरेकेण मनुवक्‍तृकः कश्चित् ग्रन्थः प्रसिद्धोऽस्ति ।
मन्वनुवर्तिनश्च सर्वऽपि स्मर्तारः । अत एव स्मृतिषु संगृहीतस्य सर्वस्याऽपि धर्मजातस्य
<quote>‘मानवो धर्म’</quote> इति पुराणेषु प्रसिद्धिर्दृश्यते । <quote>‘मन्वर्थविपरीता तु या स्मृतिस्सा न शस्यते ।’</quote>
इति च स्मर्यते । याज्ञवल्क्यादीनामपि वेदांतनिष्णातत्वं बृहदारण्यकादिषु प्रसिद्धम् ।
तस्मादाप्ततमबहुप्रणीताभिरुपबृंहणीयानुगुणाभिर्मन्वादिस्मृतिभिरेव वेदांतानामुपबृंहणं युक्तं
न त्वतथाभूतया कपिलस्मृत्या । नन्वनवकाशा कपिलस्मृतिः कि <quote>‘मप एव ससर्जादा’</quote>
वित्यादयो मन्वादयस्सावकाशाः । कर्मविधिभिस्सावकाशा इति चेन्न । कर्मणां ब्रह्माराधनरूप-
त्वेन तद्विधीनामपि ब्रह्मप्रधानत्वात् । कूर्मपुराणे व्यासगीतासु स्मृत्युक्तसकलाचारनिरूपणा-
नंतर <quote>‘मित्येष मानवो धर्मो युष्माकं कथितो मया । महेश्वराराधनाय यज्ञयोगश्च शाश्वतः ।’</quote>
