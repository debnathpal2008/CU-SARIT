<pb n="283"/>
नाफलसंयोगरूपाख्यानामविशेषात् । <quote>‘विद्यात्’</quote> <quote>‘उपासीत’</quote> इति चोदना तावत्
शाखाभेदेऽप्यविशिष्टा । फलसंयोगो ब्रह्मप्राप्तिरूपोऽविशिष्टः । वेद्यमपि वैश्वा-
नरादिरूपं ब्रह्माविशिष्टम् । आख्यापि वैश्वानरविद्येत्येवमादिरविशिष्टैवेत्येक-
मेवोपासनम् । विद्यादिभेदेऽप्युपासनं न भिद्यते । <quote>‘तस्मिन्यदन्तस्तदन्वेष्टव्यम्’</quote>
इति छान्दोग्ये दहरविद्याविधिः । <quote>‘तस्मिन्यदन्तस्तदुपासितव्यम्’</quote> इति तैत्ति-
रीयके च । तत्र स्थानाद्यभेदादुपास्यस्य ब्रह्मणोऽप्यभेदात् उभयत्रोक्तानां धर्मा-
णामविरोधाद्विद्यैक्यमेव । छान्दोग्यबृहदारण्यकशाखयोर्द्युपर्जन्यपृथिवीपुरुष-
योषिदाख्यस्याग्निपञ्चकस्य वेद्यतया यत्स्वरूपमाम्नातं तदुभयत्रापि समानम् ।
अतो न विद्याभेदः ।
<!-- APPAYYA !-->
हेतवोऽत्रापि चोदनाद्यविशेषादित्यनेनोपन्यस्ता इति व्याचष्टे—<pratika>चोदनाफलसंयोगेत्या-
दिना ।</pratika> गुणभेदाद्भेदमाशंकितं निराकरोति---<pratika>तस्मिन्यदन्तरिति</pratika> । यद्यपि <quote>‘अथ य इहात्मा-
नमनुविद्य व्रजन्ती’</quote>ति वाक्ये दहरविद्याविधिः तथापि नोत्पत्तिशिष्टगुणावरोधो दोषः,
विरोधाभावादित्यभिप्रेत्याह—<pratika>उभयत्रोक्तानामिति</pratika> । विरोधाभावो <quote>‘दर्शयति चे’</quote>ति सूत्रे
प्रदर्शयिष्यते । विरोधा१भावे च नोत्पत्तिशिष्टगुणावरोधो दोषः । अन्यथा पुरोडाशाद्यवरु-
द्धेषु यागेषु व्रीह्यादीनामनन्वयापत्तेः । कौथुमादीनि शाखानां नामानि न तु विद्यानाम् ।
अतो नामभेदाच्छा२खाभेदेऽपि न विद्याभेदः । कौथुमादिशब्दानामेकैकशाखानामत्वेन
तदाम्नातासु सर्वास्वपि विद्यासु लाक्षणिकत्वोपपत्तौ तावतीषु विद्यासु प्रत्येकं शक्तिं कल्प-
यित्वा त३त्र तत्र लक्षणाकल्पनस्य गौरवपराहतत्वात् । यथाहुः---शाखया ह्येकया योगाद्ब-
हुकर्मावबोधनम् । युज्यते कर्मनानात्वान्नैकशाखोपलक्षण’ मिति । किञ्च । कौथुमशब्दः
कुथुमिना प्रोक्तमित्यस्मिन्नर्थे प्रोक्तप्रत्ययान्तः प्रवचननिमित्तः । न च प्रवचनं विद्याया-
स्संभवति । तस्य शब्दविषयत्वात् । वाजसनेयकशब्दोऽप्याम्नायविशेषपरः <quote>‘शौनकादिभ्य-
श्छन्दसी’</quote>ति सूत्रेण शौनकादिगणपठिताद्वाजसनेयशब्दाद्वाजसनेयेन प्राक्तं छन्द इत्यर्थे
णिनिप्रत्येय तदन्तस्य <quote>‘छंदोब्राह्मणानि च तद्विषयाणी’</quote>ति सूत्रेण <quote>‘तदधीते तद्वेदे’</quote> त्येत-
दर्थविहितप्रत्ययविषयत्वे तदर्थविहितस्य च प्राग्दीव्यतीयप्रत्ययस्य <quote>‘प्रोक्ताल्लुमिति’</quote> सूत्रेण
लुकि वाजसनेयेन प्रोक्तं छंदोऽधीयत इति वाजसनेयिन इति रूपे स्थिते तेषामाम्नाय इ-
त्यर्थे <quote>‘चरणाद्धर्माम्नाययोरिति वक्तव्य’</quote>मिति वार्त्तिकेन वाजसनेयिनामाम्नाय इत्यर्थे विहिते
वाजसनेयिशब्दादुञ्प्रत्यये <quote>‘नस्तद्धित’</quote> इति टिलोपे च सति वाजसनेयकशब्दस्य निप्पत्तेः ।
एवं कौथुमादिशब्दानां शाखानामत्वव्युत्पादनं <quote>‘न नाम्ना स्याच्चोदनाभिधानत्वा’</quote>दिति
शाखान्तराधिकरणगुणसूत्रसिद्धं प्रसिद्धमेवेति तद्विहाय शाखाद्वयाम्नातायां पञ्चाग्निवि-
द्यायामग्निसंख्यारूपगुणभेदाद्भेदशंकां निराचष्टे—<pratika>छांदोग्येति । वेद्यतयेति ।</pratika> उपासनीयत-
येत्यर्थः । तथा च बृहदारण्यकेऽपि सांपादिकाः पञ्चैवाग्नय उपास्याः । अत एव षष्ठस्या-
प्यग्नेस्समिद्ध‍ूमादिकल्पनयोपासनाप्रसक्तौ तन्निवृत्तये <quote>‘तस्याग्निस्वाग्निर्भवति’</quote> <quote>‘समित्समित्’</quote>
इत्यादि समाम्नायते । षष्ठस्याप्यग्नेरुपास्यत्वे तु सांपादिकाग्न्यभिप्राया पञ्चसंख्येति न विरोधः ।
<note>(१) <quote>‘विरोध एवोत्पत्तिशिष्टगुणावरोधो दोषः’</quote> इति क. ग. पाठः ।</note> <note>(२) <quote>‘नामभेदाच्छाखा एव /?/ विद्याः । न
चात्र विनिगमनाविरहः’</quote> इति ख. पाठः ।</note> <note>(३) <quote>‘तत्संबन्धाच्छाखायां लक्षणाकल्पनस्य’</quote> इति ख. पाठः ।</note>
