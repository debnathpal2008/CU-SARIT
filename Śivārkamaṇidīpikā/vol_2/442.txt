<pb n="442"/>
पुण्यस्य शरीरपाते लयः । विद्याङ्गकर्मणस्तु काम्यफलादिसंबन्धाभावान्न श्लेषः ।
अतो विदुषः पुण्यलेपोऽपि नास्तीति निर्णयः ।। इति इतरासंश्लेषाधिकरणम् ।। १० ।।
अथ अनारब्धकार्याधिकरणम् ।। ११ ।।
<sutra>सू ।। अनारब्धकार्य एव तु पूर्वे तदवधेः ।। १५ ।।</sutra>
पूर्वत्र विदुषः पुण्यपापयोरुत्तरपूर्वयोरश्लेषविनाशौ निरूपितौ । इह प्रारब्ध-
कार्ययोस्तयोः स्थितिरस्ति न वेति संशयः । <quote>‘सर्वे पाप्मानः प्रदूयन्ते’</quote> इत्यविशे-
षश्रवणात् विद्याऽधिकृतेः पूर्वत्वाविशेषेण तयोरपि विनाश इति प्राप्त उ-
च्यते विद्याऽधिकृतेः पूर्वकृते पुण्यपापे फलदानायाप्रवृत्ते एव विनश्यतः <quote>‘तस्य
तावदेव चिरं यावन्न विमोक्ष्ये अथ संपत्स्ये’</quote> इति शरीरपातावधिः श्रूयते । अतः
प्रारब्धयोर्न विलयः <pratika>।। इति अनारब्धाधिकरणम् ।। ११ ।।</pratika>
<!-- APPAYYA !-->
श्लेषवचनमेवमप्यनुपपन्नमित्याशङ्क्याह---<pratika>विद्याङ्गकर्मणस्त्विति</pratika> । विद्याविरोधिकाम्य-
कर्मसंबन्धरूप एव श्लेषो निषिद्ध इति भावः ।।</p>
<head>इति इतरासंश्लेषाधिकरणम् ।। १० ।।</head>
<head>अथ अनारब्धकार्याधिकरणम् ।। ११ ।।</head>
<p><pratika>सू॰ ।। अनारब्धकार्य एव तु पूर्वे तदवधेः ।। १५ ।।</pratika> विद्याया विनाशस्य केषुचि-
त्पुण्यपापेष्वपवादप्रदर्शनार्थत्वेन सङ्गतिमाह---<pratika>पूर्वत्रेति</pratika> । <quote>‘रार्वे पाप्मान’</quote> इत्यविशेषश्र-
वणा<quote>‘त्तस्य तावदेव चिर’</quote>मिति विलंबश्रवणाच्च संशयः । <pratika>तयोरपि विनाश इति</pratika> । देह-
धारणं तु विद्यानुगुणकर्मभिरेव भविष्यतीति देहधारणं विना विद्यानुष्ठानानुपत्तेरिति
भावः । <pratika>फलदानायाप्रवृत्ते एवेति</pratika> । प्रवृत्तयोरपि विनाशे दुःखाद्यनुभवो न स्यात् ।
तस्य विद्यानपेक्षितत्वादिति भावः । <pratika>यावन्न विमोक्ष्ये इति</pratika> । यावत्प्रारब्धकर्मणा न विमो-
क्ष्यत इत्यर्थः ।।</p>
<head>इति अनारब्धकार्याधिकरणम् ।। ११ ।।</head>
<!-- APPAYYA !-->
<head>नयमणिमालायाम्</head>
<head>अथ इतराश्लेषाधिकरणम् ।। १० ।।</head>
<sutra>सू॰ ।। इतरस्याप्येवमसंश्लेषः पाते तु ।। १४ ।।</sutra>
<lg><l>वृष्ट्यारोग्येन्द्रियगुणचित्तविशुध्द्यादिजननेन । पुण्यं विद्यानुगुणौ नाशाश्लेषौ सततं ।। ३४७ ।।</l></lg>
<lg><l>सत्तापि स्वर्गसुताद्युपासकानिष्टफलदस्य । श्लेषे नाशश्च स्यात्तनुपाते तत्तदनुगुणस्य ।। ३४८ ।।</l></lg>
<head>इति इतराश्लेषाधिकरणम् ।। १० ।।</head>
<head>नयमणिमालायाम्</head>
<head>अथ अनारब्धकार्याधिकरणम् ।। ११ ।।</head>
<sutra>सू॰ ।। अनारब्धकार्य एव तु पूर्वे तदवधेः ।। १५ ।।</sutra>
<lg><l>प्रारब्धयोरपि यावन्नाशः स्यात्सुकृतदुष्कृतयोः । सर्वे पाप्मान इति ह्यविशेषेण श्रुतो नाशः ।। ३४९ ।।</l></lg>
<lg><l>न तदा तयोर्क्‍िनाशः शरीरपातावधिश्रवणात् । न हि कर्म विनाशे स्यात् तस्य क्षणमप्यवस्थानम् ।। ३५० ।।</l></lg>
<head>इति अनारब्धकार्याधिकरणम् ।। ११ ।।</head>
