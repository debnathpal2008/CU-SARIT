<pb n="057"/>
तथा हि---दार्वादेरचेतनस्य रथप्रासादादिषु तज्ज्ञानधिष्ठितस्य रचनानुपपत्तिर्दृ-
श्यते । तज्ज्ञाधिष्ठितस्य रचनाप्रवृत्तिश्च दृश्यते । अतश्चेतनानधिष्ठितं प्रधानं जग-
त्कारणं भवितुं नार्हति । यदुक्तं सुखाद्यन्वयादिति, तदसत् । सुखादीनामा-
न्तरत्वात्, पटादीनां बाह्यत्वात् । अतः प्रधानकारणवादो न युक्तः ।।
आशङ्क्य परिहरति—
<sutra>।। सू ।। पयोऽम्बुवच्चेत्तत्रापि ।। २ ।।</sutra>
यथा पयोऽम्बु दध्यादिकरकादिभावेऽधिष्ठानानपेक्षं, तद्वत्प्रधानमपीति चेत्-
न । तत्राप्युक्त एव हेतुः । तस्याप्यचेतनत्वेन पक्षीकृतत्वात् ।।
किञ्च--- <sutra>।। सू ।। व्यतिरेकानवस्थितेश्चानपेक्षत्वात् ।। ३ ।।</sutra>
यदि प्राज्ञाधिष्ठानानपेक्षत्वमचेतनस्य प्रवृत्तौ तदा सर्वदा सृष्टिप्रसङ्गेन तद्व्य-
<!-- APPAYYA !-->
स्वतंत्रप्रधानं सिद्धांते नाभ्युपगतमिति सौत्रानुमानपदनिर्दिष्टपक्षासिद्धिश्शंकनीया ।
सांख्यानामनुमानं साधकं चेदपि प्रधानमात्रं साधयितुं क्षमते न तद्गतं स्वातंत्र्यमपि
साध्यानुप्रवेशाभावादित्याशयेन पक्षस्यानुमानपदेन निर्देशात् । <quote>‘न जगत्कारण’</quote>मिति साध्यस्य
चेतनाधिष्ठानमनपेक्ष्य स्वातंत्र्येण जगत्कारणं न भवतीत्यर्थः । तथैवाग्रिमग्रंथप्रवृत्तेः । <quote>‘रच-
नानुपपत्ते’</quote>रिति सूत्रपदगृहीतां व्याप्तिं सदृष्टांतं दर्शयति—<pratika>तथा हीति ।</pratika> <quote>‘प्रवृत्ते’</quote> रिति
सूत्रपदगृहीतं तदनुग्राहकं तर्कं दर्शयति—<pratika>तज्ज्ञाधिष्ठितस्येति</pratika> । अचेतनकारणत्वावच्छेदेन
चेतनाधिष्ठानापेक्षा दृष्टेति कार्यकारणभावग्रहमूलानुकूलतर्कसहकृतत्वादिदमनुमानं प्रबल-
मिति भावः । चकारेण प्रधानानुमानस्य तत्स्वातंत्र्यपर्यंतसाधनेऽनुकूलतर्काभावस्समुच्ची-
यते । आद्यचकारेण समुच्चितां हेत्वसिद्धिमुपपादयितुं सांख्योक्तं हेतुसिद्धिप्रकारमनुव-
दति—<pratika>यदुक्तमिति । सुखादीनामांतरत्वादिति ।</pratika> पटप्राप्तिहरणाभ्यां तत्स्वामिनस्सुखदुः-
खे जायेते । तदुपेक्षकस्य तदज्ञानमनुवर्तते । इत्येतावदनुभवसिद्धम् । न तु तद्विषयस्य
सुखाद्यात्मत्वम् । पटस्सुखमित्यनुभवाभावात् <quote>‘अहं सुखी’</quote> त्यादिरूपस्यैवानुभवस्योदयाच्च ।
न च विषयस्य सुखादिरूपत्वाभावे तज्ज्ञानादान्तरसुखोदयो न स्यादिति वाच्यम् । विषय-
स्येच्छादिरूपत्वाभावेऽपि तज्ज्ञानादिच्छाद्वेषप्रयत्नोदयवत्तदुदयस्याप्युपपत्तेः सुखज्ञानादि-
कार्यवशात् सुखदुःखमोहात्मत्ववल्लाघवादिकार्यवशादन्यात्मत्वस्यापि कल्पनाप्रसङ्गेन त्रैगु-
ण्यव्यवस्थाभंगप्रसंगाच्च । न चं सुखलाघवप्रकाशानां दुःखोपष्टंभप्रवर्त्तनानां मोहगौरवाव-
रणानां च एकैकगुणसंबंधित्वकल्पनायां प्रमाणमस्ति । येन त्रैगुण्यव्यवस्थाभंगो न स्यात् ।
तथा सति सुखदुःखमोहानामप्येकगुणसंबंधित्वकल्पनोपपत्तेः विरोधस्य च प्रतियोगिभेदेन
कालभेदेन च सुपरिहरत्वात् परेणापि सुखादिरूपोद्भवे तद्भेदस्यैव शरणीकरणीयत्वाच्चेति
भावः । एवं प्रबलानुमानबाधितस्य प्रधानानुमानस्यानुत्थानात् सांख्यपक्षो न युक्त इ-
त्याह—<pratika>अत इति । आशंक्येति ।</pratika> पयोंऽबुनोर्व्यभिचारमाशंक्येत्यर्थः <pratika>।। सू॰ ।। पयोंऽबुव-
च्चेत्तत्रापि ।। २ ।।</pratika> <pratika>पक्षीकृतत्वादिति</pratika> । अचेतनत्वहेतुना तत्रापि प्रधान इव चेतनाधि-
ष्ठानसिद्धिसंभवेन पक्षसमत्वात् पक्षे पक्षतुल्ये वा व्यभिचाराभावादिति भावः <pratika>।। सू॰ ।। व्यति-
रेकानवस्थितेश्चानपेक्षत्वात् ।। ३ ।।</pratika> <quote>‘प्रवृत्ते’</quote>रिति प्रथमसूत्रांशेन स्वतंत्रप्रधानानुमान-
