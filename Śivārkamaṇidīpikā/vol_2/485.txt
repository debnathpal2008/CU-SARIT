<pb n="485"/>
अथ ब्राह्माधिकरणम् ।। ३ ।।
<sutra>सू ।। ब्राह्मेण जैमिनिरुपन्यासादिभ्यः ।। ५ ।।</sutra>
पूर्वत्र स्वयंप्रकाशमपहतपाप्मत्वादिगुणविशिष्टं ब्रह्मसदृशं मुक्तस्य स्वरूप-
माविर्भवतीत्युक्तम् । तदुभयरूपत्वं संभवति न वेति संशयः ।। एवं सति मता-
न्तरेण पूर्वपक्षः प्रवर्तते । <quote>‘स्वेन रूपेण’</quote> इति स्वरूपाविर्भावो ब्राह्मेणापहतपाप्म-
त्वादिकेन । ते हि ब्रह्मगुणाः प्रत्यगात्मनोऽपि स्वाभाविकाः <quote>‘य आत्माऽपहत-
पाप्मा’</quote> इत्याद्युपन्यासात् <quote>‘जक्षन् क्रीडन् रममाण’</quote> इत्यादिश्रवणाच्चाव़गम्यते ।
अतो गुणसाम्यमिति जैमिनिः ।।
<sutra>सू ।। चितिमात्रेण तदात्मकत्वादित्यौडुलोमिः ।। ६ ।।</sutra>
<quote>‘स यथा सैन्धवघनोऽनन्तरोबाह्यः कृत्स्नो रसघन एवं वा अरेऽयमात्माऽन-
न्तरोऽबाह्यः कृत्स्नः प्रज्ञानघन एव’</quote> <quote>‘विज्ञानघन एव’</quote> इत्यवधारणात् विज्ञान-
स्वरूपमात्रेण साम्यमित्यौडुलोमिः । एवमुभयदर्शनात् सविशेषनिर्विशेषत्वे
सिद्धे युगपदुभयासंभवात् कालभेदादिना व्यवस्थेति ।। अथ सिद्धान्त उच्यते---
<sutra>सू ।। एवमप्युपन्यासात् पूर्वभावादविरोधं बादरायणः ।। ७ ।।</sutra>
बादरायणस्तु परस्परविरोधाभावादुभयश्रुत्यवगतोभयस्वरूपमस्म प्रतिपाद-
यति । तथा हि <quote>‘विज्ञानघन एव’</quote> इत्यादिना स्वप्रकाश इत्यवगतेऽपि <quote>‘य आत्मा-
ऽपहतपात्मा’</quote> इत्युपन्यासात् पूर्वेषामपहतपाप्मत्वादीनामपि सद्भावोऽवगम्यते ।
अथ उभयप्रमाणसिद्धं रूपद्वयं परस्पराविरोधीत्युभयरूपसमुच्चयः समुचितः ।
<!-- APPAYYA !-->
<head>अथ ब्राह्माधिकरणम् ।। ३ ।।</head>
<p><pratika>सू॰ ।। ब्राह्मेण जैमिनिरुपन्यासादिभ्य ।। ५ ।। चितिमात्रेण तदात्मकत्वादि-
त्यौडुलोमिः ।। ६ ।।</pratika> यदिदं स्वप्रकाशानन्दस्वरूपं गुणबृन्दं चाविर्भवतीत्युक्तम् । तस्यो-
भयस्य युगपदाविर्भावो न संभवति संभवति वेति विरोधाविरोधाभ्यां संशये पूर्वः पक्षः ।
अपहतपाप्मत्वादिगुणबृन्देनाविर्भावः स्वप्रकाशचिन्मात्ररूपेणाविर्भावश्चेति जीवस्य द्वि-
विधमपि रूपं द्विविधश्रुतिप्रतिपन्नं प्रत्याख्यातुं न शक्यम् । नचोभयं यौगपद्येन संभ-
वति । अतः कंचित्कालं सगुणविद्याफलेनापहतपाप्मत्वादिगुणबृन्देनावस्थानं ततश्चिन्मा-
त्रतयेत्येवं कालभेदेन वा सगुणनिर्गुणविद्याधिकारिभेदेन वा तदुभयं व्यवस्थापनीयमिति
एकस्मिन्नेव पूर्वपक्षे ऋषिद्वयसंकीर्तनपूर्वकं सूत्रद्वयप्रणयनं परस्परविरुद्धमपि श्रुतिषु
श्रूयमाणत्वादृषिसंप्रतिपन्नत्वाच्चावश्यमङ्गीकरणीयम् । न च तदुभयं युगपदेकस्मिन्नङ्गी-
कर्तुं युक्तम् । अतः कालभेदादिना व्यवस्थापनीयमिति पूर्वपक्षदृढीकरणार्थम् ।। <pratika>सू॰ ।।
एवमप्युपन्यासात्पूर्वभावादविरोधं बादरायणः ।। ७ ।।</pratika> प्रज्ञानघनत्वं हि कार्त्स्न्येन
स्वप्रकाशत्वं यथा सैन्धवखिल्यस्य रसघनत्वं कार्त्स्न्येन लवणरसत्वं तन्न गुणान्तरव्यव-
