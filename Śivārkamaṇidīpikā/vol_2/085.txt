<pb n="085"/>
<sutra>।। सू ।। प्रतिसंख्याऽप्रतिसंख्यानिरोधाप्राप्तिरविच्छेदात् ।। २१ ।।</sutra>
निरोधो निरन्वयविनाशः । स स्थूलः सूक्ष्मश्च न संभवति । कपालादिभाव-
रूपावस्थाप्राप्तेरेव विनाशशब्दवाच्यत्वात् सतो द्रव्यस्याविच्छेदात् । ततो
न क्षणिकत्वसिद्धिः ।।
<!-- APPAYYA !-->
<pratika>सू॰ ।। प्रतिसंख्याऽप्रतिसंख्यानिरोधाप्राप्तिरविच्छेदात् ।। २१ ।।</pratika> यद्यपि प्रतिज्ञो-
परोधादेव विनाशकारणत्वशङ्कानिरासोऽपि सिद्ध‍यति, तथापि तत्र हेत्वंतरप्रदर्शनार्थमिदं
सूत्रम् <pratika>। निरोध इति ।</pratika> असत्कार्यवादिनां बौद्धानां नानुवर्त्तमानस्य द्रव्यस्यावस्थांतरप्रा-
प्तिर्विनाशः किंतु निरन्वयो निरनुवृत्तिको विनाशः । स तैर्निरोधशब्देन परिभाष्यते । स
द्विविधः । स्थूलः सूक्ष्मश्च । मुद्गरपाताद्यनंतरं सर्वैरुपलभ्यमानो घटादीनां विनाशः स्थूलः
प्रतिसंख्यानिरोध इत्युच्यते । प्रतिसंख्या विषयसत्त्वप्रतिकूला तदसत्त्वग्राहिणी लौकि-
कानां बुद्धिस्तद्विषयो निरोधः इत्यवयवार्थान्वयात् । तद्विपरीतो निरोधः अप्रतिसंख्यानि-
रोधः सूक्ष्मः लौकिकोपलब्ध्ययोग्यो बौद्धैर्युक्त्या साध्यमानः प्रतिक्षणविनाशः । तयोरु-
भयोरप्यप्राप्तिरसंभवः । कुतः । अविच्छेदात् । घटादिरूपेण स्थितस्य द्रव्यस्य स्वरूपतो विच्छे-
दाभावात् । न च द्रव्यानुवृत्तौ विनष्टो घट इत्यादिप्रतीतिव्यवहारयोर्निर्विषयत्वापत्तिः ।
अवस्थांतपरापत्तेस्तद्विषयत्वादित्यर्थः । अत्रायमाशयः । तंतूनां वियोजने सति पटनाशः
तंतुसमुदायात्मकस्य पटस्य तंतूनां विप्रकर्षेण नाश इति वा तन्तुसमुदायारब्धस्य पटस्य
तंतुसंयोगरूपासमवायिकारणनाशे नाश इति वा यथाकथञ्चिदुत्प्रेक्ष्येत । नैवं घटनाशः
कपालसमुदायनाश इति वा कपालसंयोगरूपासमवायिकारणनाशजन्यनाश इति वोत्प्रे-
क्षितुं शक्यते । घटोत्पत्तिसमये कपालानां मेलनाभावात् घटोत्पत्तेः पूर्वं मृत्पिण्ड-
स्यैव घटनाशानंतरं कपालानामेव च व्यवस्थया दर्शनात् । तस्मादेकस्यैव मृद्द्रव्यस्य
क्रमभाविपिण्डघटकपालचूर्णाद्यवस्थाशालित्वमित्येवाभ्युपगन्तव्यम् । एवञ्च स एव
मृत्पिण्डो घटरूपापन्नो दृश्यते स एव घटः कपालरूपापन्न इति प्रत्यभिज्ञाप्यनु-
गृहीता भवति । अतः पटादिष्वप्यवस्थान्तरापत्तिरेव विनाशः न तु निरन्वयविना-
शः । अयः पीतजलादिष्ववस्थान्तरापत्त्यदर्शनेऽपि सूक्ष्मावस्थान्तरापत्तिरनुमातव्या । एवं
प्रतिसंख्यानिरोधस्याप्यसम्भावनायामप्रतिसङ्ख्यानिरोधो दूरापास्तः । एवं च बीजादिषु
प्रतिसंङ्ख्यानिरोधरूपस्य पूर्वघटक्षणादिष्वप्रतिसङ्ख्यानिरोधरूपस्य चानेकक्षणानुयायिनो
विनाशस्याप्रामाणिकत्वात् बीजादिविनाशः कार्यसहभावेन कारणमित्येतदयुक्तमिति ।
इदं च निरोधाभावसाधनं कार्यसहभाविकारणनिरास इव क्षणिकत्वनिरासेऽप्युपयुज्यत इति
तेन क्षणिकत्वाभावोऽपि सिद्ध‍यतीत्याह—<pratika>तत इति</pratika> । प्रतिसङ्ख्याप्रतिसङ्ख्यानिरोधयोः
अप्राप्तिः कारणत्वासम्भवः । <quote>‘आकाशं द्वौ निरोधौ च नित्यं त्रयमसंस्कृत’</quote> मिति बौद्धै-
र्नित्यत्वेनाङ्गीकृतयोः तयोः क्वचिदऽपि कदापि विच्छेदाभावेन सर्वदा सर्वत्र सर्वकार्योत्प-
त्तिप्रसङ्गात् । न च सहकारिसमवधानवशात् देशकालनियमः । समानन्यायतया सहकारि-
णामपि निरोधयोरेव कारणत्वप्राप्तेः । न चोपादानत्वाभिमतकारणत्वविषय एव विनाशका-
रणत्वनियमः । नियामकाभावात् । वस्तुतस्तु मृत्तन्तुसुवर्णाद्युपादानत्वाभिमतगतरूपस्प-
र्शादिस्वभावानां कार्येऽनुवृत्तिदर्शनात् स्वभाववन्तं विहाय स्वभावस्यानुवृत्त्यसंभवाच्च
उपादानकारणत्वमेव विनाशकारणत्वप्रतिक्षेपकम् । उत्तरघटक्षणादिषु पूर्वघटक्षणादिसादृश्य-
