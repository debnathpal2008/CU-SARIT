<pb n="170"/>
<p>त्वाविशेषात् । अपि त्वेकादश । <quote>‘दशेमे पुरुषे प्राणा आत्मैकादशः’</quote> <quote>‘इन्द्रि-
याणि दशैकं च’</quote> इति श्रुतिस्मृतिभ्याम् । बुद्ध्यादीनां न पृथगिन्द्रियत्वम्, किं तु
ते मनोवृत्तिभेदा एव । सप्तानां गतिश्रवणं विशेषणं च तेषां प्राधान्यात् ।
अतो न सप्तेन्द्रियाणि, किं त्वेकादश ।। इति सप्तगत्यधिकरणम् ।। २ ।।
<!-- APPAYYA !-->
संख्यायां श्रुतिं दर्शयति—<pratika><quote>‘दशेम’</quote> इति ।</pratika> आत्मा मनः । <pratika>श्रुतिस्मृतिभ्यामिति</pratika> । अयमपि
हेतुरतश्शब्देनावृत्तेन विवक्षितः । बुद्ध्यहंकारचित्तानां मनस्यन्तर्भावात् नाधिकसंख्या
प्रसज्यत इत्याह—<pratika>बुद्ध्यादीनामिति</pratika> । नानाविधसंख्याश्रवणे कार्यानुसारेण संख्यानिय-
मनं युक्तं नानाविधावदानसाधनश्रवणे सामर्थ्यानुसारेणावदेयनियमनवत् । कार्यं च
गन्धाद्युपलब्धिञ्चकमादानादिक्रियाञ्चकमान्तरज्ञानजातं चेत्येकादशविधं घ्राणादिसत्त्वे
चक्षुरादिष्वसत्स्वजायमानमेकादशविधमिंद्रियगणं व्यवस्थापयति । यानि तु बुद्ध्यहंकार-
चित्तवृत्तित्वेन प्रसिद्धानि अध्यवसायाभिमानचिंतारूपाणि कार्याणि तानि मनोव्यतिरे-
के जायमानत्वानवगमान्न करणांतरव्यवस्थापनशक्तानीति बुद्ध्यादयो मनोऽवस्थाभेदा
इत्येव युक्तमिति भावः । पूर्वपक्षयुक्तिं निरस्यति—<pratika>सप्तानामिति</pratika> । योगदशायां कर्मेंद्रिये-
भ्यो ज्ञानेंद्रियाणि यत्नेन वशीकरणीयानीति तेषां वशीकर्तव्यत्वेऽस्ति प्राधान्यम् । तद-
भिप्रायेण <quote>‘यदा पंचावतिष्ठन्ते’</quote> इत्यादिस्मृतिः प्रवृत्ता । <quote>‘सप्त वै शीर्षण्याः प्राणा द्वाववां-
चौ’</quote> इत्यादिश्रुतिषु सप्तानां शीर्षण्यत्वरूपं प्राधान्यं प्रसिद्धम् । तदभिप्रायेण <quote>‘सप्त प्राणा’</quote>
इति श्रुतिः प्रवृत्ता । न च <quote>‘सप्तेमे लोका येषु चरन्ति प्राणा’</quote> इति तदुत्तरार्धे सप्तानामिह
परत्र च संचारश्रवणात् सर्वत्र जीवानुगन्तृत्वलक्षणं प्रधान्यं विवक्षितमस्त्विति शंक-
नीयम् । <quote>‘दशेमे पुरुषे प्राणा आत्मैकादशस्ते यदास्मान्मर्त्याच्छरीरादुत्क्रामन्ती’</quote>ति श्रुतावे-
कादशानामपि जीवानुगन्तृत्वश्रवणात् । <quote>‘अतो नैव’</quote> मिति सूत्रांशं व्याकुर्वन्नधिकरणार्थमुपसं-
हरति—<pratika>अतो न सप्तेति</pratika> । पुनरावृत्तस्यातश्शब्दस्य हस्तादीनां सत्त्वादित्यर्थः ।।</p>
<head>इति सप्तगत्यधिकरणम् ।। २ ।।</head>
<!-- APPAYYA !-->
<head>नयमणिमालायाम् अथ सप्तगत्यधिकरणम् ।। २ ।।</head>
<sutra>सू ।। सप्तगतेर्विशेषितत्वाच्च ।। ४ ।। हस्तादयस्तु स्थितोऽतो नैवम् ।। ५ ।।</sutra>
<lg><l>प्राणास्सप्तैव यदा पञ्चेत्यादौ तथावगतेः । सप्त प्राणा इत्यपि विशेषितत्वाच्च मन्त्रेण ।। १५४ ।।</l></lg>
<lg><l>वाक्पाण्यादीनामपि सत्तावगमाद्दशेम इति वाक्यात् । एकादशसप्तत्वश्रवणं प्राधान्यतो नेयम् ।। १५५ ।।</l></lg>
<head>इति सप्तगत्यधिकरणम् ।। २ ।।</head>
<head>सूत्रार्थचन्द्रिकायाम्</head>
<head>अथ सप्तगत्यधिकरणम् ।। २ ।।</head>
<sutra>सू ।। सप्त गतेर्विशेषितत्वाच्च ।। ४ ।। हस्तादयस्तु स्थितेऽतो नैवम् ।। ५ ।।</sutra>
<p><pratika>भगवत्पादमते,</pratika> इत्थमिन्द्रियाणामुत्पत्तिं प्रसाध्य तेभ्यो जीवस्य विवेकार्थं तदाश्रितसंख्यां निर्धारयति---<pratika>सप्तगते-
रिंत्यादि ।</pratika> अत्र <quote>‘सप्त प्राणाः प्रभवन्ति तस्मात्’</quote> इति इन्द्रियाणि सप्र संकीर्त्यन्ते । क्वचिदष्टौ । क्वचिन्नव । क्वचिद्दश ।
क्वचिदेकादश । इत्येवं सप्तत्वाष्टत्वादिश्रुतीनां परस्परविरोधोऽस्ति न वेति <pratika>संदेहः ।</pratika> अस्तीति <pratika>पूर्वपक्षे</pratika> प्राप्ते <pratika>एकदेशि
सिद्धान्तः । सप्ते</pratika>न्द्रियाणि । कुतः । <pratika>गतेः</pratika>=श्रुत्या सप्तत्वावगतेः <quote>‘सप्त वै शीर्षण्याः प्राणाः’</quote> इति शीर्षण्यत्वेन विशेषित-
त्वाच्च । अष्टत्वादिसंख्याश्रवणं तु एकस्यैवान्तःकरणस्य वृत्तिभेदाभिप्रायमिति न श्रुतीनां विरोध इति ।।</p>
<p>एकदेशिमतं दूषयति---<pratika>सू ।। हस्तादयस्तु स्थितेऽतो नैवम् ।। ५ ।।</pratika> तुरेकदेशिमतनिरासकः । <quote>‘हस्तौ वै ग्रहः’</quote>
इत्यादिना हस्तादयो व्यतिरिक्ताः प्राणाः श्रूयन्ते । सप्तत्वातिरेके स्थिते सप्तत्वसंख्या एकादशत्वसंख्यायामन्तर्भावयितुं
शक्यते । <pratika>अतो नैवम्</pratika>=<quote>‘सप्तैव प्राणा’</quote> इति न मन्तव्यम् । <quote>‘दशेमे पुरुषे प्राणा आत्मैकादश’</quote> इति श्रवणादेकादशैव । तस्मान्न
श्रुतीनां विरोध इति सिद्धम् ।।</p>
