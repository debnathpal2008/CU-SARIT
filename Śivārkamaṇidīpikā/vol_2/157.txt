<pb n="157"/>
प्रवृत्तिनिवृत्तिहेतुमवेक्ष्य तदनुमतिदानेन परः प्रवर्तयतीति विधिनिषेधावैयर्थ्यं
निग्रहानुग्रहादिभ्योऽवगम्यते । यथा गुरूतरदार्वादिहरणं बालः प्रबलसहायः
कुर्वन्नपि स्वप्रयत्ने विधिनिषेधयोग्यो भवति, एवं जीवः परमेश्वरसहायः प्रवर्त-
मानोऽपि स्वयं विधिनिषेधयोग्यो भवति । अतो जीवकृतप्रयत्नापेक्षत्वात् कर्मसु
जीवस्य प्रवर्तक ईश्वरो न वैषम्यभाक् । तस्यापि स्वाधीनप्रवृत्तिसद्भावात् विधि-
निषेधादिवैयर्थ्यं च न संभवतीति सिद्धम् ।। इति परा यत्ताधिकरणम् ।। ११ ।।
<!-- APPAYYA !-->
च्छाधीनम् इत्यनादिः कर्मप्रवाह इत्यतो नानवस्था दोषः । तदनुमतिदानेनेति । ननु,
प्रयत्‍नकारणेच्छाजनककर्मकारयितृत्वेन प्रयत्‍ने मूलकारणभूत ईश्वरो नानुमन्तेति व्यप-
देशार्हः । प्रवृत्तप्रवर्त्तकोऽनुमन्तेति प्रसिद्धेः । किन्तु प्रयोजयितेति व्यपदेशार्ह इति चेदु-
च्यते । यस्येच्छां विज्ञाय यस्तदिष्टं निर्वर्तयितुं प्रवर्तते स तस्य प्रयोजयितेति व्यपदि-
श्‍यते । यथा राजा भृत्यस्य । न१ चेश्वरः पुरुषेच्छां विज्ञाय तदिष्टो याग इति तं निर्वर्त-
यितुं प्रवर्तते किं तु विधितः स्वेष्टसाधनमिति विज्ञाय पुरुषः प्रवर्तते । अतोऽत्र न प्रयो-
जयितृव्यपदेशः कृतः । स्वरसोदितया स्वेच्छया प्रवर्तमानं प्रति प्रवर्तकत्वात्त्वनुमन्तृ-
व्यपदेशः कृतः । <pratika>विधिनिषेधेति</pratika> । एवं स्वरसोदितस्वेच्छाधीनामेव जीवप्रवृत्तिं प्रति
परमेश्वरस्यापि कालादृष्टादिवत्कारणत्वाभ्युपगमे विधिनिषेधयोर्न वैयर्थ्यम् । स्वेच्छा-
धीनप्रवृत्तिमतो नियोगार्हत्वात् । नापि कोपप्रसादादिकृतलौकिकप्रवृत्तिनिवृत्त्यनुभव-
विरोध इति भावः । ननु, चेतनप्रवृत्तावचेतनस्य कालादृष्टदेः कारणत्वमस्तु नाम । तत्र
चेतनांतरापेक्षायां राजाधीनभृत्यप्रवृत्तिन्यायेन पारतन्त्र्यं स्यादिति विधिनिषेधायोग्यत्वा-
दिप्रसंगस्तदवस्थ इत्याशंक्याह—<pratika>यथेति</pratika> । एवं च वैषम्यदोषोऽपि न प्रसज्यत इति दर्श-
यन्नधिकरणार्थमुपसंहरतिः—<pratika>अत इति</pratika> । <pratika>इति परायत्ताधिकरणम् ।। ११ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ परायत्ताधिकरणम् ।। ११ ।।</head>
<sutra>सू ।। परात्तु तच्छ्रुतेः ।। ४० ।। कृतप्रयत्‍नापेक्षस्तु विहितप्रतिषिद्धावैयर्थ्यादिभ्यः ।। ४१ ।।</sutra>
<lg><l>सा तु स्वाधीना स्यादस्य न परमेश्वराधीना । अस्य हि परतन्त्रत्वे विधिवैयर्थ्यादिदोषः स्यात् ।। १४८ ।।</l></lg>
<lg><l>पुरुषोद्योगमपेक्ष्य क्रियतेऽन्तर्यामिणानुमतिः । तन्न विधेर्वैयर्थ्यं नान्तर्यामित्वबाधोऽपि ।। १४९ ।।</l></lg>
<head>इति परायत्ताधिकरणम् ।। ११ ।।</head>
<head>सूत्रार्थचन्द्रिकायाम्</head>
<head>अथ परायत्ताधिकरणम् ।। ११ ।।</head>
<sutra>सू ।। परात्तु तच्छ्रुतेः ।। ४० ।। कृतप्रयत्नापेक्षस्तु विहितप्रतिषिद्धावैयर्थ्यादिभ्यः ।। ४१ ।।</sutra>
<p><pratika>भगवत्पादमते</pratika> जीवस्यौपाधिकं तत्कर्तृत्वमपीश्‍वरायत्तमित्याह—<pratika>सू ।। परात्तु तच्छ्रुतेः ।। ४१ ।।</pratika> अत्र <quote>‘एष ह्येव
साधुकर्म कारयती’</quote> त्यादिश्रुतेर्विध्यादिशास्त्रेण विरोधोऽस्ति न वेति <pratika>संदेहः</pratika> । रागद्वेषादिवशात्स्वत एवात्मनः कर्तृत्वसं-
भवात् तत्प्रतिपादकविध्यादिशास्त्रेण विरोधोऽस्तीति <pratika>पूर्वपक्षः । सिद्धान्तस्तु</pratika>, सौत्रतुशब्दः पुर्वपक्षव्यावर्तकः । न स्वतो
जीवस्य कर्तृत्वादिसिद्धिः । किं तु <pratika>तत्</pratika>=औपाधिकं कर्तृत्वम् । <pratika>परात्</pratika>=परस्मादीश्‍वरात्कर्माध्यक्षात् । अविद्यातिमिरान्धस्य
जीवस्य कर्तृत्वादिसंसारसिद्धिः । ईश्‍वरानुग्रहे तु विज्ञानेन मोक्षसिद्भिर्भविष्यति । कृतः । <pratika>तच्छ्रुतेः</pratika>=<quote>‘एष ह्येव साधुकर्म
कारयती’</quote> त्यादिकायाः श्रुतेः तस्येश्वरस्य हेतुकर्तृत्वमवसीयत इत्यर्थः ।।</p>
<note>१ <quote>‘न चेश्वरेच्छां विज्ञाय तदिष्टो याग इति तं निर्वर्तयितुं पुरुषः प्रवर्तते किंतु विधितः स्वेष्टसाधनमिति विज्ञाय ।’</quote>
इति क ग पाठः । ख पाठ एव समीचीन इति सोऽत्रादृत इति विज्ञेयम् ।</note>
