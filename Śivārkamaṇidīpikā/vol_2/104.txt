<pb n="104"/>
<sutra>।। सू ।। एवं चात्माकार्त्स्‍न्यम् ।। ३२ ।।</sutra>
एवं च आत्माकार्त्स्‍न्यं चानुपपन्नम् । आत्मनः शरीरपरिमाणत्वे हि बृहत-
श्शरीरादल्पीयसि प्रविशतो विकलत्वं प्रसज्येत । अत आत्मनः शरीरपरि-
माणत्वमयुक्तमेव ।।
<sutra>।। सू ।। न च पर्यायादप्यविरोधो विकारादिभ्यः ।। ३३ ।।</sutra>
तथाविधाल्पत्वावस्थान्तरयोगादप्यविरोधो न संभवति; घटादिवद्विकारा-
दिदोषप्रसङ्गात् ।।
<sutra>।। सू ।। अन्त्यावस्थितेश्चोभयनित्यत्वादविशेषः ।। ३४ ।।</sutra>
अन्त्यस्य मोक्षदशापरिमाणस्यैकरूपावस्थितेस्तस्य स्वाभाविकत्वेनात्मत-
त्परिमाणयोरुभयोरपि नित्यतया पूर्वावस्थायामप्यविशेषः । विविधदेहपरिमा-
<!-- APPAYYA !-->
दिति न्यायेनानादरणीयत्वात् । नाप्येवंभूता विभागाः तप्तशिलारोहणादिव्रतानि च
कयाचन युक्त्योपनेतुं शक्यन्ते । तस्माद्युक्त्याभासावलंबनमात्मनो देहपरिमाणत्वमात्र-
मिह दूष्यते—<pratika>सू ।। एवं चात्माकार्त्स्‍न्यम् ।। ३२ ।।</pratika> यथैकस्मिन्सत्त्वासत्त्वादिविरुद्धधर्म-
संकरोऽनुपपन्नः एवमात्माकार्त्स्‍न्यमप्यनुपपन्नमिति सूत्रार्थं दर्शयति—<pratika>एवमिति</pratika> । एवंशब्देन
सत्त्वासत्त्वादिसंकरवत्सूत्रकण्ठोक्तिगृहीतात्माकार्त्स्‍न्यव्यतिरिक्तमन्यदप्येवंप्रकारं जिनमत-
कल्पितमनुपपन्नमिति सूच्यते । किं तदकार्त्स्‍न्यं यदनुपपन्नमिति प्रतिज्ञायते कुतश्च तदनुपप-
न्नमित्याकांक्षायामाह—<pratika>आत्मनश्शरीरपरिमाणत्वे हीति</pratika> । अनेन शरीरपरिमाणत्व-
मकार्त्स्‍न्यं विवक्षितम् । तदनुपपत्तौ च मातंगदेहान्मशकदेहं प्रविशतस्तत्रामांतमंशं विहाय
प्रवेशः स्यादिति जीवस्य पूर्वावस्थातो विकलत्वं प्रसज्येत । एवं मशकदेहान्मातंगदेहं
प्रविशतस्तद्व्यापनसमर्थपरिमाणं नास्तीति तत्र तस्य सर्वांगीणसुखादिकं न स्यादित्येवं-
रूपो हेतुर्विवक्षित इति दर्शितं भवति । अकार्त्स्‍न्यशब्देन देहपरिमाणत्वमुपाददानेन दूष-
णांतरमपि विवक्षितम् । यदि तत्तद्देहपरिमाणो जीवस्तदा योगसिद्धस्य कायव्यूहपरिग्रहे
कृत्स्नदेहव्यापित्वं नास्तीति तस्यानेककायाधिष्ठातृत्वं न स्यादिति घटमणिकगृहोदरादि-
गतप्रदीपप्रभावत् जीवस्य संकोचविकासरूपावस्थाविशेषशालित्वं स्यादित्याशंकापरिहा-
रार्थं सूत्रम् ।<pratika>सू॰ ।। न च पर्यायादप्यविरोधो विकारादिभ्यः ।। ३३ ।।</pratika> परमते
पर्यायशब्दोऽवस्थासु पारिभाषिकः । <pratika>अल्पत्वेति</pratika> । गजशरीरान्मशकशरीरप्रवेशे इदमुक्तम् ।
वैपरीत्ये तु महत्त्वमवस्थांतरं द्रष्टव्यम् । <pratika>विकारादीति</pratika> । विकारो जन्म विनाशश्च ।
आदिशब्देन सावयवत्वादिकं गृह्यते । जीवस्य देहपरिमाणत्वाभावे युक्त्यंतरमुच्यते—<pratika>सू॰ ।।
अन्त्यावस्थितेश्चोभयनित्यत्वादविशेषः ।। ३४ ।।</pratika> मोक्षदशायां यज्जीवस्य परिमाणं
तदन्त्यम् । तस्य तथैवावस्थानं भवति । तदनंतरं देहान्तराभावेन देहान्तरोचितपरिमाणा-
न्तराप्रसक्तेः । अतो यथा मोक्षदशावस्थितमेव जीवस्वरूपं पूर्वमप्येवं तत्परिमाणमपि तदेव
इत्यविशेषोंऽगीकर्त्तुं युक्तः । जीववत्तत्परिमाणस्यापि मोक्षदशापन्नस्यादेहोपाधिकस्य
नित्यत्वादिति सूत्रार्थमाह—<pratika>अन्त्यस्येति</pratika> । सिद्धान्ते चिच्छक्तेस्संसारदशायां संकोच-
विकासशालित्वेऽपि न स्वरूपतो जन्मविनाशौ न वा सावयवत्वादिकम् । मोक्षदशायां
