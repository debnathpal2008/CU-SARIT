<pb n="211"/>
ननु <quote>‘जीवजमुद्भिज्जमिति’</quote> श्रुतौ स्वेदजग्रहणं नास्तीत्यत आह---
<sutra>।। सू ।। तृतीयशब्दावरोधः संशोकजस्य ।। २१ ।।</sutra>
संशोकजस्य स्वेदजस्यापि तृतीयेनोद्भिज्जशब्देन संग्रहोऽस्तीत्यर्थः । ततः
पापिनां न स्वर्गगमनमिति निर्णयः ।।
इत्यनिष्टादिकार्यधिकरणम् ।। ३ ।।
<!-- APPAYYA !-->
श्रुताववधारणमिति शंकानिराकरणार्थं सूत्रम्—<pratika>सू॰ ।। तृतीयशब्‍दावरोधस्संशोकज-
स्य ।। २१ ।। उद्भिज्जशब्देनेति</pratika> । स्वेदजमपि प्राणिजातं लौकिकप्रमाणसिद्धमवश्यं क्वचि-
दिहान्तर्भावनीयम् । अन्यथावधारणश्रुत्यप्रामाण्यापत्तेः । अतः पार्थिवत्वोष्मप्रभवत्वा-
योनिजत्वाविशेषादुद्भिज्जमध्ये तदन्तर्भावोऽपि विवक्षितः कल्प्यत इति भावः ।।</p>
<head>इत्यनिष्टादिकार्यधिकरणम् ।। ३ ।।</head>
<!-- APPAYYA !-->
<head>नयमणिमालायाम्</head>
<head>अथ अनिष्टादिकार्यधिकरणम् ।। ३ ।।</head>
<sutra>सू॰ ।। अनिष्टादिकारिणामपि च शुतम् ।। १२ ।। संयमने त्वनुभूयेतरेषामारोहावरोहौ
तद्गतिदर्शनात् ।। १३ ।। स्मरन्ति च ।। १४ ।। अपि च सप्त ।। १५ ।। तत्रापि च तद्व‍यापारादविरोधः
।। १६ ।। विद्याकर्मणोरिति तु प्रकृतत्वात् ।। १७ ।। न तृतीये तथोपलब्धेः ।। १८ ।। स्मर्यतेऽपि च
लोके ।। १९ ।। दर्शनाच्च ।। २० ।। तृतीयशब्दावरोधस्संशोकजस्य ।। २१ ।।</sutra>
<lg><l>ये वै के चेत्यविशेषश्रवणात्पञ्चमाहुतेर्लब्ध्यै । पापाचारवतामपि वक्तव्या चन्द्रमःप्राप्तिः ।। १७२ ।।</l></lg>
<lg><l>गन्तव्यान्तरमुक्तं तेषां धूमादिमार्गस्तु । पुण्यफलत्वेनोक्तो नाहुतिसंख्याप्यपेक्ष्यते लोको ।। १७३ ।।</l></lg>
<head>इति अनिष्टादिकार्यधिकरणम् ।। ३ ।।</head>
<head>सूत्रार्थचन्द्रिकायाम्</head>
<head>अथ अनिष्टादिकार्यधिकरणम् ।। ३ ।।</head>
<sutra>सू ।। अनिष्टादिकारिणामपि च श्रुतम् ।। १२ ।। संयमने त्वनुभूयेतरेषामारोहावरोहौ तद्गति-
दर्शनात् ।। १३ ।। स्मरन्ति च ।। १४ ।। अपि च सप्त ।। १५ ।। तत्रापि च तद्व‍यापारादविरोधः ।। १६ ।।
विद्याकर्मणोरिति तु प्रकृतत्वात् ।। १७ ।। न तृतीये तथोपलब्धेः ।। १८ ।। स्मर्यतेऽपि च लोके ।। १९ ।।
दर्शनाच्च ।। २० ।। तृतीयशब्दावरोधस्संशोकजस्य ।। २१ ।।</sutra>
<p><pratika>भगवत्पादमते</pratika>, अत्र पापिनां चन्द्रलोकगतिरस्ति वा न वेति <pratika>संदेहः । अनिष्टादिकारिणामपि</pratika>=पापिनामपि ।
<pratika>श्रुतम्</pratika>=<quote>‘ये वै केचास्माल्लोकात्प्रयन्ति चन्द्रमसमेव ते सर्वे गच्छन्ति’</quote> इति श्रुतम् । अतः धर्मिण एव चन्द्रलोकं गच्छन्ती-
त्येतदसंगतम् । पापिनामप्यस्ति चन्द्रलोकगतिरिति <pratika>पूर्वपक्षः । सिद्धान्तस्तु, सू ।। संयमने त्वनुभूयेतरेषा-
मारोहावरोहौ तद्गतिदर्शनात् ।। १३ ।।</pratika> तुशब्दः पूर्वपक्षनिरासार्थः । <pratika>संयमने</pratika>=यमालये । <pratika>अनुभूय</pratika>=स्वपा-
पानुरूपा यामीर्यातना अनुभूय प्रत्यवरोहन्ति पापिनः । अतः <pratika>इतरेषां</pratika>=पापिनाम् । एवंभूतावेव आरोहावरोहौ भवतः ।
कुतः । <pratika>तद्गतिदर्शनात्</pratika>=<quote>‘अयं लोको नास्ति पर इति मानी पुनः पुनर्वशमापद्यते मे’</quote> इति श्रुतौ यमवशत्वलक्षणाया-
स्तेषां पापिनां गतेर्दर्शनात् ।। इति ।। द्वे सूत्रे अपि व्याख्याते ।।</p>
<p><pratika>सू ।। स्मरन्ति च ।। १४ ।।</pratika> मन्वादयः शिष्टाः पापिनां नरकभोगं स्मरन्ति । अतश्च धर्मिणामेव चन्द्रलोक-
गमनं नान्येषामित्यर्थः ।।</p>
<p><pratika>सू ।। अपि च सप्त ।। १५ ।।</pratika> अपि च सप्त रौरवादयो नरकाः पापिनां पापफलभूमित्वेन स्मर्यन्ते पौराणिकौः ।
पापिनस्तान्प्राप्‍नुवन्ति न चन्द्रलोकमित्यर्थः ।।</p>
<p>ननु पापिनो यमयातना अनुभवन्तीत्येतन्न युक्तं रौरवादौ चित्रगुप्तादीनामधिष्ठातृत्वस्मरणादित्यत आह—<pratika>सू ।। तत्रापि
च तद्व‍यापारादविरोधः ।। १६ ।। तत्रापि च</pratika>=रौरवादिनरकेषु च । <pratika>तद्व‍यापारात्</pratika>=तस्यैव यमस्याधिष्ठातृत्व-
व्यापारात् । <pratika>अविरोधः</pratika>=विरोधो नास्ति । चित्रगुप्तादीनां यमप्रयुक्तत्वादिति भावः ।।</p>
<p>उपासकानामर्चिरादिमार्गः केवलकर्मिणां धृमादिमार्ग इति श्रुतिस्मृत्यादिषु व्यवस्थापितत्वादेतन्मार्गद्वयभ्रष्टानां पापिनां
