<pb n="205"/>
स्मार्ताचरणविषयत्वादिति चेत्—न, अनुशयोपलक्षणार्था हि चरणश्रुतिः । तस्यैव
सुखादिसाधनत्वात् ।।
<sutra>।। सू ।। आनर्थक्यमिति चेन्न तदपेक्षत्वात् ।। १० ।।</sutra>
एवं सति स्मार्ताचरणस्यानुपयोगादानर्थक्यं स्यादिति चेत्—न । तदपेक्षत्वा-
देव सर्वस्य पुण्यकर्मणः, <quote>‘संध्याहीनोऽशुचिर्नित्यमनर्हः सर्वकर्मसु । यदन्यत्कुरुते
कर्म न तस्य फलभाग्भवेत् ।।’</quote> इत्यादिवचनात् । इति कार्ष्णाजिनिमतम् ।।
<sutra>।। सू ।। सुकृतदुष्कृते एवेति तु बादरिः ।। ११ ।।</sutra>
बादरिस्तु <quote>‘रमणीयचरणाः, कपूयचरणाः’</quote> इति चरणशब्देन सुकृतदुष्कृते
एवोच्येते, पुण्यं कर्माचरतीति प्रसिद्धेः इति मन्यते । एतदेव सूत्रकारस्य मतम् ।
यदा चरणशब्दः सुकृतदुष्कृतयोर्वाचकः, न तु लक्षकः, इति बादरेर्मतम्,
स्मार्ताचारापेक्षं कर्मेति तु स्वीकृतमेव । अतः सुकृतदुष्कृतानुशयवानेव स्वर्गा-
दवरोहति जीव इति सिद्धम् ।। इति कृतात्ययाधिकरणम् ।। २ ।।
<!-- APPAYYA !-->
<pratika>त्वादिति</pratika> । इष्टापूर्तादिरूपस्य कर्मण एव स्वर्गादिसाधनत्वेन विहितस्य सुखादिजनक-
त्वात् स्मार्ताचारस्यातथात्वादित्यर्थः । एवं तर्हि संध्यावन्दनादेर्वैयर्थ्यं प्राप्तमिति शङ्का-
निराकरणार्थं सूत्रम्—<pratika>सू ।। आनर्थक्यमिति चेन्न तदपेक्षत्वात् ।। १० ।।</pratika> स्मार्ताचार-
वतैवानुष्ठितानि यागादिकर्माणि स्वर्गादिफलजनकानि यतो दिवा रात्रौ च कर्माधिकार-
विरोध्यशुचित्वापादकानि यानि पापान्यवर्जनीयानि तानि स्नानसंध्यावन्दनादिभिर्निरस्यंते ।
<quote>‘आपः शुंधन्तु मैनसः’</quote> <quote>‘यदुच्छिष्टमभोज्यं’</quote> <quote>‘यदह्ना पापमकार्षम्’</quote> इत्यादिमन्त्रलिंगात् ।
अतो न तेषां वैयर्थ्यमित्यर्थः । <pratika>सू ।। सुकृतदुष्कृते एवेति तु बादरिः ।। ११ ।। चरण-
शब्देनेति ।</pratika> <quote>‘यान्यनवद्यानि कर्माणि । तानि सेवितव्यानि । यान्यस्माकं सुचरितानि । तानि
त्वयोपास्यानि ।’</quote> इति वेदे कर्मचरणयोर्भेदव्यपदेशस्तु प्रत्यक्षाचारानुमितश्रुतिसिद्धविषय-
त्वेनोपपादनीय इति भावः । कार्ष्णाजिनिमताद्बादरिमते सूत्रकाराभिमते चरणशब्दस्य
कर्मवाचकत्वमेव विशेषः । आनर्थक्यसूत्रोक्तार्थस्तु समान एवेत्याह---<pratika>स्मांर्तेति । सुकृतदु-
ष्कृतानुशयवानेवेति</pratika>। एषां कर्मणां स्वर्गनरकमात्रफलकत्वं श्रुतं तत्फलान्यनुभूयाव-
रोहतां कर्मान्तरबृन्दमेवानुशयः । येषां तु कर्मणां स्वर्गनरकभोगानंतरमिह योनिविशेष-
प्राप्त्यादिकमपि फलान्तरं श्रुतं तत्फलान्यनुभूयावरोहतामैहिकफलप्रदायी तत्कर्मशक्तय-
वशेषोऽप्यनुशयः । एवञ्च स्वर्गादवरोहत्सु केषाञ्चित्कपूयचरणत्वेन श्‍वसूकरादियोनिप्रा-
प्तिमपि प्रतिपादयन्त्याः श्रुतेः <quote>‘वर्णा आश्रमाश्च स्वकर्मनिष्ठाः प्रेत्य कर्मफलमनुभूय तत-
श्शेषेण विशिष्टदेशजातिकुलरूपायुः श्रुतावित्तवृत्तसुखमेधसो जन्म प्रतिपद्यन्ते विष्वञ्चो
विपरीता विनश्यंति ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि
धर्मानुष्ठानमिति प्रतिपद्यन्ते तच्च क्रमादुभयोर्लोकयोः सुख एव वर्त्तन्ते’</quote> । <quote>‘शुचीनां श्रीमतां
गेहे योगभ्रष्टोऽभिजायते’</quote> इत्यादिस्मृतिवचनजातस्य च न विरोधः । विषयभेदात् ।</p>
<head>इति कृतात्ययाधिकरणम् ।। २ ।।</head>
