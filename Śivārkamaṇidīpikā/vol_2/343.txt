<pb n="343"/>
नैतावता सर्वेषामुपसंहार्यत्वप्रसक्तिरित्याह---
<sutra>सू ।। इयदामननात् ।। ३४ ।।</sutra>
आमननमाभिमुख्येन मननम्, इयदेव गुणजातं सर्वत्रोपसंहार्यम्, येन
गुणजातेन सकलेतरव्यावृत्तब्रह्ममननं भवति । अतोऽक्षरब्रह्मसंबन्धिनीनामस्थू-
लत्वादिनिषेधधियामेव सकलेतरव्यावर्तकधर्मरूपत्वादुपसंहारः परिविद्यासु, न
तु <quote>‘सर्वकर्मा सर्वकामः सर्वगन्धः सर्वरसः’</quote> इत्यादीनामपीति ।।</p>
इति अक्षरध्यधिकरणम् ।। २० ।।
<!-- APPAYYA !-->
<p>त्वाद्युपसंहारसमर्थने सर्वविद्याम्नातानां सर्वेषामपि ब्रह्मगुणानां सर्वत्रोपसंहारकल्पना प्र-
सज्येतेत्यतिप्रसक्तिशङ्कापरिहारार्थत्वेनोत्तरसूत्रमवतारयति---<pratika>नैतावतेति । सू॰ ।। इय-
दामननात् ।। ३४ ।। आभिमुख्येन मननमिति</pratika> । आदरेण चिंतनमित्यर्थः । आदरो
निर्दोषत्वे स्वप्राप्यफलरूपत्वप्रयुक्तः । एवं च फलरूपतयावश्यानुसन्धेयस्य दोषाभावस्यैव
प्रपञ्चैनानुसन्धानतः परब्रह्मणस्सर्वेतरवैलक्षण्येनार्थसिद्धादानन्त्यादवश्योपसंहाराणां सर्वेषां
गुणानां सर्वत्रोपसंहारो न प्रसज्यत इति भावः ।।</p>
<head>इति अक्षरध्यक्षिकरणम् ।। २० ।।</head>
<!-- APPAYYA !-->
<head>नयमणिमालायाम्</head>
<head>अथ अक्षरध्यधिकरणम् ।। २० ।।</head>
<sutra>सू ।। अक्षरधियां त्ववरोधः सामान्यतद्भावाभ्यामौपसदवत्तदुक्तम् ।। इयदामननात् ।। ३४ ।।</sutra>
<lg><l>आनन्दाद्यैर्गुणोघैरितरविसदृशे लब्धबुद्धिप्रतिष्ठे ब्रह्मण्यस्थूलवादीन्किमिति कलयसे सर्वविद्यानुरोध्यान् ।</l>
<l>विश्वोपादानतान्तःस्थिति...मथनाकृष्टदोषापनुत्या ताद्रूप्थस्योपलब्ध्यै तदितरसदृशं दोषवश्यं ह्यवश्यम् ।। २५४ ।।</l></lg>
<head>इति अक्षरध्यधिकरणम् ।। २० ।।</head>
<head>सूत्रार्थचन्द्रिकायाम्</head>
<head>अथ अक्षरध्यधिकरणम ।। २० ।।</head>
<sutra>सू ।। अक्षरधियां त्ववरोधः सामान्यवद्भावाभ्यामौपसदवत्तदुक्तम् ।। ३३ ।। इयदामननात् ।। ३४ ।।</sutra>
<p><pratika>भगवत्पादमते</pratika>, इदं सूत्रद्वयमधिकरणद्वयात्मतया विभक्तम् । अस्य <quote>‘एतद्वै तदक्षरं गार्गि ब्राह्मणा अभिवदन्त्य-
स्थूलमनणु’</quote>इत्यादिकं बृहदारण्यवाक्यं अक्षरमुपक्रम्य श्रूयमाणं <quote>‘यत्तदद्रेश्यमग्राह्य’</quote>मित्यादिकमाथर्वणवाक्यं न विषयः ।
तत्र किं क्वचिन्निषेधश्रुतौ अश्रुतनिषेधानां श्रुत्यन्तरादुपसंहारोऽस्ति न वेति <pratika>संदेहः</pratika> । नास्तीति <pratika>पूर्वपक्षः</pratika> । अस्तीति
<pratika>सिद्धान्तः । सूत्रार्थस्तु, अक्षरधियां</pratika>=अक्षरे ब्रह्मणि द्वैतनिषेधधियः तासां सर्वत्र निषेधश्रुतिष्ववरोधः उपसंहारो
न्याय्यः । कुतः । <pratika>सामान्यतद्भावाभ्याम्</pratika>=द्वैतनिरासेन ब्रह्मप्रतिपादनस्य सामान्यं समानत्वं, तस्य ब्रह्मणः प्रतिपाद्यस्य
सर्वत्रभावः एकत्वेन प्रत्यभिज्ञायमानत्वं ताभ्यां हेतुभ्यामित्यर्थः । तत्र दृष्टान्तः---<pratika>औपसदवत्</pratika>=यथा जामदग्न्येऽहीने
पुरोडाशिनीषूपसत्सु चोदितानामौपसदानामध्वर्युकर्तृकपुरोडाशेषाणां मन्त्राणां यत्र क्वचिच्छ्रुतानामपि अध्वर्युणा संबन्धः
तथा अक्षरप्रमितिशेषाणां निषेधानां यत्र क्वचिच्छ्रुतानामपि अक्षरेण सर्वत्र संबन्ध इत्यर्थः । <pratika>तदुक्तं</pratika>=<quote>‘‘गुणमुख्यव्यति
क्रमे तदर्थत्वान्मुख्येन वेदसंयोगः’</quote> इति जैमिनिना प्रथमे काण्डे उक्तमित्यर्थः ।।</p>
<head>इति भगवत्पादमते अक्षरध्यधिकरणम् ।। २० ।।</head>
<head>अथ इयदधिकरणम् ।। २१ ।।</head>
<p><pratika>सू ।। इयदामननात् ।। ३४ ।।</pratika> अस्य <quote>‘द्वा सुपर्णा सयुजा’</quote>इत्याद्याथर्वणमन्त्रः <quote>‘ऋतं पिबन्ता’</quote>विति काठकवाक्यं च
विषयः । तत्र किमनयोर्विद्याभेदः उताभेद इति <pratika>संशयः</pratika> । विद्याभेद इति <pratika>पूर्वपक्षः । सिद्धान्तस्तु</pratika>, मन्त्रद्वये
विद्याया अभेद एव । कुतः । <pratika>इयदामननात्</pratika>=इयतः इयत्तावच्छिन्नस्य द्वित्वादच्छिन्नभयत्राप्यभिन्नत्वेन आमननात्
अभिधानादित्यर्थः । अत्र हि मन्त्रद्वये भोक्तृत्वानुवादेन परमात्मा रुद्रः प्रतिपाद्यः । पिबन्ताविति प्रयोगस्तु <quote>‘छत्रिणो ग-
छन्ती’</quote>तिवदुपपद्यत इत्यविरोधः ।।</p>
<head>इति भगवत्पादमते इयदधिकरणम् ।। २१ ।।</head>
