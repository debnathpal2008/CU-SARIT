<pb n="503"/>
मुमासहितं परं ब्रह्म श्रूयते, अभिभूतसूर्यतेजोवृन्दस्य यस्य महाप्रकाशस्य भासा
सर्वमेतद्विभाति । तथा च श्रुतिः <quote>“न तत्र सूर्यो भाति न चन्द्रतारकं नेमा
विद्युतो भान्ति कुतोऽयमग्निः । तमेव भान्तमनुभाति सर्वं तस्य भासा सर्वमिदं
विभाति ।।”</quote> इति । तथा निरूपितमथर्वशिरसि । <quote>‘परमेश्वरोऽहं पुष्करमहं पवि-
त्रमहमग्रं च मध्यं च बहिश्च पुरस्तात् ज्योतिरित्यहमेकः सर्वे च मामेव च मां
यो वेद स सर्वान् देवान् वेद’</quote> इति । तथा स्मरन्ति च । <quote>“सर्वतः पाणिपादाब्जं
सर्वतोऽक्षिशिरोमुखम् । सर्वमावृत्य तिष्ठन्तं तेजोराशिं शिवं स्मरेत् ।।”</quote> इति ।
ततः परं ज्योतीरूपमुमासहितं शिवाख्यं परं ब्रह्म, तदधिष्ठितं पदं दिनकृत्को-
टिसंकाशमिति किमु वक्तव्यम् । निरतिशयतेजोमात्रस्फुरत्तामयं, तदेव निरति-
शयसुखास्पदतया स्वर्गाभिधम् । <quote>‘स्वर्गो लोको ज्योतिषा वृतः’</quote> <quote>‘देवा ह वै स्वर्गं
लोकमगमंस्ते देवा रुद्रमपृच्छन्’</quote> इत्यादिश्रुतिष्ववगम्यते स्थानं यत् तुरीयाती-
तम् । तथोत्तरगीता । <quote>‘तुरीयं च तुरीयातीतं च शिवस्थानमनामयमि’</quote>ति ।
<quote>‘आद्यं’</quote> सर्वलोकातीतत्वात् कारणत्वाच्च । <quote>‘शिवलोकाद्बहिर्ज्ञेयान्यण्डस्यावरणानि
च’</quote> इत्यादिषु यस्य बहिरधस्तात् ब्रह्माण्डस्य सप्तावरणानि । <quote>‘परात् परतरो ब्रह्मा
तत्परात् परतो हरिः । तत्परात् परतोऽपीश’</quote> इति, ब्रह्मादिविश्वाधिकस्य ब्रह्मणः
तत् पदं विश्वोत्तीर्णमित्याद्यम् । <quote>‘उमापतेः’</quote> परब्रह्मणः शिवस्य, <quote>‘उमासहायं पर-
मेश्वरं प्रभुम्’</quote> इत्यादौ तस्य ह्युमासहितस्य नीलकण्ठस्य त्रिलोचनस्य शिवस्य
ध्येयत्वं तमसः प्रकृतेः परत्वेन प्राप्यत्वं चावगम्यते । किं च <quote>‘सर्वो वै रुद्रः’</quote> इत्या-
रभ्य सर्वात्मत्वं शिवस्याभिधाय तदुपसंहारे <quote>‘हिरण्यबाहवे हिरण्यपतयेऽम्बि-
कापतय उमापतय’</quote> इति श्रुतम् । प्रणवपर्यायेणोमाशब्देन परप्रकृतिरूपा पराश-
क्तिरुच्यते । कृष्णपिङ्गलं ब्रह्मेति च तत्सामरस्यं ब्रह्मणः समाम्नातम् । तस्मादु-
मापतेः परब्रह्मणः पदं तत् । पुनः कीदृशम् ? <quote>‘सर्वकामसमायुक्तम्’</quote> सदा सक-
लकामसमन्वितम् । अतः खलु <quote>‘सोऽश्नुते सर्वान् कामान् सह ब्रह्मणा विप-
<!-- APPAYYA !-->
त्कोटिसङ्काश’</quote>मित्यनेन शब्दतोऽर्थतश्च सिद्धमर्थजातं वर्णितम् । अथ स्थानिस्वरूपमुच्यते---
<pratika>स्थानं यत्तुरीयातीतमिति । तुरी यं चेति</pratika> । मलिनमिश्रशुद्धभुवनापेक्षया तुर्यं शिव-
स्थानं तदेव गोलोकान्तर्गतस्य विष्णुपदस्य पृथक्करणे तुर्यातीतम् । अपरशिवपुरं भूर्भुवः
सुवरिति त्रैलोक्यापेक्षया तुर्यं परशिवपुरं तु तुर्यातीतमित्येतद्द्वेधा व्याचष्टे---<pratika>आद्यमिति</pratika> ।
भुवनानामूर्ध्वलोकमारभ्य परिगणने सर्वोत्तरत्वादाद्यं परमाकाशरूपतया सर्वकारणत्वा-
दप्याद्यम् । प्राथमिकमर्थमुपपादयति---<pratika>शिवलोकादिति</pratika> । आद्यशब्दस्य मुख्यत्वम-
र्थान्तरं परिगृह्य विश्वाधिकस्य परब्रह्मणः स्थानत्वेन मुख्यत्वमुपपादयति---<pratika>परात्परतर
इति</pratika> । कैवल्यश्रुतावुमासहायस्य प्राप्यत्वेन ध्येयत्वेन च निर्देशात् सवितृमण्डलविद्यायामु-
मापतित्वस्याभ्यासात् उमाशब्दस्य व्यत्यस्तप्रणववर्णनिष्पन्नस्य चिच्छक्तिवाचकेष्वभ्यर्हि-
ततयोमापतिशब्देन तत्साहित्यनिर्देशस्योत्कृष्टत्वाच्च तेन शब्देनात्र विशेष्यनिर्देश इत्याह
---<pratika>उमापतेरित्यादिना</pratika> । विशुद्धमिति विशेषणमप्राकृतत्वात्प्राकृतलोकवद्रागद्वेषाद्यनुत्पा-
