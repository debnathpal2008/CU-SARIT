<pb n="208"/>
<p>इति प्राप्तेऽभिधीयते---
<sutra>।। सू ।। संयमने त्वनुभूयेतरेषामारोहावरोहौ तद्गतिदर्शनात् ।। १३ ।।</sutra>
इष्टापूर्ताद्यकुर्वतां चन्द्रगमनं नास्ति, किंतु यमसदने कर्मफलमनुभूय प्रत्य-
वरोहणम् । एवंभूतावेव तेषामारोहावरोहौ, <quote>‘वैवस्वतं संगमनं जनानाम्’</quote> इति
तद्गतिदर्शनात् । भोगार्थमेव हि स्वर्गगमनम्, न पञ्चमाहुतिलाभाय, द्रोणा-
दीनां योषिदाहुतेरभावेन व्यभिचारात् । अतो यमलोकप्राप्तिरेव पापिना-
मिति युक्तम् ।।
<sutra>।। सू ।। स्मरन्ति च ।। १४ ।।</sutra>
अस्मिन्नर्थे स्मरन्ति च, <quote>‘सर्वे चैते वशं यान्ति यमस्य भगवन् किल’</quote> इत्यादि ।। १४ ।।
<sutra>।। सू ।। अपि च सप्त ।। १५ ।।</sutra>
सप्त रौरवादीनपि पापिनो महानरकान् स्मरन्ति ।।
<sutra>।। सू ।। तत्रापि च तद्व‍यापारादविरोधः ।। १६ ।।</sutra>
<!-- APPAYYA !-->
तेषां यमसदनप्राप्तौ चन्दुलोकस्य मार्गमात्रत्वेन तत्र तेषां संघीभूयावस्थानाभावादसं-
पूरणोपपत्तेः । अतस्सा श्रुतिर्देवयानपितृयाणमार्गप्राप्ययोर्ब्रह्मचन्द्रलोकयोर्भोगाभाव-
मात्रपरा न पापिनां मार्गद्व‍यस्यापि निषेधपरेति भावः ।। सू ।। <pratika>संयमने त्वनुभूयेतरेषा-
मारोहावरोहौ तद्गतिदर्शनात् ।। १३ ।।</pratika> अनुभूयेत्यस्य शेषमध्याहरति---<pratika>प्रत्यवरो-
हणमिति । एवंभूताविति ।</pratika> संयमनारोहस्ततोऽवरोहश्चेत्येवंभूतावेवेत्यर्थः । <pratika>वैवस्वत-
मिति ।</pratika> यदि <quote>‘ये केचे’</quote> त्यविशेषणश्रवणात्सर्वेषां चन्द्रप्राप्तिः कल्प्येत तदा <quote>‘वैवस्वतं संग-
मनं जनाना’</quote> मित्यविशेषश्रवणात्सर्वेषां यमप्राप्तिरपि कल्प्येत । अतो यथा <quote>‘अयं
लोको नास्ति पर इति मानी पुनः पुनर्वशमापद्यते मे’</quote> इत्यादिविशेषवचनाद्यथा यम-
प्राप्तिवचनमनिष्टादिकारिविषयम् एवं <quote>‘अथ य इमे ग्राम इष्टापूर्त्ते दत्तमित्युपासते’</quote> इ-
त्यादिविशेषवचनात् चन्द्रप्राप्तिवचनमपीष्टादिकारिविषयमित्याशयः । पञ्चमाहुतिलाभार्थं
चन्द्रप्राप्तिगमनं सर्वेषां वाच्यमित्याशंकापरिहारं सूत्रकारेण वक्ष्यमाणमाकांक्षाशान्तये
स्मारयति—<pratika>भोगार्थमिति । सू॰ ।। स्मरन्ति च ।। १४ ।। स१र्वे चेति</pratika> । पापिन इत्यर्थः ।
अत उपबृंहणस्मृत्यनुसारेणापि सामान्यवचनस्य विशेषविषयतेत्यर्थः <pratika>।।सू॰।। अपि च सप्त
।। १५ ।।</pratika> स्मरन्तीत्यनुवर्तते । पापिनामेव हि पापफलानुभवार्थान् सप्त नरकानपि स्मर-
न्ति । अतोऽपि हेतोर्यमप्राप्तिवचनानां विशेषविषयत्वात्तद्वत् चन्द्रप्राप्तिवचनमपि
विशेषवचनानुसारेण विशेषविषयमिति भावः । यमसदन एव केषांचिद्यातनानुभवः ।
तदभिप्रायं <quote>‘संयमने त्वनुभूये’</quote> ति सूत्रम् । केषाञ्चिद्यमसदनप्राप्त्यनंतरं यमाज्ञया पाता-
लानामधोभागं प्राप्य तत्रत्येषु रौरवादिषु यातनानुभवः । तदभिप्राय’ मपि च सप्ते’
ति सूत्रम् । संयमनसप्तनरकरूपयातनानुभवस्थानद्वैविध्यसूचनार्थमेव <quote>‘अपि च सप्ते’</quote>
त्येतस्मिन्सूत्रे समुच्चयार्थोऽपिशब्दः । ननु रौरवादयश्चित्रगुप्ताद्यधिष्ठिताः श्रुयन्ते ।
अतो यमप्राप्तिवचनस्य पापिविषयत्वकल्पनायां रौरवादिस्मरणस्य प्रमाणत्वेनोपन्यासो
विरुद्ध <pratika>इत्याशंकानिराकरणार्थं</pratika> सूत्रम्—<pratika>तत्रापि च तद्व्यापारादविरोधः ।। १६ ।।</pratika>
<note>(१) <quote>‘सर्वे चैते पापिन इत्यर्थः’</quote> इति ख. पाठः ।</note>
