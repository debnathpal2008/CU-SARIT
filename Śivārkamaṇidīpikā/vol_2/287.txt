<pb n="287"/>
<sutra>सू ।। दर्शयति च ।। ४ ।।</sutra>
श्रुतिरेव विद्यैक्यं दर्शयति महोपनिषत्कैवल्योपनिषदोर्दहरविद्यायाम्---
<quote>‘ऋतं सत्यं परं ब्रह्म पुरुषं कृष्णपिङ्गलम् । ऊर्ध्वरेतं विरूपाक्षम्’</quote> <quote>‘उमासहायं पर-
मेश्वरं प्रभुं त्रिलोचनं नीलकण्ठं प्रशान्तम् ।’</quote>
इत्यादिना निर्दिष्टमीश्वरस्य रूपमपेक्ष्य रूपवत्त्वात् पाप्मजरामरणादिप्रसक्तौ
<!-- APPAYYA !-->
कृत्वाचिंतयेति ब्रूमः । यदि शिरोव्रतमित्यस्याथर्वणिकवेदप्रसिद्धवेदव्रतातिरेकेणार्थांतरं
न स्यात्तदा यथाकथंचिच्छिरोव्रतस्य स्वाध्यायधर्मत्वप्रतिपादन एव <quote>‘शिरोव्रतं विधिव-
द्यैस्तु चीर्ण’</quote>मित्यस्य तात्पर्यं वक्तव्यम् । अन्यथा चोदनाद्यविशेषप्राप्ताभेदप्रत्यभिज्ञानविरो-
धात्तद्भेदकल्पने गौरवाच्चेति । एवमर्थांतरपरस्यापि वाक्यस्य न्यायव्युत्पादनार्थं कृत्वा-
चिन्तयार्थान्तराश्रयणेन सिद्धांतवर्णनमन्यत्रापि दृश्यते । तदत्र शास्त्रे यथा <quote>‘प्राणा-
दयो वाक्यशेषा’</quote>दिति । न हि <quote>‘यस्मिन्पञ्च पंचजना’</quote> इति मन्त्रे पञ्चजनशब्दः क्लिष्ट-
गत्या वाक्यशेषगतप्राणादिपरः । तस्य मंत्रान्तरानुसारेण चेतनविशेषणपरत्वात् । अथ-
र्ववेदे हि तृतीयकाण्डे पञ्चमानुवाके समाम्नायते मन्त्रः---यं त्वा होतारं मनसाभिसंविदुस्त्र-
योदश भौवनाः पञ्च मानवाः । वर्चोधसे यशसे सूनृतावते तेभ्यो अग्निभ्यो हुतमस्त्वेत’
दिति । अस्यार्थो वेदभाष्ये दर्शितः---हे अग्ने त्वा त्वां होतारं देवानामाह्णातारं मनसा-
भिसंविदुस्सम्यग्जानन्ति । ये जानंति ते प्रदर्श्यंते । त्रयोदश भौवनाः <quote>‘विश्वकर्मा भौवनः
स्वात्मनि सर्वाणि भूतानि जुहवांचकारे’</quote>त्यादिश्रुत्यन्तरप्रसिद्धाः विश्वकर्मप्रभृतयो भुव-
नस्य महर्षेः पुत्राः त्रयोदशसंख्याकाः । पञ्च मानवाः निषादपञ्चमाश्चत्वारो वर्णाः । गन्धर्वाः
पितरो देवा असुरा रक्षांसीत्येके । तस्मै वर्चोधसे तेजो धारयते यशसे यशस्विने सूनृता-
वते प्रियहितवचनयुक्ताय तुभ्यं तेभ्यः प्रागुक्तेभ्यः त्वद्विभूतिरूपेभ्यः अग्निभ्यश्च हुतमे-
तद्धविरस्त्विति । यथा <quote>‘यमाय हर्म्यमवपन् पञ्च मानवा वैवस्वतो न तृप्यति पञ्चभिर्मान-
वैर्यम’</quote>इत्यादिरिह वेदान्तरावगतमन्त्रभागोऽप्युदाहरणम् । तत्रापि <quote>‘निषादपञ्चमाश्चत्वारो
वर्णाः पञ्च मानवा’</quote> इति भट्टभास्करादिभिर्व्याख्यातम् । वर्णानां पञ्चमत्वेन निषादस्य
ग्रहणमग्निसम्बंधसाम्यात् । अत एव मन्त्रवर्णः <quote>‘जना यदग्निमयजन्त पञ्चे’</quote> ति । एवं
मन्त्रान्तरानुरोधेन पञ्चजनशब्दस्यार्थान्तरपरत्वादेव शारीरकभाष्ये तस्य यथासूत्रं प्राणा-
दिपरत्वं वर्णितवद्भिरपि शङ्कराचार्यैर्बृहदारण्यकभाष्ये <quote>‘पञ्च पञ्चजनाः गंधर्वाः पितरो देवा
असुरा रक्षांसि, निषादपंचमा वा वर्णा’</quote> इति व्याख्यातम् । एवमेवार्थांतरपरस्यापि वाक्यस्य
न्यायव्युत्पादनार्थमर्थान्तराश्रयणेन सिद्धान्तवर्णनं पूर्वतंत्रेऽपि दृश्यते । हानोपायनाधिक-
रणे तदुदाहरिष्यते । तस्मान्न्यायोपबृंहणानुगृहीतवाक्यार्थनिर्णयानुरोधात्सूत्रकारभाष्य-
काराभिप्रायाविरोधाच्चाथर्वशिरः प्रसिद्धात्याश्रमसंज्ञकपाशुपतव्रतानुष्ठानवद्भिरेव ब्रह्मविद्या-
नुष्ठेया ग्राह्या च तेभ्य एव च प्रदेयेति निर्णयः । अंगावबद्धाधिकरणे चाधिकमत्र व्युत्पा-
दयिष्यते । शरीरित्वापहतपाप्मत्वादिगुणभेदो विद्याभेदकत्वेन यः पूर्वपक्षिणश्शंकाविषयः स न
तद्भेदकः प्रत्युत तदभेदस्यैवोपपादक इति प्रतिपादनार्थं सूत्रम्—<pratika>दर्शयति च ।। ४ ।।</pratika> शरी-
रित्वेन पाप्मादिप्रसक्तौ हि तन्निषेधोऽर्थवान् । अतः कैवल्योपनिषदादिप्रतिपादितशरीरि-
त्वप्राप्तिमपेक्षमाणश्छांदोग्ये पाप्मादिनिषेधो विद्यैक्यस्यैव गमकः इति भावः । दहरविद्या-
