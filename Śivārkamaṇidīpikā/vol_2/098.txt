<pb n="098"/>
ज्ञानस्याप्यर्थवत्ता संभवत्येव ।। ततो विज्ञानमात्रवादोऽनुपपन्न एव ।।
इत्युपलब्ध्यधिकरणम् ।। ५ ।।
<!-- APPAYYA !-->
ब्धेः ।। २९ ।। संभवत्येवेति । सन्ध्याधिकरणे तथा समर्थयिष्यत इति भावः ।।</p>
<head>इत्युपलब्ध्यधिकरणम् ।। ५ ।।</head>
<head>नयमणिमालायाम्</head>
<head>अथोपलब्ध्यधिकरणम् ।। ५ ।।</head>
<sutra>सू॰ ।। नाभाव उपलब्धेः ।। २७ ।। वैधर्म्याच्च न स्वप्नादिवत् ।। २८ ।। न भावोऽनुपलब्धेः ।। २९ ।।</sutra>
<lg><l>बाह्यार्थ एव नास्ति प्रत्यक्षो वानुमानगम्यो वा । विज्ञानमेव तत्वं स्वप्नवदाकारवदिति योगाचारः ।। ११७ ।।</l></lg>
<lg><l>बाह्यमुपलभ्यमानं कथमर्थमपह्नुवीत साहसिकः । कारणदोषो नास्ति स्वप्नेष्विव नापि दृश्यते बाधः ।। ११८ ।।</l></lg>
<head>इति उपलब्ध्यधिकरणम् ।। ५ ।।</head>
<head>सूत्रार्थचन्द्रिकायाम्</head>
<head>अथोपलब्ध्यधिकरणमथवा अभावाधिकरणम् ।।</head>
<sutra>सू ।। नाभाव उपलब्धेः ।। २७ ।। वैधर्म्याच्च न स्वप्नादिवत् ।। २८ ।। न भावोऽनुपलब्धेः ।। २९ ।।
*क्षणिकत्वाच्च ।। ३० ।। सर्वथानुपपत्तेश्च ।। ३१ ।।</sutra>
<p><pratika>भगवत्पादमते</pratika> अनेनाधिकरणेन, योगाचाराणां विज्ञानवादिनां तथा सर्वशून्यवादिनां माध्यमिकानां च मतं निरा-
क्रियते । विज्ञानातिरिक्तबाह्यपदार्थस्याभाव इति विज्ञानवादिनां योगाचाराणां सिद्धान्तोऽत्र विषयः । स किं प्रमाणमूलः उत
भ्रान्तिमूल इति संशयः । आन्तरं विज्ञानमात्रमस्ति । तदेव नीलाद्याकारं न तु तद्व‍यतिरेकेण बाह्यं नीलादिकमस्ति । तदेव
विज्ञानाकारात्मकं नीलादिकमनादिवासनावशाद्बहिर्वदवभासते । इतीदं मतं प्रामाणिकमिति <pratika>पूर्वपक्षः । सिद्धान्तस्तु</pratika>, विज्ञा-
नातिरिक्तघटपटादिपदार्थानामुपलभ्यमानत्वात्तदभावे ज्ञानवैचित्र्यानुपपत्तेः आलयविज्ञानस्य क्षणिकत्वेन वासनानां निराश्रय-
तापत्त्या तद्बलादपि ज्ञानवैचित्र्यस्य दुरुपपादत्वात् <quote>‘पश्यना’</quote> <quote>‘तिष्ठने’</quote> त्याद्यपशब्दप्रयोगादन्यत उक्तक्रमेणार्थतश्च सर्वथास्य
मतस्यानुपपत्तेश्च भ्रान्तिमूलमेवेति । सर्वशून्यवादिमाध्यमिकमतनिरासपरत्वेनैतान्येव सूत्राणि योजनीयानि । अतो न
पृथक्सूत्रारंभः । सूत्रार्थवर्णनप्रकार इत्थम्—<pratika>सू ।। नाभाव उपलब्धेः ।। २७ ।। अभावः</pratika>= विज्ञानातिरिक्तबाह्यपदार्था
भावः । <pratika>न</pratika>= न संभवति । कुतः । <pratika>उपलब्धेः</pratika>= घटपटादिपदार्थानामनुभवसिद्धत्वात् ।। माध्यमिकनिराकरणपक्षे ज्ञानार्थ-
योरभावो न युक्तः । प्रमाणतस्तयोरुपलब्धेरित्यादिरीत्या तन्मतप्रक्रियानुसारेण व्याख्येयम् । <pratika>सू ।। वैधर्म्याच्च न स्वप्ना-
दिवत् ।। २८ ।। वैधर्म्याच्च</pratika>= स्वप्नजागरितप्रत्यययोरन्योन्यं बाधितविषयत्वाबाधितविषयत्वरूपैवधर्म्यात् स्वप्ने प्रातिभा-
सिकविषयसत्त्वेन साध्यवैकल्याच्च । <pratika>स्वप्नादिवत्</pratika>= स्वप्नादिदृष्टान्तेन । <pratika>न</pratika>= जागरितज्ञानस्य निरालंबनत्वं न युक्तम् । इति ।।
माध्यमिकपक्षे <pratika>स्वप्नादिवत्</pratika>= स्वप्न आदिर्यस्यास्सुषुप्तेस्तद्वत् । <pratika>वैधर्म्याच्च</pratika>= उपलब्ध्यनुपलब्धिवैधर्म्यलक्षणाबाधितज्ञा-
नार्थोपलब्धिबाधात् तत्राप्यात्मज्ञानसत्त्वेन साध्यवैकल्याच्च जाग्रत्स्वप्नयोर्ज्ञानार्थशून्यत्वं नानुमेयमित्यर्थः ।।</p>
<p>अर्थानामभावेऽपि वासनावशात् ज्ञानवैचित्र्यं स्यादित्यत आह— <pratika>सू ।। नभावोऽनुपलब्धेः ।। २९ ।। भावः</pratika>= वा-
सनानां सद्भावः । <pratika>न</pratika>= न भवति । कस्मात् । <pratika>अनुपलब्धेः</pratika>= त्वत्पक्षे बाह्यार्थानामनुपलब्धेरित्यर्थः । तथा च बाह्यार्थानुभ-
वस्य वासनां प्रति कारणत्वात् कारणभावे कार्याभावात् आश्रयाभावाच्च वासनानुपपत्तिरिति भावः । माध्यमिकपक्षे निर-
धिष्ठाननिषेधायोगात्तन्मतेऽधिष्ठानभूतस्य तत्वस्य मानतोऽनुपलब्धेर्न सद्भाव इति ।।</p>
<p>तर्हि अहमित्यालयप्रत्यय एव वासनाश्रयोऽस्त्त्वित्यत आह— <pratika>सू ।। क्षणिकत्वाच्च ।। ३० ।।</pratika> आलयविज्ञानस्य क्षणि-
कत्वाङ्गीकारान्नाश्रयत्वमित्यर्थः । अन्यत्र पक्षे शून्यत्वविरोधिक्षणिकत्वोपदेशाच्चेत्यर्थः ।।</p>
<p><pratika>सू ।। सर्वथानुपपत्तेश्च ।। ३१ ।।</pratika> <quote>‘पश्यना’</quote> <quote>‘तिष्ठने’</quote> त्याद्यपशब्दप्रयोगात् ग्रन्थत उक्तक्रमेणार्थतश्चानुपपत्तेर्नाद-
रणीयं भ्रान्तिमूलं सौगतमतमित्यर्थः ।। <pratika>श्रीकण्ठमते</pratika> तथा <pratika>रामानुजमते च <quote>‘नाभाव उपलब्धे’</quote></pratika> इत्यादीनि त्रीणि
सूत्राणि विज्ञानवादि<pratika>योगाचार</pratika>मतनिरासक<pratika>मुपलब्ध्येधिकरणमिति</pratika> व्यपदिश्यंते । <pratika><quote>‘क्षणिकत्वाच्च’</quote></pratika> इति सूत्र-
मनयोर्मतयोर्नास्ति । <pratika><quote>‘सर्वथानुपपत्तेश्च’</quote></pratika> इति सूत्रं तु सर्वशून्यवादिमाध्यामिकमतनिरासकमधिकरणान्तरमिति च
शांकरमताद्विशेषः । प्रतिपक्षिमतनिराकरणप्रक्रिया यद्यपि सर्वमतसाधारणा तथापि सूत्रार्थनिरूपणे परमनयोरन्योन्यसलक्षण-
<note>*इंद सूत्रं शांकरानन्दतीर्थीयभाष्ययोरेव दृश्यते न श्रीकण्ठरामानुजभाष्ययोरिति वेद्यम् ।।</note></p>
