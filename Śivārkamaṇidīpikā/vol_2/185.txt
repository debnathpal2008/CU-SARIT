<pb n="185"/>
<quote>‘अप एव ससर्जादौ तासु वीर्यमवासृजत् । तदण्डमभवद्धैमं सहस्रांशुसमप्र-
भम् ।। तस्मिन् जज्ञे स्वयं ब्रह्मा सर्वलोकपितामहः । आपो नारा इति प्रोक्ता
आपो वै नरसूनवः ।। अयनं तस्य ता यस्मात् ततो नारायणः स्मृतः । नारायणः
परोऽव्यक्तोऽव्यक्तादण्डसमुद्भवः ।। अण्डस्यान्तस्त्विमे लोकास्सप्तद्वीपा च मेदिनी।’</quote>
इति मनुस्मृतिः । पुराणं च---
<quote>‘रुद्रसंज्ञस्य देवस्य रूपे मूर्तिः प्रजायते । तेन क्षिप्तं रसे वीर्यं परं मूर्त्यभिमा-
<!-- APPAYYA !-->
आप ऐक्षन्ते’</quote>ति वाक्यमपि जलाभिमानिनारायणविषयं <quote>‘यतो विष्णुस्तत्प्राविश’</quote>दित्याद्यु-
पबृंहणश्लोकेन । तद्वीर्यं कथं ब्रह्माण्डमभवदित्याकांक्षयां परमेश्वरदत्तसामर्थ्यस्य विष्णो-
स्तदेव वीर्यमण्डरूपेण परिणामयितुं तन्मध्ये हिरण्यगर्भं स्रष्टुं च तद्वीर्याहितसामर्थ्यजलप्र-
वेशं तमेव निमित्तं कृत्वा । परमेश्वरनियोगान्नारायणसंज्ञाभाक्‍त्वं च प्रतिपाद्यते । एवं
च तदनंतरमण्डमध्ये देवादिनामरूपव्याकर्तृत्वं च यथार्हं तेषामेव रुद्रनारायणहिरण्य-
गर्भाणामिति युक्तम् । अत एव श्रुतावपि <quote>‘सेयं देवतैक्षत हन्ताहमिमास्तिस्रो देवता अनेन
जीवेनात्मनानुप्रविश्य नामरूपे व्याकरवाणी’</quote>ति तेजोऽबन्नाभिमानिरुद्रनारायणहिरण्य-
गर्भात्मकजीवरूपेणैव नामरूपव्याकर्तृत्वं परमेश्वरस्य प्रतिपाद्यते । न च <quote>‘व्याकरवाणी’</quote>
ति उत्तमपुरुषप्रयोगतः परमेश्वरस्य साक्षादेव तत्प्रतिपाद्यते इति वा१च्यम् । चारेण२
परसेनां प्रविश्य संकलयामीति लौकिकवाक्ये चारेणेति विशेषणवशेनेव जीवेनेति विशेष-
णबलेनोत्तमपुरुस्य गौणत्वावसायात् । ए३वं च यथासंकल्पं सृष्टिरिति <quote>‘नामरूपे व्याकरो’</quote>
दिति तदनंतरवाक्यमपि गौणमेव । न च जीवेनेत्यस्यानुप्रवशेनैव सम्बंधः सन्निधानादिति
वाच्यम् । अभ्यर्हितप्रधानान्वयाकांक्षालक्षणप्रकरणस्य सन्निधानतः स्थानप्रमाणा-
त्प्रबलत्वात् । न च देवादीनां गिरिनदीसमुद्रादीनां च नामरूपव्याकरणे जीवस्य
नास्ति योग्यत्वमतः परमेश्वरस्यैव तत्र योग्यत्वात् योग्यतारूपेण लिंगेनाकांक्षालक्षणप्रक-
रणबाधात् सन्निधानतः प्रवेशेनैवान्वयः स्यादिति वाच्यम् । चैत्रमैत्रघटपटादिनामरूप-
व्याकरणे अर्वाचीनानामपि सामर्थ्यदर्शनेन परमेश्वरदत्तमहासामर्थ्यानामीश्वराणां तत्रापि
सामर्थ्योन्नयनात् प्रवेशान्वये तत्समानकर्तृकव्याकरणान्वयस्याप्यवर्जनीयत्वाच्च । अन्यथा
क्‍त्वाश्रुतिविरोधापत्तेः । न चेयं सहार्थे तृतीया । येन प्रवेशमात्रान्वयेऽपि क्‍त्वाश्रुतिरुपपा-
द्येत । किं तु कर्तर्येव । कारकविभक्तेर्बलीयस्त्वादुपपदविभक्तेः पदान्तरसापेक्षत्वेन दुर्बल-
त्वात् । एतेन <quote>‘जीवेनात्मने’</quote>त्यस्य जीवशरीरकेण मयेत्यर्थकल्पनं निरस्तम् । तेजःप्रभृत्य-
मानिनो जीवस्यापि देवादिनामरूपव्याकरणसामर्थ्यसंभवे जीवशब्दस्य प्रसिद्धार्थातिक्रमे-
णान्तर्यामिपर्यन्तत्वकल्पनायोगात् । न चात्मपदसामानाधिकरण्यात्तस्य तत्पर्यंतत्वं कल्प-
नीयं परमेश्वराद्भिन्नस्य जीवस्य तदात्मत्वानुपपत्तेरिति शंकनीयम् । प्रथमश्रुतजीवश-
ब्दस्वारस्यानुरोधेनात्मशब्दस्य शरीरपरत्वोपपत्तेः । न च <quote>‘नामरूपे व्याकरवाणि तासां
त्रिवृतं त्रिवृतमेकैकां करवाणी’</quote>ति समभिव्याहारेण त्रिवृत्करणनामरूपव्याकरणयोरेककर्तृ-
<note>(१) <quote>‘शंकनीयम्’</quote> इति ख-पाठः ।</note> <note>(२) चारेणानुप्रविश्य परसैन्यं संकलयागी/?/ति’ इति ख-पाठः ।</note> <note>(३) <quote>‘तथाच’</quote>
इति क-ग-पाठः ।</note>
