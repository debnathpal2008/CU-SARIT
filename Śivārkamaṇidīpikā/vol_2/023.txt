<pb n="023"/>
श्रुत्याऽपि प्रतिपाद्यते । विकारो नामधेयं च वाचारम्भणं वाचायाः अभिलापा-
र्थक्रियारूपव्यवहारस्य निष्पादकं भवति । मृद्द्रव्यस्यैव घटाद्यवस्था घटादिना-
मधेयं चार्थक्रियाभिलापरूपव्यवहारनिष्पत्तये भवतीति यावत् । वस्तुतो घटा-
दिकमपि मृत्तिकेत्येव सत्यं प्रामाणिकं मृद्व्यतिरेकेण घटभावादर्शनात् । अथवा-
<quote>‘वाचाऽऽरम्भणं विकारः’</quote>विकारो घटो वाचारम्भणं घटोऽयमिति वागारम्भ-
विषयमात्रम् । मृद्द्रव्य एव व्यवहारसिद्ध‍यर्थं जायमानमवस्थान्तरम्, न तु मृदो
द्रव्यान्तरम् । <quote>‘मृत्तिकेत्येव नामधेयं सत्यं’</quote> घटादिकं मृत्तिकेति कृत्वैव तत्र सर्वं
मृत्पिण्डादानामधेयं सत्यं सति प्रामाणिकेऽर्थे साधु, न तु द्रव्यान्तरमिति कृत्वा ।
<!-- APPAYYA !-->
ज्ञानेन सर्वविज्ञानं प्रतिज्ञाय तदुपपादनार्थं <quote>‘यथा सोम्यैकेन मृत्पिण्डेन सर्वं मृण्मयं विज्ञातं
स्या’</quote>दिति दृष्टांत उपन्यस्तः।तत्र नायं दृष्टांत उपपद्यते।मृत्पिण्डस्य तद्विकाराणां घटशरावादीनां
चाभिलापार्थक्रियादिभेदेनात्यंतभिन्नतया मृत्पिण्डज्ञानेन तद्विकाराणां ज्ञातत्वायोगादित्या-
शंकायां तदुपपादनार्थं वाचारंभणश्रुतिः प्रववृत्ते । तत्र प्रतिज्ञादृष्टांतौ प्रकृत्यधिकरणे
व्याख्यातौ । इह हेतूकृता वाचारंभणश्रुतिर्व्याख्यायते । विकारो घटत्वपृथुबुध्‍नोदरत्वादिः ।
नामधेयं तत्प्रवृत्तिनिमित्तकं घटादिपदं चेत्येतत् वाचारंभणं वाचा वाक् घटमानयेत्याद्य-
भिलापः । तेन तज्जन्यार्थक्रियापि लक्ष्यते । आरभ्यते अनेनेत्यारंभणं कारणम् । वाचाया
आरंभणमभिलाभार्थक्रिययोः कारणमिति यावत् । नपुंसकानपुंसकयोः नपुंसकशेषैकवद्भा-
वश्च । अनेनैतदुक्तं भवति । मृत्पिण्डतद्विकाराणां द्रव्यैरक्येऽपि पिण्डपृथुबुध्नोदराद्याकार-
भेदेन तत्प्रवृत्तिनिमित्तकनामधेयभेदेन चार्थक्रियाभिलापभेद इति । ननु द्रव्यभेदेनैव
तद्भेदः किमिति नेष्यते इत्याशंक्योक्तं <quote>‘मृत्तिकेत्येव सत्य’</quote> मिति । घटशरावादिकमपि
मृत्तिकेत्येव सत्यं प्रामाणिकं मृदेवायं घट इत्यादिप्रत्यभिज्ञाप्रत्यक्षसिद्धं गुरुत्वद्वैगुण्या-
भावादियुक्तिसिद्धं च । एवं प्रमाणसिद्धैक्यनिर्वाहायार्थक्रियाभिलापभेदस्य विकारनाम-
धेयभेदोपाधिकत्वं कल्पयितुं युक्तमिति भावः । अथवैवं वाक्ययोजना— वाचारंभणं
विकारः घटशरावादिविकारः घटोऽयमित्यादिव्यवहारविषयमात्रं न तु मृदो द्रव्यांतरम् ।
द्रव्यांतराभावे मृदः पिण्डतादशायामप्रवृत्तं घटशरावादि नामधेयं कथं पश्चात् प्रवर्तत इत्या-
शंकायामुच्यते —नामधेयं मृत्तिकेत्येव सत्यम् । मृन्नामधेयमिव घटशरावादिनामधेयमपि
तद्द्रव्यं मृत्तिकेति कृत्वैव सति प्रामाणिकेऽर्थे साधु न तु द्रव्यांतरमिति कृत्वा । प्रत्यभि-
ज्ञाविरोधादिना द्रव्यांतरस्याप्रामाणिकत्वादिति । अस्मिन्पक्षे <quote>‘सत्ये साधौ च सच्छब्दः’</quote> इति
स्मृतेः प्रामाणिकार्थवाचिसत्यशब्दपर्यायात् सच्छब्दा<quote>‘त्तत्र साधु’</quote>रित्यर्थे यत्प्रत्ययः ।
आरंभणशब्दो विषयभावेन निष्पादकं वदन्विषयत्वपर्यवसायी । तस्य पुल्लिंगविशेषणत्वेऽपि
लिंगसामान्यविवक्षया नपुंसकलिंगनिर्देशः । द्विगुरेकवचनमितिवदिति विशेषः । भाष्ये
द्वितीयव्याख्याने <quote>‘यतो घटो मृदेवे’</quote>ति वाक्येन मृद्धटयोर्द्रव्यैक्ये प्रत्यभिज्ञारूपं प्रमाणं
दर्शितम् । प्रथमव्याख्याने <quote>‘मृद्व्यतिरेकेण घटभावादर्शना’</quote>दिति वाक्येन मृद्व्यतिरेकेण घटे
गुरुत्वादिधर्माणामदर्शनरूपा तत्र युक्तिर्दर्शिता । एवं च यद्यपि मृत्पिंडघटशरावादीनाम-
भिलापार्थक्रियादिभेदश्चैत्रमैत्रादीनामिव द्रव्यांतरत्वेनाप्युपपद्यते बालयुवस्थविराणामि-
