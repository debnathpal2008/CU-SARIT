<pb n="449"/>
<p>मुक्तिः । इति प्राप्ते ब्रूमः । प्रारब्धकर्म स्वफलं भोजयितृ केवलम् । न तु तेषां
पूर्वार्जितविद्यालोपहेतुः, अतस्तेषां मुक्तिरेव । न जन्मपरम्परा, कारणाभावात्
सुषुप्तिव्यवधानवत् जन्ममरणव्यवधानं न तेषां विद्यालोपहेतुरिति ।।
इति इतरक्षपणाधिकरणम् ।। १३ ।।
इति श्रीकण्ठशिवाचार्यविरचिते ब्रह्ममीमांसाभाष्ये
चतुर्थाध्यायस्य प्रथमः पादः ।। ४ ।। १ ।।
<!-- APPAYYA !-->
प्रारब्धकर्मविमोक्षावधिश्रवणात्तथा कल्पनं तस्य शरीरविमोक्षावधिपरत्वात् <quote>‘धूत्वा श-
रीर’</quote>मिति श्रुत्यन्तरदर्शनात् । न च तत्र शरीरग्रहणं प्रारब्धकार्ययावच्छरीरपरमेकव-
चनश्रवणात् । तदविवक्षाकल्पने प्रमाणाभावात् । <quote>‘अस्माच्छरीरात्समुत्थाये’</quote>ति श्रुत्य-
न्तरेऽस्मादिति विशेषणे विद्यायोनिशरीरस्यैव विवक्षितत्वाच्च । अन्यथा तद्वैयर्थ्यात् ।
तथा च येषामनेकशरीरानुयायिप्रारब्धानां विद्यायोनिशरीरावसाने मुक्तिर्न भवति तेषां
तया विद्यया मुक्तिर्न संभवत्येव । तथा च प्रारब्धस्यानेकशरीरानुयायित्वशङ्क्या कस्यापि
विद्यानुष्ठाने प्रवृत्तिश्च न संभवतीति पूर्वः पक्षः । सिद्धान्तस्तु मुक्त्यर्थविद्यानुष्ठानप्रतिपाद-
कबहुशास्त्रप्रामाण्यात् <quote>‘तस्य तावदेवे’</quote>ति विवक्षितावध्यवसाने मुक्त्यवश्यंभावप्रतिपादना-
वधारणप्रामाण्याच्च <quote>‘यावन्न विमोक्ष्ये’</quote>इत्यस्य प्रारब्धकर्मावधिपरत्वं <quote>‘धूत्वा शरीर’</quote>मित्यत्र
<quote>‘अस्माच्छरीरा’</quote>दित्यत्रच शरीरवदस्य प्रारब्धकार्यशरीरसामान्यपरत्वम् । अस्मादिति वि-
शेषणस्य <quote>‘अस्थिस्थूणं स्नायुबन्धं मांसशोणितलेपनम् । चर्मावनद्धं दुर्गन्धिपूर्णं मूत्रपुरी-
षयोः । जराशोकसमाविष्टं रोगायतनमातुरम् । रजस्वलमनित्यं च भूतावासमिमं त्यजे’</quote>-
दिति स्मृतिप्रसिद्धत्याज्यत्वहेत्वनुभवसिद्धहेयत्वप्रदर्शनार्थत्वं च विदुषां जन्मान्तरस्य
स्मृतिप्रमोषानापादकत्वं च कल्पनीयम् । अतो विद्यया फलप्राप्तिर्नियतैवेति ।।</p>
<head>इति इतरक्षपमाधिकरणम् ।। १३ ।।</head>
<p>इति श्रीशिवातिवादिमूर्द्धन्यशिवदर्शनस्थापनधुरन्धरसकलदेवभूदेवप्रतिष्ठा-
<pratika>पकश्रीमच्चिन्नबोम्मभूपा</pratika>लकहृदयकमलकुहरविहरमाण<pratika>श्रीसाम्ब-
शिवप्रेरितस्य श्रीभरद्वाज</pratika>कुलजलधिकौस्तुभश्रीविश्वजिद्या-
<pratika>जिश्रीरङ्गराजाध्वरिवरसूनोरप्यय्यदीक्षितस्य</pratika> कृतौ
<pratika>श्रीकण्ठशिवाचार्यविरचितब्रह्ममीमांसाभा</pratika>-
ष्यव्याख्यायां शिवार्कमणिदीपिकाख्यायां
व्याख्यायां चतुर्थस्याध्यायस्य
प्रथमः पादः ।। ४ ।। १ ।।</p>
<!-- APPAYYA !-->
<head>नयमणिमालायाम्</head>
<head>अथ इतरक्षपणाधिकरणम् ।। १३ ।।</head>
<sutra>सू॰ ।। भोगेन त्वितरे क्षपयित्वाथ संपद्यते ।। १९ ।।</sutra>
<lg><l>विदुषामधिकारपदे स्थित्वा बहुजन्मभोगजुषाम् । बहुजन्मपरंपरया विद्यालोपान्न मुक्तिः स्यात् ।। ३५३ ।।</l></lg>
<lg><l>मरणेन व्यवधानं न भवति तेषां सुषुप्त्येव । विद्याप्रमोषहेतुस्तस्मान्मुक्तिर्भवेन्नियता ।। ३५४ ।।</l></lg>
<head>इति इतरक्षपणाधिकरणम् ।। १३ ।।</head>
<head>इति श्रीमदप्पय्यदीक्षितकृतौ अधिकरणसारसङ्ग्रहे नयमणिमालायां
तृतीयपरिच्छेदे चतुर्थस्याध्यायस्य प्रथमः पादः ।। ४ ।। १ ।।</head>
