<pb n="391"/>
<sutra>सू ।। विधिर्वा धारणवत् ।। २० ।।</sutra>
<quote>‘उपरि हि देवेभ्यो धारयति’</quote> इत्यत्राप्राप्तत्वेन यथा विधिः । तद्वदत्रापि विधिरेव ।
अथवा । जाबालश्रुतौ प्रत्यक्षविधिरप्यस्ति ‘ब्रह्मचर्यं समाप्य गृही भवेत् गृही वा
<!-- APPAYYA !-->
क्षाश्रमस्य चतुर्थस्य सद्भावेऽप्यभ्युदयसाधनधर्मप्रधानानामाश्रमाणां त्रित्वोपपत्तेः । अत
एव <quote>‘सर्व एते पुण्यलोका भवन्ती’</quote>ति तेषां धर्मफलभूता पुण्यलोकावाप्तिरुच्यते । न हि
सन्न्यासस्य पुण्यलोकावाप्तिः फलम् । <quote>‘एतमेव प्रव्राजिनो लोकमिच्छन्तः प्रव्रजन्ती’</quote>त्यव-
धारणेन परब्रह्मातिरिक्तलोकेषणाव्यवच्छेदात् । तदनन्तरं <quote>‘ते ह स्म पुत्रेषणायाश्च वित्तेष-
णायाश्च लोकेषणायाश्च व्युत्थाय अथ भिक्षाचर्यं चरन्ती’</quote>ति स्फुटमेव लोकेषणाव्यावर्त-
नात् । <quote>‘सन्न्यासाद्ब्रह्मणः स्थानं ब्राह्मं सन्न्यासिनां स्मृत’</quote>मित्यादिवचनानि त्विहापरिपूर्ण-
विद्यानां सन्न्यासिनां <quote>‘प्राप्य पुण्यकृतां लोका’</quote>निति स्मृतिवदान्तरालिकफलाभिप्रायाणि ।
अन्यथा श्रुतिविरोधापत्तेः । <quote>‘ब्रह्मसंस्थोमृतत्त्वमेती’</quote>त्येतत्तु ब्रह्मसंस्थशब्दस्य आग्नेयीन्या-
येन यौगिकतया प्रकृतपरत्वेन त्रयाणामेतेषामाश्रमिणां मध्ये भाग्यवशाद्यस्य ब्रह्मसंस्था
जाता तस्य मुक्तिरित्येतत्परम् । यथा <quote>‘राजगृहे ब्राह्मणा दशदश स्वर्णान् लभन्त’</quote> इति
वचनानन्तरं <quote>‘ब्रह्मनिष्ठः शतं सुवर्णा’</quote>निति वचनं तेषां व्राह्मणानां मध्य एव यो ब्रह्मनि-
ष्ठस्तस्याधिकफलप्राप्तिप्रतिपादनपरम् । परिव्राजकस्य तु मुक्ति<quote>‘रेतमेव प्रव्राजिन’</quote> इति ।
वचनान्तरेणैव प्रतिपाद्यत इति ।। ननु त्रयो धर्मस्कन्धा इत्य<quote>‘त्रैतमेव प्रव्राजिन’</quote> इत्यत्र
च विधिविभक्त्यभावे कथमाश्रमाणामनुष्ठेयत्वसिद्धिरित्याशङ्क्य सार्वत्रिकीं गतिमाह---
<pratika>सू॰ ।। विधिर्वा धारणवत् ।। २० ।।</pratika> <quote>‘अधस्तात्समिधं धारयन्ननुद्रवेदुपरि हि देवेभ्यो
धारयती’</quote>ति मृताग्निहोत्रप्रकरणगतश्रुतौ लिङ्‌विभक्तियोगादधोधारण इवाप्राप्तत्वादुपरि-
धारणेऽपि विधिराश्रीयते । <quote>‘विधिस्तु धारणेऽपूर्वत्वा’</quote>दिति पूर्वतन्त्राधिकरणे । स इह दृष्टा-
न्तीकृतः । अवधारणार्थो वाकारः । एवं जाबालोपनिषदि श्रुतानाश्रमविधीन्करेण विधाय
प्रत्यक्षविध्यभावेऽपि गार्हस्थ्यादिवत्सन्न्यासस्यापि विधिकल्पनेनानुष्ठेयत्वसिद्धिरप्रत्यूहेति
समर्थितम् । इदानीं विधिं सिद्धं कृत्वा चिन्तामुद्धाटयति---<pratika>अथवेति</pratika> । अस्मिन्पक्षे <quote>‘त्रयो
धर्मस्कन्धा’</quote> इत्यादौ गार्हस्थ्यादिषु विधिर्न कल्पनीयः । अन्यतः प्राप्तिसंभवात् । अत्रापि
तेषु विधिकल्पने विध्यनेकत्वेन वाक्यभेदापत्तेश्चेत्यनुवादत्वसूचनार्थस्सौत्रो हि वाकारः ।
यद्वा---गार्हस्थ्यादीनां क्षुद्रं फलमिति तत उत्कृष्टफलत्वेन स्तुत्या सन्न्यासमात्रे विधिः
कल्पनीयः । ब्रह्मसंस्थशब्दस्य यौगिकत्वेऽपि संपूर्वस्य तिष्ठतेः समाप्तिवाचकतया कर्म-
व्यवच्छेदेन ब्रह्मैकनिष्ठत्वार्थकस्य सन्न्यासिन्येव व्यवस्थितत्वात् । तथा सत्येव गार्हस्थ्या-
द्यसाधारणधर्मोपन्यासपूर्वकतत्तदाश्रमसंकीर्तनप्रायपाठानुग्रहलाभाच्च । न चैवं सति
सन्न्यासिनामेव मुक्तिः स्यान्न गृहस्थादीनामिति वाच्यम् । इतरनिन्दायाः स्तोतव्यस्तुत्यर्थ-
तया स्वार्थे तात्पर्याभावेन <quote>‘स खल्वेवं वर्तयन्यावदायुषं ब्रह्मलोकमभिसम्पद्यते ये चेमेऽ-
रण्ये श्रद्धा तप इत्युपासते तेऽर्चिषमभिसंभवन्ति’</quote> इत्यादिश्रुतिप्राप्तस्यार्थस्य तदप्रतिक्षे-
