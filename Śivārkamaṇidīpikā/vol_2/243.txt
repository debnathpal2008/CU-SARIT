<pb n="243"/>
अथोभयलिङ्गाधिकरणम् ।। ५ ।।
<sutra>।। सू ।। न स्थानतोऽपि परस्योभयलिङ्गं सर्वत्र हि ।। ११ ।।</sutra>
पूर्वेष्वधिकरणेषु त्वंपदार्थस्य जीवस्य स्वरूपधर्मगत्यागत्यवस्थाविशेषनिरूपणं
कृतम् । अतः परं तत्पदार्थस्य परमेश्वरस्य स्वरूपधर्मादिकं निरूप्यते । <quote>‘सोऽन्त-
रादन्तरं प्राविशत् दिशश्चान्तरं स प्राविशत्’</quote> <quote>‘यः पृथिव्यां तिष्ठन्’</quote> इत्यादिषु
<!-- APPAYYA !-->
<head>अथ उभयलिंगाधिकरणम् ।। ५ ।।</head>
<p><pratika>सू॰ ।। न स्थानतोऽपि परस्योभयलिङ्गं सर्वत्र हि ।। ११ ।।</pratika> पेटिकासंगतिं दर्शयितुं
वृत्तानुकीर्तनपूर्वकमापादसमाप्तेरुत्तराधिकरणानामर्थमाह—<pratika>पूर्वेष्विति</pratika> । प्रथमाधिकरणे
स्वप्नावस्थाविषयश्रुतिवाक्यार्थविचारेण जीवस्य स्वप्रकाशज्ञानात्मकं स्वरूपं निरूपितम् ।
तत्रैव संसारदशायां गुणाष्टकतिरोधानरूपो धर्मो निरूपितः । तदनंतराधिकरणे सुषुप्तौ
ब्रह्मगतिः प्रबोधे तत आगमश्चेत्युभयं निरूपितम् । तृतीयाधिकरणे तत आगतिराक्षेप-
समाधानाभ्यां व्यवस्थापिता । चतुर्थाधिकरणे मूर्छाया मरणार्धसम्पत्तिरूपो विशेषो निरू-
पित इत्यर्थः । <pratika>स्वरूपधर्मादिकमिति</pratika> । <quote>‘प्रकाशवच्चे’</quote>ति सूत्रे परमेश्वरस्य ज्ञानात्मकं
स्वरूपमुभयलिंगादिसूत्रैर्दोषाभावकल्याणगुणात्मका धर्माः तत उपरि समाभ्यधिकप्रति-
षेधः फलदातृत्वं चेत्येतत्सर्वं निरूप्यत इत्यर्थः । तथा च जीवस्वरूपादिनिरूपणपर्यवसा-
यिभिर्विचारैः पूर्वपादसंगत्या प्रथमप्रवृत्तैः परमेश्वरमहिमाविष्करणानन्तरं साक्षात्तत्स्व-
रूपधर्मादिविचारैस्तन्महिमाविष्करणं क्रियत इति पेटिकासंगतिरिति भावः । यद्यपि
पूर्वेष्वधिकरणेष्वितिवृत्तसंकीर्तनस्य <quote>‘नात्माश्रुते’</quote> रित्यादिषु वियत्पादाधिकरणेषु यज्जी-
वस्य स्वरूपधर्मनिरूपणं पूर्वपादाधिकरणेषु यद्गत्यागतिनिरूपणम् एतत्पादाधिकरणेषु यत्स्व-
प्नाद्यवस्थानिरूपणं कृतं तस्य सर्वस्यापि प्रतिपत्तिसौकर्यार्थोऽनुवाद इति तात्पर्यं वक्तुं</p>
<!-- APPAYYA !-->
<head>सूत्रार्थचन्द्रिकायाम् अथ मुग्धाधिकरणम् ।। ४ ।।</head>
<sutra>सू ।। मुग्धेऽर्धसंपत्तिः परिशेषात ।। १० ।।</sutra>
<p><pratika>भगवत्पादमते</pratika>, पूर्वं सोऽहमिति प्रत्यभिज्ञानात्सुषुप्तप्रतिबुद्धैक्यमुक्तम् । तद्वद्विशेषाभावप्रत्यभिज्ञानात्सुषुप्तिरेव मूच्छेति
दृष्टान्तसंगत्येदमाह—<pratika>मुग्धेऽर्धसंपत्तिरित्यादि</pratika> । अत्र किं मूर्छावस्था सुषुप्त्यन्तर्गता उतातिरिक्ता इति <pratika>संदेहे</pratika> सुषुप्त्य-
न्तर्गतेति <pratika>पूर्वपक्षः । सिद्धान्तस्तु</pratika>, न तावत्स्वप्नजागरिते मूर्छावस्था । अत्र ज्ञानाभावात् । नापि मरणावस्था । प्राणो-
ष्मणोस्सत्त्वात् । नापि सुषुप्तिः । भयानकवदनत्वादिलक्षणभेदात् । किं तु <pratika>परिशेषात्</pratika>=प्रसक्तस्य प्रतिषेधेऽन्यत्राप्रसङ्गा-
च्छिष्यमाणे वस्तुनि यः संप्रत्ययः स परिशेषः । तस्मात् । <pratika>मुग्धे</pratika>=मुग्धिर्मूर्छावस्था तदवस्थापन्ने विशेषज्ञानराहित्यादिना
अर्धेन धर्मजातेन मूर्छावस्थायास्संपन्नत्वात् अर्धेन कम्पनादिना मरणावस्थाधर्मजातेन च युक्तत्वादर्धसंपत्तिर्मूर्छावस्था
सुषुप्तिव्यतिरिक्तैवेति ।।</p>
<p><pratika>श्रीकण्ठमते</pratika>, मूर्छावस्था सुषुप्त्याद्यन्तर्गता वा भिन्ना वेति <pratika>संदेहे</pratika> सुषुप्त्यादिष्वन्तर्भूतेति <pratika>पूर्वपक्षे</pratika> प्राप्ते परिशेषात्
मरणार्धसंपत्तिरूपा मूर्छावस्था सुषुप्त्यादेर्भिन्नैवेति <pratika>सिद्धान्तः</pratika> । सूत्रार्थः पूर्ववत् ।</p>
<p><pratika>रामानुजमते</pratika>, किं मूर्छावस्था मरणादर्थान्तरमुत मरणमेवेति <pratika>संदेहे</pratika> सर्वेन्द्रियप्राणव्यापारोपरतेर्मरणमेवेति <pratika>पूर्वपक्षे</pratika>
प्राप्ते आकारावैरूप्येण सूक्ष्मप्राणास्तित्वावगमान्मरणार्धसंपत्तिर्मूर्छावस्थेति <pratika>सिद्धान्तः</pratika> । सूत्रार्थः पूर्ववत् ।।</p>
<p>आनन्दतीर्थमते, मूर्छावस्थापि स्वप्नजागरादिन्यायेन भगवदधीनेति सिद्धमेव । तस्याः स्थानमिह विचार्यते । जागर-
स्वप्नयोरिव स्थूलसूक्ष्मप्रपञ्चदर्शनाभावेन सुषुप्तिसाम्यात्तस्यामप्यस्ति ब्रह्मसंपत्तिरिति <pratika>पूर्वपक्षे</pratika> प्राप्ते तस्यां ब्रह्मण्यर्धसंपत्ति-
रेव । कुतः । दुःखमात्रानुसंधानसत्त्वादिति <pratika>सिद्धान्तः</pratika> । सूत्रार्थस्तु, <pratika>मुग्धे</pratika>=मूर्छावस्थायां । जीवस्यार्ध<pratika>संपत्तिः</pratika>=परमात्म-
न्यर्धप्रवेशः । कुतः । <pratika>परिशेषात्</pratika>=प्रसक्तप्रतिषेधपूर्वकानुमानादित्यर्थः ।। <pratika>इतिसंपत्त्यधिकरणम् ।। ७ ।।</pratika></p>
<head>सूत्रार्थचन्द्रिकायां मुग्धाधिकरणम् ।। ४ ।।</head>
