<pb n="361"/>
अथ प्रदानाधिकरणम् ।। २७ ।।
<sutra>सू ।। प्रदानवदेव तदुक्तम् ।। ४२ ।।</sutra>
एकस्यैव शिवस्य परब्रह्मणः परविद्यासु सर्वासु तत्तद्ग‍ुणविशिष्टतया पृथ-
क्चिन्तनीयत्वमुक्तम् । तदिह संभवति न वेति संशयः । किं तावत् प्राप्तम् ? गुण-
भेदेऽपि गुणिनो ब्रह्मण एकत्वादुपासनं न भिद्यते । यथैकस्य राज्ञस्तत्तद्भ‍ूषणादि-
विशेषणभेदेन युक्तस्यापि कार्यदर्शनव्यायामभोजनासनमृगयासमरादिव्यापा-
रेषु सिंहासनादिस्थानभेदेऽपि भेदो न दृश्यते । तथा दहरादिस्थानभेदेऽपि तत्त-
द्ग‍ुणभेदविशिष्टस्यापि ब्रह्मण एकत्वात् तदनुसन्धानमेकमेवेत्येवं प्राप्ते ब्रूमः---ए-
कस्यैव परब्रह्मणः शिवस्य स्वरूपाभेदेऽपि तत्तद्ग‍ुणविशिष्टस्वरूपतया गुणविशे-
षणभेदेन भेदाद्विशिष्टगुण्यावृत्त्या पृथकृतदुपासनप्रयोगः, इन्द्रप्रदानवत् । यथा
<quote>‘इन्द्राय राज्ञे पुरोडाशमेकादशकपालमिन्द्रायाधिराजायेन्द्राय स्वराज्ञे’</quote> इति
गुणभेदात् पृथक्पुरोडाशप्रदानं <quote>‘नाना देवतापृथक्त्वात्’</quote> इति संकर्षे तथोक्त-
त्वात्, तथैकस्यापि परब्रह्मणो गुणभेदादुपासनपृथक्त्वमिति । यदुक्तमेकस्य राज्ञ
इति, तत्रापि राजस्वरूपाभेदेऽपि स्थानगुणादिभेदादुपासनप्रकारो भिन्न एव
सेवाकानामिति ।।
इति प्रदानाधिकरणम् ।। २७ ।।
<!-- APPAYYA !-->
<head>अथ प्रदानाधिकरणम् ।। २७ ।।</head>
<p><pratika>सू ।। प्रदानवदेव तदुक्तम् ।। ४२ ।।</pratika> कर्मणां तदङ्गाश्रितोपासनानां च फलभेदनि-
रूपणप्रसंगाद्विद्याभेदनिरूपणमिति संगतिः। धर्मैक्यात्स्थानगुणभेदाच्च संशयः । ननु
स्थानगुणभेदाद्धर्मिणोऽपि भेदः स्यादित्याशंक्य तद्भेदेऽपि धर्म्यभेदं दृष्टान्तेनोपपादयति-
यथैकस्येति । सत्यं स्थानगुणभेदेन वस्तुतो धर्मी न भिद्यत इति । तथापि तद्भेदे सत्यौ-
पाधिको भेदोऽस्ति । तावन्मात्रमपि विद्याभेदे प्रयोजकं । यथेंद्रस्य राजादिगुणभेदोपाधिको
भेदो हविःप्रदानाख्ययागभेद इति । सिद्धांतयति---<pratika>एकस्यैवेति । उपासनाप्रकारो
भिन्न इति</pratika> । राज्ञो यानासनव्यायामादिषु छत्रचामरव्यजनादिप्रधानस्सेवकानां सेवाप्र-
कारो भिन्न एवेत्यर्थः ।।</p>
<head>इति प्रदानाधिकरणम् ।। २७ ।।</head>
<!-- APPAYYA !-->
<head>नयमणिमालायाम् ।</head>
<head>अथ प्रदानाधिकरणम् ।। २७ ।।</head>
<sutra>सू॰ ।। प्रदानवदेव तदुक्तम् ।। ४२ ।।</sutra>
<lg><l>विद्या भिद्येत नानाश्रुतिविहितगुणस्थानभेदैर्न शंभोः पत्युस्सेवैव तत्तत्समयसमुचिता नैव पीठादिंभेदैः ।</l></lg>
<lg><l>दृष्टं राजाधिराजादिमगुणभिदथंद्रस्य भिन्नं प्रदानं दृष्टं वैतानवह्नेरपि हवनमुखं स्थानभेदेन भिन्नम् ।। २७२ ।।</l></lg>
<head>इति प्रदानाधिकरणम् ।। २७ ।।</head>
