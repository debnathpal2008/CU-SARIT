<pb n="294"/>
<sutra>सू ।। न वा प्रकरणभेदात्परोवरीयस्त्वादिवत् ।। ७ ।।</sutra>
नोभयत्र विद्यैक्यम्, प्रकरणभेदात् । तथा हि---<quote>‘ओमित्येतदक्षरमुद्गीथमुपा-
सीत’</quote> इत्युद्गीथावयवभूतप्रणवविषयं प्रकरणं छन्दोगानाम् । वाजिनां तु कृत्स्नो-
द्गीथविषयमिति प्रक्रमभेदेन रूपभेदाद्विद्याभेदः । यथैकस्यामपि शाखायामुद्गी-
थोपासनेषु हिरण्मयदृष्टेः परोवरीयस्त्वादिदृष्टिर्भिद्यते, तथात्रापीति ।।
<!-- APPAYYA !-->
न्त उच्यते । <pratika>सू॰ ।। न वा प्रकरणभेदात्परोवरीयस्त्वादिवत् ।। ७ ।।</pratika> न वेति निपात-
समुदायः पूर्वपक्षव्यावृत्त्यर्थः । प्रकरणभेदात् प्रकरणवैलक्षण्यादित्यर्थः । अयमाशयः ।
युक्तं शाखाद्वयेऽपि अग्नीषोमीययागैक्यं द्रव्यदेवताकालरूपप्रधानबहुगुणसारूप्ये सति
द्रव्योपसर्जनकपालविशेषणसंख्यावैषम्यमात्रस्य प्रत्यभिज्ञाविच्छेदकत्वाभावात् । प्रत्यभिज्ञ-
यैक्यसिद्धौ संख्याद्वयस्याप्युत्पत्तिशिष्टत्वेन तुल्यबलत्वाद्विकल्पोऽपि न्याय्यः । इह तूप-
सर्जनप्राणगुणमात्रसारूप्येऽपि प्रधानोपास्यवैरूप्यं प्रत्यभिज्ञाविच्छेदकमिति प्रत्यभिज्ञा-
नुदयान्न विद्यैक्यसिद्धिः । एवं विधिवाक्ययोरैक्यप्रत्यभिज्ञाविच्छेदके जाग्रति बहिरंगार्थ-
वादमात्रसारूप्यमप्रयोजकम् । इत्थमेव न्यायमर्यादासारूप्येण साधनीयेऽर्थे प्रधानगुण-
सारूप्ये सत्यप्रधानगुणवैरूप्यं नार्थसिद्धिविघातकं प्रधानगुणवैरूप्ये सत्यप्रधानगुणसारूप्यं
नार्थसिध्द्युपयोगीति । अत्रेदमुदाहरणम्---कर्मणां प्रकृतिविकृतिभावस्सारूप्येण कल्पनीयः
जनकसप्तरात्रे श्रूयते—<quote>‘चत्वारि त्रिवृन्त्यहानी’</quote>ति । तेषां सारूप्येण प्रकृतौ कल्पनीयायां यदि
त्रिवृत्त्वसारूप्यं प्रयोजकमाद्रियेत तदाद्वादशाहे पार्ष्ठिकेष्वहःसु प्रथममेवाहश्चतुर्णामपि प्रकृतिः
स्यात् । तदेव हि त्रिवृत्स्तोमकं सरूपम् । द्वितीयतृतीयचतुर्थानि त्वहानि पञ्चदशसप्त-
दशैकविंशस्तोमकानि विरूपाणि । यदि संघातसामान्यं प्रयोजकमाद्रियेत तदा प्रथमस्य
प्रथममहः द्वितीयस्य द्वितीयं तृतीयस्य तृतीयं चतुर्थस्य चतुर्थं प्रकृतिस्सिद्ध‍येत् । तत्राहर्ध-
र्मस्य संघातस्य प्रधानगुणसारूप्यरूपत्वादहरंगभूतस्तोत्रोपसर्जनऋक्‌संख्यारूपत्रिवृत्त्वादि-
वैषम्ये सत्यपि संघातसारूप्येण चतुर्णामह्नां क्रमेण चत्वार्यहानि प्रकृतय इति गुणचोद-
नायां यस्य लिंगं तदावृत्तिः प्रतीयेताग्नेयवदित्याष्टमिकाधिकरणे निर्णीतम् । तत्र प्रकृति-
विकृतिभावकल्पनायां प्रधानाप्रधानगुणसमवाये प्रधानगुणसारूप्येणैव सारूप्यनिबंधनार्थ-
सिद्धिः न तु प्रधानगुणाननुगुणाङ्गगुणसारूप्येणार्थसिद्धिरस्तीत्युभयमाविष्कृतम् । तथा
एकानेकगुणसमवायेऽनेकगुणसारूप्येण सारूप्यनिबंधनार्थसिद्धिः न त्वेकगुणवैरूप्येण
तद्विघात इत्यपि न्यायमर्यादा । अत्र त्विदमुदाहरणम्—चित्रेष्टौ मधूदके द्रव्ये श्रूयेते ।
तयोर्द्रवव१त्ववर्णरूपाभ्यामाज्येन सारूप्यं द्रवत्वगतसांसिद्धिकत्वविशेषेण तु पयसा । तत्र
सत्यपि द्रवत्वगुणभूतसांसिद्धिकत्वनैमित्तिकत्ववैरूप्ये द्रवत्ववर्णरूपानेकरूपगुणसारूप्येण
मधूदकयोराज्यं प्रकृतिरिति मधूदके द्रवत्वसामान्यात्पयोविकारः स्यादित्याष्टमिकाधिकरणे
निर्णीतम् । तस्मान्नात्राग्नीषोमीयन्यायः प्रवर्तते । नाप्युपांशुयाजन्यायः प्रवर्तते । <quote>‘उपां-
शुयाजमंतरा यजती’</quote> त्येकेन वाक्येनोत्पन्ने तस्मिन्भेदस्यासंभवित्वेनैक्ये सिद्धे पश्चाद्या-
ज्यानुवाक्यामुखेनापतंतीनां देवतानां विकल्पं विना गत्यन्तराभावात् । अत एव सोमया-
गन्यायोऽपि न प्रवर्तते । <quote>‘सोमेन यजेते’</quote> त्येकेन वाक्येनोत्पन्नस्य सोमयागस्यैक्ये सिद्धे
तद्द्रव्यसंस्काररूपग्रहणमुखेनापतंतीनां देवतानां ग्रहणसमुच्चयेन समुच्चये सत्यपि ततः
<note>(१) <quote>‘र्द्रवत्वरूपाभ्या’</quote> मिति ख. पाठः ।</note>
