<pb n="432"/>
श्रेष्ठोऽसि’</quote> इत्यस्यैव सर्वभूतविषयमाधिपत्यं श्रेष्ठत्वं चोक्त्वा <quote>‘नसस्ते नमः सर्वं ते
नमः’</quote> इति सकलभूतोत्कृष्टत्वात् सिद्धमखिलनमस्कारपर्यवसानभूमित्वमुक्तम् ।
सर्वत्र च <quote>‘नमस्ते रुद्र मन्यवे’</quote> इत्यादिषु सर्वोत्कृष्टतयैव पुनः पुनरस्मै नमः प्रयु-
ज्यते । ऐश्वर्यादिना हि लोकेऽधिकं नमन्ति । ततः सर्वनमस्कारविषयतया सर्वो-
त्कृष्टमुमासहितं विरूपाक्षमीश्वरशब्दैकविषयभूतं परं ब्रह्म । अस्य सर्वोत्कृष्टस्य
सर्वनमस्कार्यस्य व्याप्तिदृष्ट्या सर्वेषां मनआदित्यादीनां प्रतीकानामुपास्यत्वम् ।
अत एव <quote>‘श्वभ्यः श्वपतिभ्यश्च वो नमः’</quote> इत्यादिषु श्वादिष्वत्यन्तनिकृष्टेष्वपि सर्वो-
त्कृष्टब्रह्मव्याप्तिदृष्ट्या श्रुतिर्नमः प्रयुङ्क्ते । तस्मादुत्कृष्टसंबन्धान्निकृष्टेषूपचारदर्शनात्
विश्वाधिकब्रह्मदृष्ट्या मनः प्रभृतीनामुपास्यत्वं सिद्धम् ।।
इति ब्रह्मदृष्ट्यधिकरणम् ।। ४ ।।
<!-- APPAYYA !-->
नतया शिवस्य शिरस्त्वेन निरूपणमग्रे नमस्कारश्च । वैदिकेषु शिवमन्त्रेषु नमस्कारभूय-
स्त्वमपि तस्य सर्वोत्कर्षे लिङ्गमित्याह---<pratika>सर्वत्र चेति</pratika> । ननूत्कर्षादिव भयादपि लोके
नमस्कारो दृश्यते श्रुतावपि दृश्यते <quote>‘नमस्ते अस्तु मा मा हिँ्/?/सी’</quote>रिति । अतश्शिवे नम-
स्कारभूयस्त्वं तस्योग्रत्वेन भयभूयस्त्वादुपपन्नमित्याशङ्क्याह---<pratika>ऐश्वर्यादिनेति</pratika> । भया-
दपि नमस्कारः श्रुतौ नोत्कर्षं विना प्रवर्तते <quote>‘नमस्ते हरसे शोचिषे नमस्ते अस्त्वर्चिषे ।
अन्यं ते अस्मत्तपन्तु हेतयाः पावको अस्मभ्यं शिवो भवे’</quote>ति मन्त्रे <quote>‘नमस्ते अस्तु मा मा
हिँ्/?/सी’</quote>रित्येतत्समानविषय एव श्रुतस्य नमस्कारस्य <quote>‘नमस्ते हरसे शोचिषे’</quote> इत्यूहे <quote>‘नम-
स्कृत्य हि वसीयांसमुपचरन्ती’</quote>ति तन्मन्त्रब्राह्मणेनौत्सर्गिकस्वविषयोत्कर्षप्रयुक्तत्वात्त्या-
गोक्तेः श्रुतौ केवलं भयप्रयुक्तस्य नमस्कारस्य संभवेऽपि नमस्कारभूयस्त्वस्य भयभूय-
स्त्वोन्नायकतयैव सर्वोत्कर्षज्ञापकत्वस्यापरिहार्यत्वाच्च । महाभयहेतुत्वं हि परब्रह्मलिङ्गं
<quote>‘भीषास्माद्वातः पवते, महद्भयं वज्रमुद्यत’</quote> मित्यादिश्रवणादिति भावः । यदुक्तं ब्रह्मण
एव फलदातृत्वादुपास्यत्वं युक्तमिति तत्राह---<pratika>अस्य सर्वोत्कृष्टस्येति</pratika> । मनआदीना-
मपि परमेश्वररूपत्वप्रयुक्तस्योपास्यत्वप्रयोजकस्योत्कर्षस्य सत्त्वात्तेषां ब्रह्मदृष्ट्योपास्यत्वं
युक्तम् । तद्रूपत्वप्रयुक्तोत्कर्षादेव हि हीनजातीनामपि नमस्कार्यत्वम् । अतः प्रतिमा-
र्चनयैव प्रीतः परमेश्वर एव फलं ददातीति भावः । अस्मिन्पूर्वपक्षयुक्तिनिराकरणेऽपि
सूत्रमावृत्त्या योजनीयम् । मनआदिषु ब्रह्मदृष्टिः कर्तव्या । तेष्वपि ब्रह्मरूपप्रयुक्तस्य
प्रतिमादिष्विवोपास्यत्वप्रयोजकस्योत्कर्षस्य सत्त्वादिति ।।</p>
<head>इति ब्रह्मदृष्ट्यधिकरणम् ।। ४ ।।</head>
<!-- APPAYYA !-->
<head>नयमणिमालायाम्</head>
<head>अथ ब्रह्मदृष्ट्यधिकरणम् ।। ४ ।।</head>
<sutra>सू॰ ।। व्रह्मदृष्टिरुत्कर्षात् ।। ५ ।।</sutra>
<lg><l>तत्र मनो दृष्ट्या स्याद्ब्रह्मोप्रा/?/स्यं फलप्रदायित्वात् । फलदातुरुपास्यत्वे युक्तास्य तद्विशेषणता ।। ३३५ ।।</l></lg>
<lg><l>उत्कृष्टधीर्निकृष्टे लोकन्यायात्फलाय स्यात् । सर्वोत्कृष्टब्रह्ममतिर्मनसि कर्तव्या ।। ३३६ ।।</l></lg>
<head>इति ब्रह्मदृष्ट्यधिकरणम् ।। ४ ।।</head>
