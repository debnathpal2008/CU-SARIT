<pb n="118"/>
र्भावानामपि तंत्रेष्वधिकारस्साबपुराणे दर्शितः <quote>‘श्रुतिभ्रष्टः श्रुतिप्रोक्तप्रायश्चित्ते भयं गतः ।
क्रमेण श्रुतिसिद्ध्यर्थं मनुष्यस्तंत्रमाश्रयेत् । धर्मशास्त्रे पुराणे च प्रोक्तं हि मरणांतिकम् । प्राय-
श्चित्तं मनुष्याणां पापिष्ठानां सुदारुणम् । कलौ दुर्बलचित्तानां मरणे जायते भयम् । तेषामेव हि
रक्षार्थं तान्त्रिकं मार्गमुक्तवा’</quote>निति । <quote>‘पांचरात्रं भागवतं तन्त्रं वैखानसाभिधम् । वेदभ्रष्टान् समु-
द्दिश्य कमलापतिरुक्तवा’</quote>निति च । तानेव कृतमहापातकान् धर्मशास्त्रोक्तप्रायश्चित्ताशक्ततया
तंत्राण्याश्रितानधिकृत्योक्तमापस्तंबेन—<quote>‘अथाभिशस्ताः समवसाय चरेयुर्धार्म्यमिति सांशि-
त्येतरेतरयाजका इतरेतराध्यापका मिथो विवहमानाः’</quote> <ref>(प्र. १. प॰ १. ख॰ २८. सू. ९.)</ref>
इति । अत्राभिशस्तशब्दोक्तानां पतितानामितरेतरयाजनाध्यापनोक्तिः तांत्रिकविषयैवेति
लभ्यते । पतितानां वेदमार्गेऽनधिकारात् उदाहृतपुराणवचनैस्तेषां तंत्रमार्गेऽधिकारसद्भा-
वावगमाच्च । न चात्राभिशस्तशब्दः पतितविषयो न भवतीति शंकनीयम् । ‘पुत्रान्सन्निष्पाद्य
ब्रूयुः विप्रव्रजतास्मदेवं ह्यस्मत्स्वार्यास्संप्रत्यपत्स्यतेति । <ref>(प्र॰ १. प॰ १. ख॰ २६. सू॰ १०)</ref>
अथापि न सेंद्रियः पतति <ref>(सू ११.)</ref> तदेतेन वेदितव्यमंगहीनो हि सांगं जनयति ।
<ref>(सू॰ १२)</ref> मिथ्यैतदिति हारीतः । <ref>(सू॰ १३.)</ref> दधिधानीसधर्मा स्त्री भवति ।
<ref>(सू॰ १४.)</ref> यो हि दधिधान्यामप्रयतं पय आतच्य मन्थति न तेन धर्मकृत्यं क्रियत
एवमशुद्धि शुक्लं यन्निवर्तते न तेन सह संप्रयोगो विद्यते <ref>(सू॰ १५)</ref> इत्यग्रिमसूत्रैः अभि-
शस्तशब्दसंकीर्तनपूर्वकं पूर्वपक्षसिद्धांताभ्यां तत्पुत्राणामपि असंव्यवहार्यत्वप्रतिपादनात् ।
एवं चोदाहृतनानापुराणवचनानुसारेण भारतादिषु पांचरात्रप्राशस्त्यवचनान्यधिकारिवि-
शेषविषयतया तत्प्रामाण्यव्यवस्थापनपराणीत्युपपादनीयम् । भारतेऽपि हि—<quote>‘सांख्यं योगः
पांचरात्रं वेदाः पाशुपतं तथा । किमेतान्येकनिष्ठानि पृथङ्‌निष्ठानि वा मुने’</quote> । इति प्रश्ने
<quote>‘ज्ञानान्येतानि राजर्षे विद्धि नानामतानि वै ।’</quote> इति पांचरात्रादीनां वैदिकमार्गान्मार्गांतर-
त्वोक्त्यैवावैदिकत्वमाविष्कृतम् । अवैदिकेषु च न वैदिकानामधिकारः । <quote>‘या वेदबाह्याः
स्मृतयो याश्च काश्च कुदृष्टयः । सर्वास्ता निष्फलाः प्रोक्ता निष्ठा तेषां हि तामसी’</quote> इति
मनुस्मरणात् । वराहपुराणे च बहुधा पांचरात्रप्रशंसां प्रस्तुत्यापि अवैदिकाधिकारित्वमा-
विष्कृतम् । <quote>‘अभावे वेदमन्त्राणां पांचरात्रोदितेन च । मार्गेण मां प्रपद्यंते ते मां प्राप्स्यंति
मानवाः’</quote> इति । अत्र हि नित्यानां वेदमंत्राणां स्वरूपेणाभावो न विवक्षितः । किं तु तेष्व-
धिकाराभाव एव । न च पाशुपत इव पांचरात्रे वैदिकावैदिकविभागः कृतो दृश्यते ।
येन <quote>‘ज्ञानान्येतानि राजर्षे’</quote> इत्यादिषु पाशुपतस्येव पांचरात्रस्याप्यवैदिकस्य ग्रहणमिति
नीयेतेत्यलं प्रसक्तानुप्रसक्त्या । विस्तरोऽन्यत्रानुसन्धेयः । तस्मात्स्थितमेतत्पाञ्चरात्रस्या-
नुष्ठेयभागेष्वधिकारिविशेषविषयतया प्रामाण्यमस्तीति तत्प्ररोचनार्थं भारतादिषु बहुधा
तत्प्रशंसनम् । जीवोत्पत्त्यादिवचनं त्वप्रमाणमेव । मोहशास्त्रत्वेन प्रसिद्धे प्रतीताप्रामाण्यनि-
रासहेत्वभावात् । तत्प्रसिद्धिरहितेष्वपि हि सर्ववेष्टनादिस्मरणेषु श्रुतिविरोधमात्रेणाप्रामा-
ण्यमभ्युपगम्यते । यत्रापि श्रुतिविरोधो नास्ति तत्रापि हेतुदर्शनमा त्रेणाप्रामाण्यमभ्युपग-
म्यते । उक्तं चापस्तंबेन—<quote>‘ब्राह्मणोक्ता विधयः । तेषामुत्सन्नाः पाठाः प्रयोगादनुमीयन्ते ।
यत्र तु प्रीत्युपलब्धितः प्रवृत्तिः न तत्र शास्त्रमस्ति । तदनुवर्तमानो नरकाय राध्यती’</quote>ति ।
किमु वक्तव्यं मोहशास्त्रे प्रतिपाद्यमानं श्रुतिन्यायस्ववचनविरुद्धमप्रमाणमिति । यत्तु भारते
