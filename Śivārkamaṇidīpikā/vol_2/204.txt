<pb n="204"/>
<p>दवरोहति जीव इति पूर्वः पक्षः ।।
सिद्धान्तस्तु—स्वर्गात् सुकृतक्षये पुनरिमं लोकमवरोहन् सकर्मशेष एवाग-
च्छति । कथमवगम्यते ? श्रुतिस्मृतिभ्यामेव । यथा <quote>‘रमणीयचरण अभ्याशो
ह यत्ते रमणीयां योनिमापद्येरन् ब्राह्मणयोनिं वा क्षत्रिययोनिं वा वैश्ययोनिं
वा अथ य इह कपूयचरणाः अभ्याशो ह यत्ते कपूयां योनिमापद्येरन् श्वयोनिं
सूकरयोनिं वा चण्डालयोनिं वा’</quote> इति श्रुतिः । <quote>‘जायन्ते पुण्यकर्मणा’</quote> इत्यादिका
स्मृतिः । अन्यथा सद्यः समुत्पन्नस्य बालस्य धर्माधर्माद्यभावात् सुखदुःखभोगो
न स्यात् । तस्मादनुशयवानेव यथेतमनेवं च समागच्छति । आकाशावरोहणा-
दारोहप्रकारेण वाय्वादिप्राप्तेः पितृलोकाद्यप्राप्तेश्च प्रकारान्तरेण च पुनर्निव-
र्तन्त इत्यर्थः ।।
पुनराशङ्कय मतान्तरेण परिहरति---
<sutra>।। सू ।। चरणादिति चेन्न तदुपलक्षणार्थेति कार्ष्णाजिनिः ।। ९ ।।</sutra>
रमणीयचरणाः, कपूयचरणाः इति चरणशब्दान्नानुशयसिद्धिः । चरणशब्दस्य
<!-- APPAYYA !-->
भावः । <pratika>श्रुतिस्मृतिभ्यामिति</pratika> । यावानस्य कर्मसमूहस्स सर्वोऽपि कदाचिच्चंद्रमसमारू-
ढेन भोक्तुं न शक्यते । अनादिजन्ममरणप्रवाहे केषाञ्चित्कर्मणां ततः प्रागेव भुक्तत्वान्ना-
नाविधदेवमनुष्यपशुपक्षिसरीसृपादिदेहभोग्यत्वेन श्रुतानां कर्मणामेकेन स्वर्गशरीरेण
भोक्तुमशक्यत्वाच्च । तस्मादुपक्रमगतस्यापि यावच्छब्दस्य स्वत एव संकोचाकांक्षायां
स्मृत्यनुगृहीतोपसंहारगतरमणीयचरणादिश्रवणानुसारेण तदानींतनस्वर्गशरीरभोग्यकर्मसा-
कल्यविषयत्वेन सङ्कोचः कर्तुं युक्त इति भावः । <quote>‘तद्य इहे’</quote> त्यादिश्रुतेरयमर्थः । ये रमणीय-
चरणाश्शुभकर्माणस्ते रमणीयां योनिमापद्येरन्निति यत्तदभ्याशो ह सविध एव नातिचि-
रेण भवतीति । <quote>‘यथेतमनेवं’</quote> चेति सूत्रशेषस्यारोहणप्रकारेण प्रकारांतरेण चावरोहन्ती-
त्यर्थः । तदेव प्रकारद्वयं विशदयति—<pratika>आकाशावरोहणादिति</pratika> । चन्द्रारोहणं धूमरात्र्य-
परपक्षदक्षिणायनपण्मासपितृलोकाकाशक्रमेण ततोऽवरोहणं त्वाकाशवायुधूमाभ्रमेघक्र-
मेणेत्येवमारोहणक्रमेण प्रकारान्तरेण चावरोहन्तीत्यर्थः । ननु यथेतमनेवं चावरोहणमिति
श्रुतिवाक्यतः स्पष्टं प्रतीयते । न च तत्र निवर्तनीया काचन शङ्कास्ति । किमर्थं न्याय-
सूत्रे तन्निबंधनम् । दृष्टान्तार्थम् । <quote>‘अथैतमेवाध्वानं पुनर्निवर्तंते यथेतमाकाश’</quote>मित्युप-
क्रमश्रुताद्यथेतमिति शब्दादारोहपर्वणामेवावरोहेऽपि वैपरीत्येन क्रम इति प्रतीतावपि
<quote>‘आकाशाद्वायु’</quote> रित्याद्यौपसंहारिकबहुवाक्यानुरोधाद्यथेतमनेवं चावरोहणमित्यभ्युपग-
म्यते । तथैवोपक्रमश्रुतया यावदिति श्रुत्या निरवशेषकर्मभोगप्रतीतावपि <quote>‘रमणीयचरणा
रमणीयां ब्राह्मणादियोनिं कपूयचरणाः कपूयां श्‍वादियोनिमापद्यन्त’</quote>इत्यौपसंहारिकबहु-
वाक्यानुरोधात्सावशेष एव तत्कर्मभोगोऽभ्युपगन्तव्य इति । ननूदाहृतदृष्टान्तावष्टंभेनौ-
पसंहारिकबहुवाक्यानुरोधादुपक्रमगतैका यावच्छ्रुतिस्सङ्कोचनीयेत्येतदयुक्तम् । उपसंहारे
चरणशब्दयोः स्मार्ताचारपरत्वेनोपक्रमावगतस्य कर्मणां निरवशेषभोगस्याभ्युपगमे विरो-
धाभावादिति शङ्कानिराकरणार्थत्वेनोत्तरसूत्रमवतारयति—<pratika>पुनराशंक्येति । सू ।।
चरणादिति चेन्न तदुपलक्षणार्थेति कार्ष्णाजिनिः ।। ९ ।। तस्यैव सुखादिसाधन-</pratika>
