<pb n="251"/>
<head>सूत्रार्थचन्द्रिकायाम्</head>
<head>अथोभयलिंगाधिकरणम् ।। ५ ।।</head>
<sutra>सू ।। न स्थानतोऽपि परस्योभयलिंगं सर्वत्र हि ।। ११ ।। न भेदादितिचेन्न प्रत्येकमतद्वचनात् ।।१२।।
अपि चैवमेके ।। १३ ।। अरूपवदेव हि तत्प्रधानत्वात् ।। १४ ।। प्रकाशवच्चावैयर्थ्यम् ।। १५ ।। आह च-
तन्मात्रम् ।। १६ ।। दर्शयति चाथो अपि स्मर्यते ।। १७ ।। अत एव चोपमा सूर्यकादिवत् ।। १८ ।। अम्बु-
वदग्रहणात्तु न तथात्वत् ।। १९ ।। वृद्धिह्रासभाक्त्वमन्तर्भावादुभयसामञ्चस्यादेवम् ।। २० ।। दर्श
नाच्च ।। २१ ।।</sutra>
<p><pratika>भगवत्पादमते</pratika>, अत्र <quote>‘सर्वकामः सर्वगन्धः सर्वरसः’</quote> इत्यादिना, ब्रह्मणः सविशेषत्वं श्रूयते <quote>‘अस्थूलमनणु’</quote> इत्या-
दिना निर्विशेषत्वम् । तत्र किमुभयश्रुत्यनुरोधादुभयरूपं ब्रह्म, उतैकरूपम् । एकरूपमित्यत्रापि, सविशेषं, निर्विशेषं वेति
<pratika>संदेहः</pratika> । द्विरूपमिति <pratika>पूर्वपक्षः । सिद्धान्तस्तु</pratika>, न तावत्परस्य ब्रह्मण उभयलिंगमुभयरूपत्वं संभवति । सत्यस्य वस्तु-
नो द्वैरूप्यायोगात् । न ह्येकमेव वस्तु एकदा तद्वत्तदभाववच्च दृष्टम् । नापि स्थानत उपाधित उभयरूपत्वं तात्विकं यु-
क्तम् । अग्निसंयोगमात्रेण जलस्थोष्णस्य तत्स्वभावत्वादर्शनात् । अत एकरूपत्वमेव ब्रह्मणः । <pratika>हि</pratika>=यस्मात् । <pratika>सर्वत्र</pratika>=सर्वेषु
वेदान्तेषु <quote>‘अशब्दमस्पर्शमरूप’</quote> मित्यादिब्रह्मपरेषु सविशेषत्वनिरासेन निर्विशेषमेवैकरूपं ब्रह्मोपदिश्यत इत्यर्थः ।।</p>
<p><pratika>सू ।। न भेदादिति चेन्न प्रत्येकमतद्वचनात् ।। १२ ।।</pratika> ननु <pratika>न</pratika> निर्विशेषमेव ब्रह्म । कुतः । <pratika>भेदात्</pratika>=प्रतिविद्यं
ब्रह्मण आकारभेदेन भेदात् । कस्यां चिद्विद्यायां चतुष्पाद्ब्रह्मोपदिश्यते । कस्यांचित् षोडशकलम् । कस्यांचित्त्रैलोक्यश-
रीरं वैश्वानराख्यम् । तस्मात्सविशेषमपि श्रुतिसामर्थ्यादङ्गीकर्तव्यमिति चेत् । <pratika>न । प्रत्येकं</pratika>=प्रत्युपाधि । <pratika>अतद्वचनात्</pratika>
अभेदवचनात् । <quote>‘यश्चायमस्यां पृथिव्यां तेजोमयोऽमृतमयः पुरुष’</quote> इत्यादिश्रुतौ ब्रह्मणः सर्वोपाधिषु पृथिव्यबादिपु अभेद-
श्रवणादित्यर्थः <pratika>।। सू ।। अपि चैवमेके ।। १३ ।।</pratika> अपिचैके शाखिनः <quote>‘मृत्योस्स मृत्युमाप्नोति य इह नानेव पश्यति’</quote> <quote>‘नेह
नानास्ति किंचन’</quote> इत्येवं भेदनिन्दापूर्वकमभेदमेव ब्रह्मणः समामनन्ति इत्यर्थः ।।</p>
<p>ननु सगुणनिर्गुणपरे श्रुतिद्वये सति कथं निर्गुणे ब्रह्मणि पक्षपातः तत्राह---<pratika>सू ।। अरूपवदेव हि तत्प्रधानत्वात्
।। १४ ।। अरूपवदेव</pratika>=रूपादिहीनं निर्विशेषमेव ब्रह्मावधारयितव्यम् । न सविशेषम् । कुतः । <pratika>तत्प्रधानत्वात्</pratika>=<quote>‘अ-
स्थूल’</quote> मित्यादिनिषेधशास्त्रस्य निर्गुणब्रह्मप्रधानत्वादित्यर्थः । उपासनावाक्यानां सविशेषत्वे तात्पर्याभावात्तत्तात्पर्याङ्गीकारे
वाक्यभेदापत्तेः इतरेषां सविशेषवाक्यानां प्रत्यक्षादिसिद्धप्रपञ्चानुवादकत्वेन निर्विशेषपरत्वात् <quote>‘तदनन्यत्वम्’</quote> इत्यादिना
प्रपञ्चमिथ्यात्वसाधनाच्च न सविशेषत्वं ब्रह्मणः प्रामाणिकमिति भावः ।।</p>
<p>ननु तर्हि सविशेषश्रुतीनां का गतिरित्यत आह---<pratika>सू ।। प्रकाशवच्चावैयर्थ्यम् ।। १६ ।।</pratika> यथा सूर्यादिप्रकाशो वक्र-
वंशाद्युपाधिना वक्र इव ऋजुरिव भवति तद्वत् ब्रह्मापि पृथिव्याद्युपाधिवशात्तत्तदाकारमिव भवति । तादृशौपाधिकाकारः
सविशेषश्रुतीनां गतिरिति तासा<pratika>मवैयर्थ्यम्</pratika>=निरर्थकत्वाभाव इत्यर्थः ।।</p>
<p>ननु कीदृशं निर्विशेषं ब्रह्मेत्यत आह---<pratika>सू ।। आह च तन्मात्रम् ।। १६ ।।</pratika> <quote>‘स यथा सैन्धवघनोऽनन्तरोऽबाह्यः
कृत्स्नः प्रज्ञानघन एवैवं वा अरेऽयमात्मानन्तरोऽबाह्यः कृत्स्नः प्रज्ञानघन एव’</quote> इति श्रुतिः <pratika>तन्मात्रम्</pratika>=चैतन्यमात्रं
स्वप्रकाशं चिदेकरसं निर्विशेषमाहेत्यर्थः ।।</p>
<p>किंच । प्रपञ्चप्रत्याख्यानमुखेन ब्रह्मण उपदेशादपि ब्रह्म निर्विशेषमेव । सविशेषत्वे तद्वाक्यैरेव तत्सिद्धेः प्रत्याख्या-
नोपदेशानर्थक्यं स्यादित्याह---<pratika>सू ।। दर्शयति चाथो अपि स्मर्यते ।। १७ ।।</pratika> <quote>‘अथात आदेशो नेति नेति’</quote> इत्यादि-
श्रुतिः प्रपञ्चनिषेधमुखेनैव ब्रह्म <pratika>दर्शयति</pratika> । सौत्राथोशब्दस्तथार्थः । तथा <pratika>स्मर्यते च</pratika> भगवद्गीतासु निषेधमुखेनैव ब्रह्म
<quote>‘अनादिमत्परं ब्रह्म न सत्तन्नासदुच्यते’</quote> इति ।</p>
<p>किंच । विशिष्टदृष्टान्तोक्तिरपि निर्विशेषत्वमस्य गमयतीत्याह---<pratika>सू ।। अत एव चोपमा सूर्यकादिवत् ।। १८ ।।</pratika>
यत एवायमात्मा चैतन्यैकरसः परप्रतिषेधोपदेश्यो निर्विशेषः अत एवौपाधिकत्वं सविशेषमादाय सूर्यकादिवत् जलगत-
सूर्यप्रतिबिंबादिवत् इत्युपमोपादीयते मोक्षशास्त्रेषु <quote>‘यथा ह्ययं ज्योतिरात्मा विवस्वानपो भिन्ना बहुधैकोऽनुगच्छन् । उपा-
धिना क्रियते भेदरूपो देवः क्षेत्रेष्वेवमजोऽयमात्मा’</quote> इत्यादिषु । एवं चैतद्द‍ृष्टान्तबलादपि ब्रह्मणो निर्विशेषत्वमिति सू-
त्राभिप्रायः ।</p>
<p>दृष्टान्तवैषम्यं शंकते---<pratika>सू ।। अम्बुवदग्रहणात्तु न तथात्वत् ।। १९ ।।</pratika> यथा अंबु सूर्यान्मूर्ताद्भिन्नं दूरस्थं मूर्तं
गृह्यते तद्वदमूर्तात्सर्वात्मकादात्मनो भिन्नदूरस्थोपाधेर<pratika>ग्रहणान्न तथात्वं</pratika> न सूर्यतुल्यत्वमिति शंकार्थः ।</p>
<p>अत्रोत्तरमाह---<pratika>सू ।। वृद्धिह्रासभाक्त्वमन्तर्भावादुभयसामञ्जस्यादेवम् ।। २० ।।</pratika> यथा सूर्यप्रतिबिंबस्य
जलान्तर्भूतस्य जलगतवृद्धिह्रासभाक्त्वं न वास्तवम् एवं निर्विशेषस्य परमात्मनो देहाद्युपाध्यन्तर्भावाद्देहादिगतवृद्धिह्रास-
भाक्त्वं न स्वाभाविकम् इत्येतावतांशेनोभयोर्दृष्टान्तदार्ष्टान्तिकयोस्सामजस्याद्भवति सूर्यादिदृष्टान्तः । न हि दृष्टांतदार्ष्टान्ति-
