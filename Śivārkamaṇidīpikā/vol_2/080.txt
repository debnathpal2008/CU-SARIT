<pb n="080"/>
अथ समुदायाधिकरणम् ।। ३ ।।
<sutra>।। सू ।। समुदाय उभयहेतुकेऽपि तदप्राप्तिः ।। १७ ।।</sutra>
वेदिकैकदेशिनां मतं निराकृतम् । इदानीं वेदबाह्यानां मतं निरस्यते ।
<!-- APPAYYA !-->
<head>अथ समुदायाधिकरणम् ।। ३ ।।</head>
<p><pratika>सू॰ ।। समुदाय उभयहेतुकेऽपि तदप्राप्तिः ।। १७ ।।</pratika> माध्यमिकयोगाचारसौत्रांति-
कवैभाषिकसंज्ञाश्चतुर्विधा बौद्धाः । ते सर्वेऽप्यादिबुद्धस्य शिष्याः क्रमेण सर्वशून्यत्वबाह्या-
र्थशून्यत्वबाह्यार्थानुमेयत्वबाह्यार्थप्रत्यक्षत्ववादिनः । तत्र <quote>‘बुद्ध‍या विविच्यमानानां स्वभावो
नावधार्यते । अतो निरभिलप्यास्ते निःस्वभावाश्च देशिकाः । यथा यथा विचार्यंते विशीर्यन्ते
तथा तथे’</quote> त्यादिन्यायैर्गुरुणा सर्वशून्यत्वं बोधितेषु शिष्येषु ये गुरूक्तं तथैवाङ्गीकृत्य
पर्यनुयोगं नाकुर्वन् ते गुरूक्तस्य श्रद्धयाङ्गीकरणादुत्तमाः, तत उपरि पर्यनुयोगाकर-
णादधमाश्चेति उत्तमाधमत्वयोगान्मध्यमां स्थितिमास्थिता माध्यमिकाः । ये तु बाह्यार्थानां
शून्यत्वमङ्गीकृत्य कथं विज्ञानस्यापि शून्यत्वं जगदान्ध्यप्रसङ्गादिति पर्यनुयोगमकुर्वन् ते
गुरूक्ताङ्गीकरणस्याचारसंज्ञया बौद्धमते परिभाषितस्य तत उपरि पर्यनुयोगस्य योगसंज्ञया
तन्मते परिभाषितस्य च सद्भावाद्योगाचाराः । गुरुणा तान्प्र ‘त्यान्तरं विज्ञानमात्रमस्ति,
तदेव नीलाद्याकारं न तु तद्व‍यतिरेकेण बाह्यं नीलादिकमस्ति, सहोपलम्भनियमेन नीलादीनां
तत्तद्विज्ञानानां चाभेदसिद्धेः. भेदे गवाश्ववत्तन्नियमाभावप्रसङ्गात्, तदेव विज्ञानाकारात्मकं
नीलादिकमनादिवासनावशात् बहिर्वदवभासत, इति बोधिते कथं सर्वथैव बाह्यार्थस्य शून्य-
त्वं बाह्यस्य नीलादेरवभासात् अहमुल्लेखेन विज्ञानस्यान्तरतया इदमुल्लेखेन नीलादेर्बाह्य-
तया च भेदेऽवभासमाने सहोपलम्भनियममात्रस्याप्रयोजकस्याभेदसाधनाक्षमत्वात् <quote>‘सहत्वो-
क्त्यैव भेदानुमतेश्चे’</quote> ति यैः पर्यनुयुक्तं तान्प्रति <quote>‘सत्यमस्ति बाह्यं नीलादिकम् । न तु
तत्प्रत्यक्षम् । अनुत्पन्नस्याविद्यमानस्य प्रत्यक्षत्वायोगात् उत्पन्नस्य क्षणिकस्य स्थित्यभावात् ।
किंतूत्पद्यमानं नीलादिकं विज्ञाने स्वाकारमर्पयित्वा नश्यति । ततो विज्ञानगतेनाकारे-
णातीतं नीलादिकमनुमीयत’</quote> इति बोधिते सति तै <quote>‘रित्थं शिष्यप्रश्नानुरोधेन कियत्पर्यन्तमुप-
देशसूत्रं प्रवर्तिष्यत’</quote> इति सूत्रस्यांते पृष्टे गुरुणाभिहितं<quote>‘भवन्तःसूत्रस्यान्तं पृष्टवन्तःसौत्रांतिका
भवंत्विति।अतस्ते सौत्रांतिकाः।ततो‘विज्ञानेनानुमेयं बाह्यमितीयं विरुद्धा भाषा, तस्यैव विज्ञा-
नस्य तद्विषयप्रत्यक्षत्वात् प्रत्यक्षस्य कस्यचिदर्थस्याभावे व्याप्तिसंवेदनस्थानाभावेनानुमानाप्र-
वृत्तेश्चे’</quote> ति यैः पर्यनुयुक्तं ते वैभाषिकाः । तान्प्रति बाह्यप्रत्यक्षत्वमप्युपदिष्टम् । एवं विनेय-
बुद्ध‍यनुसारेण चतुर्धोपदेशेऽपि क्षणिकत्वादिभावनया सर्वेऽपि क्रमेण सर्वशूत्यत्वं प्रतिप-
त्स्यंत इति गुरोरभिप्रायः । तथाऽपि पर्यनुयोक्तारो यथाश्रुतं गुरोरुत्तरवाक्यस्यार्थं श्रद्द-
धाना मतांतराण्यास्थिषत । तत्र वैभाषिकादिक्रमेण चतुर्विधानपि बौद्धान्निरसितुं चत्वा-
र्यधिकरणानि । ततः क्षपणकान्निरसितुमेकमधिकरणम् । एतेषामधिकरणानां पूर्वाधिकर-
णाभ्यां पेटिकासंगतिमाह—<pratika>वैदिकेति ।</pratika> वैदिकत्वेन सिद्धांतप्रत्यासन्नतया बुद्धिस्थाः कापि-
लकाणभुजाक्षचरणाः पूर्वं निराकृताः । इदानीमवैदिका निरस्यन्त इति पेटिकासङ्गतिः ।
अर्धवैनाशिकनिरासानंतरं सर्ववैनाशिका निरस्यंत इति अवांतरसङ्गतिः । केषाञ्चित्क्षणि-
