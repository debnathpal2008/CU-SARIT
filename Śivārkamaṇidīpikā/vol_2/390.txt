<pb n="390"/>
<p>एवात्र चतुर्थाश्रमधर्मसद्भावे सन्देहे सति पूर्वः पक्षः---<quote>‘त्रयो धर्मस्कन्धाः’</quote> इत्यादौ
चतुर्थाश्रमाचोदनात् <quote>‘एतमेव प्रव्राजिनो लोकमिच्छन्तः प्रव्रजन्ति’</quote> इत्यादि चतु-
र्थाश्रमवचनमुपासनस्तुत्यर्थवादमेव जैमिनिर्मन्यते । अपवदति हि <quote>‘वीरहा वा
एष देवानां योऽग्निमुद्वासयते’</quote> इति श्रुतिः चतुर्याश्रमम् । अतोऽग्निहोत्रपरित्यागे
महान् दोष इति नास्ति तत्परित्यागेनाश्रमान्तरमिति ।। अथ सिद्धान्तः---
<sutra>सू ।। अनुष्ठेयं वादरायणः साम्यश्रुतेः ।। १९ ।।</sutra>
गृहस्थाश्रमादिवदाश्रमान्तरमप्यनुष्ठेयमिति भगवतो बादरायणस्य मतम् ।
तत्र <quote>‘त्रयो धर्मस्कन्धाः’</quote> <quote>‘एतमेव प्रव्राजिनो लोकमिच्छन्तः प्रव्रजन्ति’</quote> इति सर्वा-
श्रमसाम्यश्रुतेः । अग्न्युद्वासनदोषो गृहस्थविषय एव । अतश्चतुर्थाश्रमधर्मसद्भावः ।।
<!-- APPAYYA !-->
प१त्नीसन्निहिते वानप्रस्थे अग्निहोत्रादीनां सत्त्वान्नैष्ठिके पत्नीसापेक्षकर्मणामभावेऽपि जप-
तपोदानप्रभृतीनां स्वातन्त्र्येण पुण्यलोकसाधनानां सत्त्वात् । अत इत्थं पूर्वोक्तं बाधक-
मुपपादनीयम् । सन्न्यासिनि न विद्यायाः कर्माङ्गत्वं संभवति । मुमुक्ष्वेकाधिकारे सन्न्यासे
अभ्युदयफलानां कर्मणामप्रसक्तेः । नित्यानामपि पत्नीसाध्यानामग्निहोत्रादीनामभावात् ।
स्नानशौचाद्याचाराणा<quote>‘मानर्थक्यमिति चेन्न तदपेक्षत्वा’</quote>दिति <ref>(ब्र॰ ३—१—१०)</ref> सूत्रो-
क्तन्यायेन वैदिककर्माधिकारमात्रापादकानां स्वतन्त्रफलरहितानां कर्मवत्स्वाश्रमान्तरेषु
कर्माधिकारार्थत्वस्येव मोक्षार्थविद्यावति सन्न्यासिनि विद्याधिकारार्थत्वस्यैव प्राप्तेरिति ।
नैतदुपपद्यते । सन्न्यासस्यैव शशशृङ्गायमाणत्वात् । <quote>‘त्रयो धर्मस्कन्धा यज्ञोऽध्ययनं
दानमिति । प्रथमस्तप एव, द्वितीयो ब्रह्मचार्याचार्यकुलवासी, तृतीयोऽत्यन्तमात्मानमा-
चार्यकुलेऽवसादयन् सर्व एते पुण्यलोका भवन्ति ब्रह्मसंस्थोऽमृतत्वमेती’</quote>ति श्रुतौ गृ-
हस्थवानप्रस्थनैष्ठिकानां त्रयाणामेवाश्रमाणां विधानेन सन्न्यासस्याचोदितत्वात् । न च
<quote>‘ब्रह्मसंस्थोऽमृतत्वमेती’</quote>त्येषा सन्न्यासचोदनेति शङ्कनीयम् । <quote>‘त्रयो धर्मस्कन्धा’</quote>इत्युपक्रा-
न्तसंख्याविरोधापत्तेः । <quote>‘ब्रह्मसंस्थोऽमृतत्वमेती’</quote>त्यस्य त्रिष्वेवाश्रमेषु कर्माङ्गभूतविद्या-
प्रशंसार्थत्वोपपत्तेः । न <quote>‘चैतमेव प्रव्राजिनो लोकमिच्छन्तः प्रव्रजन्ती’</quote>ति श्रुत्यन्तरं सन्न्या-
सविधायकं स्यादिति वाच्यम् । अग्न्युद्वासननिन्दाविरोधेन तस्यापि विद्याप्रशंसामात्रप-
रत्वादिति <pratika>।। सू॰ ।। अनुष्ठेयं बादरायणः साम्यश्रुतेः ।। १९ ।।</pratika> आश्रमान्तरं गार्ह-
स्थ्यातिरिक्तमाश्रमत्रयम् । यद्यपि पूर्वपक्षिणस्सन्न्यासमात्रे विप्रतिपत्तिः । तथापि यथा
<quote>‘त्रयो धर्मस्कन्धा’</quote> इत्यत्र विधिविभक्तिराहित्येऽपि ब्रह्मचर्यवानप्रस्थाश्रमयोर्गृहस्थाश्रम-
वदविगीतमनुष्ठेयत्वं एवं सन्न्यासस्यापि युक्तम् । <quote>‘एतमेव प्रव्राजिनो लोकमिच्छन्तः प्रव्र-
जन्ती’</quote>त्यत्रापि विधिविभक्तिराहित्यस्यानुष्ठेयत्वाविघातकत्वादिति दृष्टान्तदार्ष्टान्तिकतात्प-
र्येण त्रयमप्युपात्तम् ।। नन्वग्न्युद्वासने दोषश्रवणं सन्न्यासस्यानुष्ठेयत्वकल्पनाविरोधीत्या-
शङ्क्याह---<pratika>अग्न्युद्वासनदोष इति</pratika> । गृहस्थस्यापि हि निमि२त्ते सति विधित उत्सर्गेष्टिपू-
र्वके त्यागे न दोषः । तस्मादवैधत्यागविषया दोषश्रुतिरिति प्रविव्रजिषोः/?/ त्यागविधिसद्भा-
वात् । तस्यापि विधितस्त्यागो न दोषावह इति भावः । न चाश्रमत्रित्वसङ्ख्याविरोधः मो-
<note>(१) <quote>‘पत्नीसाहित्यवानप्रस्थे’</quote> इति ग. पाठः ।</note> <note>(२) <quote>‘वैराग्ये सति’</quote> इति ग. पाठः ।</note>
