<pb n="367"/>
<sutra>सू ।। विद्यैव तु निर्धारणाद्दर्शनाच्च ।। ४६ ।।</sutra>
विद्यैव विद्यामयक्रत्वङ्गभूता इत्यर्थः । सांपादिकाग्नित्वेन विद्यामयत्वे सिद्धेऽपि
<quote>‘ते हैते विद्याचित एव’</quote> इति निर्धारणं हि विद्यामयक्रत्वङ्गत्वख्यापनाय । दृश्यते च
विद्यामयक्रतुः अत्रैव <quote>‘मनसाऽचीयन्त मनसैषु ग्रहा अगृह्यन्त मनसाऽस्तुवन्
मनसाऽशंसन् यत् किंच यज्ञे कर्म क्रियते यत् किंच यज्ञीयं कर्म मनसैव तेषु
मनोमयेषु मनश्चित्सु मनोमयमक्रियत’</quote> इति । अतस्तेषां विद्यामयक्रत्वङ्गत्वमेव ।।
<sutra>सू ।। श्रुत्यादिबलीयस्त्वाच्च न बाधः ।। ४७ ।।</sutra>
<quote>‘ते हैते विद्याचित एव तान् हैतानेवंविदे सर्वदा सर्वाणि भूतानि चिन्वन्त्यपि
स्वपते विद्यया हैवैत एवंविदश्चिता भवन्ति’</quote> इति श्रुत्या वाक्येन लिङ्गेन चावगतस्य
<!-- APPAYYA !-->
क्षाभिप्रायः । <pratika>सू ।। विद्यैव तु निर्द्धारणाद्दर्शनाच्च ।। ४६ ।।</pratika> पूर्वपक्षसूत्रे क्रियाशब्द इ-
वात्र विद्याशब्दोऽपि लाक्षणिक इति व्याचष्टे---<pratika>विद्यैवेति । ते हैत इति</pratika> । सर्वनामभ्यां
सप्तविधानामग्नीनां परामर्शः । तेषां विद्याचितत्वे सिद्धेऽपि य<quote>‘द्विद्याचितएवे’</quote>ति निर्धारणं
यच्च तदनंतरं <quote>‘विद्यया हैवत एवंविदश्चिता भवन्ती’</quote>ति तद्विवरणवाक्ये निर्धारणं तद्वि-
द्यामयक्रत्वनुप्रवेशिनः एवैते न तु क्रियामयक्रत्वनुप्रवेशिन इति ज्ञापनायेत्यर्थः । ननु
विद्यामयः क्रतुरेव न दृश्यते यदनुप्रवेशो निर्धारणेन ज्ञाप्येतेति शङ्कानिराकरणार्थं <quote>‘दर्श-
नाच्चेति’</quote> सूत्रशेषं व्याचष्टे---<pratika>दृश्यते चेति</pratika> । अयमाशयः । अग्नीनामिव ग्रहग्रहणादीना-
मपि श्रवणमविशिष्टम् । न च सर्वासां मनोवागादिवृत्तीनामग्निदृष्टिक्रोडीकृतत्वाद्ग्रहग्रह-
णादिदृष्टिविषयत्वाभावात्ते न सन्तीति वाच्यम् । न हि प्रतिदिनं यावत्यो मनोवागादिवृ-
त्तयस्तासां सर्वासां संयातेष्वग्निदृष्टिः कर्तव्येति विधानमस्ति । षट्‌त्रिंशत्सहस्रसंख्या तु
प्रतिदिनप्रभवासु कतिपयमनोवागादिवृत्तिष्वग्निदृष्ट्यापि चरितार्था । कासुचिद्ग्रहग्रहणा-
दिदृष्टिर्न विरुध्यते । न च विद्यामयं ग्रहग्रहणादिकं मनोवृत्त्यधिष्ठानकमिति नियमो-
ऽस्ति । तदधिष्ठानत्वेऽपि मानसग्रहाणां ग्रहणासादनादीनामिदमिदमिति मनोमात्रनिर्वर्त्य-
त्वरूपं तदुपपद्यते । तथापि विद्यामयस्य क्रतोर्विधिर्नोपलभ्यत इति चेदनुपलभ्यमानोऽपि
ग्रहणादिसंस्कारविधिभिरुन्नीयते । यत्किंचन यज्ञे कर्म क्रियते यत्किंचन यज्ञियं कर्मेति
द्विवारं वीप्सया यज्ञानुबन्धि यत्फलार्थं गुणजातमङ्गजातं च तत्सर्वं गृह्यते । तेनाभिषवा-
दीनामपि ग्रहणमसंदिग्धम् । एवं च <quote>‘सोमाभावे पूतिकानभिषुणुया’</quote>दिति पूतिकानाम-
भिषवमात्रश्रवणेन तद्द्रव्यकयागान्वयः कल्प्यते । यदि राजन्यं वैश्यं वा याजयेत्सयदि सोमं
विभक्षयिषन्न्यग्रोधस्तिभिनीराहृत्य तास्संपिष्य दध्न्युन्मृज्य तस्मै भक्षं प्रयच्छेन्न सोममिति
फलचमसस्य भक्षणमात्रश्रवणेन तद्द्रव्यकयागाभ्यासः कल्प्यप्ते । इह ग्रहणाभिषवहोमभ-
क्षणादिसकलसंस्कारश्रवणे कथं यागकल्पनं न स्यात् । तस्मादस्त्यत्र विद्यामयः क्रतुरिति ।
नन्वैन्द्रवायवं गृह्णातीत्यादिवाक्येषु श्रुतानामिंद्रवाय्वाद्युद्देशेन सोमरसग्रहणानां यागान्व-
यापेक्षाणां श्रुतसोमयागान्वयेन चारितार्थ्ये संभवति न यागान्तरकल्पनेति पशुसोमाधि-
करणे व्यवस्थापितम् । एवमिहापि ग्रहणादिसंस्काराणामिष्टकचिताग्न्युपस्थापितक्रियाम-
यक्रत्वन्वये संभवति न विद्यामयः क्रतुः कल्पनीय इति शङ्कानिराकरणार्थं सूत्रम् । <pratika>सू ।।
श्रुत्यादिबलीयस्त्वाच्च न बाधः ।। ४७ ।।</pratika> ननु श्रुतिलिङ्गवाक्येभ्यः मनश्चिदादीनां वि-
