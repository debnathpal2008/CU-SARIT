<pb n="075"/>
<sutra>।। सू ।। नित्यमेव च भावात् ।। १३ ।।</sutra>
समवायस्य नित्यत्वाङ्गीकारात् संबन्धिनित्यत्वमन्तरेण तदनुपपत्तेरवयवाव-
<!-- APPAYYA !-->
तस्मादसमंजसः सर्वथा परमाणुकारणवादः।सर्वेष्वेतेषु दूषणप्रकारेषु सूत्रमावृत्त्या योजनीयम् ।
अनंतरप्रकारे समवायशब्दः एककार्यार्थबहुपुरुषमेलनपरः । <quote>‘समाजेषु समांशेषु समवायेषु
चोच्यचे’</quote> इत्यादिप्रयोगेषु तस्य तादर्थ्यं प्रसिद्धम् । यद्यन्यत्र लाघवलोभेन दृष्टनियममना-
द्रियमाणोऽपि परः त्र्यणुककारणप्रक्रियायां तन्न परित्यजेत् तत्रेदमुपरितनं सूत्रम्—<pratika>सू ।।
नित्यमेव च भावात् ।। १३।।</pratika> यत्किंचित्संबंधिनाशेऽपि संबंधनाश इति नियमस्संयोगे
दृष्टः । ततश्च त्र्यणुकादिनाशे समवायनाशप्रसंगेन तन्नित्यत्वमभ्युपगच्छता त्र्यणुकादीना-
मपि नित्यत्वं स्वीकरणीयमिति त्र्यणुकादिकारणत्वेन परमाणुसाधनमप्यसमंजसमित्यर्थः ।
यदि चाश्रयनाशनाश्यत्वे संयोगत्वं प्रयोजकं लाघवान्न संबंधत्वमुपाधिरूपमित्युच्येत तदे-
त्थमत्रैव लाघवमनुसरता जगन्मूलकारणानुमानेऽप्यैक्यलाघवमनुसरणीयमिति न तेन
परमाणवस्सिद्ध्येयुः । न च कार्यद्रव्याणामवयवसंयोगारभ्यत्वनियमान्नैकस्माद्द्रव्योत्पत्तिः
संभवतीत्यत्र लाघवमकिंचित्करमिति वाच्यम् । उक्तनियमासंप्रतिपत्तेः । न च पटादीनां
तन्तुसंयोगाद्यारभ्यत्वदर्शनात् नियमोंऽगीकरणीय इति वाच्यम् । एकावयविरूपेण क्षीरेण
दध्यारंभे नियमभंगात् क्षीरारंभकावयवाः परस्परं वियुज्य पुनस्संयोगांतरं लब्ध्वा दध्यारभन्ते
न तु क्षीरं दध्यारभत इति कल्पनायां प्रमाणाभावात् ।<quote>‘क्षीरविनाशे कारणानुपलब्धिवद्दध्यु-
त्पत्तिवच्च तदुपपत्तिः । ‘न पयसः परिणामो गुणांतरप्रादुर्भावा’</quote> दित्यक्षपादसूत्रयोः प्रमा-
णमूलकत्वाभावात् । न च <quote>‘व्यूहांतरात् द्रव्यांतरोत्पत्तिदर्शनं पूर्वद्रव्यनिवृत्तेरनुमान’</quote>मिति
तदनंतर <ref>(न्याय॰अ-३-आ-२-सू॰१७)</ref> सूत्रदर्शितमनुमानं तत्र प्रमाणम् । क्षीरमेव दध्यव-
स्थामापद्यत इति परिणामवादाभ्युपगमे द्रव्यान्तरोत्पत्तेरसिद्धेः द्रव्यांतरस्यावयवसंयोगांत-
ररूपव्यूहांतरजन्यत्वनियमस्यापि महापटध्वंसजन्ये खण्डपटे व्यभिचारेणासिद्धेश्च त-
न्तुसंयोगपटयोस्समानसामग्रीकत्वेन तुलान्तनमनोन्नमनरीत्या समकालोत्पत्तिकतया
पटस्य तन्तुसंयोगारभ्यत्वासंप्रतिपत्तेश्च । न च तंतुसंयोगनाशस्य पटनाशकारणतया
तयोः कार्यकारणभावो वक्तव्यः अकारणनाशेनाकार्यनाशासंभवादिति वाच्यम् ।
नाशयोरपि समानसामग्रीकत्वेन समकालत्वोपपत्तेः । अपिच । पटस्य तंतुसंयोगार-
भ्यत्वसंप्रतिपत्तावपि न त्र्यणुकस्यावयवसंयोगारभ्यत्वं सिद्ध्यति । यदि तत्र पटत्वेन तं-
तुसंयोगत्वेन च कार्यकारणभावग्रहः न तेन प्रकृतार्थसिद्धिरिति स्पष्टम् । यदि कार्य-
द्रव्यत्वेन संयोगत्वेन च तद्ग्रहः तदापि नास्ति प्रकृतार्थसिद्धिः । एकेन समवायिकारणेन
यत्किंचिदाश्रितसंयोगेन च त्र्यणुकोत्पत्त्युपपत्तेः । कार्यद्रव्यत्वेन समवायिकारणसंयोगत्वेन
च तद्ग्रहेऽपि स एव दोषः । स्वसमवायिकारणत्वप्रवेशने त्वननुगमः स्वसमवायिकारणस्यै-
कस्यैव यत्किंचिद्द्रव्यांतरसंयोगेनापि त्र्यणुकोत्पत्तिरुपपद्यत इति प्रकृतार्थसिद्धिश्च । समवा-
यिकारणमात्रगतत्वप्रवेशने त्वप्रयोजकत्वम् । भेर्याकाशसंयोगात् शब्दस्येव समवायिकारणत-
दितरसंयोगादपि त्र्यणुकोत्पत्त्युपपत्तेः । तस्मात् त्र्यणुकसमवायिकारणसाधनप्रक्रियायां
क्वचिल्लाघवमनुसरतान्यत्रापि तदनुसरणीयमित्यप्रतिबंधेनोक्तलाघवेन तदैक्यसिद्धिरप्र-
त्यूहेति भावः । एवं त्र्यणुकादिकारणानुमानमनेकविषयत्वात्प्रच्यावितम् । अथ रूपादिम-
