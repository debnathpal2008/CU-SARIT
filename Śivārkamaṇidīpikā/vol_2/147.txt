<pb n="147"/>
मात्रत्वव्यपदेश इत्यत आह—
<sutra>।। सू ।। तद्ग‍ुणसारत्वात्तु तद्व‍यपदेशः प्राज्ञवत् ।। २९ ।।</sutra>
ज्ञानगुणसारत्वादात्मनो ज्ञानव्यपदेशः, न ज्ञानमात्रत्वात् । यथा प्राज्ञत्य
विपश्चितोऽपि <quote>‘सत्यं ज्ञान’</quote>मिति । ततो ज्ञानमात्रत्वव्यपदेशे दोषो न भवत्या-
त्मन इति ।।
पुनरुपपत्तिमाह—
<sutra>।। सू ।। यावदात्मभावित्वाच्च न दोषस्तद्दर्शनात् ।। ३० ।।</sutra>
आत्मस्वरूपानुबन्धित्वात् ज्ञानस्य, तेन व्यपदेशे न दोषः । स्वरूपानुबन्धि-
धर्मत्वेन गोत्वादिना खण्डादेर्गौरित्यादिव्यपदेशो दृश्यते । अतः स्वरूपानुबं-
धित्वाज्ज्ञानधर्मस्य तद्व‍यपदेशः ।।
सुषुप्तयादिष्वसतो ज्ञानस्य यावदात्मभावित्वं कथमित्यत आह-
<sutra>।। सू ।। पुंस्त्वादिवत्‍त्वस्य सतोऽभिव्यक्तियोगात् ।। ३१ ।।</sutra>
सुषुप्त्यादिषु सतो ज्ञानस्यानभिव्यक्तस्यापि जागरितादावभिव्यक्तिसंभवात्
स्वरूपानुबन्ध्येव ज्ञानम्, यथा पुंस्त्वासाधारणसप्तमधातोर्बाल्येऽपि सतो युव-
त्वेऽभिव्यक्तिः । ततो ज्ञानस्यात्मस्वरूपानुबन्धित्वे न दोषः ।।
आत्मनो ज्ञातृत्वाणुत्वप्रतिपादनप्रयोजनमाह—
<sutra>।। सू ।। नित्योपलब्ध्यनुपलब्धिप्रसड्गोऽन्यतरनियमो वान्यथा ।। ३२ ।।</sutra>
<!-- APPAYYA !-->
यद्यपि जीवस्य ज्ञानत्वव्यपदेशः स्वप्रकाशज्ञप्तिरूपत्वादुपपद्यते तथापि प्रकारान्तरेणापि
तदुपपादनार्थमुत्तरसूत्रद्वयम्—<pratika>सू ।। तद्ग‍ुणसारत्वात्तु तद्व्यपदेशः प्राज्ञवत् ।। २९ ।।</pratika>
यतो ज्ञानगुणोऽस्य कर्तृत्वादिसर्वनिर्वाहकतया सारभूतः अतस्तेन गुणेन तस्य व्यपदेशः ।
दृष्टो हि ब्रह्मणोऽपि सारभूतेन गुणेन व्यपदेश इत्यर्थः । यद्यपि <quote>‘सत्यं ज्ञान’</quote> मित्यत्रा-
न्तोदात्तेन चित्स्वरेण मत्वर्थीयाच्प्रत्ययान्ततया ज्ञानशब्दो ज्ञानवत्परः इत्युपपादयितुं
शक्यते । तथापि तस्य ज्ञानमात्रपरत्वेऽपि न प्रकृते काचिदनुपपत्तिः इत्यभिप्रायेण तदु-
दाहृतम् । सू ।। यावदात्मभावित्वाच्च न दोषस्तद्दर्शनात् ।। ३० ।। लाक्षणिकत्वेन पूर्वनि-
र्वाहः अयं तु मुख्यत्वेनेति विशेषः । पूर्वसूत्रोक्तहेत्वाक्षेपकत्वेनोत्तरसूत्रमवतारयति—<pratika>सुषु-
प्त्यादिष्विति । सू ।। पुंस्त्वादिवत्त्वस्य सतोऽभिव्यक्तियोगात् ।। ३१ ।।</pratika> बालयु-
वादिसाधारणो हि वीर्यरूपः पुंस्त्वधातुः । शरीरधारकान्धातून्विना श१रीरस्थित्यसंभ-
वात् । तथापि यथा तस्य बाल्ये नाभिव्यक्तिः <quote>‘न हि द्रष्टुर्दृष्टे’</quote> रिति जीवस्वरूपानुबंधि-
त्वेन प्रतिपन्नस्य धर्मज्ञानस्य सुषुप्तौ बाह्यांतरसकलेंद्रियव्यापारोपरमेण विष२यावभा-
साभावात् तथाभिव्यक्तिर्नास्तीति भावः । उत्तरसूत्रेण जीवस्य ज्ञानरूपतयागन्तुकज्ञान-
तया वा सर्वगतत्वाभ्युपगमे दूषणमुच्यते । तदुक्तिः स्वमते तद्द‍ूषणाप्रसंगरूपं प्रयोजन-
मानयतीति पर्यवस्यदर्थमालोच्य स्वमतप्रयोजनपरतयोत्तरसूत्रमवतारयति—<pratika>आत्मन
इति । सू ।। नित्योपलब्ध्यनुपलब्धिप्रसङ्गोऽन्यतरनियमो वान्यथा ।। ३२ ।।</pratika> आत्मा
<note>(१) <quote>‘शक्त्यसंभवात्’</quote> इति ख पाठः ।</note> <note>(२) <quote>‘विषयावच्छेदाभावात्’</quote> इति ख पाठः ।</note>
