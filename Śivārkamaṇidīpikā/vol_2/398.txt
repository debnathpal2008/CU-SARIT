<pb n="398"/>
<p>मपि विद्या कर्मानपेक्षेति पूर्वः पक्षः ।। सिद्धान्तस्तु---कर्मवत्सु गृहस्थेषु विद्याऽ-
ग्निहोत्रादिसर्वकर्मापेक्षा । <quote>‘यज्ञेन दानेन’</quote> इति श्रुतेः, यज्ञादीनां पारमेश्वरनियो-
गसिद्धत्वाच्च । यथाऽश्वो गमनसाधनभूतोऽपि स्वपरिकरबन्धापेक्षो गमने, तथा
विद्याऽपीति । कर्मणः फलाभिसन्धिरहितत्वेन विद्यास्वरूपोपकार्यङ्गत्वान्न तज्जन्यत्वं
मोक्षफलस्य । किंतु साक्षात् ज्ञानफलमेव मोक्षः । अतो गृहस्थानां यज्ञादिसापेक्षा
विद्या । सर्वेषामाश्रमिणां स्वाश्रमविहितकर्मापेक्षेति युक्तं विद्यायाः कर्मापेक्षत्वम् ।।
इति सर्वापेक्षाधिकरणम् ।।
<!-- APPAYYA !-->
विद्याङ्गत्वायोगा<quote>‘द्यज्ञेने’</quote>त्यादिश्रुतिर्विद्यास्तुत्यर्था । वर्तमानापदेशत्वात् । दृश्यते ह्यतदर्थ-
स्यापि तादर्थ्यवर्णनं स्तुत्यर्थं । <quote>‘यज्ञार्थं पशवस्सृष्टा’</quote>इत्यादौ । अतस्सन्न्यासिभिरिव गृहस्थै-
रपि विद्यार्थं कर्म नानुष्ठेयमिति भावः । <pratika>पारमेश्वरनियोगसिद्धत्वाच्चेति ।</pratika> तथा च पर-
मेश्वरः स्वनियोगानुवर्तनेन प्रसन्नस्सन्नाप्रायणमहरहरविच्छेदेनानुष्ठेयां विद्यां चित्तैकाग्र्या-
दिप्रदानद्वारा निर्वर्तयेदिति विद्यास्वरूपोपकारकाणि यज्ञादीनीत्येवं यज्ञादिश्रुतेरर्थवत्त्व-
संभवे नानर्थकमर्थवादत्वमाश्रयणीयमिति भावः । यज्ञादीनां विद्याव्यभिचारं परिहरति
---<pratika>सर्वोषामाश्रमिणामिति ।</pratika> यस्मिन्नाश्रमे स्थित्वा यो विद्यामनुतिष्ठति तस्य तदाश्रमध-
र्मैर्विद्यास्वरूपोपकार इति नियमे नास्ति व्यभिचारः । <quote>‘तमेतं वेदानुवचनेन ब्राह्मणा वि-
विदिषन्ति यज्ञेन दानेन’</quote>त्यादिश्रुतेरप्यत्रैव तात्पर्यम् । तत्र <quote>‘वेदानुवचनेने’</quote>ति ब्रह्मचारि-
धर्मजातं लक्ष्यते । अध्ययनार्थमुपक्रान्तमेव हि गुरुकुलवासमाप्रायणमनुवर्तयेन्नैष्ठिकब्र-
ह्मचारी । <quote>‘यज्ञेन दानेने’</quote>त्यनेन यज्ञदानप्रधानं गृहस्थधर्मजातं लक्ष्यते । <quote>‘तपसे’</quote>त्यनेन
कृच्छ्रचान्द्रायणपञ्चाग्निमध्यतपश्चर्यादिप्रधानं वैखानसधर्मजातम् । <quote>‘अनाशकेने’</quote>त्यनेन
अनशनप्रायाष्टग्रासनियमप्रधानं यतिधर्मजातं लक्ष्यते । एवमाश्रमधर्मभेदेऽपि तदुपका-
र्यविद्याभेदो न प्रसज्यते । <quote>‘यस्य यावत्स्वगृह्योक्तं बहु वा स्वल्पमेव वा । तस्य तावति
शास्त्रार्थे कृते सर्वं कृतं भवे’</quote>दिति स्मृत्युक्तरीत्या वर्णाश्रमकुलविशेषादिप्रयुक्तपारमेश्वर-
नियोगानुवर्तनस्यैकरूपफलत्वोपपत्तेरिति भावः ।।</p>
<head>इति सर्वापेक्षाधिकरणम् ।। ६ ।।</head>
<!-- APPAYYA !-->
<head>नयमणिमालायाम्</head>
<head>अथ सर्वापेक्षाधिकरणम् ।। ६ ।।</head>
<sutra>सू॰ ।। सर्वापेक्षा च यज्ञादिश्रुतेरश्ववत् ।। २६ ।।</sutra>
<lg><l>तर्ह्येव सेति विद्या गृहिणामपि न तदपेक्षेत । एकस्यास्तदपेक्षानपेक्षताया विरुद्धत्वात् ।। ३०३ ।।</l></lg>
<lg><l>यज्ञेनेति श्रवणात्तस्याः कर्म ह्यपेक्षास्ति । आश्रमभिदया सा स्याद्गमनस्याश्‍व इव पुंभिदया ।। ३०४ ।।</l></lg>
<head>इति सर्वापेक्षाधिकरणम् ।। ६ ।।</head>
