<pb n="150"/>
<pratika>प्रसंगोऽन्यतरनियमो वान्यथा ।। ३२ ।।</pratika> इदमन्तःकरणवश्यमभ्युपगन्तव्यम् । <pratika>अन्यथा</pratika>=अनभ्युपगमे । सर्वे
षामिन्द्रियाणां स्वस्वविषयसंन्निधानदशायां <pratika>नित्योपलब्धिप्रसंगः</pratika>=युगपत्सर्वविषयोपलब्धिप्रसंगः । मनोव्यतिरिक्तज्ञान-
सामग्र्यास्सत्त्वात् । यदि सत्यामपि सामग्र्यां ज्ञानाभावः तदा <pratika>नित्यानुपलब्धिप्रसंगः</pratika>=कस्याप्युपलब्धिर्न स्यात् ।
अथवा एकस्योपलब्धिमितरेषामनुपलब्धिमिच्छता ज्ञानसामग्रीमध्ये <pratika>अन्यतरनियमः=अन्यतरस्य</pratika>—आत्मनः इन्द्रियस्य वा
<pratika>नियमः</pratika>=शक्तिप्रतिबन्धोऽङ्गीकर्तव्यः । निर्धर्मक आत्मनि शक्तेरभावात् शक्तेरान्तरत्वेनेन्द्रियधर्मत्वायोगाच्च स न सभवती-
त्यतः इच्छैव नियामिका । तस्याश्च मनोधर्मत्वेन तदन्यथानुपपसत्त्या <quote>‘कामः संकल्प’</quote> इत्यादिश्रुत्या च सिद्धमन्तःकरणम् ।
तत्प्रयुक्तश्चात्मन्यणुत्वादिसंसार इति । तस्मादौपाधिकाणुत्वश्रुत्या न वास्तवसर्वगतत्वश्रुतेर्विरोध इति सिद्धम् ।।</p>
<head>इतिभगवत्पादमते उत्क्रान्तिगत्यधिकरणम् ।। १३ ।।</head>
<p><pratika>श्रीकण्ठमते</pratika>, पूर्वत्र ज्ञातृत्वेन सिद्धस्यात्मन उत्क्रान्त्यादिदर्शनादवगम्यमानमणुत्वं युज्यते न वेति <pratika>संदेहः</pratika> । <quote>‘स वा एष
महानज आत्मा’</quote> <quote>‘अहं विश्‍वं भुवनमभ्यभवाम्’</quote> इत्यादिश्रुतिभिस्तस्य विभुत्वसकलभुवनाभिभावित्वयोरवगमाद्विभोर्जीवस्य
नाणुत्वमुपपद्यत इति <pratika>पूर्वपक्षः ।</pratika> उत्क्रान्तिगत्यागतिश्रुत्यादिप्रामाण्यादात्मनो नित्यज्ञानगुणकस्याणुत्वमुपपद्यतइ एवेति <pratika>सिद्धा-
न्तः</pratika> । अत्र <quote>‘उत्क्रन्तिगती’</quote> त्यादीन्येतदधिकरणसूत्राणि सर्वाण्यपि सिद्धान्तोपष्टंभकतयैव व्याख्यातानि । अतः भगवत्पादमते
‘जीवाणुत्वपरतया पूर्वपक्षप्रतिपादकानि । <quote>‘उन्क्रान्तिगती’</quote> त्यादीनि नव सूत्राणि प्रायोऽत्राविशिष्टार्थानि । <quote>‘अवस्थितिवै-
शेष्या’</quote>दिति सूत्रं मतान्तरनिरूपकं <quote>‘गुणाद्वालोकव’</quote> दिति स्वमतप्रतिपादकमिति विशेषोऽत्र मते । अस्मिन्मते पूर्वपक्षसिद्धा-
न्तयोर्विनिमयेनास्ति वैलक्षण्यं पूर्वस्मात् । सूत्राणि च तदानुगुण्येन व्याख्यातानि । <pratika><quote>‘व्यतिरेको गन्धवत्तथाहि दर्शयति ।
पृथगुपदेशात् ।’</quote></pratika> इतीदं सूत्रद्वयं <pratika><quote>‘गुणाद्वालोकवत् ।’</quote></pratika> इति स्वमतार्थोपष्टंभकतया ज्ञानात्मनोर्व्यतिरेकप्रतिपादकमित्य-
विशेषः । भगवात्पादमते सिद्धान्तपरत्वेन व्याख्यातानि <pratika><quote>‘तद्ग‍ुणसारत्वा’</quote></pratika> दित्यादीनि चत्वारि सूत्राण्यपि अत्र विलक्षणार्थ-
परतया भिन्नार्थान्येव । यथा---एवं नित्यज्ञानगुणकस्यात्मनः कथं ज्ञानमात्रत्वव्यपदेश इत्यत आह---<pratika>तद्ग‍ुणसारत्वादि-
त्यादि । तद्व्यपदेशः</pratika>=आत्मनो ज्ञानव्यपदेशः । <pratika>तद्ग‍ुणसारत्वात्तु</pratika>=ज्ञानगुणसारत्वादेव भवति न ज्ञानमात्रत्वादित्यर्थः ।
<pratika>प्राज्ञवत्</pratika>=यथा प्राज्ञस्य विपश्चितोऽपि <quote>‘सत्यं ज्ञान’</quote> मिति व्यपदेशस्तद्वदिति । पुनरुपपत्तिमाह---<pratika>सू ।। यावदात्मभावि-
त्वाच्च न दोषस्तद्दर्शनात् ।। ३० ।। यावदात्मभावित्वाच्च</pratika>=ज्ञानस्यात्मस्वरूपानुबन्धित्वात् ज्ञानमात्रत्वव्यपदेशे न
दोषः । कुतः । <pratika>तद्दर्शनात्</pratika>=स्वरूपानुबन्धिधर्मत्वेन गोत्वादिना खण्डादेर्गौरित्यादिव्यपदेशस्य लोके दर्शनात् । अतः स्वरूपा-
नुबन्धित्वाज्ज्ञानधर्मस्य तद्व‍यपदेशे न दोष इति भावः ।।</p>
<p>सुषुप्त्यादिष्वसतो ज्ञानस्य यावदात्मभावित्वं कथमित्यत आह---<pratika>सू ।। पुंस्त्वादिवत्त्वस्य सतोऽभिव्यक्तियोगात्
।। ३१ ।।</pratika> सुषुप्त्यादिष्वनभिव्यक्तत्वेन सतोऽपि ज्ञानस्य बाल्येऽपि सतः पुंस्त्वासाधारणसप्तमधातोर्यौवनेऽभिव्यक्तिवत्
जागरादवभिव्यक्तिसंभवात् ज्ञानस्य स्वरूपानुबन्धित्वमक्षतमिति भावः ।।</p>
<p>आत्मनो ज्ञातृत्वाणुत्वप्रतिपादनप्रयोजनमवगमयितुं पक्षान्तरे दोषमाह---<pratika>सू ।। नित्योपलब्ध्यनुपलब्धिप्रसंगोऽ
न्यतरनियमो वान्यथा ।। ३२ ।। अन्यथा</pratika>=ज्ञानात्मवादे सर्वगतात्मवादे च । <pratika>नित्योपलब्ध्यनुपलब्धिप्रसंगः</pratika>=
उपलब्ध्यनुपलब्धी नित्यवत्प्रसज्येयाताम् । तयोरन्यतरनियमो वा भवति । तस्मादात्मनो ज्ञातृत्वाणुत्ववादः पूर्वोक्त एव
समीचीन इति सिद्धम् ।। अत्र <pratika>व्यतिरेको गन्धवत्तथाहि दर्शयति’</pratika> इत्येकसूत्रतया पाठः ।।</p>
<p><pratika>रामानुजमते, <quote>‘ज्ञोऽत एव’</quote></pratika> इत्यादीनि चतुर्दश सूत्राण्यपि ज्ञाधिकरणत्वेन व्यपदिश्यंते । अत्र किं जीवश्चैतन्य-
मात्रवपुः उत पाषाणकल्प एवागन्तुकचैतन्यगुणः अथवा ज्ञातृत्वैकस्वरूप इति त्रेधा <pratika>संशयः</pratika> । चैतन्यमात्रवपुरथवा
पाषाणकल्प आगन्तुकचैतन्यगुणः स्यादिति <pratika>पूर्वपक्षः</pratika> ।। बद्धमुक्तोभयावस्थो ज्ञातैवायमात्मा अणुरेवेति <pratika>सिद्धान्तः</pratika> ।।
सूत्रार्थवर्णनादिकं सर्वमन्यदविशिष्टमेव श्रीकण्ठमतादिति विरम्यते पुनस्तत्प्रपञ्चनतः । इति ।।</p>
<head>इति रामानुजमते आत्माधिकरणम् ।।</head>
<p><pratika>आनन्दतीर्थमते</pratika>, <quote>‘उत्क्रान्ती’</quote> त्यादिसूत्रसप्तकमात्रमिदमधिकरणं <pratika><quote>‘व्यतिरेको गन्धव’</quote></pratika> दति सूत्रमधि-
करणान्तरं <pratika><quote>‘पृथगुपदेशा’</quote></pratika> दित्यादिसूत्रद्वयमन्यदधिकरणं <pratika><quote>‘यावदात्मभावित्वाच्चे’</quote></pratika>ति सूत्रमन्यत् <pratika><quote>‘पुंस्त्वादिव’</quote></pratika>
दित्यादिसूत्रद्वयमधिकरणान्तरमिति चाधिकरणपंचकात्मतया पंचधा विभक्तानीमानि त्रयोदश सूत्राणीति विशेषः । इतः
परमापादपरिसमाप्तेः पूर्वाधिकरणप्रस्तुतजीवविषय एवाणुत्वमहत्त्वादिश्रुतिविरोधः समाधास्यते । अस्मिन्नधिकरणे <quote>‘व्याप्ता
ह्यात्मानः’</quote> अणुर्ह्येष आत्मा’इति जीवपरिमाणश्रुत्यविरोध उच्यते । अत्र जीवोऽणुर्वा विभुर्वेति <pratika>संशयः</pratika> । <quote>‘व्याप्ता ह्यात्मान’</quote>
इति युक्त्यनुगृहीतत्वेन प्रवलया श्रुत्या <quote>‘अणुर्ह्येष आत्मा’</quote> इति जीवाणुत्वश्रुतेर्विरोधवत्त्वेनाप्रामाण्याद्विभुर्जीव इति
<pratika>पूर्वपक्षः</pratika> ।। <quote>‘सोऽस्माच्छरीरादुत्क्रम्यामुं लोकमभिगच्छंत्यमुष्मादिमं लोकमागच्छन्ती’</quote>त्युत्क्रान्तिगत्यागतिश्रवणात् <quote>‘व्याप्ता
ह्यात्मान’</quote>इति श्रुतेरीश्‍वरविषयत्वाच्च अणव एव ते जीवा इति <pratika>सिद्धान्तः।।सूत्रार्थस्तु, सू ।। उत्क्रान्तिगत्यागतीनाम्
।। २० ।।</pratika> ‘सोऽस्मादित्यादिवाक्योक्तदेहोत्क्रमणलोकान्तरगमनैतल्लोकागमनहेतूनां सकाशादणुरेव जीवो न विभुरित्यर्थः ।।
