<pb n="409"/>
<p>र्त्विज्यमेव तदनुष्ठानमित्यौडुलोमिमतम् । कथमन्यकर्तृकमन्यगामिफलं स्यादिति
चेत्, ऋत्विजां कर्मस्वरूपवदशेषाङ्गानुष्ठानाय यजमानेन क्रीतत्वात् । साङ्गकर्मा-
नुष्ठानाय हि ऋत्विजो यजमानेन परिक्रियन्ते । तस्मादृत्विक्क‍ृतं यजमानकृतमे-
वेति, फलं च तस्य स्वामिन एवेति न विरोधः ।।</p>
<head>इति स्वाम्यधिकरणम् ।। १२ ।।</head>
<!-- APPAYYA !-->
<p>क्षिणि चोपदिष्टं परमेश्वरस्वरूपं सर्वपापोदितत्वादिधर्मैः देवलोककामावाप्तिमनुष्यलोकका-
मावाप्तिरूपफलाभ्यां च सह विद्वानुद्गाता यजमानं प्रति ब्रूयात् । किं ते काममैहिकमामु-
ष्मिकं वा किं फलमुद्दिश्य आगायानि तत्फलानुकूलोपासनासहितं गानं करवाणीति ।
हि यस्मादेव एवोद्गाता कामागानस्याभिमतफलसाधनोपासनासहितगानस्येष्टे । कः । य एवं-
विद्वान् अधिदैवताध्यात्मोपदिष्टपरमेश्वरस्वरूपं विद्वान् साम गायतीत्यर्थः । अत्रोद्गातृ-
कर्तृकमेव वेदनमिति स्पष्टम् । एवं <quote>‘यदेव विद्या करोति’</quote> <quote>‘य एतदेवंविद्वान् साम गाय-
त्युभौ स गायती’</quote>त्यादिकमप्युदाहरणम् । न च यागदानादीनां फलवतां यजमानकर्तृ-
कत्वे प्राधान्यं प्रयोजकम् । किं तु यजमानस्य द्रव्ये स्वत्वत्यागो नान्येन कर्तुं शक्य
इत्येतत्प्रयोजकम् । अत एवाङ्गत्वेऽपि दक्षिणादानं याजमानम् । एवं च यदृत्विग्भिः
कारयितुं शक्यं तस्य सर्वस्याप्यर्थे ऋत्विजां परिक्रीतत्वादौद्गात्रादिसमाख्यानुसाराच्च
उद्गीथाद्युपासनमुद्गात्रादिभिरेव कर्तव्यम् । तदिदं हेत्वन्तरं <quote>‘तस्मै हि परिक्रियत’</quote> इति
सूत्रशेषेण कण्ठोक्तम् । तत्सूत्रशेषं शंकोत्तरत्वेनापि योजयति---<pratika>कथमन्यकर्तृकमिति</pratika> ।
‘साङ्गकर्मानुष्ठानायेत्यनेन प्रधान्यं यजमानकर्तृकत्वे प्रयोजकं न भवति । परिक्रयस्य
दृष्टार्थत्वाय सर्वमपि ऋत्विग्भिरेव कर्तव्यमित्युस्सर्गो दर्शितः । अत एव <quote>‘निर्देशाच्छे-
षभक्षोऽन्यैः प्रधानव’</quote>दिति पूर्वतन्त्राधिकरणे शंयुवाककालकर्तव्यं हविश्शेषभक्षणं
ऋत्विग्भ्योऽन्यैः कर्तव्यम् । सर्वेष्वपि भक्षणेषु ऋत्विग्यजमानकर्तव्यत्वेन प्राप्तेषु <quote>‘यजमा-
नपञ्चमा इडां भक्षयन्ती’</quote>ति तैरिडाभक्षणमेव कार्यमिति परिसंख्यातत्वादिति पूर्वपक्षं
कृत्वा तद्वचनमृत्विजां भक्षणान्तरनिवृत्त्यर्थं न भवति । किं तु सर्वत्रापि प्रयोगे कर्तृ-
त्वेन प्राप्तानामृत्विजामेवेडाभक्षणमिति यजमानस्याप्राप्तौ तत्प्राप्त्यर्थम् । अतः शंयुवाक-
कालभक्षणमृत्विग्भिः कर्तव्यमिति सिद्धान्तितम् । एवं यत्र वचनेन याजमानसमाख्यया
न्यायेन वा यजमानस्य कर्तृत्वं प्राप्नोति तत्रैवोत्सर्गस्यापवादः । अन्यत्र सर्वत्र ऋत्वि-
जामेव कर्तृत्वमित्युद्गीथाद्युपासनास्वपि तथैवेति भावः ।।</p>
<head>इति स्वाम्यधिकरणम् ।। १२ ।।</head>
<!-- APPAYYA !-->
<head>नयमणिमालायाम्</head>
<head>अथ स्वाम्यधिकरणम् ।। ३० ।।</head>
<sutra>सू॰ ।। स्वामिनः फलश्रुतेरित्यात्रेयः ।। ४४ ।। आर्त्विज्यमित्यौडुलोमिस्तस्मै हि परिक्रियते ।। ४५ ।।</sutra>
<lg><l>यजमानेनैव भवेदुद्गीथादावुपासनं कार्यम् । फलकृत्येकाश्रयतोत्सर्गाध्द्याने विशिष्यनियमाच्च ।। ३१५ ।।</l></lg>
<lg><l>ऋत्विक्कर्तृकमेतद्गोहनवत्तदीयकर्माश्रयणात् । उद्गातैवंविदिति स्फुटमक्ष्यादित्यवाक्यशेषाम्नानात् ।। ३१६ ।।</l></lg>
<head>इति स्वाम्यधिकरणम् ।। १२ ।।</head>
