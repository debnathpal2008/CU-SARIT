<pb n="356"/>
अथ तद्वचनाधिकरणम् ।। २५ ।।
<sutra>सू ।। उपस्थितेऽतस्तद्वचनात् ।। ४० ।।</sutra>
इह पूर्वाधिकरणोक्तं ब्रह्मस्वरूपमेव मुक्तप्राप्यमुतान्यदिति संशयः ।। किं ता-
वत्‌प्राप्तं ? <quote>‘निष्कलं निष्क्रियं शान्तं निरवद्यं निरञ्जनम्’</quote> इत्यादिषु ब्रह्म निर्विशे-
षमेव श्रूयते । <quote>‘ब्रह्म वेद ब्रह्मैव भवति’</quote> इति मुक्तस्य तत्स्वरूपापत्तिरेव मुक्तिः ।
अतो निर्विशेषमेव ब्रह्म मुक्तप्राप्यं नान्यदिति प्राप्ते, ब्रूमः---पूर्वोक्तं सविशे-
षमेव ब्रह्मस्वरूपं मुक्तप्राप्यं, दहरकमलान्तर्भावनीयतया प्रतिपादिते विरूपाक्षे
परब्रह्मणि <quote>‘परं ज्योतिरुपसंपद्य’</quote> इति मुक्तेन प्राप्ते <quote>‘स्वेन रूपेणाभिनिष्पद्यते’</quote> इति
स्वरूपाभिनिष्पत्तेरेव हेतोः, <quote>‘जक्षन् क्रीडन् रममाणः स्त्रीभिर्वा ज्ञातिभिर्वा’</quote> इ-
त्यादिना स्वच्छन्दतो ज्ञात्यादिप्राप्‍त्यभिधानात्, <quote>‘परमं साम्यमुपैति’</quote> इति श्रुत्या,
<quote>‘मुक्तः शिवसमो भर्वत्’</quote> इति स्मृत्या च, मुक्तस्य परब्रह्मसादृश्यप्राप्त्यभिधा-
नाच्च । अतः साक्षान्मुक्तप्राप्यमेव पूर्वोक्तं नीलकण्ठत्वादिलक्षणं परब्रह्मस्वरूपं,
न सांसारिकम् । तस्य <quote>‘अपहतपाप्मा’</quote> इत्यादिना सांसारिकधर्मनिषेधात् । स-
गुणैवातः परविद्या । <quote>‘निष्कलं निष्क्रियम्’</quote> इत्यादिषु हेयगुणनिषेधः क्रियते न
कल्याणगुणनिषेधः । तथा हि---
<!-- APPAYYA !-->
<head>अथ तद्वचनाधिकरणम् ।। २५ ।।</head>
<p><pratika>सू ।। उपस्थितेऽतस्तद्वचनात् ।। ४० ।।</pratika> यदि शिवस्य रूपं गुणजातं च तात्विकं
तदा मुक्तप्राप्यं ब्रह्म ततोऽन्यत्स्यादित्युत्थानात्संगतिः । मुक्तप्राप्यं ब्रह्म शिवादन्यदुत
शिव एवेति मुक्तिनिर्विशेषब्रह्मभावापत्तिस्सविशेषब्रह्मसादृश्यापत्तिर्वेत्यनवधारणात्सशये
तत्र पूर्वः पक्षः । नीरूपं निर्विशेषं च परं ब्रह्मेति परश्शताः श्रुतयः प्रतिपादयन्ति । तद्भा-
वापत्तिर्मुक्तिरिति च <quote>‘ब्रह्म वेद ब्रह्मैव भवती’</quote>ति सावधारणश्रुतिः प्रतिपादयति । अतो
रूपवान्सगुणश्शिवो न परं ब्रह्म नापि तत्सादृश्यापत्तिः परममुक्तिरिति । सिद्धांतस्तु,
उक्तरूपश्शिव एव परं ब्रह्म तत्सादृश्यापत्तिरेव च परममुक्तिः । दहरपुण्डरीकादिषु तदु-
पासनेन लब्धया तत्प्राप्त्यैव स्वरूपाभिनिष्पत्त्यादिप्रतिपादनात् । <quote>‘निरञ्जनः परमं साम्य-
मुपैती’</quote>ति श्रुत्या <quote>‘मुक्तश्शिवसमो भवेदि’</quote>ति स्मृत्यनुगृहीतया निरञ्जन इति शब्दोदितस्य
संसारान्मुक्तस्यैव तत्साम्यापत्तिप्रतिपादनाच्च । परब्रह्मणः रूपगुणनिषेधश्रुतयः प्राकृत-
रूपहेयगुणनिषेधपराः । मुक्तप्राप्ये <quote>‘सह ब्रह्मणा विपश्चिते’</quote>ति सार्वज्ञ्यगुणश्रवणेन मुक्त-
<!-- APPAYYA !-->
<pratika>श्रीकण्ठमते</pratika>, इदं सूत्रद्वयं प्रत्येकमेकैकमधिकरणमिति वेद्यम् । तत्राद्येऽलोपाधिकरणे पूर्वत्र नीलकण्ठत्वादिविशिष्टं
रूपमुमाभिधानपरशक्तिसाहित्यं सत्यसंकल्पत्वादिगुणजातं च निरूपितम् । इह तेषां परब्रह्मणि किं लोपोऽस्ति कदाचि-
दथवा कदाचिदपि न लोप इति <pratika>संशयः ।</pratika> उपासनार्थं तेषां परब्रह्मणि कल्पितत्वात्कदाचिल्लोप इति <pratika>पूर्वपक्ष । सि-
द्धान्तस्तु</pratika>, परब्रह्मण उमासहितत्वादीनां सर्वत्र श्रुतिष्वभ्यासादादरादलोप एव । अतएवालुप्तशक्तिकमुच्यते परंब्रह्मेति ।
अतः परब्रह्मणः बहुषु श्रुतिषूक्तस्वरूपधर्माणामलोप एवेति ।।</p>
<head>इति श्रीकण्ठमते अलोपाधिकरणम् ।। २४ ।।</head>
