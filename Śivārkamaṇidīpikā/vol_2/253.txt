<pb n="253"/>
चांशुमंतं परमार्थतोऽनवस्थितं चोभयं दृष्टान्ततयोपादाय <quote>‘तथात्मैकोऽप्यनेकस्थ’</quote> इति निगमनात्तत्तत्स्थानप्रयुक्तवृद्धिह्रास-
भाक्त्वनिवर्तनमात्रं विवक्षितमित्यवगम्यते । अन्यत्रापि दृष्टान्तदार्ष्टान्तिकयोस्सर्वसाम्याभावेऽपि <quote>‘सिंह इव माणवक’</quote>
इत्यादिषु दृष्टान्तोपादानदर्शनाच्चैवमवगम्यते ।।</p>
<p><pratika>श्रीकण्ठमते</pratika> नेत्यनुवर्त्य वृद्धिह्रासभाक्त्वं न भवतीति व्याख्यातम् । अथवेत्युपक्रम्य दर्शनाच्चेत्यस्य <quote>‘अश्व इव रोमाणि
विधूय पाप’</quote> मिति श्रुतौ विवक्षितधर्मसाम्येन दृष्टान्तदर्शनाच्चेत्यर्थपरत्वमप्युपन्यस्तमिति च विशेषः । अतो विवक्षितध-
र्मसाम्येनोभयदृष्टान्तसामञ्जस्यादुभयलिंगं ब्रह्मेति सिद्धम् ।।</p>
<p><pratika>आनन्दतीर्थमते</pratika>, इयमेकादशसूत्री अधिकरणपञ्ज<pratika>कात्मतया विभक्ता । तत्राद्ये न स्थानतोऽप्यधिकरणे</pratika> सर्वशरीरेषु
प्रतिशरीरं दक्षिणाक्ष्यादिस्थानेषु च जाग्रदाद्यवस्थाप्रेरकतया <pratika>स्थितस्य</pratika> विश्‍वतैजसप्राज्ञादिरूपस्य परमेश्वरस्य भिन्नस्थानत्वे
बहुकुंभसंभृतांभोवद्भेदावश्यंभावात् सर्वावस्थाप्रेरकः परमेश्वर <pratika>एक एवेति</pratika> यदुक्तं तदयुक्तम् । एवं च भिन्नानां गुणा-
दितारतम्यानुग्राह्यानुग्राहकभावदर्शनात्तस्यापि तत्प्रसक्तौ न परमेश्वरस्य निर्दोषाशेषगुणत्वसिद्धिरिति <pratika>पूर्वपक्षः । सिद्धा-
न्तस्तु</pratika>, स्थानभेदेऽपि <pratika>न परस्य</pratika> भिन्नं रूपम् । <quote>‘सर्वेषु भूतेष्वेकमेव ब्रह्मत्याचक्षते’</quote> इति सर्वभूतेष्वेकस्यैव निर्दोषपरिपूर्णगुण-
त्वश्रवणात् <quote>‘अयं <pratika>वै हरय</pratika>’</quote> इत्यादिना भगवद्रूपाणां प्रत्येकं मूलरूपेण चाभेदवचनात् ब्रह्मतर्कोक्तरीत्या बद्धाद्युक्तेर्नेतव्यत्वाच्च ।
तस्मात्स्थानभेदेऽप्यभेदात्रानान्नास्ति ब्रह्मणो रूपभेद इति । <pratika>सूत्रार्थस्तु सू॰ ।। न स्थानतोऽपि परस्योभयलिंगं सर्व-
त्र हि ।। ११ ।। परस्य</pratika>=परमात्मनः । <pratika>स्थानतोऽपि</pratika>=अक्ष्यादिस्थानभेदादपि । <pratika>उभयलिंगं</pratika>=भिन्नरूपं नास्ति । किं तु
<pratika>सर्वत्र</pratika>=सर्वस्थानेषु स्थितं रूपमेकमेव । <pratika>हि</pratika>=यस्मात् । <quote>‘सर्वेष्वि’</quote> ति श्रुतिरत्रास्ति अत इत्यर्थः ।।</p>
<p><pratika>सू॰ ।। न भेदादिति चेन्न प्रत्येकमतद्वचनात् ।। १२ ।। भेदात्</pratika>=<quote>‘कार्यकारणबद्धा’</quote> विति स्वप्नजाग्रदनुभव-
जनकत्वरूपभेदकत्वश्रवणात् । विश्‍वादिरूपाणां नाभेद इति चेन्न । कुतः । <pratika>प्रत्येकं</pratika>=परस्परं तेषां रूपाणाम् । <pratika>अतद्वच-
नात्</pratika>=<quote>‘एष त आत्मे’</quote> त्यभेदश्रुतेरित्यर्थः ।।</p>
<p><pratika>सू॰ ।। अपिचैवमेके ।। १३ ।।</pratika> यतः एवमभेदं चशब्दार्थानन्तरूपत्वं चैके शाखिनः <quote>‘अमात्र’</quote> इति श्रुतौ पठन्ति ।
<pratika>अपि</pratika>—अभेदेऽपि भेदव्यपदेशः स्थानभेदाद्युज्यत इत्यर्थः ।। <pratika>इति नस्थानतोऽप्यधिकरणम् ।। ८ ।।</pratika></p>
<head>अथारूपाधिकरणम् ।। ९ ।।</head>
<p><pratika>सू॰ ।। अरूपवदेव हि तत्प्रधानत्वात् ।। १४ ।।</pratika> अत्र पूर्वाधिकरणोक्तरीत्या वर्णितमहिम्नः परमेश्‍वरस्य रूपवत्त्व-
मस्ति वा न वेति <pratika>संदेहः</pratika> । रूपवत्त्वाभ्युपगमे शरीरस्यानित्यत्वनियमान्नीरूपत्वश्रुतिविरोधाच्च अरूपित्वे रुक्मवर्णवत्त्वादि-
श्रुतिविरोधात्सौन्दर्यादिशून्यत्वे भक्तेर्निरालंबनतापाताच्च तदेवमुभयथापि तत्र भक्तेरयोगाद्व‍यर्थं तस्य स्वप्नप्रवर्तकत्वादिम-
हिमवर्णनमिति <pratika>पूर्वपक्षः । सिद्धान्तस्तु</pratika>, तस्य प्रकृत्यादिप्रवर्तकत्वेन तत्प्रधानत्वात् ज्ञानानन्दस्वभावविलक्षणनित्यरूप-
सत्त्वेऽपि प्रसिद्धप्राकृतरूपाभावाभिप्रायेण नीरूपत्वश्रुत्युपपत्तेः प्रसिद्धप्राकृतरूपरहित एव परमेश्वर इति । <pratika>सूत्रार्थस्तु</pratika>,
ब्रह्म <pratika>अरूपवदेव</pratika>=प्राकृतरूपरहितमेव । कुतः । <pratika>तत्प्रधानत्वात्</pratika>=प्रकृत्याद्युत्तमत्वात् हिशब्दसूचितास्थूलमितिश्रुतेश्चेत्यर्थः ।।</p>
<p><pratika>सू॰ ।। प्रकाशवच्चावैयर्थ्यम् ।। १६ ।।</pratika> चो हेतुसूचकः । <pratika>प्रकाशवत्</pratika>=लोकविलक्षणचक्षुरादिप्रकाशे नास्ति प्रकाश
इति व्यवहारस्येव । <pratika>अवैयर्थ्यम्</pratika>=न ब्रह्मणो रूपित्वश्रुतीनामप्रामाण्यम् । कुतः । तस्यारूपित्वेऽपि विलक्षणरूपित्वा-
भ्युपगमादित्यर्थः ।।</p>
<p><pratika>सू ।। आह च तन्मात्रम् ।। १६ ।।</pratika> यतः <quote>‘ऐकात्म्य’</quote> मिति श्रुतिः ब्रह्मण<pratika>स्तन्मात्रम्</pratika>=विज्ञानानन्दैकस्वरूपं रूप-
<pratika>माह</pratika>=वक्तीत्यर्थः । अतो न वैलक्षण्यानिरुक्तिरिति चशब्दार्थः ।।</p>
<p><pratika>सू ।। दर्शयति चाथो अपि स्मर्यते ।। १७ ।।</pratika> चो यतः । अपिस्समुच्चये । न केवलं ब्रह्मणः आनन्दात्मकत्वं
दर्शयति किं तु <quote>‘तद्विज्ञानेने’</quote> तिश्रुतिर्ज्ञानस्य ब्रह्मात्मकत्वमपि <pratika>दर्शयति</pratika>=प्रतिपादयति । <quote>‘अथो’</quote> इति पदं ज्ञानरूपार्था-
न्तरवाचि । <pratika>अथो</pratika>=विज्ञानस्यापि ब्रह्मरूपत्वम् । <pratika>स्मर्यते</pratika>=व्यासादिभिः <quote>‘शुद्धस्फटिकसंकाश’</quote> मित्यादिना । अतो न
ज्ञानानन्दयोर्ब्रह्मस्वरूपत्वमप्रामाणिकमित्यर्थः ।। <pratika>इत्यरूपाधिकरणम् ।। ९ ।।</pratika></p>
<head>अथोपमाधिकरणम् ।। १० ।।</head>
<p><pratika>सू ।। अत एव चोपमा सूर्यकादिवत् ।। १८ ।।</pratika> अत्र जीवः परमात्माभिन्नश्चेतनत्वाद्विश्वादिवदित्यनुमानेन
जीवस्य ब्रह्माभेदसिद्धेर्न तावदात्यन्तिकी भक्तिः परमात्मनि युक्तेति <pratika>पूर्वपक्षः । सिद्धान्तस्तु</pratika>, जीवः परमात्माभिन्नो
न भवति तत्प्रतिबिंबत्वात् यथा सूर्यप्रतिबिंबो न सूर्याभिन्न इत्यत्यन्तभेदप्रतिपादकप्रबलानेकश्रुतिसहकृतानुमानविरोधात् ।
अतो जीवस्य परमात्मप्रतिबिंबत्वेन तदभेदायोगाद्भक्तिरुपपन्नैवेति । <pratika>सूत्रार्थस्तु, अत एवच</pratika>=भिन्नत्वतदधीनत्वतत्सा-
दृश्यैरेव <pratika>सूर्यकाद्युपमा</pratika>नोपाध्यधीनत्वादिनेति भावः ।। <pratika>इत्युपमाधिकरणम् ।। १० ।।</pratika></p>
<head>अथांबुवदधिकरणम् ।। ११ ।।</head>
<p><pratika>सू ।। अंबुवदग्रहणात्तु न तथात्वम् ।। १९ ।।</pratika> नित्यानन्दज्ञानादेस्सादृश्यस्य नित्यसिद्धत्वान्न भक्तिज्ञानादिना
प्रयोजनमित्यतो भक्तिः कर्तव्येति <pratika>पूर्वपक्षः । सिद्धान्तस्तु</pratika>, अंबुवत् स्रेहेन ग्रहणं ज्ञानं हि भक्तिः । तां विना
भगवत्सादृश्यरूपं स्वरूपज्ञानादिकं न सम्यगभिव्यज्यते । अतस्तत्सम्यगभिव्यक्तये भक्त्याद्यपेक्षावश्यिकीति । <pratika>सूत्रार्थस्तु</pratika>,
