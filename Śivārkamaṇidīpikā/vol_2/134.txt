<pb n="134"/>
<lg><l>वाय्वादिकार्यमाकाशादिभ्यो जायते तथा श्रवणात् । व्यवहितकार्यत्वपरं सर्वस्य ब्रह्मकार्यताश्रवणम् ।। १३४ ।।</l></lg>
<lg><l>तदभिध्यानाल्लिंगात्क्रमेण वाय्वादिकार्यमपि । आकाशादिशरीरात्सदाशिवाद्यात्मनश्शिवादेव ।। १३५ ।।</l></lg>
<head>इति तेजोऽधिकरणम् ।। ४ ।।</head>
<head>सूत्रार्थचन्द्रिकायाम् अथ तेजोऽधिकरणम् ।। ४ ।।</head>
<sutra>सू ।। तेजोऽतस्तथा ह्याह ।। १० ।। आपः ।। ११ ।। पृथिवी ।। १२ ।। अधिकाररूपशब्दान्तरेभ्यः
।। १३ ।। तदभिध्यानादेव तु तल्लिङ्गात्सः ।। १४ ।।</sutra>
<p><pratika>भगवत्पादमते</pratika>, पूर्वत्र सामान्यात्सामान्योत्पत्तिर्माभूत् । इह सामान्याद्ब्रह्मणो विशेषस्य तेजस उत्पत्तिरस्त्विति
प्रत्यदाहरणसंगत्येदमाह—<pratika>तेजोऽत इत्यादि</pratika> । <quote>‘वायोरग्निः’</quote> इति तेजसो वायुजन्यत्वप्रतिपादकतैत्तिरीयश्रुतेः <quote>‘तत्तेजोऽ-
सृजते’</quote>ति तेजसो ब्रह्मजन्यत्वप्रतिपादकच्छान्दोग्यश्रुत्या विरोधोऽस्ति न वेति <pratika>संदेहः</pratika> । विरोधोऽस्तीति <pratika>पूर्वपक्षः । सिद्धा-
न्तस्तु</pratika>, वायोरपि ब्रह्मकार्यत्वेन तेजः प्रत्युपादानत्वासंभवाद्ब्रह्ममात्रजन्यत्वं तेजस इत्यविरोध इत्येकदेशिमतम् । स्वमते तु,
<pratika>तेजः</pratika>=अग्निः । <pratika>अतः</pratika>=अस्माद्वायोर्जायते । <pratika>हि</pratika>=यतः । <pratika>तथा</pratika>=वायुजन्यत्वम् । <quote>‘वायोरग्नि’</quote> रिति श्रुति<pratika>राह</pratika> ।
वायोर्ब्रह्मजन्यत्वेन वायुभावापन्नब्रह्मजन्यत्वस्य छान्दोग्यश्रुत्यर्थस्यैव <quote>‘वायोरग्नि’</quote> रिति श्रुत्यर्थत्वेनैकार्थत्वादविरोध इति ।।</p>
<head>इति भगवत्पादमते तेजोऽधिकरणम् ।। ४ ।।</head>
<head>अथ अबधिकरणम् ।। ५ ।।</head>
<p><pratika>सू ।। आपः ।। ११ ।।</pratika> <quote>‘अतस्तथा ह्याहे’</quote> त्यनुवर्तते । <quote>‘अग्नेरापः’</quote> इति श्रुतेः <quote>‘तदपोऽसृजते’</quote> त्यपां ब्रह्मजन्यत्वश्रुत्या
विरोधोऽस्ति न वेति <pratika>संदेहः ।</pratika> विरोधोऽस्तीति <pratika>पूर्वपक्षः ।</pratika> अपामग्निदाह्यत्वान्न तज्जन्यत्वमित्यविरोध इत्येकदेशिमतम् ।
<pratika>परमसिद्धान्तस्तु, आपः</pratika> अतस्तेजसो जायन्ते । <pratika>हि</pratika>=यस्मात् । <pratika>तथा</pratika>=तेजोजन्यत्वं <quote>‘अग्नेराप’</quote> इति श्रुति-
<pratika>राह</pratika> । अतः पूर्ववत्तेजोभावापन्नब्रह्मजन्यत्वेनानयोरैकार्थ्यान्न विरोध इति ।। <pratika>इत्यबधिकरणम् ।। ५ ।।</pratika></p>
<head>अथ पृथिव्यधिकरणम् ।। ६ ।।</head>
<p><pratika>सू ।। पृथिव्यधिकाररूपशब्दान्तरेभ्यः ।। १२ ।।</pratika> अत्र <quote>‘अद्भ‍यः पृथिवी’</quote> इति पृथिव्या अब्जन्यत्वश्रुतेः
<quote>‘ता अन्नमसृजन्त’</quote> इत्यन्नस्याब्जन्यत्वश्रुत्या विरोधोऽस्ति न वेति <pratika>संदेहः</pratika> । अन्नशब्दस्योदनादौ प्रसिद्धत्वेन पृथिवी-
वाचकत्वाभावाद्विरोध इति <pratika>पूर्वपक्षः । सिद्धान्तस्तु, पृथिव्ये</pratika>वात्रान्नशब्देनोच्यते । न ओदनादि । कुतः । <pratika>अधिकार-
रूपशब्दान्तरेभ्यः</pratika>=<quote>‘तत्तेजोऽसृजते’</quote> ति महाभूतोत्पत्त्यधिकारात् <quote>‘यत्कृष्णं तदन्नस्य’</quote> इति पृथिवीत्वज्ञापककृष्णरूपस्य
श्रवणात् <quote>‘अद्भ्यः पृथिवी’</quote>इति पृथिव्या एव तज्जन्यत्वप्रतिपादकशब्दान्तरंस्य सत्त्वाच्च । अतोऽनयोरैकार्थ्येनैकवाक्यत्वादविरोध
इति सिद्धम् । <pratika>इति पृथिव्यधिकरणम् ।। ६ ।। अथ तदभिध्यानाधिकरणम् ।। ७ ।।</pratika></p>
<p>इत्थमुत्पत्तिक्रमेण महाभूतश्रुतीनामविरोधः प्रत्यपादि । अधुना तानि भूतान्याश्रित्यान्यद्विचार्यते—<pratika>सू ।। तदभि-
ध्यानादेव तु तल्लिङ्गात्सः ।। १३ ।।</pratika> अत्र ब्रह्मणस्सर्वसृष्टिकर्तृत्वप्रतिपादकश्रुतेः भूतानां भौतिकस्रष्टृत्वप्रतिपादक-
श्रुत्या विरोधोऽस्ति न वेति <pratika>संदेहः</pratika> । <quote>‘आकाशाद्वायु’</quote> रित्यादिना भूतानां स्वस्वकार्योत्पत्तौ स्वातन्त्र्यश्रवणात्तत्प्रतिपाद-
कश्रुत्या विरोधोऽस्तीति <pratika>पूर्वपक्षः । सिद्धान्तस्तु, स एव</pratika> परमेश्वरः <pratika>तत्त</pratika>त्कार्यगोचरेक्षणात्मका<pratika>भिध्याना</pratika>देवेक्षिता
भूताधिष्ठाता तत्तत्कार्यं सृजति । कस्मात् । <pratika>तल्लिंगात्</pratika>=तस्य परमात्मनस्सर्वनियन्तृत्त्वरूपलिङ्गस्य ‘यः पृथिव्यां तिष्ठन्,
इत्यादिषु श्रुतत्वात् । अतो भूतानां परमेश्वराधिष्ठितानामेव स्रष्टृत्वप्रतिपादकत्वेनानयोरेकवाक्यत्वादविरोध इति ।।</p>
<head>इति भगवत्पादमते तदभिध्यानाधिकरणम् ।। ७ ।।</head>
<p><pratika>श्रीकण्ठमते</pratika>, <quote>‘पृथिवी’</quote> इति योगविभागो दृश्यते । <quote>‘तेजोऽत’</quote> इत्यादिसूत्रपञ्चकात्मकमिदमेकमधिकरणम् । <pratika><quote>‘तेजोऽत’</quote></pratika>
इत्यादिकं सूत्रचतुष्टयं पूर्वपक्षतया व्याख्याय <quote>‘तदभिध्याना’</quote> दिति सूत्रं सिद्धान्ततया व्याख्यातम् । अत्राधिकरणे वाय्वा-
दिकार्यं साक्षाद्ब्रह्मण उत्पद्यते वा उत स्वस्वपूर्वकारणाद्वा इति <pratika>संदेहे</pratika> स्वस्वपूर्वकारणादेवेति <pratika>पूर्वपक्ष</pratika>प्रतिपादकतया सूत्राणि
त्रीणि व्याख्याय अन्नशब्दस्य पृथिवीपरत्वं <quote>‘अधिकाररूपे’</quote>ति सूत्रेण च व्यवस्थाप्य <quote>‘तदभिध्यानादेवे’</quote>ति सूत्रेण तत्तच्छरीरः
परमात्मैव तेषां कारणमिति सिद्धान्तितम् । अत्र मते यद्यपि संदेहपूर्वपक्षादिकं पूर्वस्मादविशिष्टम् । तथापि एतानि सूत्राणि
पृथक्पृथग्भिन्नाधिकरणतया व्याख्यातानि शांकरमते, अत्र तु एकीकृत्यैकाधिकरण्यमुपपादितमिति विशेषः ।।</p>
<p>अत्र <quote>‘तदभिध्यनादेवे’</quote>ति सूत्रस्य <quote>‘तत्तेज ऐक्षत’</quote>ता आप ऐक्षन्ते’ त्यादिबहुभवनसंकल्परूपात्परमात्मलिङ्गत्परमात्मन
एव तत्तच्छरीरकात्सर्वोत्पत्तिरित्यर्थः । सदाशिवादिपंचभूतात्मकपंचब्रह्मशरीरकात्परमशिवादेव तत्तत्कारणरूपात्तत्तत्कार्योत्पत्ति-
रित्यर्थाधिक्यमपि निरूपितमिति रामानुजभाष्याद्विशेषः ।।</p>
