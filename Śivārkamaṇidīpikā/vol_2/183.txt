<pb n="183"/>
<quote>‘एतस्माज्जायते प्राणो मनःसर्वेन्द्रियाणि च’</quote> इति प्राणेन्द्रियाणां भेदेनो-
त्पत्तिः श्रूयते । इन्द्रियाद्युपरमेऽपि प्राणवृत्‍त्यनुपरमरूपं वैलक्षण्यं च दृश्यते ।
अतोऽपि प्राणवृत्तिभ्यो भिन्नानीन्द्रियाणीति ।। इति त इन्द्रियाधिकरणम् ।। ७ ।।
अथ संज्ञामूर्तिक्लृप्त्यधिकरणम् ।। ८ ।।
<sutra>।। सू ।। संज्ञामूर्तिक्लृप्तिस्तु त्रिवृत्कुर्वत उपदेशात् ।। १७ ।।</sutra>
<!-- APPAYYA !-->
<pratika>एतस्मादिति । भेदेनोत्पत्तिरिति</pratika> । ननु मनस इंद्रियाणां च भेदेनोत्पत्तिः श्रूयते, अथापि
नेंद्रियेभ्यो मनसो भेदः । तथा प्राणादपींन्द्रियाणां स्यात् । नैष दोषः । मन इति न भिन्नं पदं किं
तु मनःप्रधानानींद्रियाणीति शाकपार्थिवादिवत् समासेनैकं पदम् । <quote>‘तत्सहशिष्ट्यादिभ्य’</quote>इति
सौत्रहेतुपर्यालोचनयैवावगन्तुं शक्यमपीन्द्रियाणां प्राणवृत्तिव्यतिरेकं हेत्वंतरैरपि स्पष्टीक-
र्तुमिदमधिकरणामारब्धमतोऽस्य न वैयर्थ्यम् ।। <pratika>इति त इंद्रियाधिकरणम् ।। ७ ।।</pratika></p>
<head>अथ संज्ञामूर्तिक्लृप्त्यधिकरणम् ।। ८ ।।</head>
<p><pratika>सू ।। संज्ञामूर्तिक्लृप्तिस्तु त्रिवृत्कुर्वत उपदेशात् ।। १७ ।।</pratika> <quote>‘आकाशो ह वै नाम नाम-
रूपयोर्निर्वहिते’</quote>ति वाक्ये नामरूपव्याकर्तृत्वं परमेश्वरस्य प्रतीयते । ‘सर्वाणि रूपाणि</p>
<!-- APPAYYA !-->
<head>नयमणिमालायाम् अथ त इंद्रियाधिकरणम् ।। ७ ।।</head>
<p><sutra>सू ।। त इंद्रियाणि तद्व्यपदेशादन्यत्र श्रेष्ठात् ।। १५ ।। भेदश्रुतेर्वैलक्षण्याच्च ।। १६ ।।</sutra>
<lg><l>अक्षाणि वृत्तयः स्युः मूख्यप्राणस्य यत्तेषाम् । प्राणपदेन व्यवहृतिराम्नातं चैतदीयरूपत्वम् ।। १६४ ।।</l></lg>
<lg><l>उपरतिमत्स्वक्षेष्वप्यनुपरमात्प्राणवृत्तीनाम् । प्राणाद्भेदेन जनिश्रुतेश्च भिन्नानि तानि स्युः ।। १६५ ।।</l></lg></p>
<head>इति त इन्द्रियाधिकरणम् ।। ७ ।।</head>
<head>सूत्रार्थचन्द्रिकायाम्</head>
<head>अथ त इन्द्रियाधिकरणम् ।। ७ ।।</head>
<sutra>सू ।। त इन्द्रियाणि तद्व‍यपदेशादन्यत्र श्रेष्ठात् ।। १५ ।। भेदश्रुतेर्वैलक्षण्याच्च ।। १६ ।।</sutra>
<p><pratika>भगवत्पादमते</pratika>, सत्स्विन्द्रियेषु तदधिष्ठातृविचारः । प्राणव्यापारव्यतिरेकेण तान्येव न सन्तीत्याह---<pratika>त इन्द्रियाणीत्या-
दिना</pratika> । अत्र <quote>‘एतस्माज्जायते प्राणो मनःसर्वेन्द्रियाणि च’</quote> इति मुख्यप्राणादिन्द्रियाणां तत्वान्तरत्वश्रुतेः <quote>‘त एतस्यैव सर्वे
रूपमभवन्’</quote> इति प्राणात्मकत्वश्रुत्या विरोधोऽस्ति न वेति <pratika>संदेहः</pratika> । अस्तीति <pratika>पूर्वपक्षः । सिद्धान्तस्तु, श्रेष्ठात्</pratika>=मु-
ख्यप्राणात् । <pratika>अन्यत्र</pratika>=अन्ये ते प्रकृता वागादय इन्द्रियाणीत्युच्यन्ते न प्राणाः । कुतः । <pratika>तद्व‍यपदेशात्</pratika>=<quote>‘एतस्माज्जायते’</quote>
इत्यादौ तस्य भेदस्य व्यपदेशात् इन्द्रियाणां प्राणात्मकत्वश्रुतेर्गौणत्वेन न तया विरोधः ।।</p>
<p>किंच । <pratika>सू ।। भेदश्रुतेः ।। १८ ।।</pratika> वागादीन्द्रियप्रकरणमुपसंहृत्य <quote>‘अथ हेममासन्यं प्राणमूचु’</quote> रिति भिन्नप्रकरणे प्राणस्यै-
न्द्रियेभ्यो भेदेन श्रवणात् न प्राणव्यापारत्वमिन्द्रियाणां किं तु तत्त्वान्तरत्वमेवेत्यर्थः ।।</p>
<p>किं च ।। <pratika>सू ।। वैलक्षण्याच्च ।। १९ ।।</pratika> सुषुप्त्यवस्थायां प्राणस्य स्थितिर्नेंन्द्रियाणामित्यादिवैलक्षण्यात्तत्त्वान्तरत्वम् । तस्मा
न्नानयोर्विरोध इति सिद्धम् ।।</p>
<p><pratika>श्रीकण्ठमते</pratika>, तथा <pratika>रामानुजमते</pratika>, च सर्वमविशिष्टं पूवस्मात् । <pratika>भेदश्रुतेर्वैलक्षण्याच्चे</pratika>त्येकमेव सूत्रमनयोर्मतयो-
रिति विशेषः । <quote>‘तद्व‍य<pratika>पदेशा</pratika>’</quote> दिति पदं तेष्वेवेन्द्रियशब्दनिर्देशादित्यर्थकतया च व्याख्यातमन्यदविशिष्टम् ।।</p>
<p>आनन्दतीर्थमते, <quote>‘अथेन्द्रियाणि प्राणा वा इन्द्रियाणि हीदं द्रवन्ती’</quote>ति सर्वेषां प्राणशब्दवाच्यनामविशेषेणेन्द्रियत्वमिदं-
द्रावकत्वयुक्तिपूर्वकं प्रतिपादतयन्त्या पौत्रायणश्रुत्या विरोधात्, <quote>‘द्वादशैवेन्द्रियाण्याहु’</quote> रिति काषायणश्रुतेरप्रामाण्यात्कस्येन्द्रि-
यत्वं निवार्यमिति <pratika>पूर्वपक्षः । सिद्धान्तस्तु, अन्यत्र श्रेष्ठात्</pratika>=मुख्यप्राणादन्ये ये प्राणास्ते द्वादशैवे<pratika>न्द्रियाणि</pratika> ।
न तु मुख्यप्राणोऽपि । कुतः । <pratika>तद्व‍यपदेशात्</pratika>=<quote>‘द्वादशैवेन्द्रियाणि’</quote> इति श्रुतौ तथोक्तत्वादिति ।।</p>
<p><pratika>सू ।। भेदश्रुतेः ।। १९ ।।</pratika> शांकरमतवदिदं पृथक्सूत्रम् । मुख्यप्राणस्य सर्वकर्तृकारयितृत्वरूपभेदकधर्मस्यान्येषां तद-
भावस्य च <quote>‘स्थित एव ही’</quote>ति श्रुतौ श्रुतत्वान्न तस्य चक्षुराद्यविशेष इत्यर्थः ।।</p>
<p><pratika>सू ।। वैलक्षण्याच्च ।। २० ।।</pratika> मुख्यप्राणस्य तंदितरप्राणानां च केवलेश्वराधीनत्वेश्वरजीवोभयाधीनत्वरूपवैलक्षण्यसत्वाच्च
न तस्येन्द्रियत्वं किं तु चक्षुरादीनामेवेत्यर्थः ।।</p>
<head>इति सूत्रार्थचन्द्रिकायां त इन्द्रियाधिकरणम् ।। ७ ।।</head>
