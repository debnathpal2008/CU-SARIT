<pb n="191"/>
ननु पूर्वमेव त्रिवृत्कृतं चेत् त्र्यात्मकं वस्तु कथमन्नमापस्तेज इत्युच्यत
इत्यत आह—
<sutra>।। सू ।। वैशेष्यात्तु तद्वादस्तद्वादः ।। १९ ।।</sutra>
अन्नादिभूयस्त्वेन वैशेष्यादन्नवाद इति । तस्मात्त्रिवृत्कुर्वतः परमेश्वरस्य चतु-
र्मुखाद्यात्मना सकलनामरूपसृष्टिरिति युक्तमेव ।। इति संज्ञामूर्तिक्लृप्त्यधिकरणम् ८
इति श्रीकण्ठशिवाचार्यविरचिते ब्रह्ममीमांसाभाष्ये द्वितीयस्याध्यायस्य
चतुर्थः पादः ।। ।। समाप्तश्च द्वितीयोऽध्यायः ।।
<!-- APPAYYA !-->
प्रथमतया प्रवृत्तमिति बोधनार्थम् । नामरूपव्याकरणत्रिवृत्करणयोः पाठक्रमश्चार्थक्रमेण
बाध्यते । सर्वोऽपि संकल्पकाले साध्यलाभसंकल्पपूर्वंकं तत्साधनानुष्ठानं संकल्पयतीति
लोके दृष्टम् । अत्रापि प्रकरणे <quote>‘बहु स्या’</quote>मिति साध्यलाभसंकल्पपूर्वकं <quote>‘प्रजायेये’</quote> ति तत्सा-
धनप्रवृत्तिसंकल्पवचनं दृष्टम् । अतस्तदनुसारेण <quote>‘हन्ताहमिमा’</quote> इति संकल्पवचने फलभूतं
नामरूपव्याकरणं प्रथमं पठितमिति तथैवोत्तरवाक्येऽपि नामरूपव्याकरणस्य प्रथमं पाठ
आसीदित्येवमन्यानुरोधेन प्रवृत्तत्वादपि पाठक्रमोऽर्थक्रमेण बाध्यते । त्रिवृत्कृतैरेव हि
तेजोऽबन्नैरण्डमुत्पादनीयमत्रिवृत्कृतानां तेषां कार्यारंभासामर्थ्यात् । यथाहुः पौराणिकाः---
<quote>‘नानावीर्याः पृथग्भूतास्ततस्ते संहतिं विना । नाशक्नुवन्प्रजाः स्रष्टुमसमागम्य कृत्स्नशः ।
समेत्यान्योन्यसंयोगं परस्परसमाश्रयाः । महदाद्या विशेषान्ता ह्यण्डमुत्पादयन्ति ते ।।’</quote> इति ।
एवञ्च यद्यप्यण्डसृष्ट्युत्तरभाविनो हिरण्यगर्भस्य त्रिवृत्करणकर्तृत्वायोगेऽपि तत्पूर्वभाविनो
नारायणस्य रुद्रस्य वा तत्कर्तृत्वमाशङ्कितुं शक्यम् । तथापि <quote>‘हन्ताहमिमास्त्रिस्रो देवता अनेन
जीवेनात्मनानुप्रविश्ये’</quote> त्यत्र जीवशब्दस्य तोजोऽबन्नाभिमानिरुद्रनारायणहिरण्यगर्भपरत्वात्
तन्मध्ये हिरण्यगर्भस्य त्रिवृत्करणकर्तृत्वासंभवेन नामरूपव्याकरणकर्तृत्वासंभवे स्थिते त्रय-
साधारणं जीवशब्दमवलंब्य रुद्रस्य नारायणस्य वा त्रिवृत्करणकर्तृत्वाशङ्कामूलं नामरूप-
व्याकरणकर्तृत्वचोद्यं न प्रवर्तत इति व्यर्था तयोस्त्रिवृत्करणकर्तृकत्वशङ्का निरालंबना चेति
तात्पर्यम् । <quote>‘अन्नमशित’</quote> मित्यादिना प्रागेव त्रिवृत्कृतानां तेजोऽबन्नानां प्राणिभिर्भुक्तानां
परिणामप्रकारमात्रमुच्यते न तु त्रिवृत्करणमिति यदुक्तं तन्न युक्तम् । प्रागेव त्रिवृत्कृतत्वे त्र्यात्म-
केषु वस्तुष्वेकैकवाचिशब्दप्रयोगायोगात् इत्याशंकोत्तरत्वेनोत्तरसूत्रमवतारयति—<pratika>नन्विति ।
सू ।। वैशेष्यात्तु तद्वादस्तद्वादः ।। १९ ।। अन्नादिति ।</pratika> अर्धमन्नमर्धमितरद्भ‍ूतद्वयमि-
त्येवमादिरूपेण भूयस्त्वेन प्रकारेण यद्वैशेष्यं विशेषस्ततो हेतोरित्यर्थः ।।</p>
<head>इति संज्ञामूर्तिक्लृप्त्यधिकरणम् ।। ८ ।।</head>
<p>इति श्रीशिवातिवादिमूर्धन्यशिवदर्शनस्थापुनधुरंधरसकलदेवभूदेवप्रतिष्ठापक-
श्रीमच्चिन्नबोम्मभूपालहृदयकमलकुहरविहरमाणश्रीसांबशिवप्रेरितस्य
श्रीमद्भरद्वाजकुलजलधिकौस्तुभश्रीविश्वजिद्याजिश्रीरंगराजाध्व-
<pratika>रिवरसूनोरप्ययदीक्षितस्य कृतौ श्रीकण्ठाचार्यवि-
रचितब्रह्ममीमांसाभाष्यव्याख्यायां शवा-
र्कमणिदीपिकाख्यायां द्वितीयस्याध्या-
यस्य चतुर्थः पादः ।। ४ ।।</pratika></p>
