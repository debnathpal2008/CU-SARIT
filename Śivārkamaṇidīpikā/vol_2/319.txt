<pb n="319"/>
अथ मण्डलविद्याधिकरणम् ।। १२ ।।
<sutra>सू ।। दर्शयति च ।। २२ ।।</sutra>
छान्दोग्ये तैत्तिरीये च मण्डलविद्याऽम्नाता । सैका भिन्ना वा ।।
इति संशये पूर्वः पक्षः । एकत्र <quote>‘य एषोऽन्तरादित्ये हिरण्मयः पुरुषो दृश्यते
हिरण्यश्मश्रुर्हिरण्यकेश आप्रणस्वात् सर्व एव सुवर्णः’</quote> इत्यादि श्रूयते । अन्यत्र
<quote>‘य एषोऽन्तरादित्ये हिरण्मयः पुरुषः’</quote> इति त्रयीमयमण्डलान्तर्वर्तिपुरुषान्तर्वर्ति-
तया हिरण्मयं पुरुषं प्रस्तुत्य तस्योपसंहारे <quote>‘सर्वो वै रुद्र’</quote> इत्यारभ्य <quote>‘नमो हिर-
ण्यवाहवे हिरण्यपतयेऽम्बिकापतय उमापतये नमो नमः’</quote> इत्यन्तेन सर्वात्मत्वं
हिरण्यबाहुत्वमुमापतित्वं चाम्नायते । तत्रैकत्र सर्वङ्गसुवर्णत्वमन्यत्र बाहुमात्र-
सुवर्मत्वमिति रूपभेदः । एकत्र <quote>‘सर्वो वै रुद्रः’</quote> इति सर्वात्मत्वं अन्यत्र <quote>‘सर्वेषां
लोकानामीष्टे’</quote> इति सर्वाधिपत्यमिति धर्मभेदः, तस्मान्न विद्यैक्यम् ।।
<!-- APPAYYA !-->
<head>अथ मण्डलविद्याधिकरणम् ।। १२ ।।</head>
<p>एकस्यापि वेद्यस्य स्थानभेदाद्विद्याभेद उक्तः स्थानैक्ये तु न विद्याभेदः इति प्रत्युदा-
हरणसंगत्याधिकरणान्तरम्---<pratika>सू॰ ।। दर्शयति च ।। २२ ।।</pratika> रूपभेदाभेदाभ्यां विद्याभेदा-
भेदसंशये पूर्वपक्षः---एकत्र सर्वावयवसुवर्णत्वं सर्वेश्वरत्वञ्चान्यत्र बाहुमात्रसुवर्णत्वं सर्वा-
त्मत्वं चेति रूपभेदाद्विद्याभेदो युक्तः । रूपभेदे सति स्थानैक्यमात्रस्य दहरशाण्डिल्य-
विद्ययोरिवैक्याप्रयोजकत्वादिति । सिद्धान्तस्तु इह स्थानैक्यं विद्यैक्ये गमकमेव । तदपवा-
दकस्य रूपभेदस्याभावात् । तैत्तिरीयकेऽपि <quote>‘हिरण्मयः पुरुष’</quote> इत्युपक्रमानुसारेणोपसंहारे
बाहुग्रहणस्योपलक्षणत्वात्सर्वात्मत्वस्य सर्वशरीरकत्वात्मकत्वे तदेव सर्वेश्वरत्वमित्यभेदात्स-
र्वोपादानत्वात्मकत्वे तस्य सर्वेश्वरत्वनियतत्वेन तदनुगुणतया विरोधशंकाभावेनोपसंहार्य-
त्वादिति । ननु छांदोग्ये मण्डलविद्या उद्गीथे हिरण्मयदृष्टिरूपा क्रत्वंतर्गता तैत्तिरीये सा
स्वातंत्र्येण हिरण्मयपुरुषानुसंधानरूपा तदनन्तर्गता कथमनयोरैक्यं प्रतिपाद्यते । यदि
छांदोग्येऽप्येषा स्वतन्त्रा स्यात्तदा विद्यैक्यं भवेदेव रूपैक्यादिति कृत्वाचिन्तया प्रति-
पाद्यते । क्रतुपारतन्त्र्यस्वातन्त्र्याभ्यां विद्याभेदेऽपि मण्डलान्तर्वर्त्तिपरमेश्वरे तद्ग‍ुणवि-
ग्रहाणामभेदप्रत्यभिज्ञानाद्विद्याद्वयेऽपि परस्परानाम्नातगुणविशेषोपसंहारं विभावयितुम् ।
कथं विद्याभेदे गुणोपसंहारः । विद्याभेदेऽप्युपासनास्थानस्य स्थानिनस्तद्ग‍ुणविग्रहाणाञ्चै-
क्यप्रत्यभिज्ञानात् । न हि दहरशांडिल्यविद्ययोरिव गुणभेदेन प्रत्यभिज्ञाविच्छेदोऽस्ति ।
सूत्रकारोऽपि स्वातन्त्र्यपारतन्त्र्यकृतविद्याभेदो न गुणानुपसंहारप्रयोजक इति विभायि-
तुमेव छांदोग्यतैत्तिरीयाम्नातपुरुषविद्ययोः स्वातन्त्र्यपारतन्त्र्यकृतभेदे स्पष्टे सत्यपि गुणा-
भेदादैक्यमाशंक्य गुणभेदाद्भेदं साधयिष्यति । सूतसंहितायां चादित्यमण्डलान्तवर्तिनः
परमेश्वरस्य ध्यानविधानं छांदोग्याम्नातगुणोपसंहारोऽपि दर्शितः---‘अथवाकाशमध्यस्थे
