<pb n="187"/>
पूर्वेः पक्षः ।।
सिद्धान्तस्तु—न युक्तः प्रतिपादितसृष्टिक्रमः । किंतु <quote>‘सदेव सोम्येदमग्र
आसीदेकमेवाद्वितीयम्’</quote> <quote>‘तदैक्षत बहु स्यां प्रजायेयेति तत्तेजोऽसृजत’</quote> इत्यादि-
श्रुतेः सच्छब्दवाच्यं ब्रह्मैव पञ्चभूतकारणम् । तेजः प्राथम्यं परिहृतम् । ततश्चा-
काशादि पृथिव्यन्तं सदाशिवादिसंज्ञया पूर्वपूर्वकारणरूपं ब्रह्म उत्तरोत्तरं कार्यं
सृजतीति, <quote>‘तदैक्षत तत्तेज ऐक्षत ता आप ऐक्षन्त’</quote> इति श्रुत्यावगम्यते ।
<quote>‘हन्ताहमिमास्तिस्रो देवता अनेन जीवेनात्मनानुप्रविश्य नामरूपे व्याकरवा-
णीति तासां त्रिवृतं त्रिवृतमेकैकां करवाणि’</quote> इति त्रिवृत्कुर्वत एव परमेश्वरस्य
<!-- APPAYYA !-->
ति तच्छब्दस्तमोनुदं रुद्रं परामृशति । न तु ततः प्रादुर्भूतं नारायणम् । <quote>‘रुद्रस्य वीर्या’</quote>-
दिति श्रुतेरुदाहृतत्वात्तदनुसारिपुराणवचनस्योदाहरिष्यमाणत्वाच्च । <quote>‘आपो नारा इति
प्रोक्ता’</quote> इति नारायणनामनिर्वचनं <quote>‘ततः स्वयंभूर्भगवा’</quote>नित्युक्तप्रादुर्भवितृविषयं न तु
वीर्यक्षेप्तृविषयम् । <quote>‘विष्णुस्तत्प्राविशत्साक्षा’</quote>दित्युदाहरिष्यमाणपुराणवचने यौगिकार्थस्य
तत्रैव प्रतिपादनात् । अत उदाहृतश्रुतिस्मृतिपुराणवचनानामैकार्थ्यमिति भाष्याभिप्रायः ।
<pratika>सिद्धान्तस्त्विति</pratika> । अयमाशयः । <quote>‘तदैक्षत बहु स्यां प्रजायेये’</quote>ति प्रतिपाद्यमानः परमेश्व-
रस्य बहुभवनसंकल्पस्साक्षात्तस्यैव बहुभवनविषयः स्वरसतः प्रतीयते । न तस्यासति
बाधके तत्कार्यतत्कार्यपरंपराप्राप्यगौणबहुभवनविषयतया योजनं कर्तुं युक्तम् । न चात्र
कि़ञ्चिद्बाधकमस्ति । पुराणेषु पूर्वपूर्वकार्याधिष्ठातॄणामुत्तरोत्तरकार्यस्रष्टृत्वं प्रतिपाद्यत इति
चेत् किं ततः । न तेन बहुभवनसंकल्पादिप्राप्तं परमेश्वरस्य सर्वत्र कार्ये साक्षात्कर्तृत्वं
बाध्यते । उभयकर्तृकत्वाविरोधात् । अत एव प्रत्यक्षतः कुलालादिकर्तृकत्वेनावगतस्य
घटादेः श्रुतिप्राप्तं परमेश्वरकर्तृकत्वमभ्युपगम्यते । ननु तेषां पुराणवचनानां ‘तत्तेज ऐक्षते-
त्यादिनैव मूलेन भाव्यमिति तस्य परमेश्वरविषयत्वं न संभवतीति चेत्तन्मूलाना <quote>‘मण्डं
हिरण्मय’</quote>मित्यादिवचनांतराणां सत्वात् <quote>‘तेन क्षिप्तं रसे वीर्य’</quote>मित्यादिपुराणवचनार्थानां
<quote>‘तत्तेज ऐक्षते’</quote>त्यादिष्वप्रतिपादनेन तेषा <quote>‘मण्डं हिरण्मय’</quote>मित्यादिश्रुत्यन्तरमूलत्वस्यावश्य-
वक्तव्यत्वाच्च । ततः <quote>‘तेजोऽतस्तथा ह्याहे’</quote>त्यधिकरणोक्तरीत्या <quote>‘तत्तेज ऐक्षत’</quote> <quote>‘ता आप’</quote>
ऐक्षन्ते’ति वाक्ययोः पारमेश्वरबहुभवनसंकल्पप्रपंचनपरतया तस्यैव सर्वेषु भूतेषु साक्षा-
त्कर्तृत्वप्रतिपादने पर्यवसानमभ्युपगन्तव्यम् । ततश्च तदनंतरं प्रतिपाद्यमाने नामरूपव्या-
करणेऽपि तस्य साक्षादेव कर्तृत्वप्रतिपादनं पर्यवस्यति । प्राचीनसंदर्भैकरूप्यात् त्रिवृत्कु-
र्वत एव नामरूपव्याकरणकर्तृत्वोपदेशाच्च । एवं च व्याकरवाणीत्युत्तमपुरुषस्यापि मुख्यत्वं
लभ्यते । <quote>‘जीवेनात्मनेति’</quote> तु तेजोऽबन्नाभिमानिरुद्रनारायणहिरण्यगर्भजीवरूपशरीरेणो-
पलक्षित इत्येतदर्थकतयोपपादनीयम् । पूर्वोत्तरसंदर्भानुसारेण व्याकरणस्य परमेश्वरकर्तृ-
कत्वावगमात्तथाभूतेन शरीरेण सहेत्येतदर्थकतया वोपपादनीयम् । देवादिनामरूपसृष्टौ
हिरण्यगर्भादीनामप्यप्राधान्येन कर्तृत्वस्य पुराणादिषु प्रतिपन्नत्वात् । न तु जीवशरीरकेण
मया कर्त्रेत्येतदर्थकतयोपपादनीयम् । व्याकरणकर्तरि तिङाभिहितेऽनभिहिताधिकारविहित-
तृतीयानुपपत्तेः । अथ व्याकरणकर्तुरभिधानेऽपि प्रवेशकर्तुरनभिधानात् तृतीयोपपद्यते ।
न च सोऽपि क्‍त्वाप्रत्ययेनाभिहित इति शङ्कनीयम् । प्रत्ययान्तरप्रतिपन्ने क्रियाद्वयकर्तरि
