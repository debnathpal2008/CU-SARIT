<pb n="267"/>
<p>परत्वं <quote>‘तमेवं विद्वानमृत इह भवति’</quote> इति मोक्षहेतुत्वं चावगम्यते । तस्य पुनः
<quote>‘सहस्रशीर्षं देवम्’</quote> इत्यारभ्य <quote>‘पतिं विश्‍वस्य’</quote> इति विश्‍वपतित्वं <quote>‘नारायण-
परं ब्रह्म’</quote> इति नारायणशब्दवाच्यत्वं परब्रह्मत्वं <quote>‘परमात्मा व्यवस्थितः’</quote> इति
दहराकाशोपास्यत्वं चावगम्यते । अतो नारायणोऽसौ परमेश्वरसमानधर्मा ।
एत एव हि परमेश्वरस्य धर्माः—
<quote>‘सर्वाननशिरोग्रीवः सर्वभूतगुहाशयः ।
सर्वव्यापी च भगवांस्तस्मात्सर्वगतः शिवः ।।’</quote>
इति मन्त्रोपनिषदि । <quote>‘विश्वतश्चक्षुरुत विश्वतोमुखः’</quote> इति महोपनिषदि ।
शिवसंकल्पे च <quote>‘सर्वतोमुखः’</quote> इति । अथर्वशिरसि बहुमुखपादादिमत्त्वं पर-
मेश्वरस्य श्रूयते ।
<quote>‘मायां तु प्रकृतिं विद्यान्मायिनं तु महेश्वरम् ।
तस्यावयवभूतेन व्याप्तं सर्वमिदं जगत् ।।’</quote>
इति जगदंशविशिष्टत्वं, <quote>‘हिरण्यगर्भं पश्यत’</quote> इत्यादिषु हिरण्यगर्भकारणत्वं
<quote>‘समस्तसाक्षिं तमसः परस्तात्’</quote> इत्यादिषु तमःपरत्वं <quote>‘दहरं विपाप्मम्’</quote> इत्यादिषु
दहरोपास्यत्वं <quote>‘ज्ञात्वा शिवं शान्तिमत्यन्तमेति’</quote> इत्यादिषु मोक्षहेतुत्वं <quote>‘सर्वै-
श्वर्यसंपन्नः’</quote> इत्यादिषु जगदीश्वरत्वं चावगम्यते । एवं विश्वरूपत्वादिधर्मसा-
म्यमनयोर्नारायणपरमेश्वरयोः । स्मृत्यादिषु पूजाविधाने <quote>‘शिवं वा विष्णुमेव
वा’</quote> इति समानतया विकल्पः श्रूयते । समानमेव च तयोर्लोके पूजास्थाना-
दिकं तत्प्रतिपादकपुराणागमादिकं च । तस्मात् परमेश्‍वरसदृशः पुरुषो नारायणः ।
<!-- APPAYYA !-->
न चैतेषां वचनानां विष्णुप्रजापत्यग्नीषोमानां तारतम्ये सत्यप्युपांशुयाजदेवतात्वे विकल्प-
वन्नित्यार्चने शिवनारायणयोस्सत्यपि तारतम्ये देवतात्वे विकल्प इत्येतावन्मात्रे तात्पर्य-
मिति वाच्यम् । उदाहृतभारतवचनानुसारेण मोक्षार्थभजन एव विकल्पपरत्वात् । <ref>१(अत
एव कूर्मपुराणे <quote>‘न विष्णवाराधनात्पुण्यं विद्यते कर्म वैदिकम् । तस्मादनादिमध्यान्तं
नित्यमाराधयेद्धरि’</quote> मित्यादिना विष्णुपूजां विधाय तदवसाने)</ref> <quote>‘निवेदयीत स्वात्मानं
विष्णावमिततेजसि । तदात्मा तन्मनाः शान्तः तद्विष्णोरिति मंत्रतः ।।’</quote> इति तदीय-
प्रपदनप्रकाशकेन मन्त्रेण मोक्षार्थमेवात्मसमर्पणमुक्तम् । तदनन्तरम् <quote>‘अथवा देवमी-
शानं भगवन्तमनामयम् । आराधयेन्महापूतो भावयन्वै महेश्वर’</quote>मित्यादिना शिवपूजां
विधाय तदवसानेऽपि <quote>‘नमस्कुर्यान्महादेवमृतं सत्यमितीश्वरम् । निवेदयीत चात्मानं यो
ब्रह्माणमितीश्वरे ।।’</quote> इति मोक्षफलकप्रपदनार्थतया प्रसिद्धेनैव मन्त्रेणात्मसमर्पणं विहि-
तम् । एवमुभयोर्भजनस्य मुक्तिफलकत्वाविशेषादेव शैवानि वैष्णवानि च मुक्तिक्षेत्राणि
पुराणेषु प्रसिद्धानि । तेषु तयोरद्याप्यविशेषेण पूजाविशेषाः प्रवर्तन्ते । तयोर्जगत्कारण-
त्वजगदीश्वरत्वमुक्तोपास्यत्वमुक्तप्राप्यत्वादिप्रतिपादकाश्च श्रुतिस्मृतिपुराणागमास्सममे-
वोपलभ्यन्ते । एवञ्च यद्यपि तत्तत्पुराणागमेष्वितरापकर्षवचनं गार्हस्थ्यसंन्यासाद्यन्यो-
न्यनिन्दावचनवन्नहिनिन्दान्यायेनोपपद्यते इति शिवादाधिक्यं कस्यचिदपि न संभवति,
<note>(१) एतद्रेखांकितो भागः ख पुस्तके न दृश्यते ।</note>
