<pb n="236"/>
चिन्नाडीषु कदाचित् ब्रह्मणीति विकल्प एवात्र समुचित इति पूर्वः पक्षः ।।
<!-- APPAYYA !-->
चेत्सत्यम् । तद्वाक्यशेषे श्रूयते <quote>‘सति सम्पद्य न विदुस्सति सम्पत्स्यामह इती’</quote>ति ।
<quote>‘ननु सन्मूलास्सोम्येमाः सर्वाः प्रजास्सदायतनास्सत्प्रतिष्ठा’</quote> इति श्रवणान्नियमेन ब्रह्मा-
श्रितस्य जीवस्य कथं तदनपेक्ष्य कदाचिन्नाड्यां पुरीतति वा सुषुप्तिराशंक्यते ? उच्यते ।
न केवलस्य ब्रह्मणोऽत्र विकल्पकोटित्वं किं तु दहराकाशरूपस्य । छांदोग्य एव हि दहर-
विद्यायां दहराकाशरूपं ब्रह्म प्रकृत्य तस्य सुषुप्तिस्थानत्वं श्रूयते । <quote>‘एवमेवेमास्सर्वाः प्रजा
अहरहर्ब्रह्म गच्छंत्यः एतं व्रह्मलोकं न विंदती’</quote>ति । तदेतद्दहराधिकरण एव <quote>‘गतिशब्दाभ्या’</quote>
मिति <ref>(ब्र॰ १-३-१४)</ref> सूत्रे निरूपितमिति नात्राविष्कृतं भाष्ये । अपि च सद्विद्यावा-
क्यशेषेऽपि <quote>‘सत आगत्य न विदुस्सत आगच्छामह’</quote> इति श्रूयते । तेन किञ्चित्प्रदेशाव-
च्छिन्नमेव सच्छब्दोक्तं ब्रह्म सुषुप्तिस्थानमिति गम्यते । न हि ग्रामादिवापरिच्छिन्नाद्ब्रह्मण
आगमनं संभवति । तत्रैव जीवब्रह्मणोस्सूत्रप्रबद्धशकुनितदाधारयष्टिदृष्टान्तश्रवणेन
चैतत्सिध्यति । नहि किञ्चित्प्रदेशावच्छिन्नब्रह्माविवक्षायां शकुनेराधारयष्टित इव जीवस्य
ब्रह्मणो निष्क्रम्य प्रतिदिशं पतनं वक्तुं शक्यम् । स चावच्छेदको हृदयपुण्डरीकरूप इति
१श्रुतिभ्य एव प्रदेशान्तरपर्यालोचनया निश्चीयते । स्पष्टं चैवमेव श्रुत्यंतरे समाम्नायते-
<quote>‘यत्रैष एतत्सुप्तोऽभूद्य एष विज्ञानमयः पुरुषस्तदैषां प्राणानां विज्ञानेन विज्ञानमादाय य एषो-
न्तर्हृदय आकाशस्तस्मिन्छेत’</quote> इति । तस्मादुपपन्नात्र ब्रह्मणोऽपि वैकल्पिकाधिकरणत्वशङ्का ।
ननु <quote>‘तासु तदा भवति यदा सुप्तः स्वप्नं न कञ्चन पश्यत्यथाऽस्मिन्प्राण एवैकधा भवती’</quote>ति
नाडीनां प्राणशब्दोक्तस्य ब्रह्मणश्च समुच्चयः श्रूयते । तथा <quote>‘ताभिः प्रत्यवसृप्य पुरीतति
शेत’</quote> इति नाडीनां पुरीततश्च समुच्चयः श्रूयते । एककार्याणामपि समुच्चयश्रवणे सति न
विकल्पः प्रवर्तते । अत एवानुष्ठेयार्थप्रकाशनैककार्याणामप्यभ्यादानमंत्राणां <quote>‘चतुर्भिर-
भ्रिमादत्त’</quote> इति समुच्चयश्रुतिसत्त्वात् व्रीहियववदैन्द्राबार्हस्पत्ययाज्यानुवाक्यायुगलत्रय-
वच्च न विकल्प इष्यते । न चाणोर्जीवस्यानेकाधिकरणसमुच्चयानुपपत्तिः । नाडीनां पुरी-
तत्प्राप्तौ ब्रह्मप्राप्तौ च मार्गत्वेन समुच्चयोपपत्तेः । पुरीतद्ब्रह्मणोरपि प्राकारपर्यंकन्यायेन
समुच्चयोपपत्तेः । पुरीतदिति हि हृदयपुण्डरीकपरिवेष्टनमुच्यते । तथा च यथा प्राकार-
परिवेष्टितप्रासादमध्यगते पर्यंके शयानः प्राकारे शेत इत्यपि व्यपदिश्यते, तथा च
पुरीतद्वेष्टितहृदयपुण्डरीकमध्यगते ब्रह्मणि शयानः पुरीतति शेत इत्यपि व्यपदेष्टुं शक्यते
नात्र कश्चिद्विरोध इति चेदुच्यते । <quote>‘यदा सुषुप्तो भवती’</quote> त्यादिश्रुतौ हृदयाकाशं प्राप्तस्य
जीवस्य पुनर्हृदयान्नाडीभिर्निष्क्रम्य पुरीतति शयनं श्रूयते <quote>‘ताभिः प्रत्यवसृप्य पुरीतति
शेते’</quote> इति । एतद्वाक्यं हृदयाकाशं विहाय केवले पुरीतति शयनेनोपपादनीयम् । <quote>‘न हि
प्रासादान्निर्गत्य प्राकारे शेते नृपति’</quote> रिति वाक्यं प्राकारवेष्टितप्रासादमध्यगतपर्यंकशयने-
नोपपादयितुं शक्यम् । अतो हृदयाकाशे पुरीतति च शयनस्य वैकल्पिकत्वं तावदवश्य-
मेष्टव्यम् । एवमेव नाडीनामपि वैकल्पिकत्वं भविष्यति । <quote>‘आसु तदा नाडीष्वि’</quote>ति निर-
पेक्षसप्तमीश्रुतिबाधनायोगात् प्राकारवेष्टितप्रासादमार्गभूतमध्यगतकक्ष्याविशेषे कदा-
चिद्राज्ञ इव जीवस्य नाड्यामपि कदाचिच्छयनोपपत्तेश्च । तस्मादेषां विकल्प एव । एवं
<note>(१) <quote>‘छांदोग्य एव’</quote> इति ख. पाठः ।</note>
