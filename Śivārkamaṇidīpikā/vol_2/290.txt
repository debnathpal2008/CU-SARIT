<pb n="290"/>
अथोपसंहाराधिकरणम् ।। २ ।।
सर्ववेदान्तचोदितानां विद्यानामैक्यप्रतिपादनफलमाह---
<sutra>सू ।। उपसंहारोऽर्थाभेदाद्विधिशेषवत्समाने च ।। ५ ।।</sutra>
इह विद्यैक्ये सत्यपि शाखान्तरसिद्धानां गुणानां शाखान्तर उपसंहारो न
कर्तव्यः कर्तव्यो वा ।
इति संशये न कर्तव्य इति पूर्वः पक्षः । तथा हि---छान्दोग्ये दहरविद्याया-
मपहतपाप्मत्वादयो गुणा आम्नाताः । न तैत्तिरीये । न तत्र तेषामुपसंहारः
कर्तव्यः तत्रानुक्तत्वात् । विद्योपकारस्तत्रोक्तैरेव कृष्णपिङ्गलत्वादिगुणैर्भवि-
ष्यति, किमुपसंहारेणाचोदितेन ।।
<!-- APPAYYA !-->
<head>अथोपसंहाराधिकरणम् ।। २ ।।</head>
<p><pratika>सू॰ ।। उपसंहारोऽर्थाभेदाद्विशेषवत्समाने च ।। ५ ।।</pratika> पूर्वाधिकरणप्रयोजनसम-
र्थनार्थत्वेन संगतिं सूचयन्नेकैकस्यां शाखायां सर्वगुणानामनाम्नानाद्विद्यैक्याच्च संशयं
दर्शयति---<pratika>इहेति</pratika> । ननु विद्यैक्ये तद्ग‍ुणत्वाविशेषात्तत्तच्छाखागतगुणानामिवान्यशाखा-
गतगुणानामपि ग्रहणं सिध्येदेव । अतः कथं पूर्वपक्ष इत्याशंक्याह—<pratika>तथा हीति</pratika> । यद्य-
न्यशाखागतगुणा अपि ग्राह्या विवक्षिताः तदा तेषामप्याम्नानं स्यादित्यनाम्नानादेव तेषा-
मविवक्षावगमादग्रहणमित्यर्थः । न च शाखान्तरगुणा१ अभेदात्स्वत एव प्राप्नुवन्तीत्य-
न्यथासिद्ध्या तदनाम्नानं न त्वविवक्षयेति वाच्यम् । शाखान्तरगतानामपि केषाञ्चिदा-
म्नानेन तदतिरिक्तानामनभिमतत्वोन्नयनादिति भावः । ननु तद्ग‍ुणानामेव सतामग्रहणे
कथमखण्डोपकारसिद्धिः । तस्य तत्प्रधानान्वयसकलांगकलापसाध्यत्वादित्याशंक्याह—
<pratika>विद्योपकार इति</pratika> । अनेकशाखाविप्रकीर्णसकलगुणोपसंहारस्य कर्तुमशक्यत्वात्सर्वशक्त्य-
धिकरणन्यायेन शक्यगुणमात्रोपसंहारःकार्यः । तथा च केषांचिद्ग‍ुणानामशक्त्या हाना-
वश्यंभावे यो यच्छाखागतविधिनोपासनामवगत्य तामनुतिष्ठासति तस्य तच्छाखागतगुणा-
नामवगतानां हाने हेत्वभावात्तदनाम्नातगुणास्तेन हातव्या इति व्यवस्थाभ्युपगन्तव्या ।
ननु सर्वशक्त्यधिकरणे नित्यानामेव शक्यांगोपसंहारेणानुष्ठानमुक्तम् । जीवनादिनिमित्त-
कप्रधानावश्यकर्तव्यतानुरोधात्काम्येषु तु सकलांगोपसंहारनियमः <quote>‘काम्येषु चैवमर्थत्वा’</quote>
दिति तदनंतराधिकरणे स्थापितः । काम्यानि चोपासनानि, अतस्तेष्वशक्यांगहानं न
युक्तमिति चेन्मैवम् । जीवनादिरूपानुपादेयनिमित्तरहिततया कदाप्यवश्यकर्तव्यत्वेना-
प्राप्नुवंति काम्यकर्माणि यदाकदाचिदुपादेयसकलांगसंपादनेन कर्तुं शक्नोति पुरुष इति
तत्र युक्तस्सकलांगोपसंहारनियमः । अनवगतनानाशाखाविप्रकीर्णसकलगुणोपसंहारं तु
कश्चिदपि कदाचिदपि कर्तुं न शक्नोतीति उपासनानां काम्यत्वेऽपि सर्वशक्त्यधिकरण-
न्यायविषयत्वात् कर्मस्वपि नानाशाखागतसकलंगोपसंहाराशक्तितौल्ये तत्रापि समा-
नोऽयमाक्षेपः । देवर्षयस्सर्वशाखाभिज्ञास्सकलगुणांगोपसंहाराशक्तास्सन्तीति चेत् । न ।
तेषामपि प्राचीनेषु जन्मसु देवर्षिपदप्रापककर्मानुष्ठानस्यापेक्षितत्वादिति भावः । अनेना-
भिप्रायेण तत्रोक्तेरित्युक्तम् । अपठितगुणोपसंहारे पठितगुणानां पाठक्रमप्राप्तस्यानुसंधान-
<note>(१) <quote>‘शाखान्तराम्नाता वस्तुतो विद्यैक्यात्स्वत एव’</quote> इति ख. पाठः ।</note>
