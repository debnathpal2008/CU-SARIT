<pb n="128"/>
अथ मातरिश्वाधिकरणम् ।। २ ।।
<sutra>सू ।। एतेन मातरिश्वा व्याख्यातः ।। ८ ।।</sutra>
<quote>‘तेजोऽत’</quote> इति वक्ष्यति । तदर्थं पृथगुपादानम् । आकाशाद्वायोरुत्पत्तिरस्ति
नवेति संशये वायुर्नोत्पद्यत इत्युच्यते । छांदोग्ये तेजःप्राथम्यात् वायोरुत्पत्तेर-
श्रुतेः बृहदारण्यके <quote>‘सैषानस्तमिता देवता यद्वायुरि’</quote> ति तज्जन्मनिषेधाच्च सर्वथा
वायुर्नोत्पद्यत इति प्राप्ते सिद्धांत उच्यते—छांदोग्ये वायोर्जन्माश्रवणेऽपि गुणो-
पसंहारन्यायेन <quote>‘आकाशाद्वायुरि’</quote> ति तैत्तिरीयवाक्यस्योपसंहारे सति श्रुतमेव
छांदोग्येऽपि वायोर्जन्म । <quote>‘सैषानस्तमिते’</quote> ति श्रुतिः स्तुतिपरा । उपासनाप्रकर-
<!-- APPAYYA !-->
<head>अथ मातरिश्वाधिकरणम् ।। २ ।।</head>
<p><pratika>सू ।। एतेन मातरिश्वा व्याख्यातः ।। ९ ।।</pratika> ननु किमर्थमिदमतिदेशाधिकरणं
<quote>‘सैषानस्तमिते’</quote> ति वाक्यावलंबनशङ्काव्यावर्तनार्थमिति चेन्न । <quote>‘वायुश्चान्तरिक्षं चे’</quote> ति
पूर्वाधिकरणोदाहृतवाक्यावलंबनशङ्काव्यावर्तनेन तस्यापि सिद्धत्वात् इत्याशंक्याह-
<pratika>तेजोऽत इति</pratika> । वियन्मातरिश्वनोरुभयोरप्येकसूत्रेणोत्पत्तौ समर्थयितुं शक्यायामप्युत्तर-
सूत्रे सर्वनाम्ना मातरिश्वन एव परामर्शार्थं पृथक्सूत्रकरणमित्यर्थः । ये तु मन्यंते <quote>‘वायु-
श्चान्तरिक्षं चैतदमृत’</quote> मित्युभयसाधारण्येनामृतत्वमुक्त्वा पुनर्वायोर्विशिष्योच्यते <quote>‘सैषा
नस्तमिता देवता यद्वायु’</quote> रिति ततोऽभ्यासाद्वायोरमृतत्वं विवक्षितमिति ज्ञायत इत्य-
धिकाशंकाव्यावृत्त्यर्थमातिदेशिकमधिकरणांतरमेवेदमिति तन्मतानुसारेणाधिकरणमुप-
न्यस्यति—<pratika>आकाशाद्वायोरित्यादिना</pratika> । एतदेव भाष्यकाराभिमतं मतम् । पृथग्योग-
करणमुत्तरार्थमिति तु मतान्तरप्रदर्शनमात्रम् । न हि <quote>‘तेजोऽतस्तथा ह्याह’</quote> इत्युत्तरसूत्रे
<quote>‘अत’</quote> इत्यनेन वायुरेव परामर्शनीयः । किं त्वाकाशोऽपि। तत्र सूत्रे वायोरेवाग्निरिति-
वदाकाशादेव वायुरित्यपि पूर्वपक्षस्य विवक्षितत्वेन तदर्थं वायुरिति पदेऽध्याहृते सत्या-
वृत्त्या तदन्वयिनोऽत इत्यस्याकाशपरत्वस्याप्यवश्यंभावादिति । <pratika>उपासनाप्रकरणादिति</pratika>।
<!-- APPAYYA !-->
<pratika>आनन्दतीर्थमते</pratika>, अत्र पादे विप्रतिषेधदोषपरिहाराय श्रुतिविरोधो निराक्रियते । अत्राधिकरणे संदेहपूर्वपक्षसिद्धान्ताधि-
करणशरीरादिकमविशिष्टमेव शांकरमतात् । सूत्राक्षरार्थवर्णने परमस्ति वैलक्षण्यमिति तन्मात्रमिह निरूप्यते—<pratika>सू ।। न वि-
यदश्रुतेः ।। १ ।। वियत्</pratika>=आकाशमनुत्पत्तिमन्न । किं त्वीशादुत्पत्तिमदेव । कुतः । <pratika>अश्रुतेः</pratika>=वियदनुत्पत्तौ श्रुत्यभावादि-
त्यर्थः । <pratika>सू ।। अस्ति तु ।।२।।</pratika> आकाशोत्पत्तौ <quote>‘आत्मन आकाशस्संभूत’</quote> इति श्रुतिरस्त्येवेत्यर्थः <pratika>।। सू ।। गौण्यसंभवात्
।। ३ ।।</pratika> <quote>‘अनादिर्वायमाकाश’</quote> इति श्रुति<pratika>र्गौणी</pratika>=अमुख्यानादित्वपरा । कुतः । <pratika>असंभवात्</pratika>=तस्या मुख्यार्थत्वे बहु-
लोत्पत्तिश्रुत्ययोगादित्यर्थः <pratika>।। सू ।। शब्दाच्च ।। ४ ।।</pratika> <quote>‘अथ ह वाव नित्यानी’</quote> ति श्रुतिबलाच्चानादित्वश्रुतिर्गौणार्थेत्यर्थः ।।
<pratika>सू ।। स्याच्चैकस्य ब्रह्मशब्दवत् ।। ५ ।।</pratika> चोऽवधारणे । <pratika>ब्रह्मशब्दवत्</pratika>=यथा एकस्यैव ब्रह्मशब्दस्य विष्णौ मुख्यत्वं
जीवे त्वमुख्यत्वमस्ति तथा एकस्यैव नित्यत्वबोधकशब्दस्य ब्रह्मणि मुख्यार्थता स्यात् ।। <pratika>सू ।। प्रतिज्ञाहानिरव्यति-
रेकाच्छब्देभ्यः ।। ६ ।।</pratika> आकाशस्य मुख्यानुत्पत्त्युक्तौ <pratika>प्रतिज्ञाहानिः</pratika>=<quote>‘स इदं सर्वमसृजते’</quote> ति विष्णोः स्रष्ट्टत्वप्र-
तिज्ञाहानिः स्यात् । कुतः । <pratika>अव्यतिरेकात्</pratika>=आकाशस्य सर्वशब्दार्थानतिरिक्तत्वात् । किंच ।। <pratika>शब्देभ्यः</pratika>=<quote>‘आत्मा
वा इद’</quote> मित्यादिस्पष्टश्रुतिभ्यश्च ब्रह्मण एव मुख्यानुत्पत्तिः न त्वन्यस्येत्यवसीयते ।। <pratika>सू ।। यावद्विकारं तु विभागो
लोकवत् ।। ७ ।।</pratika> यावच्छब्दोऽवधारणे । यावद्विकारमित्यव्ययम् । तु शब्दश्चार्थे । तथा च यतः <pratika>यावद्विकारं</pratika>=विक्रि-
यमाणमेव वस्तु <pratika>विभागः</pratika>=विभागशब्दिताल्पशक्तिमत् न त्वन्यदिति नियमः सिद्धः । अतो <pratika>लोकवत्</pratika>=लोक इव ।
यथा लोके घटादौ विभक्तत्वाद्विकारित्वमङ्गीकृतं तथा आकाशादेरपि विभक्तत्वहेतुना विकारित्वं सिध्द्यति । तत एव
सादित्वमपि सिद्ध‍यतीत्यर्थः ।। अत्र मते वियत्पदेन भूतावकाशौ तदभिमानिनौ चेति चतुष्टयमुच्यते ।।</p>
<head>इति सूत्रार्थचन्द्रिकायां वियदधिकरणम् ।। १ ।।</head>
