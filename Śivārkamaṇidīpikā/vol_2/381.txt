<pb n="381"/>
<p>भूत्वा देवानप्येति’ इति जीवत एव भावनाप्रकर्षवशाद्देवभावसाक्षात्कारप्राप्तिर-
वगम्यते परविद्यास्वहंग्रहवतीषु । न तथा नामब्रह्माद्युपासनासु काम्यासु साक्षा-
त्कारफलत्वे किंचिन्मानमस्ति । तत्फलत्वाभावे च तत्र तत्र भोगभूयस्त्वापेक्षया
समुच्चय एव युक्तः, ब्रह्मफलवदेकत्वाभावात् । तत एकं वा बहु वा समाश्रित्या-
नुष्ठेयमिति निर्णयः ।।
इति यथाकामाधिकरणम् ।। ३५ ।।
अथ यथाश्रयाधिकरणम् ।। ३६ ।।
<sutra>सू ।। अङ्गेषु यथाश्रयभावः ।। ५९ ।।</sutra>
इह पुनरुद्गीथाद्यङ्गावबद्धानां क्रत्वङ्गभावः स्वातन्त्र्यं वा ।। इति संशये पूर्व-
पक्षन्यायः प्रवर्तते । उद्गीथादिष्वङ्गेषु श्रुतानामुपासनानामुद्गीथादिवत् क्रत्वङ्ग-
भाव एव । गोदोहनादिवत् स्ववाक्ये फलाश्रवणात् ।।
<!-- APPAYYA !-->
लकोपासनानां मोक्षफलकोपासनावदुपासनात्वादुपास्यसाक्षात्कारापेक्षत्वमविशिष्टमिति
भवाः । <pratika>न तथा नामब्रह्माद्युपासनास्विति</pratika> । <quote>‘देवो भूत्वा देवानप्येती’</quote>ति जीवत एवोपास्य-
तादात्म्यभावनाप्रकर्षवशात्तथाभूतसाक्षात्कारकृतोपास्यदेवभावापत्तिर्ब्रह्मविषयास्वहंग्रहो-
पासनासूच्यते न काम्यासु । अतः काम्यविद्यानां यथाकालमनुष्ठितानां कालान्तरे चित्त-
विक्षेपेऽप्यपूर्वद्वारा फलजनकत्वाविरोधात्समुच्चयोपपत्तिरिति भावः ।।</p>
<head>इति यथाकामाधिकरणम् ।। ३५ ।।</head>
<head>अथ यथाश्रयाधिकरणम् ।। ३६ ।।</head>
<p><pratika>सू॰ ।। अङ्गेषु यथाश्रयभावः ।। ५९ ।।</pratika> अभ्युदयार्थोपासनवत्त्वङ्गाश्रितोपासनाना-
मपि यथाकाम्यं प्रतिपाद्यत इति सङ्गतिमभिप्रेत्य संशयं दर्शयति---<pratika>इह पुनरिति</pratika> । पुन-
श्शब्दस्तन्निर्धारणानियम इत्यधिकरणे निर्णीत एवार्थे कैश्चन हेतुभिः पुनश्शङ्कोत्थानमि-
त्यगतार्थतां सूचयति । यथाश्रयभाव इत्येतद्व्याचष्टे---<pratika>उद्गीथवदिति</pratika> । यथोद्गीथादीनामु-
पासनाश्रयाणां क्रत्वङ्गस्तोत्रसंबन्धेन क्रत्वङ्गभावस्तथोपासनानामपि क्रत्वङ्गोद्गीथादिसंब-
न्धेनेत्यर्थः । ननु गोदोहनादीनां प्रणयनाद्याश्रितानामपि प्रणयनादिवत्क्रत्वङ्गभावो नास्ति
तथा किं न स्यादित्याशङ्क्य यथाश्रयभावइत्यनेन विवक्षितं तद्वैषम्यमाह---<pratika>स्ववाक्य इति</pratika> ।</p>
<!-- APPAYYA !-->
<head>नयमणिमालायाम्</head>
<head>अथ यथाकामाधिकरणम् ।। ३५ ।।</head>
<p><sutra>सू॰ ।। काम्यास्तु यथा कामं समुच्चीयेरन्न वा पूर्वहेत्वभावात् ।। ५८ ।।</sutra>
<lg><l>एवं सति काम्यानामपि विद्यानां विकल्पनं न्याय्यम् । चित्ताविक्षेपेण ध्येयाविर्भावलाभाय ।। २८९ ।।</l></lg>
<lg><l>तासां भवति विकल्पः समुच्चयो वा फलेऽभेदात् । ध्यानास्पदादसाक्षात्कृतिरहग्रहोपासनास्वेव ।। २९० ।।</l></lg></p>
<head>इति यथाकामाधिकरणम् ।। ३५ ।।</head>
