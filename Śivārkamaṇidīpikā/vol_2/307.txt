<pb n="307"/>
<head>सूत्रार्थचन्द्रिकायाम्</head>
<head>अथ आनन्दाद्यधिकरणम् ।। ६ ।। ७ ।।</head>
<sutra>सू ।। आनन्दादयः प्रधानस्य ।। ११ ।। प्रियशिरस्त्वाद्यप्राप्तिरुपचयापचयौ हि भेदे ।। १२ ।। इतरेत्व-
र्थसामान्यात् ।। १३ ।।</sutra>
<p><pratika>भगवत्पादमते</pratika>, अत्र निर्गुणश्रुतिषु आनन्दस्वरूपत्वादयो धर्माः क्वचित्क्वचिच्छ्रूयन्ते, ते किं सर्वत्रोपसंहार्या उत
नेति <pratika>संदेहः</pratika> । नोपसंहर्तव्या इति <pratika>पूर्वपक्षः । सिद्धान्तस्तु</pratika>, सर्वशाखासु वेद्यस्य ब्रह्मण एकत्वेन विद्याया एकत्वात्
आनन्दस्वरूपत्वादयो धर्माः सर्वत्रोपसंहर्तव्या इति ।</p>
<p>ननु यदि ब्रह्मण एकत्वादानन्दाद्युपसंहारस्तर्हि प्रियशिरस्त्वाद्युपसंहारोऽपि स्यादित्याशंक्याह---<pratika>सू ।। प्रियशिरस्त्वाद्य-
प्राप्तिरुपचयापचयौ हि भेदे ।। १२ ।। प्रियशिरस्त्वादिधर्माणां न सर्वत्र प्राप्तिः</pratika> । हि=यस्मात् प्रियमोदप्रमो-
दानन्दानां परस्परापेक्षया <pratika>उपचयापचयौ</pratika>=वृद्धिह्रासावनुभूयेते । तौ च धर्मिभेदे सत्येव स्वाभाविकौ भवतः । ब्रह्म-
णस्तु, निर्भेदत्वात् ।</p>
<p>ज्ञानोपयोगित्वादानन्दादीनां संयद्वामत्वादिधर्मेभ्यो वैषम्यमाह---<pratika>सू ।। इतरे त्वर्थसामान्यात् ।। १३ ।। इतरे तु</pratika>=
उपास्यधर्मापेक्षया इतरे त्वानन्दादयो धर्माः ज्ञानैकफलास्सर्वत्रोपसंह्रियन्ते । कुतः । <pratika>अर्थसामान्यात्</pratika>=प्रतिपाद्यन्य
ब्रह्मण एकत्वादित्यर्थः । अन्तरेण गुणोपसंहारं यावद्ब्रह्मस्वरूपविषयकमहावाक्यार्थज्ञानसाध्याया अविद्यानिवृत्तेरसंभवात्सर्व-
त्रानन्दादय उपसंहर्तव्या इति सिद्धम् ।। <pratika>इत्यानन्दाद्यधिकरणम् ।। ६ ।।</pratika></p>
<p><pratika>श्रीकण्ठमते</pratika>, <quote>“आनन्दादयः प्रधानस्य”</quote> इतीदमेकं सूत्रमानन्दाद्यधिकरणमितरत्सूत्रद्वयमधिकरणान्तरमिति भेदः ।
आनन्दाद्यधिकरणे परविद्यासु, प्रधानस्य ब्रह्मणः श्रूयमाणा, आनन्दादयो गुणाः सर्वासु परविद्यासूपसंहार्या न वेति
<pratika>संशयः</pratika> । एकस्य ब्रह्मण आनन्दाद्यनेकगुणविशिष्टत्वे विशेषणानां विशेष्यभेदकत्वेनानेकत्वप्रसंगात्, तत्रतत्रोक्तगुणमात्रे-
णापि तदुपासनसंभवाच्च नोपसंहार्या इति <pratika>पूर्वपक्षः</pratika> । गुणिनो ब्रह्मण एकत्वात् <quote>‘नीलो धवल’</quote> इत्यादिविरुद्धधर्माणामेव
धर्मिभेदावहत्वात् आनन्दादीनां ब्रह्मगुणानामविरोधेन <quote>‘नीलं सुगन्धि महदुत्पल’</quote> मित्यादौ नीलिमादीनामिव भेदानावहत्वाच्च
सर्वासु परविद्यासूपसंहार्या आनन्दादय इति ।। <pratika>श्रीकण्ठमते आनन्दाद्यधिकरणम् ।। ६ ।।</pratika></p>
<head>अथ प्रियशिरस्त्वाद्यधिकरणम् ।। ७ ।।</head>
<p><pratika>सू ।। प्रियशिरस्त्वाद्यप्राप्तिरुपचयापचयौ हि भेदे ।। १२ ।।</pratika> <quote>‘तस्य प्रियमेव शिरः’</quote> इत्यादयो ब्रह्मधर्मत्वेन
श्रूयन्ते तेऽप्यानन्दादय इव परविद्यासूपसंहार्या न वेति <pratika>संदेहे</pratika> सत्यसंकल्पत्वादिवदुपसंहार्या एवेति <pratika>पूर्वपक्षः । सिद्धान्त-
स्तु</pratika>, प्रियशिरस्त्वादीनामुपसंहारो नास्त्येव परविद्यासु । सत्यसंकल्पत्वादिवत्तेषां ब्रह्मगुणत्वाभावात् । तेषामुपसंहारे ब्रह्मण-
स्सावयवत्वेनोपचयापचयप्रसक्तिः । प्रियशिरस्त्वादीनां स्वाभाविकत्वे भेदे हि ब्रह्मणो भवेत् । अतस्तेषां नोपसंहारः ।
आनन्दादीनामिव सर्वज्ञत्वादीनां ब्रह्मस्वरूपान्तर्भूतगुणत्वात्तेषामुपसंहारे न विरोध इत्याह---<pratika>सू ।। इतरे त्वर्थसामान्या-
त् ।। १३ ।। इतरे</pratika>=सर्वज्ञत्वनित्यतृप्तत्वादयो गुणास्तु अर्थसामान्यात्सर्वत्रोपसंहार्याः । प्रियशिरस्त्वादीनां तदनन्तर्भावा-
न्नोपसंहारः इति ।। <pratika>इति प्रियशिरस्त्वाद्यधिकरणम् ।। ७ ।।</pratika></p>
<p><pratika>रामानुजमते तु</pratika>, <quote>‘आनन्दादय’</quote> इत्यादीनि सप्त सूत्राण्यप्येकमधिकरणम् । तत्र ज्ञानानन्दामलत्वादयो ब्रह्मस्वरूप-
निरूपकधर्माः सर्वासु परविद्यासूपसंहर्तव्या न वेति <pratika>संशयः</pratika> । अप्रकरणाधीतानामुपसंहारे प्रमाणाभावाद्ब्रह्मगुणानामसंख्येय
त्वेनोपसंहाराशक्तेश्च नोपसंहर्तव्या इति <pratika>पूर्वपक्षः । सिद्धान्तस्तु</pratika>, आनन्दादयस्सर्वासु परविद्यासूपसंहर्तव्याः । प्रधानस्य
गुणिनो ब्रह्मणस्सर्वासु विद्यास्वभेदात् । <quote>‘सर्वाभेदा’</quote> दिति पूर्वसूत्रा <quote>‘दभेदा’</quote>दित्येकदेशानुवृत्त्या लभ्यते ।।</p>
<p><pratika>सू ।। प्रियशिरस्त्वादीत्यादि ।। १२ ।।</pratika> आनन्दादीनां प्राप्तावपि प्रियशिरस्त्वादीनां ब्रह्मस्वरूपगुणत्वाभावादप्राप्तिरेव ।
ब्रह्मणः शिरःपक्षादिभेदे स्वरूपे सति ब्रह्मण उपचयापचयौ प्रसज्येयाताम् ।।</p>
<p><pratika>सू ।। इतरे त्वर्थसामान्यात् ।। १३ ।। इतरे तु</pratika>=आनन्दादयः । <pratika>अर्थसामान्यात्</pratika>=ब्रह्मस्वरूपसामान्यात्सर्वास्व
नुवर्तन्ते ।।</p>
<p>ननु प्रियशिरस्त्वादीनां ब्रह्मस्वरूपधर्मत्वाभावे किमर्थं तदभिधानमित्यत आह---<pratika>सू ।। आध्यानाय प्रयोजनाभावात्
।। १४ ।।</pratika> प्रयोजनान्तराभावादनुचिन्तनार्थं तदभिधानम् । वेदितव्यतयोपदिष्टमानन्दमयं ब्रह्म ध्यानार्थं तथा बुद्धावारोप्यत
इत्यर्थः ।।</p>
<p><pratika>सू ।। आत्मशब्दाच्च ।। १५ ।।</pratika> <quote>‘अन्योऽन्तर आत्मानन्दमय’</quote> इत्यात्मशब्दाच्च प्रियशिरस्त्वादयो न ब्रह्मस्वरूपधर्माः ।
शिरः पक्षादीनामात्मधर्मत्वाभावादित्यर्थः ।।</p>
<p><pratika>सू ।। आत्मगृहीतिरितरवदुत्तरात् ।। १६ ।।</pratika> <quote>‘अन्योऽन्तर आत्मे’</quote> त्यात्मशब्देन परमात्मन एव ग्रहणम्
