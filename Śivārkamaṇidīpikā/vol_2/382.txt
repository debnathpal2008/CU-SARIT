<pb n="382"/>
<p><sutra>सू ।। शिष्टेश्च ।। ६० ।।</sutra>
<quote>‘उद्गीथमुपासीत’</quote> इति विधेः <quote>‘यदेव विद्यया करोति’</quote> इत्यत्र विध्यभावाच्चा-
ङ्गभाव एव ।।
<sutra>सू ।। समाहारात् ।। ६१ ।।</sutra>
<quote>‘होतृषदनाद्धैवापि दुरुद्गीथमनुसमाहरन्ति’</quote> इत्युपासनस्य समाहारे नियमो
दृश्यते । अतोऽपि क्रत्वङ्गभावः । दुरुद्गीथो वेदनहीन उद्गीथः । वेदनहानौ अन्येन
समाधानं ब्रुवद्वाक्यं हि तस्य नियमेनोपादानं दर्शयति । नियमाच्चाङ्गभावः ।।
<sutra>सू ।। गुणसाधारण्यश्रुतेश्च ।। ६२ ।।</sutra>
<quote>‘तेनेयं त्रयीविद्या वर्तते ओमित्याश्रावयति ओमिति शंसति ओमित्युद्गा-
यति’</quote> इति सर्वतः सञ्चरतः प्रणवस्य गुणत्वेनोपासनस्य सञ्चारादप्युपासनोपादा-
ननियमोऽवगम्यते । तेनेति हि प्रकृतपरामर्शशब्दः, प्रकृतं सोपासनमेव प्रणवं
परामृशति । अतः पूर्वोक्त उद्गीथाद्युपासनानामनियमो न संभवति ।। इति
प्राप्ते सिद्धान्त उच्यते---
<sutra>सू ।। न वा तत्सहभावाश्रुतेः ।। ६३ ।।</sutra>
अङ्गभावो हि सहभावः । तदश्रवणादेषां न तद्भावः । <quote>‘यदेव विद्यया करोति
तदेव वीर्यवत्तरम्’</quote> इति फलान्तरसाधनतयाऽवगतानामुपासनानामङ्गभावाभा-
वात् । <quote>‘उद्गीथमुपासीत’</quote> इत्युद्गीथाश्रयतामात्रप्रतिपादनान्न तेषामङ्गावबद्धानां
क्रत्वङ्गभावः ।।
<sutra>सू ।। दर्शनाच्च ।। ६४ ।।</sutra>
<quote>‘एवंविद्ध वै ब्रह्मा यज्ञं यजमानं सर्वांश्चर्त्विजोऽभिरक्षति’</quote> इति ब्रह्मणो वेद-
<!-- APPAYYA !-->
गोदोहनवाक्ये पशुकामपदसमभिव्याहारात्तृतीयया फले गोदोहनं विनियुङ्क्त इति युक्तं । तस्य
फलार्थत्वात् । इह तु स्ववाक्ये फलश्रवणेन तादर्थ्याप्रतीतेः । प्रत्युत द्वितीयया क्रत्वङ्गसं-
स्कारस्यैव च प्रतीतेरुत्पत्तिवाक्येन क्रत्वङ्गत्वावधारणे सति विद्ययेति वाक्यान्तरे फलश्र-
वणमकिञ्चित्करमिति भावः ।। <pratika>सू॰ ।। शिष्टेश्च ।। ६० ।।</pratika> उद्गीथाङ्गत्वे विधिश्रवणमस्ति न
फलार्थत्व इति वैषम्यान्तरम् । यदि तु विधिश्रवणाभावेऽपि <quote>‘यदेव विद्यये’</quote>ति तृतीयाश्र-
वणमस्तीति तत्फलार्थत्वे विधिः कल्प्येत, तथापि न तत्प्रथमप्रतीतक्रत्वङ्गत्वबाधकम् ।
यथा प्रस्तरप्रहरणस्य सूक्तवाक्येन <quote>‘प्रस्तरं प्रहरती’</quote>ति विहितस्य दर्शपूर्णमासप्रकरणावगते
