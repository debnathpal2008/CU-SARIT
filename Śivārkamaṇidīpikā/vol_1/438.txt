<pb n="438"/>
सर्वेश्वर एष भूताधिपतिरेष भूतपाल एष सेतुर्विधरण एषां लोकानामसंभेदाय’
इति श्रुतेः । अतोऽपि दहराकाशः परमेश्वरः ।।
<sutra>।। सू॰ ।। प्रसिद्धेश्च ।। १६ ।।</sutra>
<quote>‘दह्रं विपाप्मं परवेश्मभूतं यत् पुण्डरीकं पुरमध्यसंस्थम् । तत्रापि दह्रं गगनं वि-
शोकस्तस्मिन् यदन्तस्तदुपासितव्यम्’</quote> इति महोपनिषिदि, <quote>‘हृत्पुण्डरीकं विरजम्’</quote>
इत्यारभ्य---<quote>‘उमासहायं परमेश्वरं प्रभुं त्रिलोचनं नीलकण्ठं प्रशान्तम् । ध्यात्वा’</quote>
इत्यादि कैवल्योपनिषदि च परमेश्वरस्योमासखस्य दहरपुण्डरीकमध्यवर्तित्वेनो-
पास्यत्वं प्रसिद्धम् । ततोऽपि परमेश्वरो दहराकाशः ।।
ननु दहरपुण्डरीकमध्ये दहराकाशान्तर्वर्तित्वेनोपास्यत्वं <quote>‘य एषोऽन्तर्हृदय
आकाशस्तस्मिन् शेते सर्वस्य वशी सर्वस्येशानः’</quote> इत्याद्युपनिषदन्तरे प्रसिद्धं पर-
मेश्वरस्य इह दहराकाशत्वेनेति विरोध इति चेत्---तत्रापि दहराकाशमध्यव-
र्ती न परमेश्वर उपास्यः; किं तु दहराकाशे परमेश्वरधर्माणामपहतपाप्मत्वादीनां
संबन्धप्रतीतेः दहराकाशत्वमप्यस्य चिदम्बररूपतयेति न विरोधः ।।
<!-- APPAYYA !-->
स्यैवंभूतस्य महिम्नोऽस्मिन्परमेश्वरे <quote>‘एष सर्वेश्वर’</quote> इत्यादि श्रुतावुपलब्धेः <quote>‘लोकानामसम्भेदा-
ये’</quote>त्यत्रापि तत्प्रत्यभिज्ञानाच्चेति भावः । ननु <quote>‘यद्येष सर्वेश्वर’</quote> इत्यादिबृहदारण्यक श्रुत्यनुसा-
रेण <quote>‘सेतुर्विधृति’</quote>रित्यत्र ऐश्वर्याधीनं विधारकत्वं प्रतिपाद्यं स्यात् तर्हि दहराकाशः परमेश्व-
रो न स्यात् । किं तु तदन्तर्वर्त्त्येव परमेश्वरः स्यात् । बृहदारण्यके <quote>‘य एषोऽन्तर्हृदय आ-
काशः तस्मिन् शेते सर्वस्य वशी सर्वस्येशानस्सर्वस्याधिपति’</quote>रित्युपक्रम्य <quote>‘एष सर्वेश्वर’</quote> इत्या-
द्याम्नानादित्याशङ्कानिराकरणार्थं सूत्रम् <pratika>।। सू॰ ।। प्रसिद्धेश्च ।। १६ ।।</pratika> छान्दोग्यश्रुतौ तावदप-
हतपाप्मत्वादिगुणान्वयस्वारस्यात् दहराकाशः परमेश्वरः प्रतीयते । <quote>‘दह्रं विपाप्म’</quote>मित्यादि-
तैत्तिरीयश्रुतावपि <quote>‘गगनं विशोक’</quote>इत्यपहतपाप्मत्वाद्यनन्तरं तद्विशोकत्वान्वयप्रत्यभिज्ञानात्
गगनशब्दोक्तो दहराकाशः परमेश्वरो विवक्षित इति प्रतीयते । कैवल्योपनिषदि तु हृत्पुण्डरी-
कान्तर्वर्तित्वेनैव परमेश्वरस्योपासना विधीयत इति न तत्र तदन्तर्वर्त्त्याकाशान्तर्गतत्वेन
तदुपासनाविधानमिति शङ्कावकाशोऽस्ति । तस्माद्दहरपुण्डरीकवर्ती परमेश्वरइत्यत्रापि श्रुत्य-
न्तरानुरोधसत्त्वादिहापहतपाप्मत्वाद्यन्वयस्वारस्यानुरोधेन दहराकाशः परमेश्वर इत्यत्र नानु-
पपत्तिरिति भावः । पूर्वपक्षबीजमुद्धाटयति---<pratika>नन्विति ।</pratika> <quote>‘इत्याद्युपनिषदन्तर’</quote> इत्यादिशब्देन
<quote>‘दिव्ये ब्रह्मपुरे ह्येष व्योमन्यात्मा प्रतिष्ठितः । तस्यान्ते सुषिरं सूक्ष्मं तस्मिन्सर्वं प्रतिष्ठितम् ।।
तस्य मध्ये वह्निशिखा अणीयोर्ध्वा व्यवस्थितः । तस्याश्शिखाया मध्ये परमात्मा व्यवस्थितः ।।’</quote>इति
वाक्यान्तरं संगृह्यते । <pratika>विरोध इति ।</pratika> क्वचिद्दहराकाशः परमेश्वरः प्रतीयते क्वचित्तदन्तर्वर्तीति
विरोधादनिर्णयः प्राप्त इतिभावः । असिद्धो विरोधः । अत्रापि <quote>‘दहरोऽस्मिन्नन्तराकाशः तस्मिन्य-
दन्तस्तदन्वेष्टव्य’</quote>मिति दहराकाशमध्यवर्तिनः परमेश्वरस्योपास्यत्वप्रतिषेधादिति समाधत्ते---
<pratika>तत्रापीति ।</pratika> तर्हि अपहतपात्मत्वादिधर्मान्वयात् दहराकाशः परमेश्वर इति पूर्वोक्तं सर्वं
विरुद्ध्येतेत्याशङ्क्य परिहरति---<pratika>किं त्वित्यादिना</pratika> । अत्रेदं चिन्त्यते । कथं दहराकाशस्त-
दन्तर्वर्ती च परमेश्वर इति सङ्गच्छते । स्वस्यैव स्वान्तर्वर्तित्वस्य विरुद्धत्वात् <pratika>‘अन्यो ह्यन्य-</pratika>
