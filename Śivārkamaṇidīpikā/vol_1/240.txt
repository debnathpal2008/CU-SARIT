<pb n="240"/>
पुनराशङ्क्याह---
<sutra>।। सू ।। कामाच्च नानुमानापेक्षा ।। १९ ।।</sutra>
<quote>‘प्रजापतिरकामयत प्रजास्सृजेयेति’</quote> <ref>(तै. सं. ३-१-१.)</ref> इति सर्वत्र श्रुतिषु
संकल्पो हिरण्यगर्भस्य जगत्सृष्टौ श्रूयते । तथाऽपि तस्य जगत्कारणत्वे अनु-
मानापेक्षा युक्त्यपेक्षा नास्ति, तस्य कामस्यावान्तरसृष्टिविषयत्वात् । परमेश्वर-
स्यैव हिरण्यगर्भात्मना अवान्तरसृष्टिश्चेति वक्ष्यति---<quote>‘संज्ञामूर्तिक्लृप्तिस्तु त्रिवृ-
त्कुर्वत उपदेशात्’</quote> <ref>(ब्र. सू. २—४—२०.)</ref> इति ।।
<quote>‘अनेन जीवेनात्मनाऽनुप्रविश्य नामरूपे व्याकरवाणि, <ref>(छा. ६-३)</ref> इति
हिरण्यगर्भरूपेणात्मना प्रपञ्चानुप्रविष्टस्य परमेश्वरस्य नामरूपकर्तृत्वश्रवणात्
अनयोरभेद एवाभ्युपेय इत्यत आह—
<sutra>।। सू ।। अस्मिन्नस्य च तद्योगं शास्ति ।। २० ।।</sutra>
अस्मिन् उपनिषत्तन्त्र एव अस्य हिरण्यगर्भस्य तद्योगं तस्य परमेश्वरस्य
<!-- APPAYYA !-->
विभोः । ललाटं तस्य निर्भिद्य प्रादुरासीत्प्रभोर्मुखात् । निर्दिष्टः परमेशेन महेशो नीललोहि-
तः । पुत्रो भूत्वानुगृह्णाति ब्रह्माणं ब्रह्मणोऽनुज’</quote>इत्यादिमहाभारतस्कान्दलैङ्गशैवपुराणादिवच-
नानि चात्र द्रष्टव्यानि । तस्मात्रिमूर्तीनां परस्परस्मादुत्पत्तिसत्त्वेऽपि ब्रह्मविष्णुरुद्रादिक्रमिक-
सर्वप्रपञ्चकारणं संसाररुजां द्रावकः परमशिव एवेति तद्विषयस्य <quote>‘यो देवाना’</quote>मिति मन्त्रस्य
नार्थान्तरकल्पनशङ्कावकाश इति । अथोत्तरसूत्रमवतारयति—<pratika>पुनराशङ्क्येति</pratika> । आशङ्काभि-
प्रायः पूर्वसूत्रावतारिकायां दर्शितः ।। सू ।। <pratika>कामाच्च नानुमानापेक्षा</pratika> ।। १९ ।। <pratika>जगत्का-
रणत्व इति</pratika> । जगत्कारणशिवाभिन्नत्वे यदनुमानं तत्रादरो न कार्य इत्यर्थः । अवान्तर-
सृष्टिः देवमनुष्यादिव्यष्टिसृष्टिः । तत्रापि न हिरण्यगर्भस्य स्वातन्त्र्यम् । किं तु तदन्तर्या-
मिणश्शिवस्यैवेति वक्ष्यमाणार्थं स्मारयति—<pratika>परमेश्वरस्यैवेति</pratika> । तथाच यदि सर्गाद्यकालसृ-
ष्टिहेतुः यदि वार्वाचीनकतिपयसृष्टिहेतुकामनावत्त्वम् उभयथा हेतुरसिद्ध इति भावः । सौत्रेण
चकारेण श्रौतं ब्रह्मशिवशब्दसामानाधिकरण्यं पौराणिकं प्रथमं ब्रह्मत्वेन दृष्टस्य पुनश्शि-
वत्वेन दर्शनं चेत्येतदपि ब्रह्मशिवाभेदसाधकत्वेन नादरणीयम् । शरीरशरीरिभावादिना
सर्वात्मकत्वेन तदुभयोपपत्तेरिति समुच्चीयते । यत्रादित्यरूपस्य हिरण्यगर्भस्य शिवरूपेणापि
दर्शनमुक्तं तत्रैव हि कूर्मपुराणे तयोर्भेदोऽपि प्रतिपाद्यते । <quote>‘विद्यासहायो भगवान्यस्या-
सौ मण्डलान्तरे । हिरण्यगर्भ पुत्रोऽसावीश्वरो दृश्यते पर’</quote>इति । विद्यासहायो भगवानसौ
मण्डलान्तरे स्थितो हिरण्यगर्भो यस्य पुत्रः असौ परमेश्वरो दृश्यत इत्यन्वयः ।। उत्तरसूत्र-
मवतारयितुमाशङ्कते—<pratika>अनेनेति</pratika> । नामरूपव्याकरणं तावच्चतुर्मुखकर्तृकमिति सकलपुराणा-
द्यैककण्ठ्येन प्रसिद्धम् । तत्र पारमेश्वरोत्तमपुरुषप्रयोगेन परमेश्वरस्य कर्तृत्वं वदन्ती श्रुतिः
परमेश्वरस्य तच्छरीरत्वेन तदभेदेन वोपपादनीया । तच्छरीरकत्वपक्षे <quote>‘जीवेनात्मने’</quote>ति सा-
मानाधिकरण्यानुपपत्तेरभेदपक्ष एव परिशिष्यत इति भावः ।। सू ।। <pratika>अस्मिन्नस्य च तद्यो-
