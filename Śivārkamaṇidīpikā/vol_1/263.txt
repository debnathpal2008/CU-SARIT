<pb n="263"/>
<head>सूत्रार्थचन्द्रिकायाम्</head>
<head>अथान्तरधिकरणम् ।। ७ ।। श्रीकण्ठमते तु ।। ८ ।।</head>
<!-- APPAYYA !-->
<p><pratika>सू. । अन्तस्तद्धर्मोपदेशात् ।। २०।।</pratika> <pratika>भेदव्यपदेशाच्चान्यः ।। २१ ।।</pratika> अस्याधिकरणस्य <quote>‘अथ य एषोन्तरादित्य
हिरण्यमः पुरुषो दृश्यते हिरण्यश्मश्रुः हिरण्यकेशः आप्रणखात्सर्वं एव सुवर्णः तस्य यथा कप्यासं पुण्डरीकमेवमक्षिणी तस्यो-
दिति नाम स एष सर्वेभ्यः पाप्मभ्य उदितः उदेति ह वै सर्वेभ्यः पाप्मभ्यो य एवं वेदेत्यधिदैवतम् । अथाध्यात्ममपि । य
एषोऽन्तरक्षिणि पुरुषो दृश्यते’</quote> इत्यादिकं छान्दोग्यवाक्यं विषयः । अत्र सूर्यमण्डले चक्षुषि च उपास्यत्वेन श्रूयमाणः पुरुषः
विद्याकर्मादिवशात् प्राप्तोत्कर्षः कश्चित्संसारी उत नित्यसिद्धः परमेश्वर इति संशयः । रूपवत्त्वादिश्रवणात् अक्ष्यादित्ययोराधा-
रत्वश्रवणात् मर्यादावदैश्वर्यश्रवणाच्च निरतिशयैश्वर्ये निराधारे नीरूपे ब्रह्मण्येषां धर्माणामनुपपत्तेश्च विद्यादिवशात् प्राप्तोत्कर्ष-
कश्चित्संसारी अक्ष्यादित्ययोरन्तः श्रूयते न परमेश्वर इति पूर्वः पक्षः । सिद्धान्तस्तु, अपहतपाप्मत्वाद्यसाधारणब्रह्मलिङ्गः
श्रवणात् ऋक्‌सामाद्यात्मकतया सर्वात्मकत्वोपदेशस्य ब्रह्मण्येवोपपत्तेः नीरूपस्यापि परमेश्वरस्य लोकानुग्रहार्थं हिरण्यश्मश्रु-
त्वादिविशिष्टमायिकरूपपरिग्रहोपपत्तेः निराधारस्यापि तस्य परमेश्वस्य अक्ष्याधारत्वोपन्यासस्य मर्यादावदैश्वर्यश्रवणस्य च
उपासनार्थत्वाच्च परमेश्वर एव अक्ष्यादित्ययोरन्तरुपदिश्यत इति । <pratika>अन्तः</pratika>=अक्ष्यादित्ययोरन्तः श्रूयमाणः परमेश्वरः । कुतः ।
<pratika>तद्धर्मोपदेशात्</pratika>=तस्य परमेश्वरस्य धर्माणां अपहतपाप्मत्वादीनामत्रोपदेशात् । इति सूत्रार्थः <pratika>।। सू. । भेदव्यपदेशाच्चा-
न्यः ।। २१ ।। भेदव्यपदेशात्</pratika>=<quote>‘य आदित्ये तिष्ठन्नादित्यादन्तरो यमादित्यो न वेदे’</quote> त्यादिना श्रुत्यन्तरे वेदितुरादित्यात्
अस्यान्तर्यामिणः भेदव्यपदेशाच्च । <pratika>अन्यः</pratika>=आदित्याभिमानिनो जीवान् अन्यः अयमन्तर्यामी परमेश्वर इत्यर्थः ।।</p>
<p><pratika>श्रीकण्ठमते</pratika>, पूर्वाधिकरणे प्रतिपादितस्य परब्रह्मणः परमेश्वरस्य उपासकानां संसारभेषजं मनस्समाधानयोग्यं किमपि
रूपं प्रकाशयितुमिदमधिकरणमारभ्यते । <pratika>सू. । अन्तस्तद्धर्मोपदेशात् ।। २१ ।।</pratika> विषयवाक्यं समानमेव । अयमादित्या-
न्तर्वर्ती हिरण्यमः पुरुषः परमेश्वरो वा उतान्यो देवताविशेषो वेति संशयः । सर्वाधारस्य परमेश्वरस्य आदित्यान्तर्वर्तित्वादि-
धर्माणामसम्भवात् अक्षिद्वयोपन्यासाच्च अयं कश्चिद्देवताविशेष एव न परमेश्वर इति पूर्वः पक्षः । सर्वलोककामेश्वरत्वसर्वपा-
पराहित्यादीनां पारमेश्वरधर्माणाम् अत्र उपदेशात् हिरण्मयत्वादित्यान्तर्वर्तित्वाद्युपदेशस्य साधकानुग्रहार्थत्वोपपत्तेः <quote>‘कप्यासं
पुण्डरीकमेवमक्षिणी’</quote> इत्यत्र कं उदकं रश्मिभिः पिबतीति कपिः आदित्यः तेन आसितं विकासितं पुण्डरीकं यथा स्फुरति
तथा परमेश्वरस्य लोचनद्वयम् । तृतीयं लोचनं तु मुकुलितपुण्डरीकसदृशम् इत्यर्थवर्णनस्य न्याय्यत्वात् अत्र अक्षिगतद्वित्व-
सङ्ख्यायाः तृतीयलोचनाभावद्योतनपरत्वाभावाच्च अयं परमेश्वर एवेति सिद्धान्तः । सूत्रार्थः पूर्ववत् ।। २१ ।।</p>
<p><quote>‘असौ योऽवसर्पति नीलग्रीवो विलोहितः’</quote> <quote>‘स्वरुचाहितमण्डलस्त्रि/?/नेत्रः’</quote> <quote>‘असावादित्यो ब्रह्म’</quote>इत्यादिभिः आदित्यस्यैव नील-
ग्रीवत्वत्रिलोचनत्व ब्रह्मत्वादीनामुपदेशात् आदित्यमण्डलाभिमानी सूर्य एव हिरण्यमयः पुरुषोऽस्तु इत्यत आह---<pratika>सू. । भेदव्य-
पदेशाच्चान्यः ।। २२ ।।</pratika> <quote>‘य आदित्ये तिष्ठन्नादित्यादन्तरोयमादित्यो न वेद’</quote>इत्यादौ मण्डलाभिमानिजीवात् अन्तर्यामिणः पर-
मेश्वरस्य भेदव्यपदेशात् अयमक्ष्यादित्यान्तर्वर्ती पुरुषः मण्डलाभिमानिजीवादन्य एवेत्यर्थः ।। २२ ।।</p>
<p><pratika>रामानुजमते</pratika>, आनन्दमयाधिकरणे निरतिशयानन्दभाजनत्वसकलप्रपञ्चस्रष्टृत्वादिधर्माणां जीवसामान्ये असम्भवेऽपि <quote>‘स-
यश्चायं पुरुषे यश्चासावादित्ये स एकः’</quote> इति आनन्दमयस्यैव आदित्यान्तर्वर्तित्वाभिधानात् आनन्दमय आदित्यादिः स्यादिति
इमामाशङ्कां निराकर्तुं पूर्वाधिकरणशेषतया इदमधिकरणान्तरमारभ्यते—<pratika>सू. । अन्तस्तद्धर्मोपदेशात् ।। २१ ।। भेदव्य-
पदेशाच्चान्यः।। २२ ।।</pratika> विषयवाक्यसूत्रार्थवर्णनादिकं च प्रायः न भिद्यते भगवत्पादीयमतात् । सन्देहोऽपि समान एव ।
पुण्योपचयप्राप्तैश्वर्यः आदित्यादिशब्दाभिधेयः जीव एप अक्ष्यादित्यमण्डलान्तर्वर्ती पुरुष इति पूर्वः पक्षः । अन्तरादित्यवि-
द्यायामेव अपहतपाप्मत्वादीनां जीवेष्वसम्भावितधर्माणां श्रवणात् परमात्मनोऽपि करचरणादियुक्ताप्राकृतनित्यविग्रहसद्भावाच्च
आदित्यमण्डलान्तर्वती परमात्वैवेति आनन्दमयोऽपि तदभिन्नः परमात्मैवेति सिद्धान्तः ।। २१ ।। २२ ।।</p>
<p><pratika>आनन्दतीर्थमते, सू॰ । अन्तस्तद्धर्मोपदेशात् ।। २० ।।</pratika> अस्य <quote>‘अन्तः प्रविष्टं कर्तारमेतं अन्तश्चन्द्रमसि मनसा
चरन्तम् । सहैव सन्तं न विजानन्ति देवाः । इन्द्रस्यात्मानं शतधा चरन्तम्’</quote> । इत्यादि तैत्तिरीयगतं वाक्यं विषयः । अन्तः-
प्रविष्टत्वेन श्रुतः इन्द्रादिर्वा विष्णुर्वेति संशयः । इन्द्रादिशब्दश्रुतेः इन्द्र इति पूर्वः पक्षः । समुद्रशायित्वादिकान्निरवकाशाल्लिङ्गात्
इन्द्रादिशब्दानामपि योगतः विष्णुपरत्वसम्भवाच्च विष्णुरेवेति सिद्धान्तः । <pratika>अन्तः</pratika>=अन्तःप्रविष्टमिति हृदयान्तः श्रुतं ब्रह्मैव । ने
न्द्रादिः । कुतः । <pratika>तद्धर्मोपदेशात्</pratika>=तस्मिन् वाक्ये क्षीराब्धिमध्यवर्तित्वप्रलयोदधिस्थितत्वब्रह्माण्डवीर्यत्वादिरूपविष्णुधर्माणां
<quote>‘अन्तस्समुद्र’</quote> इत्यादौ श्रुतत्वात् इत्यर्थः ।। २० ।।</p>
<p><pratika>सू. । भेदव्यपदेशाच्चान्यः ।। २१ ।।</pratika> न केवलमन्तस्स्थो विष्णुः । किं तु इन्द्रादिभ्योऽन्यश्च । कुतः ।
<pratika>भेदव्यपदेशात् ।</pratika> तस्य तदन्तर्यामित्वतत्प्रेरकत्वादिरूपभेदकधर्मश्रवणादित्यर्थः ।। २१ ।।</p>
<head>इति सूत्रार्थचन्द्रिकायामन्तरधिकरणम् ।। ७ ।।</head>
