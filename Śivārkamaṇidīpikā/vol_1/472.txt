<pb n="472"/>
<p>ननु महाप्रलये आकृतेरप्यनित्यत्वाच्छब्दार्थसंबन्धस्यानित्यत्वविरोधस्तदवस्थ एवेत्याशंक्याह---<pratika>सू ।। समानना-
मरूपत्वाच्चावृत्तावप्यविरोधो दर्शनात्स्मृतेश्च ।। ३० ।।</pratika> सुषुप्तिप्रबोधयोरिव सृष्टिप्रलययोरावृत्तावपि प्रलये
प्रपञ्चस्य संस्कारात्मना अविद्यायां विद्यमानत्वेन पूर्वकल्पप्रपंचसमाननामरूपत्वादुत्तरकल्पप्रपंचस्याकृतेर्नित्यतया न शब्दार्थ-
संबन्धस्यानित्यत्वविरोधः । कथं समाननामरूपत्वम् । <pratika>दर्शनात्</pratika>=<quote>‘घाता यथापूर्वकमल्पयत्’</quote> इति श्रुतौ दर्शनात् ।
<pratika>स्मृतेश्च</pratika>---<quote>‘यथर्तुष्वृतुलिङ्गानि नानारूपाणि पर्यये । दृश्यन्ते तान्येव तथा भावा युगादिषु ।।’</quote> इत्यादिस्मृतेश्च ।।</p>
<p>इत्थमभिहितं देवानामधिकारमाक्षिपति---<pratika>सू ।। मध्वादिष्वसंभवादनधिकारं जैमिनिः ।। ३९ ।।</pratika> ब्रह्मविद्यायो
देवानामनधिकारं जैमिनिराचार्यो मन्यते । कस्मात् । <pratika>मध्वादिष्वसंभवात्</pratika>=<quote>‘असौ वा आदित्यो देवमधु’</quote> <quote>‘आदित्यो
ब्रह्मेत्यादेशः’</quote> इत्यादिषु मधुब्रह्माध्यासेनादित्यदेवतोपासनेषु मनुष्याधिकारिकेषु तेषामेवादित्यादीनामधिकारासंभवात् । न
ह्येकस्यैवोपास्योपासकभावस्संभवति । तस्य भेदनिष्ठत्वात् । तथा चायं प्रयोगः । ब्रह्मविद्या न देवानधिकरोति विद्यात्वान्म-
धुविद्यावदिति ।। ननु क्वचिदनधिकारान्न सर्वत्रानधिकारोऽस्ति, ब्राह्मणस्य राजसूयानधिकारेऽपि बृहस्पतिसवेऽधिकारादित्या-
शंक्याह---<sutra>सू ।। ज्योतिषि भावाच्च ।। ३२ ।।</sutra> अलौकिकयोरादित्यशब्दप्रत्यययोः ज्योतिर्मण्डले भावात् तेषामस्मदा-
दिवदिष्टानिष्टप्राप्तिपरिहाररूपचेष्टाया अदर्शनेनाचेतनत्वावधारणात्तदतिरिक्तस्य चेतनस्य विग्रहादिमतः प्रत्यक्षाद्यगोचरत्वा-
त्तद्विग्रहादिप्रतिपादकानां मन्त्राणामन्यपरत्वेन स्वार्थे प्रामाण्याभावान्न देवानां विद्याधिकार इति सूत्रद्वयस्य तात्पर्यार्थः ।।</p>
<p>इत्थं पूर्वपक्षे सिद्धान्तयति---<pratika>सू ।। भावं तु बादरायणोऽस्ति हि ।। ३३ ।।</pratika> तुशब्दो जैमिनिमतनिरासार्थः ।
बादरायणस्त्वाचार्यो देवादीनां विग्रहवत्त्वेन ब्रह्मविद्यायामधिकारभावं मन्यते । कस्मात् । <pratika>अस्ति हि</pratika> अर्थित्वाद्यधिकार-
कारणम् । न हि क्वचिदधिकारो नेति सर्वत्र वक्तुं पार्यते । निर्गुणविद्यायां संभवात् । न च तेषां विग्रहवत्त्वं नेति वाच्यम् ।
तदप्यस्ति हि । तत्प्रतिपादकमन्त्राणां मानान्तरविरोधसंवादाभावेन प्रमाणत्वात् ।। इति ।।</p>
<p><pratika>श्रीकण्ठमते</pratika>, पूर्वस्मिन्नधिकरणे मनुष्याणामेव परमेश्वरोपासनेऽधिकारस्सूचितः । कथं तर्हि देवानामप्यथर्वशिरसि
परमेश्वरोपासनं श्रूयत इत्याशङ्कायामिदमारभ्यते <pratika>।। सू ।। तदुपर्यपि बादरायणस्संभवात् ।। २६ ।।</pratika> अस्मिन्नधिकरणे पूर्व-
पक्षसिद्धान्तादिकं प्रायः पूर्ववत् । विषयवाक्यं परं भिद्यते । <quote>‘ततो देवा रुद्रं नापश्यन् । ते देवा रुद्रं ध्यायन्ति’</quote> इत्यथर्वशिरो-
वाक्यं विषयः।अत्रापि विध्येकवाक्यतापन्नानां<quote>‘इन्द्रो वृत्राय वज्रमुदयच्छ’</quote>दित्यादीनां मन्त्रार्थवादानां स्वार्थे तात्पर्याभावात् देवानां
विग्रहवत्त्वासिद्धौ अर्थित्वसामर्थ्ययोरभावेन न ब्रह्मविद्यायामधिकारिणो देवा इति पूर्वपक्षं कृत्वा <quote>‘आदित्यो यूपः’</quote> <quote>‘अग्नि-
र्हिमस्य भेषज’</quote> मत्यादीनां स्वार्थे तात्पर्याभावेऽपि <quote>‘इन्द्रो वृत्राये’</quote> त्यादीनां विरोधस्य मानान्तरप्राप्तेश्चाभावेन स्वार्थे तात्पर्य-
संभवाद्विग्रहवत्त्वसिध्द्या अर्थित्वसामर्थ्ययोस्संभवेन ब्रह्मविद्यायामधिकारिण एव देवा इति सिद्धान्तितम् । <pratika>विरोधः कर्म-
णीति</pratika> सत्रे <pratika>अनेकप्रतिपत्तेः</pratika>=विग्रहवत्त्वेऽपि सौभरिप्रभृतिषु युगपदनेकदेहप्रतिपत्तेः । <pratika>दर्शनात्</pratika>=दृष्टत्वादित्यर्थः ।।</p>
<p>शब्द <pratika>इति चेदित्यादि ।</pratika> विरोध इत्यनुवर्तते । देवानां विग्रहवत्त्वे सावयवत्वेनोत्पत्तिविनाशयोगादुत्पत्तेः प्राग्वि-
नाशादूर्ध्वं च वैदिकेन्द्रादिशब्दानामर्थशून्यत्वस्य वा अनित्यत्वस्य वापत्तौ वैदिकशब्दे विरोधः प्रसज्यते इति चेन्न । <quote>‘अतः
प्रभवा’</quote> दित्यादि शेषं समानार्थकमेव ।</p>
<p><pratika>‘अत एव नित्यत्वम् ।। २९ ।। अत एव</pratika>=यतो ब्रह्मा पूर्वविश्‍वामित्रादीनामाकृतिविशेषांस्तत्तद्वैदिकशब्दैः स्मृत्वा
तदाकारानेवापरांस्तत्तच्छक्तिविशेषयुक्तान् नैमित्तिकप्रलयानन्तरं सृजति अतएव । विश्‍वामित्रादीनां मन्त्रकृत्त्वेऽपि
विश्‍वामित्रादिशब्दानामाकृतिनिमित्तत्वेन वेदस्य नित्यत्वमुपपद्यते ।।</p>
<p><pratika><quote>‘समाननामरूपत्वा’</quote></pratika> दिति सूत्रार्थोऽविशिष्ट एव ।।</p>
<p>मतान्तरमाह---<pratika>मध्वादिष्विति</pratika> । मधुविद्यादिषु वस्वादिदेवानामेवोपास्यत्वात्प्राप्यत्वाच्च वस्वादीनां कर्तृकर्मभाव-
विरोधेनोपास्यत्वासंभवात् वस्वादीनां सतां वस्वादित्वं प्राप्तमिति प्राप्यत्वासंभवाच्च वस्वादिदेवानामनधिकारं <pratika>जैमिनि-
र्मन्यत</pratika> इत्यर्थः ।।</p>
<p><pratika>सू ।। ज्योतिषि भावाच्च ।। ३२ ।।</pratika> <quote>‘तं देवा ज्योतिषां ज्योतिरायुर्होपासतेऽमृत’</quote> मिति ज्योतिषि परब्रह्मणि
देवानां साधारण्येन प्राप्तत्वेऽप्यधिकारभाववचनाच्च अन्यत्र मध्वादिविद्यास्वनधिकारो ज्ञाप्यते । <quote>‘तं देवा’</quote> इत्यत्र देवाः वखा-
दय इत्यर्थः । एवं च मध्वादिविद्यायामेवानधिकारो देवानां ब्रह्मविद्यायां त्वधिकारोऽस्त्येव तेषामिति पूर्वस्मान्मताद्विशेषः ।।</p>
<p><pratika>सू ।। भावं तु बादरायणोऽस्ति हि ।। ३३ ।।</pratika> <pratika>बादरायणस्तु</pratika> मधुविद्यादिष्वपि वस्वादीनामधिकारभावं मन्यते ।
<pratika>अस्ति हि</pratika> वस्वादीनां सतां वस्ववस्थब्रह्मण उपास्यत्वस्य कल्पान्तरे वसुत्वादेः प्राप्यत्वस्य च संभवः । कार्यकारणोभयावस्थं
हि ब्रह्म समुपासीनानां कल्पान्तरे वस्वादित्वमुभयाधिकारावसाने ब्रह्मप्राप्तिश्च फलतयोपदिश्यते । ततो मध्वादिविद्यास्वपि
देवानामधिकारोऽस्तीति सर्वथा देवा ब्रह्मविद्याधिकारिणः । इति ।।</p>
