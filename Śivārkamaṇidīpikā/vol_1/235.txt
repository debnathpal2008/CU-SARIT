<pb n="235"/>
रभ्य जगत्प्रसूतिहेतोस्तस्य <quote>‘अतः परं नान्यदणीयसं हि परात्परं यन्महतो महा-
न्तम् । यदेकमेव्यक्तमनन्तरूपं विश्वं पुराणं तमसः परस्तात् ।’</quote> इत्यादिना सर्वो-
त्कृष्टत्वं तमसः प्रकृतिमण्डलात्परत्वं चावगम्यते । तदण्डान्तर्वर्तिनो हिरण्यग-
र्भस्य न सम्भवति । किंच <quote>‘य एनं विदुरमृतास्ते भवन्ती’</quote> त्यस्य ज्ञानादमृतत्वं
मुक्तिरभिधीयते । तन्न हिरण्यगर्भे सम्भवति । परमेश्वरस्य हि मुक्तिहेतुत्वम-
साधारणं लिङ्गम् । <quote>‘यदा चर्मवदाकाशं वेष्टयिष्यन्ति मानवाः । तदा शिवम-
विज्ञाय दुःखस्यान्तो भविष्यती’</quote> ति श्रवणात् । यदुक्तमुपक्रमोपसंहारसिद्ध इति
तदप्रयोजकम् । अनुपपत्त्या प्रजापतिधातृशब्दौ हिरण्यगर्भं विहाय प्रजानां पशू-
<!-- APPAYYA !-->
तोऽन्यत्पृथग्भूतं यतोऽणीयः सूक्ष्मतरं च वस्तु नास्तीत्युक्तम् । तस्मात्परं किमधिकं भविष्यति
येनेह परात्परत्वमापेक्षिकं नीयेत । <quote>‘परात्परतरो ब्रह्मे’</quote>त्यत्र तु ततोऽपि परस्यानुपदमेव वर्ण्य-
मानत्वात्तदापेक्षिकमिति युक्तम् । <quote>‘तमसः परस्ता’</quote>दित्येतदपि न स्तुत्यर्थं काल्पनिकम् ।
<quote>‘तदक्षरे परमे व्योम’</quote>न्निति यस्मिन्नविनाशिनि परमे व्योम्नि प्रागवस्थानमुक्तम् । तस्य हि तमो-
ऽतीतदेशत्वमिहोच्यते । <quote>‘य एवं विदुरमृतास्ते भवन्ती’</quote>त्येतत्कल्पभेदेनापि हिरण्यगर्भे न स-
म्भवति । <quote>‘यदा चर्मवदाकाश’</quote>मिति मन्त्रेण शिवविज्ञानं विना मुक्तेर्गगनवेष्टनवदसम्भावित-
त्ववर्णनादिति भावः । <quote>‘यदा चर्मव’</quote>दिति मन्त्रे यदेत्यस्य यदीत्यर्थः । उपक्रमोपसंहारसिद्धो
हिरण्यगर्भ इति शङ्कामनूद्य परिहरति—<pratika>यदुक्तमिति । तदप्रयोजकमिति</pratika> । मध्यगतैरपि
बहुप्रमाणैर्विरोधे सति उपक्रमोपसंहारैकरूप्यमप्रयोजकमित्यर्थः । सूत्रे बहुप्रमाणविरोधं द्यो-
तयितुमेव लिङ्गविशेषमनुपन्यस्य सामान्येनानुपपत्तोरित्युक्तम् । एवं चोपक्रमोपसंहारगतशब्दौ
योगेन परमेश्वरे योजनीयावित्याह—<pratika>अनुपपत्त्येति</pratika> । मुण्डके <quote>‘तस्मादेतद्ब्रह्म नामरूपमन्नं
च जायते । तपसा चीयते ब्रह्म ततोऽन्नमभिजायत’</quote> इति कार्यकारणयोः प्रयुक्तस्य ब्रह्मश-
ब्दस्येवात्र विभूतिविभूतिमतोः प्रयुक्तस्य प्रजापतिशब्दस्यार्थभेदावश्यम्भावेन कस्य चिदवश्य-
कल्पनीयो योगः प्राकरणिकलिङ्गानुसारात् विभूतिमति प्रयुक्तस्य कल्प्यते । धातृशब्द<quote>‘स्त्व-
म्भस्यपार’</quote> इति सूक्तोपसंहारगतो न भवति । <quote>‘पुरुषस्य विद्महे सहस्राक्षस्य महादेवस्य धी-
महि । तन्नो रुद्रः प्रचोदयात्’</quote> । <quote>‘तत्पुरुषाय विद्महे महादेवाय धीमहि । तन्नो रुद्रः प्रचो-
दया’</quote> दित्येतदवसानत्वात्परमात्मविषयसूक्तस्य तदनन्तरं रुद्रगायत्रीप्रसङ्गागतानां गणेश-
गायत्र्यादीनां स्नानार्थदूर्वाधारणादिमन्त्राणां च परमात्मसूक्तान्तर्भावाभावात् । तथैव च
भट्टभास्करेण सूक्तमर्यादायाः प्रदर्शितत्वात् । एवं चोपक्रमोपसंहारपर्यालोचनायां प्रजाप-
तिश्रुतेरुपक्रमस्थत्वेऽपि तत एकस्याः प्रत्येकमभ्यस्तयोरौपसंहारिकरुद्रमहादेवश्रुत्योः प्रबल-
त्वात् सूक्तस्य परमेश्वरपरत्वमेव सिद्ध‍यति । अथापि यदि धातृश्रुतेरुपसंहारगतत्वमभ्युपगम्यते
तथापि तस्याः परमेश्वरे यौगिकत्वमभ्युपगन्तुं युक्तम् । मध्यगतबहुश्रुतिलिङ्गानुसारादिति
भावः । <quote>‘यमन्तस्समुद्र’</quote> इति त्वेवं नेतव्यम् । समुद्रः पुरुषः । <quote>‘नाग्निस्तृप्यति काष्ठानां नाप-
गानां महोदधि’</quote>रित्युक्तरीत्या तृप्तिराहित्येन समुद्रसाम्यात्पर्याप्तभोग्यसम्पत्तावपि सम्यगुत्प्लु-
त्य द्रवंत्यस्मादिन्द्रियाणि इति यौगिकार्थसम्भवात् । अत एव <quote>‘स एष पुरुषः समुद्रः सर्वलोक-
