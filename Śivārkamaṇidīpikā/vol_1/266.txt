<pb n="266"/>
च बलवदाकाशश्रुतिबाधकं स्यादिति चेन्मैवम् । प्रतिष्ठात्ववदनन्तत्वस्याप्यपेक्षितत्वोपपत्तेः । दा-
ल्भ्याभिमतस्वर्गलोकोद्भावितप्रतिष्ठितत्वदोषापनिनीषया हि शालावत्येन स्वर्गलोकस्य गतित्वेन
स्वोपन्यस्ते पृथिवीलोके प्रतिष्ठात्वमुपन्यस्तम् । न च प्रतिष्ठात्वं निरपेक्षं ब्रह्मणोऽन्यत्र सम्भवति ।
सापेक्षं तु स्वर्गेऽप्यस्त्येवातथापि केनचित्प्रकारेण स्वर्गापेक्षया पृथिव्याः प्रतिष्ठात्वातिशयं विव-
क्षित्वोद्भावितदोषापनयः समर्थनीयः । एवमनन्तत्वेऽपि भविष्यतीति किमनुपपन्नम् । पृथिव्यपे-
क्षया बहुकालावर्तिनि भूताकाशे ह्यनन्तत्वमुपचरितुं शक्यम् । <quote>‘कदापि न समाप्यतेऽस्य भो-
जन’</quote>मिति बहुकालानुवर्तिनि भोजन इव समाप्तिराहित्यम् । तस्मादनन्तत्वलिङ्गं न बाधकम् ।
<quote>‘नन्वाकाशादेव समुत्पद्यन्त’</quote> इत्यवधारणेन विवक्षितं सर्वभूतजनने कारणान्तरनैरपेक्ष्यं बाधकं
स्यादिति चेन्न । ब्रह्मणोऽप्याकाशवत् कालादृष्टादिकारणान्तरसापेक्षत्वेन साम्यात् कथञ्चिदव-
धारणसमर्थनस्य भूताकाशेऽपि सम्भवात् । ननु, परोवरीयस्त्वं नाम परेभ्य उत्कृष्टेभ्योऽप्यति-
शयेन श्रैष्ठ्यम् । तन्निरतिशयोत्कर्षरूपं स्वानुगुणफलश्रवणरूपतात्पर्यलिङ्गवत्त्वादाकाशश्रुत्यपे-
क्षया बलवदिति चेन्न । <quote>‘परोवरीयसो हि लोकाञ्जयति परोवरीय एव हास्यास्मिँल्लोके जीवनं भवति
तथामुष्मिँल्लोक’</quote> इति फलवचनस्यैहिकामुष्मिकजीवनसाधारणसापेक्षोत्कर्षविषयत्वेन निरतिश-
योत्कर्षविषयत्वाभावात् सापेक्षोत्कर्षस्य भूताकाशेऽपि सम्भवात् । ननु तथाप्यसङ्कुचितसर्वभूत-
कारणत्वं तथाभूतस१र्वभूताधारत्वं सर्वतोज्यायस्त्वं परायणत्वं परोवरीयस्त्वमनन्तत्वमित्येतानि
लिङ्गानि च बहूनि ब्रह्मणि स्वारस्यवन्तीति बहुलिङ्गस्वारस्यानुग्रहार्थमाकाशश्रुतेरेकस्याः
बाधो युक्तः <quote>‘त्यजेदेकं कुलस्यार्थ’</quote> इति ‘भूयसां स्यात् स्वधर्मत्व‘मिति च न्यायादिति
चेन्न । <quote>‘आत्मार्थे पृथिवीं त्यजे’</quote> दिति <quote>‘द्रव्यसंस्कारविधेर्द्रव्यं तदर्थत्वा’</quote>दिति च ततोऽपि
बलवता न्यायेन प्रधानविरोधिनां बहूनामपि गुणानामेव बाधनस्योचितत्वात् । <quote>‘अस्य
लोकस्य का गति’</quote>रिति प्रश्नोत्तरे आकाशस्य गतित्वेन प्रतिपाद्यतया प्रधानत्वादुदाहृतलिङ्गानां
तद्विशेषणतया गुणत्वात् । ननु तथापि कांस्यभोजिन्यायेन गुणानुरोधार्थमाकाशश्रुतिश्चि-
दाकाशपरास्त्विति चेन्न । प्रथमगृहीतव्युत्पत्त्यनुसारेण भूताकाशशक्तस्यैवाकाशशब्दस्या<quote>‘का-
शवत्सर्वगतश्च नित्य’</quote> इत्यादिश्रुतिदर्शितरीत्या नित्यत्वसर्वगतत्वादिगुणेन चिदाकाशे वृत्त्यु-
पपत्तौ तत्र शक्त्यन्तरकल्पनाया अयुक्तत्वात्प्रधानविरोधे च कांस्यभोजिन्यायानवतारादिति ।
एवं प्राप्ते सिद्धान्तः । आकाशः परं ब्रह्म सर्वभूतकारणत्वरूपतल्लिङ्गात् । यद्यत्र भूतशब्दो
महाभूतपरः यदि वा प्राणिनिकायपरः यदि वा तद्रूढ्योः परस्परव्याघातेनाप्रवृत्तौ बालाक्य-
धिकरणन्यायाल्लब्धोन्मेषेण भवन्ति जायन्त इति योगेन कार्यमात्रपरः सर्वधापि भूतशब्दोक्तं
बिन्दुमायाप्रकृतिकार्यशुद्धमिश्रमलिनप्रपञ्चान्तर्गतं सर्वं प्रति कारणत्वं कस्यापि भूताकाशस्य
न सम्भवत्येव । न च प्रथमश्रुतप्रधानपराकाशश्रुत्यनुसारेण सर्वभूतशब्दयोरर्थसङ्कोचः
कल्पनीयः । <quote>‘आकाश इति होवाचे’</quote>त्यतोऽपि प्राक् श्रुतस्योपक्रमोपसंहाराभ्यां प्रतिपिपादयि-
षितस्यानन्तत्वस्योपपादनार्थं प्रवृत्तस्य सर्वभूतकारणत्वस्य सङ्कोचासहिष्णुत्वात् । तथाहि अ-
नन्तत्वं त्रिविधपरिच्छेदराहित्यं तत्प्राक्प्रकृतिज्ञातमाकाशस्योपपादयितुं <quote>‘सर्वं खल्विदं ब्रह्म
तज्जलानिति शान्त उपासीते’</quote> त्यत्र ब्रह्म२णस्सर्वात्मकतायां हेतुत्वेनोपन्यस्तम् । सकलकार्योत्प-
<note>(१) <quote>‘सर्वलयाधारत्वं’</quote> इति ङ. च. पाठः ।</note> <note>(२) <quote>‘सर्वस्य ब्रह्मात्मकतायां’</quote> इति ङ. च. पाठः ।</note>
