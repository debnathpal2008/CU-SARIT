<pb n="291"/>
दृश्यते । ततोऽयमुपदेशो न युक्ते इति चेत्---नैवं वाच्यम् । यतो जीवप्राणशब्द-
वाच्यत्वं परमेश्वरस्य समुचितम्, उपासनात्रैविध्याद्धेतोः । अत्र परमेश्वरस्य स्वरू-
पेण भोक्तृशरीरेण भोग्यरूपेण चोपासनं त्रिविधमिह विवक्षितं, आत्मतया
<!-- APPAYYA !-->
वलम्ब्य <quote>‘प्राणो वा अहमस्म्युष’</quote> इत्यत्र प्राणशब्दवत् <quote>‘प्राणोऽस्मि प्रज्ञात्मा तं मामायुरमृत-
मुपास्वे’</quote> त्यत्रापि ब्रह्मपरः प्राणशब्द इति शङ्कावारणाय तत्र प्राणश्रुतेर्मुख्यप्राणविषयत्वमु-
पपादयितुमेव तद्वाक्यशेषगतप्राणलिङ्गोपन्यासः । तेनायमर्थः सम्पन्नः । प्रकरणोपक्रमोप-
संहारगतत्वेन दूरवर्तिभ्यो ब्रह्मलिङ्गेभ्यो मामित्यस्येन्द्रपरत्वस्पष्टीकरणार्थं प्रवृत्तानां तद्वा-
क्यशेषगतत्वाष्ट्रवधादिलिङ्गानां प्राणशब्दस्य मुख्यप्राणपरत्वस्पष्टीकरणार्थं प्रवृत्तानामायुर्हे-
तुत्वादिलिङ्गानां च प्रबलत्वेन तद्विरुद्धानां ब्रह्मलिङ्गानामन्यथा नेयत्वान्मामित्यस्य प्राणश-
ब्दस्य च ब्रह्मविषयत्वमभ्युपगम्य तदुपासनोपदेश इत्युक्तमयुक्तमिति । एवं सौत्रशङ्काभागं
व्याख्याय परिहारभागं व्याचष्टे—<pratika>नैवं वाच्यमित्यादिना ।</pratika> ब्रह्मजीवमुख्यप्राणलिङ्गानां
विरोधे हि प्रबलजीवमुख्यप्राणलिङ्गविरोधात् ब्रह्मलिङ्गावगमितं मामिति जीवशब्दस्य प्रा-
णशब्दस्य च परमेश्वरपरत्वं त्यक्तव्यम् । नास्ति तेषां विरोधः । वेदान्तेषु विधीयमाना ब्र-
ह्मण उपासना क्वचित्स्वधर्मविशिष्टत्वेन यथा ‘सत्यं ज्ञानमनन्तं ब्रह्मे ‘त्यत्र क्वचिच्चेतनधर्मवि-
शिष्टत्वेन यथा <quote>‘तान्येवानुविनश्यति न प्रेत्य संज्ञास्ति’</quote> इत्यत्र क्वचिदचेतनधर्मविशिष्टत्वेन
यथा <quote>‘पुरुषेऽन्तः प्रतिष्ठितं वेदे’</quote>त्यत्रेत्येवमुपासनात्रैविध्यसद्भावादित्येतदर्थपरत्वेनोपासात्रैवि-
ध्यादिति सूत्रपदं व्याचष्टे—<pratika>यतो जीवेति ।</pratika> अस्त्वन्यत्र त्रिविधोपासनदर्शनं प्रकृते किमा-
यातमित्याकाङ्क्षायामत्रापि त्रिविधोपासनस्य विवक्षितत्वादित्येतदर्थत्वेन <quote>‘आश्रितत्वादिहे’</quote>ति
सूत्रपदद्वयं व्याचष्टे—<pratika>अत्र परमेश्वरस्येति ।</pratika> ननु ब्रह्मजीवमुख्यप्राणधर्मविशिष्टविषयमेक-
मुपासनमिह विवक्षितं तत्तद्विशिष्टविषयाणि त्रीण्युपासनानि वा । नाद्यः । <quote>‘स यो मां वि-
जानीयान्नास्य केन च कर्मणा लोको मीयते तस्मात्तदेवोक्थमुपासीते’</quote>ति जीवमुख्यप्राणयो-
रपि प्रत्येकमुपासनाविधिश्रवणात् । न द्वितीयः । <quote>‘प्राणोऽस्मि प्रज्ञात्मा स एष प्राण एव
प्रज्ञात्मे’</quote>त्युपक्रमोपसंहारावगतैकवाक्यत्वभङ्गप्रसङ्गादिति शङ्कानिराकरणार्थं <quote>‘तद्योगा’</quote>दिति
सू्त्रपदमुभयथापि युज्यत इत्येतदर्थपरमभिप्रेत्य व्याचष्टे—<pratika>आत्मतयेति ।</pratika> यदि <quote>‘प्राणोऽस्मि
प्रज्ञात्मा तं मामायुरमृतमुपास्वे’</quote>त्येतस्मिन्वाक्ये <quote>‘आयुः प्राणः प्राणो वा आयुः प्राण एवामृतं
यावद्ध‍यस्मिन् शरीरे प्राणो वसति तावदायुः प्राणेन ह्येवामुष्मिन्लोके अमृतत्वमाप्नोती’</quote>ति
तदनन्तरवाक्यशेषे प्राणधर्मत्वेनावगताभ्यामायुष्ट्वामृतत्वाभ्यां विशिष्टेन प्राणेन <quote>‘त्रिशीर्षाणं
त्वाष्ट्रमहन’</quote>मित्यादिपूर्ववाक्ये इन्द्रधर्मत्वेनावगतैस्त्वाष्ट्रहन्तृत्वादिभिर्विशिष्टेनेन्द्रेणोपसंहारे
<quote>‘प्राण एव प्रज्ञात्मे’</quote>त्येतद्वाक्योपात्तमुपास्यं ब्रह्म प्रत्यभिज्ञाप्य तद्धर्मत्वेनाम्नातैरानन्दादिभि-
श्च विशिष्टस्य ब्रह्मण एकमेवोपासनं विधीयते । तथा <quote>‘स यो मां विजानीया’</quote>दिति वाक्यं
प्राणविशेषणशरीरोत्थापकत्वगुणोपासनाविधिपरमिति उपपद्यते । यदा ते वाक्ये जीवमुख्य-
प्राणधर्मविशिष्टब्रह्मोपासनाविधिपरे तदा प्राणोऽस्मीत्यादिवाक्यमायुष्ट्वादिस्वधर्मविशिष्ट-
प्राणशब्दोदितसर्वप्राणयितृब्रह्मोपासनाविधिपरम् । <quote>‘आयुः प्राण’</quote>इत्यादिवाक्यशेषोऽपि ब्रह्म-
