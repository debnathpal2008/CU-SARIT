<pb n="119"/>
न युज्यते । उपादानतांशस्य त्वसम्भवादेव स न युज्यते । <quote>‘मायां तु प्रकृति’</quote> मिति श्रुतौ मा-
याया जगदुपादानत्वश्रवणात् । न च <quote>‘आत्मन आकाशस्सम्भूत’</quote> इत्यादिष्वपादानविषयपञ्च-
मीश्रुत्यादिभिः ब्रह्मणोऽप्युपादानत्वं प्रतिपाद्यत इति वाच्यम् । ज्ञानादिरूपस्य ब्रह्मणः तद्वि-
लक्षणप्रपञ्चोपादानत्वासम्भवेन निर्विकारत्वश्रुतिविरोधेन च पञ्चम्यादीनां हेतुत्वाद्यर्थान्तरप-
रत्वात् । तस्माद्यदि कर्तृत्वरूपनिमित्तत्वं लक्षणं यदि वा बहूनामानन्दादीनामैकमत्यासम्भ-
वेन निमित्तत्वायोगात् तन्तूनामिव्र/?/ बहूनामुपादानत्वसम्भवाच्चोपादानत्वं लक्षणं यदि वा
निरतिशयब्रह्मत्वसिद्ध‍यर्थं मिलितमुभयं लक्षणं सर्वथापि जगत्कारणत्वं लक्षणं न सम्भवति ।
अत एवानन्दरूपत्वं सद्रूपत्वं ज्ञानरूपत्वमुमासहायत्वविरूपाक्षत्वादिविशिष्टविग्रहशालित्वमि-
त्येवमाद्यपि लक्षणं भवितुं नार्हति । विकल्प१समुदायदोषानतिक्रमादेव । स्यादेतत् । सज्ज्ञा-
नामनन्दः शिव इत्येतेषां नास्ति भेदः । <quote>‘सदेव सोम्ये’</quote>दमित्यादिश्रुतिप्रतिपन्नस्य सत एव
जगत्कारणस्य तत्तच्छास्त्रान्तरानुसारेण छागपशुन्यायाच्चेतनतया प्रचुरानन्दतया शिवरूप-
देवताविशेषतया च पर्यवसानात् । अतोऽत्र विरोधाभावान्न विकल्पसमुच्चयदूषणशङ्काव-
काश इति चेत् । स्यादेतदेवं यद्यत्र विरोधो न स्यात् । अवधारणविरोधात्तु नात्र च्छागपशु-
न्यायोऽवतरति । तथा हि---<quote>‘सदेव सोम्येदमग्र आसीत्’</quote><quote>‘आनन्दाद्ध‍येव खल्विमानि भूतानि
जायन्ते’</quote><quote>‘न सन्न चासच्छिवएव केवल’</quote>इतिसदानन्दशिवकारणवाक्येषु तावदवधारणानि छागप-
शुन्यायेन परस्परस्मात्प्राप्तानां रूपान्तराणां व्यवच्छेदेनैव सप्रयोजनानि वाच्यानि । अन्यथा
तद्वैयर्थ्याच्छ्रुतिशैलीमनुविदधानेषु कल्पसूत्रे<quote>‘ष्वाज्यहविरुपांशुयाजः पौर्णमास्यामेव भवती’</quote>-
त्यादिवाक्येष्ववधारणस्य कल्पसूत्रान्तरस्थासमानप्रकरणप्राप्तामावास्याकालोपसंहारशङ्काव्यव-
च्छेदेनैवार्थवत्त्वस्य दृष्टत्वाच्च शिव एवेति वाक्ये सद्रूपताव्यवच्छेदः कण्ठतोऽपि कृतो दृश्य-
ते । तथा बृहदारण्यकोपनिष<quote>‘द्यस्य महतो भूतस्य निश्वसितमेतद्यदृग्वेदो यजुर्वेद’</quote>इत्यादिना
<quote>‘अयं च लोकः परश्च लोकः सर्वाणि च भूतान्यस्यैवैतानि सर्वाणि निश्वसितानी’</quote>त्यन्तेन
सर्वकारणं वस्तूपक्षिप्य <quote>‘स यथा सैन्धवघनोऽनन्तरोऽबाह्यः कृत्स्नो रसघनः एवैवं वा अरे
अयमात्मा अनन्तरोऽबाह्यः कृत्स्नः प्रज्ञानघन एवे’</quote>ति तस्य प्रज्ञानैकरूपत्वप्रतिपादनस्य कार-
णवाक्यान्तरप्राप्तरूपान्तरव्यवच्छेदपरत्वमवधार्यते । कारणवाक्यान्तरेषु तदन्यकारणवाक्य-
प्राप्तरूपान्तरव्यवच्छेदकावधारणदर्शनात् । तेनान्येषामपि ज्ञानकारणवाक्यानां कारणं ज्ञानै-
करूपमित्यत्र तात्पर्यमवसीयते । न च शाखाभेदेनोदितानुदितहोमव्यवच्छेदेऽपि साध्यरूप-
२स्याग्निहोत्रस्यैक्यवत्सद्ज्ञानानन्दशिवविषयकारणवाक्यभेदेन परस्परधर्मव्यवच्छेदे सिद्धरू-
पस्य कारणस्यैक्यमुपपद्यते । तस्मान्न कारणवाक्येषु छागपशुन्यायावतारः । अस्तु वा ज्ञाना-
नन्दपर्यन्तस्तन्न्यायावतारः । शिवपर्यन्तस्तु न सम्भवति । <quote>‘हिरण्यगर्भः समवर्तताग्रे भूतस्य
जातः पतिरेक आसीत् ।’</quote> <quote>‘एको ह वै नारायण आसीन्न ब्रह्मा नेशान’</quote>इत्यादीनां विशेषान्तर-
विषयाणामपि कारणवाक्यानां सत्त्वेन तेषां सत्यज्ञानादिवाक्यानां च क्व वि३षये पर्यवसानं
भवत्वित्यत्र विनिगमनाविरहात् । तस्माद्ब्रह्मणो लक्षणं न सम्भवतीति । इत्थं संशयप्रदर्श-
<note>(१) <quote>‘समुच्चय’</quote>इति ङ. पाठः ।</note> <note>(२) <quote>‘साध्यरूपस्यैवाग्नि’</quote> इति ङ. पाठः ।</note> <note>(३) <quote>‘विशेषे’</quote> इति घ. पाठः ।</note>
