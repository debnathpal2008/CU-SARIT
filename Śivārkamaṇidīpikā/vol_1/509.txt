<pb n="509"/>
रीरं वेति संशयः ।।
प्रधानमिति पूर्वपक्षो युक्तः । कथम् । महदव्यक्तपुरुषाणां साङ्ख्यतन्त्र एव
प्रसिद्धेः, तेषामिह श्रुतौ प्रत्यभिज्ञानाच्च वपुषो न कश्चिदिह प्रसङ्गः ।
<!-- APPAYYA !-->
नामिहेन्द्रियादिशब्दैर्गृहीतत्वेन शरीरस्य परिशिष्टत्वं च <quote>‘शरीरं वे’</quote>ति रथिरथभावकल्पनायां
श्रुतौ प्रयुक्तस्य शरीरपदस्य प्रयोगेण सूचितम् । ननु, <quote>‘प्रधानमिति पूर्वपक्षो युक्त’</quote> इति व-
चनमयुक्तम् । तस्य निरालम्बनत्वात् । <quote>‘महतः परमव्यक्त’</quote> मित्यत्र महच्छब्दस्य <quote>‘बुद्धेरात्मा
महान्पर’</quote>इति पूर्वनिर्दिष्टात्मपरत्वेन साङ्ख्यस्मृतिप्रसिद्धतत्वविशेषपरत्त्वशङ्कानास्पदतया स्मा-
र्तक्रमप्रत्यभिज्ञानासिद्धेः । साङ्ख्यपरिभाषासिद्धायाः अव्यक्तपदरूढेः नैयायिककल्पितायाः प-
क्षप्रतिपक्षादिपदरूढेरिवान्यत्र शब्दार्थनिर्णयानुपयोगित्वात् इत्यभिप्रायेण पृच्छति—<pratika>कथमि-
ति । महदव्यक्तपुरुषाणामिति</pratika> । अयं भावः । महदव्यक्तं पुरुष इति क्रमेण उत्तरोत्तरं पराणि
तत्त्वानि साङ्ख्यतन्त्र एव प्रसिद्धानि । अतस्तेषामिह प्रत्यभिज्ञा सर्वमिदं विषयवाक्यं व्या-
प्नोति । तथा हि—पञ्च ज्ञानेन्द्रियाणि पञ्च कर्मेन्द्रियाणि पञ्च भूतानि पञ्च तन्मात्राः अन्तःक-
रणमहङ्कारो महान्प्रकृतिः पुरुष इति पञ्चविंशतितत्त्वानि साङ्ख्यास्सञ्चक्षते । ततः परं च
तत्त्वान्तरं निषेधन्ति । इहापि दश ज्ञानकर्मेन्द्रियाणि । दश भूततन्मात्राः अर्थशब्दो-
दिताः । मनोऽन्तःकरणबुद्ध्यहङ्काराः । आत्मा । महान् महत्तत्त्वम् । अव्यक्तं प्रकृतिः ।
पुरुषश्चेति पञ्चविंशतिस्तत्त्वानि निर्दिश्यन्ते । ततः परं च निवार्यते <quote>‘सा काष्ठा सा परा गति’</quote>
रिति । यद्यपि साङ्ख्यैर्महत्तत्त्व एव बुद्धिशब्दः प्रयुज्यते नाहङ्कारे । आत्मशब्दश्च चेतन-
वाची न महत्तत्त्वे प्रयुज्यते । तथापि प्रत्यभिज्ञापकभूयस्त्वानुसारेण कार्ये कारणोपचारा-
दहङ्कारे बुद्धिशब्दः महत्तत्त्वे व्यापकत्वाभिप्रायेणात्मशब्दः <quote>‘यच्छेद्वाङ्मनसी प्राज्ञः तद्य-
च्छेज्ज्ञान आत्मनी’</quote>त्यत्रैव उपरितनमन्त्रे ज्ञानेऽप्यात्मशब्दप्रयोगदर्शनादिति समर्थयितुं
शक्यम् । ततश्च स्मार्तक्रमप्रत्यभिज्ञायास्तावन्नासिद्धिः । नाप्यव्यक्तपदरूढेरनिर्णायकत्वम् ।
प्रत्यभिज्ञया साङ्ख्यतन्त्रसिद्धान्येव तत्त्वानि निर्दिश्यन्त इति निश्चये सति तदन्तर्गताव्यक्तपदे
तद्रूढेरेवादरणीयत्वात् । <quote>‘न पक्षे न सपक्षे च विपक्षे केवलं स्थितः । चित्रं निस्त्रिंशधूमस्ते प्रता-
पाग्न्यनुमापकः ।’</quote> इतिकाव्यश्लोकेऽपि नैयायिकपरिभाषामाश्रित्य प्रवृत्ते पक्षादिशब्दे तदीय-
रूढेराश्रीयमाणत्वात् । तस्मात्स्मार्तक्रमप्रत्यभिज्ञाव्यक्तपदरूढिभ्यामव्यक्तं प्रधानमित्येतद्युक्त-
मू । न<quote>‘न्वात्मानं रथिनं विद्धी’</quote>त्यादिना रथिरथहयाद्यात्मना निरूपितेष्वात्मादिषु प्रकृतेषु
परिशिष्टं शरीरमिहाव्यक्तशब्देन ग्रहणसाकाङ्क्षमास्त इत्याशङ्क्याह—<pratika>वपुषो न कश्चिदिह
प्रसङ्ग इति</pratika> । अयं भावः । प्रधानस्याकाङ्क्षावतः सन्निधावाम्नानं हि प्रकरणम् । तथा च किं
तत् परमपदमिति निर्धारणाकाङ्क्षस्य विष्णोः परमपदस्य सन्निधानाम्नानरूपेण प्रकरणेने-
न्द्रियादीनि तदीयपरत्वप्रमिताववधितयोपयोगित्वेन तदङ्गानि भवन्तु नाम । तानि रथि-
रथादिकल्पनायां गृहीतान्येवान्यूनानतिरिक्तान्यत्रापि ग्राह्याणीति केन प्रकरणेन सिद्ध्यन्ति ।
न हीन्द्रियादिभिरसंयतैः जीवः पुनःपुनः संसारमेव प्राप्नुयात् संयतैस्तु मुक्तिमिति प्रदर्श-
नार्थै रथिरथादिरूपेणाङ्गभावमासाद्य निराकाङ्क्षाणीन्द्रियादीनि पुरुषशब्दोक्तपरमपदपरत्व-
