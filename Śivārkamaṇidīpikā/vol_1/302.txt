<pb n="302"/>
पालन शक्तिमत्त्वं श्रुतयो वदन्ति। किं बहुना—श्रुतिस्मृतीतिहासपुराणाभियुक्तसू-
क्तिप्रामाण्यात् सकलचिदचित्प्रपञ्चमहाविभूतिरूपा महासंविदानन्दसत्ता देशका
लादिपरिच्छेदशून्या स्वाभाविकी परमशक्तिः परब्रह्मणः शिवस्य स्वरूपं च गुणश्च
भवति । तद्व‍यतिरेकेण परब्रह्मणः सर्वज्ञत्व सर्वशक्तित्वसर्वकारणत्व सर्व-
नियन्तृत्व सर्वोपास्यत्व सर्वानुग्राहकत्वसर्वपुरुषार्थहेतुत्वादिकं सर्वगतत्वं च
न संभवति । किंच—महेश्वराशिव महादेवरुद्रादिपरमाख्यानामभिधेयत्वं च न
<!-- APPAYYA !-->
स्सर्वप्रकारेण परब्रह्मोपकारकत्वमाक्षेपालङकारेण दर्शयति—<pratika>किं बहुनेति । सकलेति</pratika> । सक-
लचिदचित्प्रपञ्च एव महाविभूतिः परब्रह्मणः महदैश्वर्यम् । <pratika>महासंविदिति</pratika> । महय्छब्द-
स्संविदादिषु त्रिष्वपि सम्बध्यते । ततश्च <quote>‘तस्य भासा सर्वमिदं विभाती’</quote>तिश्रुतेस्सकलप्रप-
ञ्चावभासकमहासंविद्रूपा <quote>‘एतस्यैवानन्दस्यान्यानि भूतानि मात्रामुपजीवन्ती’</quote>तिश्रुतेस्सकल-
प्रपञ्चवैषयिकानन्दशीकरनिकरसमुद्रायमाणपरमानन्दरूपा । <quote>‘तथा हि तां समाश्रित्य सन्तो-
ऽन्ये सा स्वतस्सती’</quote>ति शिवशास्त्रोक्तरीत्या <quote>‘घटस्सन्पटस्स’</quote>न्नित्यादिरूपेण सर्वप्रपञ्चानुवि-
द्धमहासत्तारूपा चेत्यर्थः । ननु <quote>‘स्वरूपं च गुणश्चे’</quote>ति कथमभिन्नत्वेन गुणैकरूपत्वादित्याश-
ङक्याह—<pratika>तद्व्यतिरेकेणेति</pratika> । ब्रह्म हि स्वमात्रप्रकाशज्ञप्तिरूपं निर्विकारम् । तस्य सर्वज्ञत्वस-
र्वकारणत्वादिकं शक्त्यपेक्षमित्यर्थः । सर्वगतत्वं व्यापकत्वम् । तदपि व्यापकस्वभावशक्त्या-
यत्तम् । एवं प्रभारूपायाश्शक्तेर्व्यापकत्वाभावे प्रभावतः परब्रह्मणः तामतिलङ्घ्य देशान्तर-
व्यापनायोगात् । यद्वा । सर्वगतत्वं सर्वत्रगतिमत्त्वम् । प्रसिद्धं हि पूजायामावाहनविसर्जन-
कालयोर्हृदयद्वादशान्तादिस्थानेषु गतिमत्त्वं परब्रह्मणश्शिवस्य कामिकादिवचनेषु । प्रसिद्धं
च भक्तानुजिघृक्षया तत्रतत्र गतिमत्त्वं <quote>‘पिनाकं बिभ्रदागही’</quote>त्यादिश्रुतिषु । सर्वमिदं स्वतो
गतिरहितस्य शक्तिपरिणामविशेषोपाधिकमचिन्त्यशक्तियोगात्स्वाभाविकमेवेति समर्थनी-
यम् । अतएव कामिके <quote>‘सर्वगस्य शिवस्येह कथमावाहनं प्रभो । यद्यावाहनमिष्टं स्यात्सर्व-
गत्वं विहन्यते ।।’</quote> इति पृष्टवत ऋषीन्प्रति परमेश्वरेण <quote>‘आमूलाग्रस्थितस्याग्नेरभिव्यक्तिर्यथा
तरौ । तद्वदेकत्र चिच्छक्तिर्व्यापकस्य न बाध्यते ।’</quote> इत्येकं पक्षमुक्त्वा पुनः पक्षद्वयमु-
क्तम् । <quote>‘यथात्मनस्तनुद्वारा स्यातामिह गमागमौ । तद्वन्मन्त्रतनुद्वारा शिवस्येष्टौ गमागमौ ।
अचिन्त्यशक्तियुक्तत्वाद्व्यापकोऽव्यापकश्च सः । सतनुस्तनुभिन्नो वा सर्वकृत्सर्वगश्शिवः ।।’</quote>
इति । अतस्तस्य गतिमत्त्वमपि शक्त्यधीनमेव समर्थनीयमिति भावः । <pratika>अभिधेयत्वं
चेति</pratika> । नामप्रवृत्तिनिमित्तगुणानां शक्त्यधीनत्वादिति भावः । एवं परब्रह्मणस्सकलचेतना-
चेतनवैलक्षण्यप्रयोजकषडङ्गदशाव्ययादिनिखिलमड्गलगुणनिर्वाहिका शक्तिः । अतस्तामन-
पेक्ष्य परब्रह्मणस्स्वरूपमित्येव वक्तुं नार्हमित्यभिप्रेत्य प्राक् <quote>‘स्वरूपं चे’</quote>त्युक्तम् । तथैव वेदा-
न्तेष्वपि तदैक्योपदेश इती तात्पर्यम् । ननूक्तरीत्या ब्रह्मणस्स्वापृथक्सिद्धशक्तिपरिणामभूत-
सर्वप्रपञ्चजन्मादिकारणत्वहेतुना तदपृथक्सिद्धिमात्रं सिद्ध्यति न तु सर्वात्मत्वम् । न च त-
देवात्र पारिभाषिकं सर्वात्मत्वं विवक्षितमिति वाच्यम् । तावता ब्रह्मभिन्नप्रपञ्चपरयोरिदंस-
र्वशब्दयोर्ब्रह्मणि प्रवृत्तेरनिर्वाहात्प्रपञ्चब्रह्मनियम्यत्वावगतिमात्रस्य शान्तिहेतुत्वासम्भवाच्चे-
