<pb n="184"/>
तथात्रापि । न चोत्पत्तिविनियोगाधाकारविधीनामभावात्प्रयोगविध्यसम्भव इति
शङ्कनीयम् । उत्पत्तिविधेरध्याहारेण सिद्धौ प्रकरणवशाच्छमादिकं विनियोज-
यन् <quote>‘आत्मानं पश्ये’</quote>दिति विनियोगविधिरुपपद्यते । ततश्च रात्रिसत्रन्यायेन
<quote>‘ज्ञात्वा देवं मुच्यते सर्वपाशै’</quote>रित्याद्यर्थवादावगतमोक्षकामोऽधिकारी कल्पनीयो
भवति । अतो मोक्षकामश्शमादियुक्तो ब्रह्मज्ञानं सम्पादयेदिति प्रयोगविधिला-
भः । ननु, ब्रह्मज्ञानस्य विधेयत्वमनुपपन्नम् । <quote>‘आत्मा वा अरे द्रष्टव्य’</quote>इत्यादौ नित्ये
<!-- APPAYYA !-->
विधिः श्रूयते । तत्र दृशिधातुना चाक्षुषज्ञानवाचिना करतलामलकालोकनादिवदसन्दि-
ग्धाविपर्यस्तमात्मज्ञानं विवक्षणीयम् । आत्मनि चाक्षुषज्ञानासम्भवादिति । न स्ताद्ब्रह्म-
ज्ञानस्योत्पत्तिविधिः । तत्र करणाकाङ्क्षायां वेदान्ताः करणत्वेनाध्याहार्या इत्येवमपेक्षितां-
शाध्याहारेण वेदान्तकरणविशिष्टब्रह्मज्ञानोत्पत्तिविधिसिद्धावित्यर्थः । ननु, वेदान्ताना-
मेव करणत्वेनाध्याहारो नान्यस्य कस्यचिदित्यत्र किं प्रमाणमित्याकाङ्क्षायामाह---<pratika>प्रकरणव-
शादिति</pratika> । श्रोतव्य इत्यनन्तरवाक्ये तात्पर्यावधारणरूपश्रवणसङ्कीर्तनयोग्यतया वेदान्तता-
त्पर्यविषयं पर्यवस्यति । तत्र वेदान्तानां सन्निहितत्वलाभे सति सन्निधिलक्षणप्रकरणवशात्ते-
षामेव करणत्वेनाध्याहारस्सिद्ध‍यतीति भावः । यद्यप्यत्रापि योग्यतयैव वेदान्तानां करणत्वे-
नाध्याहारस्सिद्ध‍यति । तथापि सन्निधिरप्यस्तीति दर्शयितुं प्रकरणवशादित्युक्तम् । <pratika>शमादिक-
मिति</pratika> । <quote>‘शान्तो दान्त उपरतस्तितिक्षुस्समाहितो भूत्वात्मन्येवात्मानं पश्ये’</quote>दिति विधिः श्रु-
त्युपात्तकर्त्रैक्यवशात्फलसाधनमात्मज्ञानं प्रति शमादीन्यङ्गत्वेन विनियोजयन्विनियोगविधि-
स्सम्पद्यत इत्यर्थः । यद्यपि <quote>‘शान्तो दान्त’</quote>इति वाक्यस्य शाखान्तरत्वात्तत्रापि शमादिविशि-
ष्टस्यात्मदर्शनस्य विधानमङ्गीकर्तुं शक्यमिति १तदुत्पत्तिविधिरेव पर्यवस्यति । एवं प्राप्तकर्मा-
नुवादेन शमाद्यनेकगुणविधानाभावाद्वाक्यभेदोऽपि न प्रसज्यते । तथापि शमादीनामङ्गत्वेन
विधानाद्विनियोगविधित्वमप्युपपद्यत इत्यभिप्रायेण तथोक्तम् । एवमेव <quote>‘ज्ञात्वा देव’</quote>मित्य-
त्रार्थवादप्रतीतमोक्षकामाधिकारिकज्ञानविधेरधिकारविधित्वमपि । एवं च <quote>‘पाशमोक्षकामश्श-
मादियुक्तो वेदान्तैर्ब्रह्म जानीया’</quote>दिति प्रयोगविधिकल्पनोपपत्तेः । तेन प्रयोगविधिना प्राग्वे-
दान्तैर्ब्रह्मज्ञाने स्वतो जातेऽपि पुनरपि वेदान्तकरणकं ब्रह्मज्ञानान्तरं फलायानुष्ठाप्यत इति
युक्तमित्याह---<pratika>अत इति</pratika> । ज्ञाने विध्यसम्भवात् तत्र चतुर्विधविध्युपन्यासो न सङ्गच्छत इत्या-
शङ्कते---<pratika>नन्विति</pratika> । स्वतन्त्रफला२य धात्वर्थे कर्मरूपज्ञानविधिरभ्युपगम्यते उत कर्मकारकगत-
फला३य गुणकर्मरूपज्ञानविधिरिति विकल्पं मनसि निधायाद्यं विधायकत्वाभिमतवाक्योदाह-
रणेन निरस्यति---आत्मेति । <quote>‘आत्मा द्रष्टव्यः’</quote> <quote>‘आत्मानं पश्ये’</quote>दित्यादिवाक्येषु ज्ञानविधिम-
भ्युपगच्छता कर्माभिधायिप्रत्ययानुसारेण कर्मोपसर्जनक्रियाविधानमभ्युपगन्तव्यम् । न स्वत-
न्त्रक्रियाविधानमिति भावः । द्वितीयं निरस्यति---<pratika>नित्य इति</pratika> । कर्मोपसर्जनक्रियाविधानमपि
नाभ्युपगन्तुं शक्यम् । आत्मन्युत्पत्त्यादीनां क्रियाजन्यफलानामसम्भवेन तस्य विधेयक्रिया-
कर्मत्वासम्भवादिति भावः। <quote>‘वेदिं करोती’</quote>त्यत्र वेद्या इवोत्पत्त्यसम्भवे हेतुर्नित्य’ इति वि-
शेषणम् । <quote>‘पयो दोग्धी’</quote>त्यत्र पयस इव प्राप्यत्वासम्भवे हेतुर्ब्रह्मणी’ति । बृहत्त्वाद्व्यापकत्वेन
<note>(१) <quote>‘सोऽप्युत्पत्तिविधिरेव’</quote>इति घ. पाठः।</note> <note>(२) <quote>‘फलायार्थकर्मरूप’</quote>इति घ.ग.पाठः।</note> <note>(३) <quote>‘फलायकर्मरूप’</quote>इति घ.पाठः।</note>
