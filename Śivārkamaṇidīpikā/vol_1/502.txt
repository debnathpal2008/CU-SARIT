<pb n="502"/>
दिहाकाशः । अथवा जीवः, ‘अनेन जीवेनात्मनाऽनुप्रविश्य नामरूपे व्याकरवा
<!-- APPAYYA !-->
<p>तस्मिन्नामरूपवोढृत्वश्रवणोपपत्तेरित्याद्यः पूर्वपक्षः । नन्वाकाशशब्दस्य ब्रह्मण्यपि प्रसिद्धि-
रस्ति सर्वलोकगतिवाक्यादिषु । तत्र सर्वभूतकारणत्वादीनि बलवन्ति वाक्यशेषे ब्रह्मप्रकार-
णादीनि सन्ति चेदिहापि सन्त्येव वाक्यशेषे ब्रह्मात्मश्रुत्यमृतत्वलिङ्गानीत्याशङ्क्याह---
<pratika>इहेति</pratika> । अयमाशयः । अन्यत्राकाशशब्दस्य ब्रह्मविषयत्वकल्पनेऽपि नेह तथा कल्पयितुं
शक्यम् । <quote>‘वैनामे’</quote>ति निपातसमुदायद्योतितप्रसिद्धिरूपाकाशविशेषणस्याप्रसिद्धाकाशरूप-
ब्रह्मव्यावृत्त्येकफलकत्वात् । न हि ब्रह्म वेदप्रतिपन्नत्वेऽपि क्वचिद्वेदभागे निरूढ्याकाशशब्द-
विषयत्वेऽपि भूताकाशवत् स्वरूपेणाकाशशब्दविषयत्वेन वा लोकवेदयोः प्रसिद्धम् । <quote>‘सर्वाणि
ह वा इमानि भूतानी’</quote> त्यत्र तु <quote>‘ह वै’</quote> शब्दद्योतितप्रसिद्धे नाकाशे धर्मिण्यन्वयः । किं तु सर्व-
जगत्कारणत्वरूपे तद्धर्मे । तस्य धर्मस्य लोके प्रसिद्धिर्नास्तीति केवलं ब्रह्मविषया वैदिक्येव
प्रसिद्धिर्गाह्या । सा सिद्धान्ते उपयुज्यते । इह प्रसिद्धेर्धर्मिण्यन्वयः । सा तु भूताकाशवि-
षयिणी लोकवेदसिद्धा ग्राह्या । न तु ब्रह्मविषयिणी केवलवेदप्रसिद्धा । सार्वत्रिकप्रसिद्धि-
मपेक्ष्य क्वाचित्कप्रसिद्धेरप्रसिद्धिरूपत्वात् । तस्मादप्रसिद्धाकाशव्यावर्तनैकप्रयोजनकेन प्रसि-
द्धिविशेषणेन भूताकाश एवात्राकाशश्रुतिर्नियम्यते । यत्तु वाक्यशेषे ब्रह्मात्मश्रुत्यमृतत्व-
लिङ्गग्रहणं न तन्नामरूपयोर्निर्वोढर्याकाशेऽन्वेति । किं तु तयोम ग्र/?/न्थत्वेन लक्ष्यमाणे
वस्तुनि । न च तयोरभेदः । नामरूपनिर्वोढृत्वेनाकाशमुक्त्वा तदनन्तरं नामरूपमध्यवर्ति-
त्वेन किञ्चिद्वस्तु लक्षयित्वा तत्र तत् ब्रह्मेति शब्दान्तरप्रयोगेणाकाश इति यदिति च
लिङ्गभेदनिर्देशेन च तयोर्भेदप्रतीतेः । <quote>‘देवदत्तः खलु महान् पोषकश्चैत्रमैत्रयोः । या तयोर्व-
र्तते मध्ये सा मैत्रीति प्रतीयता’</quote>मित्यत्र हि मैत्रदेवदत्तयोः स्पष्टं भेदः प्रतीयते । <quote>‘यस्तयोर्व-
र्तते मध्ये यज्ञदत्तस्स बुध्यता’</quote>मिति लिङ्गाभेदेन पाठेऽपि देवदत्तयज्ञदत्तयोर्भेदः प्रतीयत
इति । वियत्त्विह नाकाशः । किं तु हिरण्यगर्भजीवः । नामरूपनिर्वोढृत्वश्रवणात् । निर्वोढृ-
त्वं हि कर्तृत्वं न तु वोढृत्वम् । निरुपसृष्टस्य वहतेः कर्तरिप्रत्ययः । नामरूपव्याकर्तृत्वस्य पर-
ब्रह्महिरण्यगर्भसाधारणत्वेऽपि अत्र परब्रह्मणोऽन्यत्वेन निश्चिते श्रूयमाणस्य तस्य हिरण्य-
गर्भलिङ्गत्वपर्यवसानात् तदनुसारेणाकाशश्रुतेस्सर्वज्ञे तस्मिन्नसङ्कुचितप्रकाशत्वयोगेन वृत्त्यु-
पपत्तेः । लिङ्गतश्श्रुतेस्स्वतो बलीयस्त्वेऽपि पूर्वत्र <quote>‘ब्रह्मलोकमभिसम्भवितास्मी’</quote>त्युत्तरत्र
प्रजापतेस्सभां वेश्म प्रपद्ये इति हिरण्यगर्भसन्निधिना हिरण्यगर्भलोकप्राप्त्यभिसन्धिलिङ्गे-
न च सन्दष्टलिङ्गस्यात्र श्रुतितः प्रबलत्वात् । न च <quote>‘प्रजापतेस्सभा’</quote>मित्यत्र प्रजापतिशब्दस्य
नारायणपरत्वं । <quote>‘न च कार्ये प्रत्यभिसन्धि’</quote>रिति <ref>(ब्र.४.३.१३)</ref> सूत्रेण वक्ष्यत इति शङ्कनीयम् ।
<quote>‘कार्यं बादरि’</quote> रित्यधिकरणस्य द्वितीयपूर्वपक्षे कल्पे सा वक्ष्यते । सिद्धान्ते तस्य हिरण्यगर्भ-
परत्वे को दोषः । अत्र नामरूपमध्यस्थब्रह्मोपासनायां नामरूपनिर्वोढृ़हिरण्यगर्भस्योपासनमङ्ग-
मिति तदङ्गकब्रह्मोपासनायास्तल्लोकप्राप्तिरवान्तरफलमित्युपपत्तेः । तस्माद्धिरण्यगर्भजीव
एवात्राकाश इति द्वितीयः पूर्वपक्षः । नन्वयं पूर्वपक्षो नोपपद्यते । आकाश इति हिरण्यग-
र्भस्य क्वचिदपि प्रसिद्धेरभावेन प्रसिद्धिविशेषणविरोधादित्याशङ्क्याह—<pratika>>अनेन जीवेनेति</pratika> ।
अयमाशयः । <quote>‘वैनामे’</quote>ति निपातसमुदायो नाकाशशब्दस्य तेन रूपेण प्रसिद्धिद्योतकः ।
