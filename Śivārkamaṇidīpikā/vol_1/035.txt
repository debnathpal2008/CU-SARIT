<pb n="035"/>
लक्षणम् । तत्सर्वं वक्तुमारब्धमथातश्शेषलक्षणम् ।।’</quote> इति वार्तिकोक्तेः । तथा पूर्वतन्त्रेण कृतं
धर्मविचारमुपजीव्य <quote>‘अथातो ब्रह्मजिज्ञासे’</quote>ति<ref>(ब्र॰-१-१-१-)</ref> सूत्रेणोत्तरचतुरध्यायीकर्तव्यवि-
चारप्रतिज्ञा क्रियत इत्यर्थः । अत्रायमाशयः । ब्रह्मजिज्ञासासूत्रे धर्मब्रह्मविचारानुगतो ब्रह्मवि-
चारो न प्रतिज्ञायते । किं त्वतिदितब्रह्मणामपि यदनुष्ठानाच्छास्त्रोक्तं किञ्चित्फलं सिध्यति
तद्धर्माख्यं विषयमग्निहोत्रादिकं <quote>‘यो वा एतदक्षरं गार्ग्य विदित्वा अस्मिँल्लोके जुहोति यजते
तपस्तप्यते बहूनि वर्षसहस्राण्यन्तवदेवास्य तद्भवती’</quote>त्यन्तवत्स्वर्गादिफलसाधनत्वेन श्रुतं प-
रित्यज्य ज्ञानवैराग्यादिसाधनेन मोक्षफलेन च सहितस्य ब्रह्मणो विचारः प्रतिज्ञायते । अ-
तोऽल्यास्थिरफलाग्निहोत्रादिधर्मावबोधानन्तरं विवेकवैराग्यादिसम्पन्नेनानन्तस्थिरफलब्रह्मा-
वबोधसिद्धये तद्विचारः कर्तव्यइति प्रतिज्ञा युज्यत एव । यद्यपि पूर्वतन्त्रारम्भे द्वि१लक्षणीद-
शलक्षणीसाधारणधर्मविचारप्रतिज्ञावत् धर्मब्रह्मविचारोभयानुगतब्रह्मविचारप्रतिज्ञा न दृश्य-
ते । न च <quote>‘अथातो धर्मजिज्ञासे’</quote>त्यनेनैव सूत्रेण सापि प्रतिज्ञा लक्ष्यते । धर्मशब्दस्यालौकिकश्रे-
यःसाधनसामान्यवाचिनः सिद्धसाध्यसाधारणस्य साध्यरूपाग्निहोत्रादिपरत्ववत्सिद्धरूपब्रह्म-
परत्वस्याप्युपपत्तेरिति वाच्यम् । साध्यधर्मविचारमात्रे प्रवृत्तेन जैमिनिना प्रणीतस्य सूत्रस्य
तथा व्याख्यानाऽयोगात् । न हि जैमिनेर्ब्रह्मविचारोऽपि कर्तव्य इत्यभिसन्धिरस्ति । तथात्वे
ब्रह्मसूत्राणामपि तेनैव प्रणेतव्यत्वापत्तेः । यः खलु जैमिनिस्साध्यधर्मविचारार्थं द्वादशाध्या-
यीं प्रणीय तत्राविचारितोऽपि कियानंशोऽस्तीत्यालोच्य तद्विचारार्थं पुनस्सङ्कर्षणाख्यां चतु-
रध्यायीं प्रणिनाय । स कथं ब्रह्मविचारोऽपि कर्तव्य इत्यभिसन्धिसद्भावे तदर्थान्यपि सूत्रा-
णि न प्रणयेत् । भगवान्बादरायणस्तु जैमिनिना कृतं साध्यधर्ममात्रविचारात्मकं शास्त्रं दृ-
ष्ट्वा तद्ब्रह्मप२र्यन्तं वक्तृतात्पर्याभावेऽपि वस्तुतः सर्वकर्माराध्ये तस्मिन्नविरोधात्पर्यवसातुम-
र्हतीत्यालोच्य तदैकशास्त्र्येण तत्संहितमेवा<quote>‘थातो ब्रह्मजिज्ञासे’</quote>त्यादिसूत्रसन्दर्भं प्रणिनायेति
युज्यते । अतो जैमिनीयमाद्यसूत्रं विचारद्वयानुगतब्रह्मविचारप्रतिज्ञार्थं न भवत्येव तथापि
विचारद्वयासाधारणप्रतिज्ञाद्वये कृते तदुभयानुगतसाधारणार्थकप्रतिज्ञार्थाल्लभ्यत इति
जैमिनिसूत्रारम्भे तदर्थस्य सूत्रस्याभा३वेन न किञ्चिद्वैकल्यम् । ननु, जैमिनिबादरायण-
प्रणीतयोर्धर्मब्रह्मविचारशास्त्रयोरैकशास्त्र्यं न संभवति परस्परविरुद्धार्थत्वात् । तथा हि-
जैमिनिना तावत् <quote>‘आम्नायस्य क्रियार्थत्वादानर्थक्यमतदर्थानां तस्मादनित्यमुच्यते’</quote>इति
<ref>(जै॰—१—२—१)</ref> सूत्रेणार्थवादादीनामक्रियार्थत्वेनानर्थक्यं पूर्वपक्षीकृत्य <quote>‘विधिना त्वेकवा-
क्यत्वात्स्तुत्यर्थेन विधीनां स्यु’</quote> रिति <ref>(जै॰—१—२—७)</ref> सूत्रेण विध्येकवाक्यतया क्रियार्थ-
त्वोपपादनेनैव तेषामानर्थक्यं परिहृतम् । भगवता बादरायणेन तु <quote>‘शास्त्रयोनित्वा’</quote>दिति
<ref>(ब्र॰—१—१—३)</ref> सूत्रेण ब्रह्मणि वेदान्तानां प्रामाण्यं प्रतिज्ञाय <quote>‘तत्तु समन्वया’</quote>दिति
<ref>(ब्र॰—१—१—४)</ref> सूत्रेणाक्रियारूपे ब्रह्मणि कथं तेषां प्रामाण्यमित्याशङ्कायामाम्नायस्य क्रि-
यार्थत्वनियमं तिरस्कृत्य सर्वत्र यत्किञ्चिदुपासनाविध्यन्वितानामपि ब्रह्मप्रतिपादकवेदान्तश-
ब्दानां ब्रह्मणि प्रामाण्यं समर्थितम् । न च वाच्यं स्वयं पुरुषार्थविरहिणां सिद्धपरवाक्या-
<note>(१) <quote>‘द्वादशलक्षणी’</quote> इति घ. पाठः ।</note> <note>(२) <quote>‘पर्यन्तं तत्र वक्‍तृ’</quote> इति घ. पाठः ।</note> <note>(३) <quote>‘सावेऽपि’</quote>
इति क. पाठः</note>
