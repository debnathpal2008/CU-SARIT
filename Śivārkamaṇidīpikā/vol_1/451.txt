<pb n="451"/>
कथं परमेश्वरे परिच्छिन्नत्वमभ्यस्यामानमुपपद्यत इत्यत आह---
<sutra>।। सू ।। हृद्यपेक्षया तु मनुष्याधिकारत्वात् ।। २४ ।।</sutra>
अपरिच्छिन्नस्यापि परमेश्वरस्याङ्गुष्ठमात्रत्वमुपासकहृदयापेक्षया, मनुष्याधि-
<!-- APPAYYA !-->
चकाभावेन असङ्कुचितभूतभविष्यद्वस्तुजातपरत्वात्तन्नियन्तृत्वं परमेश्वरलिङ्गम् । ईशानश-
ब्दश्चाभिधानश्रुतिरूपस्तस्य शब्द इति । तस्मादुभयस्मात्प्रमाणात् अङ्गुष्ठपरिमितः परमेश्वरः
सिध्द्यतीत्युक्तिभङ्ग्या शब्दव्यतिरेकेणान्यदपि तत्रार्थे प्रमाणमस्तीति सूचितम् । तदाविष्कृतं
भाष्ये लिङ्गशब्देन । न च यौगिकार्थप्रतिसम्बन्ध्युपादानादीशानशब्दस्य श्रुतित्वभङ्गश्शङ्कनी-
नीयः । तदुपादानेऽपि रूढशब्दश्रवणप्रयुक्तस्य रूढ्यर्थोन्मेषस्यानिवार्यत्वात् । काव्येषु तु
व्यङ्ग्यार्थप्रधानेषु यस्य शब्दस्य यौगिकार्थो व्यञ्जनव्यापारानुकूलः तं शब्दं यौगिकार्थ
एवोपक्षीणं कृत्वा तदीयरूढ्यर्थसमर्थनार्थं क्वचित्क्वचित्पदान्तरमुपाददते । तत्र पदान्तरोपा-
दानं यौगिकार्थप्रतिसम्बन्ध्युपादानस्य रूढ्यर्थोन्मेषविरोधित्वप्रयुक्तम् । तदनुपादानेऽपि
<quote>‘तव प्रसादात्कुसुमायुधोऽपि सहायमेकं मधुमेव लब्ध्वा । कुर्यां हरस्यापि पिनाकपाणेर्धै-
र्यच्युतिं के मम धन्विनोऽन्य’</quote> इत्यत्र तद्दर्शनात् । अत्र हि कैमुतिकन्यायोपयोगिसारतरा-
युधत्वव्यञ्जनानुकूले यौगिकार्थ एव पिनाकपाणिशब्दमुपक्षीणं कृत्वा तद्रूढिविषयशिवस-
मर्पणाय पदान्तरं प्रयुक्तम् । एवमिहापि हिमवदौन्नत्यव्यञ्जनानुकूलयौगिकार्थसमर्पणव्यग्रं
सरोरुहपदमिति तद्रूढ्यर्थबोधनाय पद्मपदं प्रयुक्तमित्युक्तमित्युपपद्यते । किं च यस्य योगरूढ्यो-
पास्य तदलभ्यं कस्यचिदवयवार्थस्य विशेषकमुपपाद्यते यथा <quote>‘पद्मानि यस्याग्रसरोरुहाणी’</quote>ति
यथा वा <quote>‘लपनं पद्ममेवास्या लावण्यसरसीरुह’</quote>मिति तत्पदं तद्विशेषितयौगिकार्थवशीकृत-
मिति तेनापि हेतुना तत्र रूढ्युन्मेषो न भवतीति वक्तुं शक्यम् । इह तु सङ्कोचकाभावादी-
शानपदयौगिकार्थतया तल्लब्ध एवार्थो <quote>‘भूतभव्यस्ये’</quote>त्यनेनानूद्यत इति नात्र तदनुन्मेषशङ्का-
वकाशः । पूर्वपक्षबीजमुद्भाव्य तत्परिहारपरत्वेनोत्तरसूत्रमवतारयति---<pratika>कथमिति । अभ्य-
स्यमानमिति ।</pratika> <quote>‘अङ्गुष्ठमात्रः पुरुषो ज्योतिरिवाधूमकः । ईशानो भूतभव्यस्य स एवा द्य स
उ श्व’</quote> इत्यग्रिममन्त्रे <quote>‘अङ्गुष्ठामात्रः पुरुषोऽन्तरात्मा सदा जनानां हृदये सन्निविष्टः । तं
स्वाच्छरीरात्प्रवृहेन्मुञ्जादिवेषिकां धैर्येण तं विद्यात् शुक्रममृत’</quote>मित्यग्रिमखण्डान्तमन्त्रे च
श्रूयमाणमङ्गुष्ठमात्रशब्दोक्तं परिच्छिन्नत्वमभ्यस्यमानत्वात् नान्यथा नेतव्यमिति भावः। <quote>‘अ-
भ्यस्यमान’</quote>मित्यनेना<quote>‘ङ्गुष्ठमात्रः पुरुषोऽन्तरात्मे’</quote>ति मन्त्रस्यापि स्मरणात् । तत्र तं स्वाच्छ-
रीरात्प्रवृहे’दित्येतच्छरीराद्विविक्ततया ज्ञातव्यत्वपरमिति जीवलिङ्गान्तरमपि ध्वनितम्<pratika>।।सू्. ।।
हृद्यपेक्षया तु मनुष्याधिकारत्वात् ।। २४ ।।</pratika> <quote>‘अङ्गुष्ठमात्र’</quote> इत्यनेनाङ्गुष्ठपरिमाणत्वमु-
च्यते । न तु तदधिकपरिमाणाभावः । अङ्गुष्ठशब्दस्य प्रागुक्तरीत्या लक्षणापत्तेः । सम्भ-
वति च व्यापकस्यापि परमेश्वरस्योपासकहृदयापेक्षयाङ्गुष्ठपरिमाणत्वम् । दहरशाण्डिल्यविद्य-
योरतिसौक्ष्म्यवचनं हृदयोर्ध्वसुषिरापेक्षया इदं तु हृदयमध्यावकाशापेक्षयेति न वि-
रोध इत्यभिप्रेत्याह---<pratika>अपरिच्छिन्नस्यापीति। हृदयापेक्षयेति</pratika>। सूत्रे <quote>‘हृदी’</quote>ति विषयसप्तमीति
भावः । ननु हृदयापेक्षयाप्यङ्गुष्ठमात्रत्वमनुपपन्नम् । हस्तिमशकादीनां हृदयपरिमाण-
भेदात् । न च तत्तदङ्गुष्ठपरिमाणं ग्राह्यम् । खरतुरगादीनामङ्गुष्ठाभावादित्याशङ्कापरिहारार्थं
