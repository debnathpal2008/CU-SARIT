<pb n="482"/>
प्रतारी क्षत्रिय इति निश्चिते तद्वत् ब्राह्मणेन रैक्वेण युक्तो जानश्रुतिरपि क्षत्रिय
इति गम्यते । अतः क्षत्रिय एव शूद्रेत्यामन्त्रितः ।।
यदुक्तं निषादस्थपतिन्यायेन शूद्रस्य महावाक्यश्रवणमात्रेऽधिकार इति तत्राह---
।। सू॰ ।। संस्कारपरामर्शात् तदभावाभिलापाच्च ।। ३६ ।।
ब्रह्मविद्योपक्रमे <quote>‘उप त्वा नेष्ये’</quote> <quote>‘तं होपनिन्ये’</quote> इत्यादिप्रदेशेषूपनयनसंस्कार-
<!-- APPAYYA !-->
मिति प्रत्यभिज्ञायमाने सत्ययमस्य हस्तिपकस्य शिक्षणीयो हस्ती राजकीयश्चेति बुद्धिः । अतो
युक्तः प्रायपाठादभिप्रतारिणः क्षत्रियत्वावगमः । सूत्रे <quote>‘चैत्ररथेन लिङ्गा’</quote>दिति भिन्नविभक्ति-
निर्देशेन चैत्ररथेन समभिव्याहारादित्यध्याहाराशय उन्नीयते । अभिप्रतारिणेति श्रुत्युपात्त-
शब्दे निर्देष्टव्ये चैत्ररथेनेति निर्देशश्शङ्कापरिहारार्थः । एवमत्र शङ्का समुन्मिषति । नाभि-
प्रतारिणः कापेययाज्यत्वेन क्षत्रियत्वमवगन्तुं शक्यम् । तद्धि तस्य तेन चित्ररथत्वसिद्धि-
द्वारावगन्तव्यम् । श्रुत्यन्तरे चित्ररथस्यैव कापेययाज्यत्वेन निर्दिष्टत्वात् । न च तस्य
तत्सिद्ध्यति । संज्ञाभेदेन चित्ररथाद्भेदप्रतीतेरिति । तत्रायं परिहारो विवक्षितः । चित्ररथा-
द्भेदेऽपि तद्वंश्यत्वसिद्धितः क्षत्रियत्वं सिद्ध्यति । ननु, श्रुतौ चित्ररथवंश्येषु चैत्ररथिशब्दः
इकारान्तः प्रयुक्तः सूत्रे कथं चैत्ररथशब्दप्रयोगः । उच्यते । चित्ररथस्य द्विरात्रानुष्ठानान-
न्तरं तदपत्यभूततत्पुत्रपौत्रादिपरम्परायामद्याप्येकैक एव क्षत्रपतित्वं तदीयद्विरात्रानुष्ठानफ-
लमनुभवतीति प्रदर्शनार्थेऽर्थवादे ‘अत इदिति, अपत्यार्थेप्रत्ययान्तश्चैत्ररथिशब्दः प्रयुक्तः ।
अभिप्रतारिणः कापेययाज्यत्वेन चित्ररथवंश्यत्वमात्रं ज्ञातुं शक्यं न तु तदपत्यत्वमित्यभि-
प्रेत्य चित्ररथवंश्यत्वज्ञापनाय सूत्रे सम्बन्धसामान्यविहिताण्‌प्रत्ययान्तस्य चैत्ररथशब्दस्य
प्रयोग इति विवेकः । <quote>‘अयमश्वतरीरथः’</quote> इत्युक्तचित्ररथवत्त्वं क्षत्रियत्वे लिङ्गतयोपन्यस्त-
मिति मन्दानां भ्रान्तिवारणार्थमुत्तरत्रेति विशेषणम् । अस्तु तदपि लिङ्ग को दोष इति
चेन्न । तस्य लिङ्गत्वासिद्धेः । शूद्रस्यापि रथसम्भवात् शूद्रस्य वेदनिषेधवद्रथनिषेधस्य प्रा-
माणिकवचनारूढस्यादर्शनात् तस्य तन्निषेधसत्त्वेऽपि सशकटं पर्यटतो रैक्वस्याश्वतरीरथः
प्रियो भवेदिति तदर्थं सम्पाद्यानयनसम्भवात् स्वोपभोगार्हमेव परस्मै दातव्यमिति निय-
माभावात् ।। एवं तावच्छूद्रस्य विद्याधिकारे शूद्रेत्यामन्त्रणरूपं लिङ्गं विघटितम् । तथाप्य-
र्थित्वादिसद्भावादध्ययनाभावेऽपि निषादस्थपतिन्यायेन विद्यानुष्ठानोपयोगिब्रह्मपरमहावा-
क्यादिग्रहणं स्यादित्याशङ्कामुद्भाव्य तत्परिहारार्थत्वेनोत्तरसूत्रमवतारयति—<pratika>यदुक्तमिति ।।
।। सू॰ ।। संस्कारपरामर्शात्तदभावाभिलापाच्च ।। ३६ ।। ब्रह्मविद्योपक्रम इति</pratika> ।
एवं छन्दोगोपनिषद्युपाख्यायते । शैशवे प्रमीतपितृकः सत्यकामो विद्यार्थमाचार्यमुपेत्य
ब्रह्मचर्यं चरिष्यामि किंगोत्रोऽहमिति मातरं पृष्ट्वा तया त्वज्जनकपरिचरणं कृत्वैव सूतास्मि
नाहं गोत्रं वेदेत्युक्तो गौतममासाद्य ब्रह्मचर्यं भगवति वत्स्यामि उपेयां भगवन्तमित्युक्त्वा
किंगोत्रस्त्वमिति तेन पृष्टो नाहं मम गोत्रं वेद मातापि नापेदीत् माता मे जाबाला सत्य-
कामोऽहमित्येतावद्वेद्मीत्युवाच । अथ गौतमस्सत्यवचनेनायं ब्राह्मण इति निर्धार्य <quote>‘समिधं
सोम्याहर उप त्वा नेष्य’</quote> इति चोक्त्वा तथैव तमुपनीय स्वकीयात् गोयूथात् कृशानां दुर्ब-
लानां गवां चत्वारि शतानि पृथक्कृत्य तत्पोषणे तं नियुयुजे । स तु सत्यकामस्तावद्गवां
