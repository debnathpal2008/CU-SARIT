<pb n="147"/>
सिद्धान्तस्तु, जगत्कारणं ब्रह्म वेदान्तशास्त्रैकगम्यं<quote>‘नावेदविन्मनुते तं बृहन्त’</quote>मित्या-
दिषु वेदान्तशास्त्रमन्तरेण ब्रह्मणो बोधासम्भवश्रवणात् । यदुक्तं सावयवत्वात्का-
र्यत्वसिद्धौ प्रपञ्चस्य कर्ता समुचितः कल्प्य एक इति । तदसत् । विचित्ररचनस्य गोपुर-
<!-- APPAYYA !-->
पपादयितुं जगत्कर्तुस्तथाभूतप्रमाणान्तरप्राप्तत्वं निराकुर्वन्सिद्धान्तयति---<pratika>सिद्धान्तस्त्विति</pratika> ।
इत्यादिष्वित्यादिशब्देन <quote>‘नैषा तर्केण मतिरापनेये’</quote> त्यादिवाक्यान्तरं गृह्यते । ननु, <quote>‘ना-
वेदवि’</quote> दित्यादिवाक्यजातं मुमुक्षुज्ञेययावद्विशेषणविशिष्टतया ब्रह्मावगतिरन्यतो न सम्भ-
वतीत्येतत्परं न तु जगज्जन्मादिकर्तृतामात्रेणाप्यन्यतस्तदवगतिर्न सम्भवतीत्येतत्परम् ।
तथा तदवगतिहेतोः श्रुत्यैव प्रदर्शितस्यानुमानस्य जागरूकत्वादित्याशङ्क्याह---<pratika>यदुक्तमि-
ति । विचित्रेति</pratika> । अयमाशयः । महीमहीधरमहार्णवादीनामेकेन कर्त्रा युगपत्कृतत्वेनैव
सकर्तृकत्वं निर्वाह्यमित्यत्र नास्ति प्रमाणम् । महतो देवालयस्य प्रासादमण्टपगोपुरप्राकारादी-
नामिव तेषां क्रमेण बहुभिः कृतत्वेनापि सकर्तृकत्वोपपत्तेः । प्रत्युत महीमहीधरादिकमनेक-
कर्तृकं यावत्सम्प्रतिपन्नैककर्तृकघटाद्यपेक्षया महाकार्यत्वात् गोपुरप्राकारादिवदिति बहुकर्तृ-
कत्वस्यैवानुमातुं शक्यत्वाच्च । न च लाघवात् कर्त्रैक्यसिद्धिः । न हि प्रसिद्धसंसारविलक्ष-
णा बहवः कर्तारः कल्प्यन्ते किंतु संसारिष्वेव केचित् कर्मोपासनाविशेषैरुपचितपुण्यविशेषाः
क्षित्यादिषु कस्यचित्कस्यचित्कालविशेषेषु कर्तारः कल्प्यन्ते । प्रसिद्धं ह्यगस्त्यविश्वामित्रादी-
नां विन्ध्यसंस्तम्भनमहार्णवचुलुकीकरणस्वर्गान्तरसृष्ट्यादिसामर्थ्यम् । अद्यतनेष्वङ्कुरादिष्वपि
सूक्ष्मव्यवहितविप्रकृष्टार्थज्ञानादिमन्तस्तत्रतत्र सन्तो योगिनः कर्तारः सम्भवन्ति । अतः
क्षित्यादिसकलोपादानगोचरापरोक्षज्ञानचिकीर्षादिमतः संसारिविलक्षणस्य कस्यचित्कर्तुः क-
ल्पन एव धर्मिकल्पनागौरवम् । किं चादृष्टद्वारकेत्याद्यनुमानेन लाघवादेकस्य कर्तुः सिद्धि-
रिति कोऽर्थः । किं वस्तुत एकमेव कर्तारं विषयीकुर्वाणानुमितिर्भवति उतैकत्वविशेषितं क-
र्तारं विषयीकुर्वाणेति । नाद्यः । एकत्वाविषयत्वे वस्तुत एकः कर्ता विषय इति निर्णेतुमश-
क्यत्वात् । न द्वितीयः । एकत्वस्य सङ्ख्यारूपत्वे बहुष्वपि प्रत्येकं तद्वैशिष्ट्यसत्त्वेन तद्विष-
यत्वस्य बहुकर्तृकत्वाविरोधित्वात् । अनेककर्तृकत्वाभावविशिष्टं सकर्तृकत्वमेककर्तृकत्व-
मिति तद्विषयिण्यनुमितिरिति चेत्तर्हि लघुविषयोपनयेन प्रमाणानुग्राहकतया प्रसि-
द्धं लाघवं गुरुविषयोपनायकं कृतं स्यात् । नैतद्युक्तम् । न ह्येवंभूतं लाघवं सम्प्रतिपन्नमस्ति ।
यदग्रे वस्तुलाघवसिद्ध्यर्थं स्वानुग्राह्यप्रमाणस्य विषयगौरवमापादयेत् । तत्सम्प्रतिपत्तौ पक्षे
लिङ्गज्ञानस्यानुमितिकारणतां गृह्णतः प्रमाणस्यानुग्राहको लाघवतर्को <quote>‘धूमो वह्निव्याप्यः’</quote>
<quote>‘पर्वतश्च धूमवा’</quote> निति ज्ञानद्वयस्थले <quote>‘वह्निव्याप्यधूमवान्पर्वत’</quote> इति विशिष्टज्ञानस्याक-
ल्पनया वस्तुलाघवसिद्ध्यर्थं व्याप्यतावच्छेदकप्रकारकत्वमेव कारणतावच्छेदकत्वेनोपनयेत्
न तु व्याप्तिप्रकारकत्वं लघुधर्म इष्टम् । पुरोवर्तिज्ञानस्य प्रवृत्तिकारणतां गृह्णतः प्रमाण-
स्यानुग्राहको लाघवतर्कश्च विसंवादिप्रवृत्तिस्थलेऽपि अधिकरणप्रकारकज्ञानस्याकल्पनया
वस्तुलाघवसिद्ध्यर्थं भेदाग्रहणमेव कारणातावच्छेदकत्वेनोपनयेत् । न तु ज्ञानवित्ति१वे-
<note>(१) <quote>‘ज्ञानप्रवृत्ति’</quote> इति. घ. पाठः ।</note>
