<pb n="097"/>
यदसन्दिग्धमप्रयोजनं च तत्खलु न प्रेक्षावतां विचारकक्ष्यामारोहति । अस्य
तु वेदान्तशास्त्रविचारस्य प्रमाणयुक्त्याभासप्रतिभासवशात् सन्देहास्पदं ब्रह्म
विषयो भवति । <quote>‘ब्रह्मविदाप्नोति परं’</quote> <quote>‘ज्ञात्वा शिवं शान्तिमत्यन्तमेति’</quote> <quote>‘ईशं तं
ज्ञात्वा अमृता भवन्ति’</quote> ‘तमक्रतुं पश्यति वीतशोको धातुः प्रसादान्महिमानमी-
<!-- APPAYYA !-->
षयत्वमुपपद्यते । तस्य निर्विशेषजीवरूपत्वेऽपे संसारदशायामावृतस्य निरतिशयानन्दरूपत्व-
स्य मुक्तावभिव्यक्त्या शास्त्रस्य प्रयोजनवत्त्वमप्युपपद्यते । अस्मिन्पक्षे<quote>‘कथमेकभावमाहुः
श्रुतयः’</quote> इति भाष्यवाक्यं किं विरुद्धधर्मवत्त्वप्रतीतावपि विरुद्धांशप्रहाण्या शुद्धस्वरूपाभेदा-
भिप्रायेण श्रुतिषु जीवब्रह्मणोस्सामानाधिकरण्यनिर्देश उपपादनीयः, उत तदप्रहाण्यैव
अपृथक्सिद्धप्रकारप्रकारिभावाद्यभिप्रायेणेति ब्रह्मणि जीवतदन्यत्वसन्देहापादितश्रुतिगति-
विचारपरत्वेन योजनीयम् । <quote>‘अपि चैवमपि सन्दिह्यत’</quote>इत्यादिभाष्यं क्वचित्क्वचिद्वाक्ये श्रुत-
मन्नादिरूपत्वमपि सन्दिह्येत किमुत बहुश्रुतिस्मृतिपुराणादिवाक्यजातप्रतीतं जीवरूपत्वमिति
कैमुतिकन्यायपरत्वेन योजनीयम् । तत्र नारायणत्वादिसन्देहोपन्यासो दृष्टान्तार्थतया सम-
र्थनीयः । तस्मात्<quote>‘बहुधा सन्दिग्ध’</quote>मिति भाष्यं तु श्रुतिस्मृतिपुराणादिषु बहुभिर्जीवब्रह्माभेद-
सिद्ध्यनुकूलप्रकारैर्जीवतदन्यरूपतया सन्दिग्धमित्यर्थतया योजनीयम् । प्रयोजनभाष्यं प्रथम-
कोटौ प्रयोजनवत्त्वस्य अद्वैतव्यवस्थापके तन्त्रान्तरे प्रसिद्धत्वात् तामपहाय सिद्धान्तकोटि
मात्रे प्रयोजनवत्त्वस्य पू्र्वपक्षेऽनुपपन्नतया शङ्कितस्योपपादनार्थतया योजनीयम् । <quote>‘यदुक्त’</quote>मि-
त्यादिभाष्यं कोटिद्वयेऽपि परिच्छेदातीतस्य परिच्छेदासम्भवशङ्कानिराकरणार्थतया योजनी-
यम् । तत्र प्रथमकोटौ लक्षणं व्यावहारिकधर्मरूपं विवक्षितमिति तेनाग्रिमाधिकरणजातसा-
ध्यनिर्णयपयोगिहेतुजालस्यापि व्यावहारिकतयोपपत्तिस्सिद्ध‍यति । यद्वा प्रथमकोटौ लक्षणा-
दिसकलविचाराणां व्यावहारिकधर्मावलम्बनत्वस्य तन्त्रान्तरे प्रसिद्धत्वात् सिद्धान्तकोटावे-
वोक्तशङ्कानिराकरणार्थतया पूर्ववदेव योजनीयमिति सर्वमनवद्यम् । श्रोतृबुद्धसौकर्यार्थम-
धिकरणार्थं सङ्कलय्य दर्शयति—<pratika>यदसन्दिग्धमित्यादिना । प्रमाणयुक्त्याभासप्रतिभा-
सवशादिति</pratika> । प्रमाणाभासाः नैयायिकाद्युन्नीतान्यष्टगुणत्वादिनेश्वरादिसाधकान्यनुमाना-
दीनि । युक्त्याभासाः तत्तदनुग्राहकलाघवतर्कादयः । पूर्वं श्रुतिविप्रतिपत्त्या ब्रह्मणि सन्देहो
दर्शितः । इदानीं वादिविप्रतिपत्त्येति विशेषः । प्रयोजनस्यार्थप्राप्त्यनर्थनिवृत्तिरूपतया द्वैवि-
ध्यस्य प्रयोजनोपयुक्तानां ध्यानसाक्षात्कारपरमेश्वरप्रसादानां द्वारद्वारिभावस्य च प्रापकाणि
श्रुतिवाक्यान्युदाहरति—<pratika>ब्रह्मविदित्यादिना</pratika> । ब्रह्मवित् हृदयगुहाया ब्रह्मोपासकः । परं
निरतिशयब्रह्मानन्दरूपं प्रयोजनं प्राप्नोतीत्यर्थः । <quote>‘तदेषाभ्युक्ते’</quote>त्युदाहृतया ऋचा तथा विवृत-
त्वात् । अनेनार्थप्राप्तिरूपं प्रयोजनमुक्तम् । <quote>‘ज्ञात्वा शिव’</quote>मित्यनेनात्यन्तं शान्तिमात्यन्तिकीं
दुःखनिवृत्तिं प्राप्नोतित्यनर्थनिवृत्तिरूपं प्रयोजनमुक्तम् । <quote>‘ईशं तं ज्ञात्वे’</quote>त्यनेन अमृताः अमर-
णधर्माण इति पुनरावृत्तिराहित्योक्त्या ब्रह्मानन्दानुभवरूपस्य प्रयोजनस्य स्थायित्वमुक्तम् ।
<quote>‘तमक्रतुं पश्यती’</quote>त्यनेन <quote>‘अणोरणीयान्महतो महीया’</quote>नित्यल्पाधिकशरीरतत्तत्प्राणीहृदयगुहो-
पाध्यनुसारेणाणुमहत्तया अप्राकृतमहिमवन्तमीशं धातुर्जगद्धारकस्य तस्यैव प्रसादाद्वीतशो-
कस्सन् पश्यतीति ब्रह्मलोकप्राप्त्यनन्तरभाविनी स एतस्माज्जीवघनात्परात्परं पुरिशयं पुरुष-
