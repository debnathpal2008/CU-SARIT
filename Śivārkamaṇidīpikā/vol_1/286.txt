<pb n="286"/>
<quote>‘मामुपास्व’</quote> इति तद्विषय एवोपासनाविधिः श्रूयते । तस्य प्राणत्वं वृष्टिद्वारा
सकलरक्षकत्वादुपपद्यते । सकलोपास्यत्वं च परमैश्वर्यवत्त्वादुपपन्नम् । तथा हि
श्रुतिः—<quote>‘इन्द्रो राजा जगतो य ईशे’</quote>इत्यादिः । तस्मादिन्द्र एवोपास्यतया निर्दि-
श्यत इति पूर्वः पक्षः ।। सिद्धान्तः परमेश्वर इति । कुतः ? आनन्दाजरामृतप्र-
ज्ञात्मादीनां तदसाधारणधर्माणामस्मिन् प्राणशब्दनिर्दिष्टेऽनुगमात् <quote>‘एष प्राण
एव प्रज्ञात्माऽऽनन्दोऽजरोऽमृतः’</quote> इति । <quote>‘इन्द्रो राजा’</quote> इति श्रुतौ इन्द्रशब्दः ईश्व-
रविषयः प्रकरणादवगम्यते ।।
आशङ्क्य परिहरति—
न वक्तुरात्मोपदेशादिति चेदध्यात्मसंबधभूमा ह्यस्मिन् ।। ३० ।।
<!-- APPAYYA !-->
पत्तेरित्याशङ्क्याह—<pratika>तद्विषय एवेति</pratika> । तत्र <quote>‘हि मामेव विजानीहि एतदेवाहं मनुष्याय हिततमं
मन्ये यन्मां विजानीया’</quote>मित्यवधारणेन स्वान्तर्यामिपर्यन्तत्वव्यावर्तनपूर्वकं स्वस्यैवोपास्यत्वं
प्रतिपाद्यते । अतस्तद्विरोधानन्दाजरामृतत्वानीन्द्र एवापेक्षिकाणि योजनीयानीति भावः ।
<pratika>तस्य प्राणत्वमिति</pratika> । प्राणयतीति व्युत्पत्त्यात्र प्राणशब्द इति भावः । ननु <quote>‘यं त्वं मनु-
ष्याय हिततमं मन्यसे’</quote> <quote>‘एतदेवाहं मनुष्याय हिततमं मन्य’</quote> इति प्रश्नोत्तरयोर्मनुष्यसामान्ये
हिततमत्वोक्त्या सकलोपास्यत्वं प्रतीयते । तत्कथं वृष्टिकामादिमात्रोपास्यस्येन्द्रस्येत्याशङ्क्याह—
<pratika>सकलोपास्यत्वं चेति</pratika> । इन्द्रेण हि <quote>‘त्रिशीर्षाण’</quote> मित्यादिना <quote>‘न लोम च मीयत’</quote> इत्य-
न्तेन स्वस्य सकलपापास्पृष्टत्वमुक्त्वा <quote>‘स यो मां विजानीयान्नास्य केन चन कर्मणा लोको
मीयते न मातृवधेन पितृवधेन न स्तेयेन न भ्रूणहत्यये’</quote>त्युपास्यगुणानुसारिसकलपासंस्पर्श-
रूपं फलं स्वोपासकस्योक्तम् । तच्च फलं सर्वेषामीप्सितमिति सर्वोपास्यत्वं युज्यते । न चैता-
दृशफलप्रदानसामर्थ्यं कथमिन्द्रस्येति शङ्कनीयम् । <quote>‘इन्द्रो राजा जगतो य ईशे’</quote> <quote>‘ईशानमस्य
जगतस्सुवर्दृशम्’</quote> <quote>‘इन्द्रो यातोऽवसितस्य राजे’</quote> त्यादिश्रुतिभिस्तस्य जगदीश्वरत्वावगमेन तत्र
तत्सामर्थ्यसम्भवादिति भावः । ‘प्राणोऽस्मीति निर्दिष्टः प्राणः परमेश्वरः । तथा <quote>‘हिततमं
मन्यस’</quote> इत्युपक्रम इवानु पश्चादुपसंहारेऽप्यानन्दोऽजरोऽमृत इति परमेश्वरधर्मावगमादिति
सूत्रार्थः। तत्रानुगमादित्यनेनोक्तः औपसंहारिको हेतु<quote>‘रानन्दाजरामृतप्रज्ञात्मादीना’</quote>मित्यादिभा-
ष्येण प्रदर्शितः । उपक्रमहेतु<quote>‘स्त्विन्द्रो राजेतिश्रुतौ’</quote> इति भाष्येण तदन्यथासिद्धिपरिहारप्रद-
र्शनमुखेन पश्चाद्दर्शितः । हिततमत्वं ह्युपासनस्य मोक्षसाधनत्वं तद्वाक्यशेषावगतं सर्वपापा-
स्पर्शसाधनत्वं चेत्तदपि फलतो मोक्षपर्य्यवसाय्येव । इदमिन्द्रोपासनस्यापि सम्भवति ।
इन्द्रस्य सकलजगदीश्वरत्वेन सकलफलप्रदानशक्तत्वादिति शङ्कायाः ख<quote>‘ल्विन्द्रो राजे’</quote>त्यादि-
श्रुतिर्मूलम् । नैषा श्रुतिरिन्द्रविषया । किं तु तदन्तर्यामिपरमेश्वरविषया । <quote>‘इन्द्रस्यात्मानं
दशधा चरन्तं’</quote> <quote>‘इन्द्रस्यात्मानं शतधा चरन्त’</quote> <quote>‘मिन्द्रस्यात्मा निहितः पञ्चहोते’</quote>ति पूर्वापर-
मन्त्रैः प्रकरणस्य तदन्तर्यामित्वावगमात् एव<quote>‘मीशानमस्य जगतः सुवर्दृश’</quote>मित्यादिकमप्यथ-
र्वशिरःपाठादिहेतुभिः परमेश्वरपरमवगम्यते । अतोऽन्यथासिद्धिरहिताद्धिततमत्वलिङ्गादपि
प्राणः परमेश्वर इति भावः ।। <quote>‘मामेव विजानीही’</quote>त्यवधारणामूलशङ्कानिराकरणार्थमुत्तरसूत्र-
मित्यभिप्रेत्यावतारयति---<pratika>आशङ्क्येति ।। सू ।। न वक्तुरात्मोपदेशादिति चेदध्यात्म</pratika>-
