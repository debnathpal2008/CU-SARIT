<pb n="520"/>
<p><pratika>सू ।। ज्ञेयत्वावचनाञ्च</pratika>।। ४ ।। <quote>‘गुणपुरुषान्तरज्ञानात्कैवल्य’</quote>मिति वदद्भिः सांख्यैः प्रधानं ज्ञेयत्वेन स्मर्यते । तद्वदि-
हाव्यक्तस्य ज्ञेयत्वं नोच्यते । अतोऽपि नात्र प्रधानस्य प्रसक्तिः ।। ४ ।।</p>
<p>ज्ञेयत्वमप्युक्तमस्तीत्याशंक्य परिहरति---<pratika>सू ।। वदतीति चेन्न प्राज्ञो हि प्रकरणात् ।। ५ ।।</pratika> <quote>‘अशब्दमस्पर्शमरूप-
मव्ययं तथारसं नित्यमगन्धवच्च यत् । अनाद्यनन्तं महतः परं ध्रुवं निचाय्य तं मृत्युमुखात्प्रमुच्यते ।।’</quote> इति वाक्यं प्रधानस्य
निचाय्यत्वेन निर्दिष्टस्य ज्ञेयत्वं <pratika>वदतीति चेत् । न</pratika>=नेह प्रधानं ज्ञेयत्वेन निर्दिश्यते । किं तु । <pratika>प्राज्ञोहि</pratika>=इह प्रकरणे
परमात्मा निचाय्यत्वेन निर्दिष्ट इति गम्यते । कुतः । <pratika>प्रकरणात्</pratika>=<quote>‘पुरुषान्न परं किंचित्सा काष्ठा सा परा गतिः ।’</quote> इत्यादि-
निर्देशात् । प्राज्ञस्य हीदं प्रकरणम् । अतः प्रधानस्य न ज्ञेयत्वमव्यक्तशब्दार्हत्वं वा ।। इति ।। ५ ।।</p>
<p>इतश्च न प्रधानस्याव्यक्तशब्दवाच्यत्वं ज्ञेयत्वं बेत्याह---<pratika>सू ।। त्रयाणामेव चैवमुपन्यासः प्रश्‍नश्च ।। ६।।</pratika> अस्मि-
न्ग्रन्थे त्रयाणामेव पदार्थानामग्निजीवपरमात्मनां वक्तव्यतयोपन्यासो दृश्यते । प्रश्नश्च तद्विषय एव । नात्र प्रधानविषयः
प्रश्नोऽस्ति । न वा तस्योपन्यसनीयत्वम् ।। ६ ।। इति ।</p>
<p>सांख्यप्रसिद्धेर्वेदप्रसिध्द्या विरोधाच्च न सा वेदार्थनिर्णयहेतुरिति सदृष्टान्तमाह---<pratika>सू ।। महद्वच्च ।। ७ ।।</pratika> यथा महच्छब्द-
स्सांख्यसाधारणतत्त्वगोचरो न भवति तथा अव्यक्तशब्दोपि न प्रधानपरो भवितुमर्हति ।। अतश्च न प्रधानस्य शब्दत्त्व-
मिति भावः ।। ७ ।। इति ।।</p>
<p><pratika>श्रीकण्ठमते</pratika>, इह पादे अस्पष्टब्रह्मलिंगानि कति चन वाक्यानि विचार्यंते । विषयवाक्यं समानम् । पूर्वपक्षसिद्धान्तादिकं
सर्वं प्रायेणाविशिष्टम् । सूत्रार्थवर्णने परमस्ति कियद्वैलक्षण्यम् । <pratika><quote>‘आनुमानिक’</quote>मिति सूत्रे <quote>‘दर्शयति च’</quote></pratika> इत्यस्य <quote>‘यच्छे-
द्वाङ्मनसी प्राज्ञस्तद्यच्छेद्ज्ञान आत्मनि । ज्ञानमात्मनि महति नियच्छेत्तद्यच्छेच्छान्त आत्मनि ।।’</quote> इति श्रुतिरेवाग्रे दर्शयतीत्यर्थः ।</p>
<p><pratika>सू ।। सूक्ष्मं तु तदर्हत्वात् ।। २ ।।</pratika> अव्यक्तमेव शरीरावस्थं कार्यार्हत्वादव्यक्तशब्देनोच्यत इत्यर्थः ।।</p>
<p><pratika>सू ।। तदधीनत्वादर्थवत् ।। ३ ।।</pratika> आत्मशरीरादिकं <pratika>तदधीनत्वात्</pratika>=परमेश्वराधीनत्वात् । <pratika>अर्थवत्</pratika> । उपासन-
निर्वृत्तये भवति । अन्तर्यामिणः परमेश्वरस्यैवोपासनादिषु प्रेरकत्वादित्यर्थः । इतराणि सूत्राणि अविशिष्टानीति न पुनेः प्रपञ्च्यन्ते ।।</p>
<p><pratika>रामानुजमते</pratika>, विषयवाक्यपूर्वपक्षसिद्धान्तसूत्रार्थादिकं सर्वं श्रीकण्ठमतादविशिष्टम् । <quote>‘तदधीनत्वा’</quote>दिति सूत्रे परं
परमपुरुषशरीरतया तदधीनत्वाद्भ‍ूतसूक्ष्ममव्याकृतमर्थवदिति प्रकारान्तरेणापि व्याख्यातमिति श्रीकण्ठमताद्विशेषः ।।</p>
<p><pratika>आनन्दतीर्थमते वदतीति चेन्न प्राज्ञो हि । प्रकरणात् ।</pratika> इति योगविभागेन <pratika><quote>‘चमसवदविशेषात्’</quote></pratika> इति
सूत्रसंकलनेन च सूत्रनवकमेकमधिकरणम् । अस्य यद्यपि विषयवाक्यमविशिष्टम् । तथापि <quote>‘जीवा एव तु दुःखिनः’</quote> इति
किंचिद्वाक्यान्तरमपि विषयतया संयोजितमित्यस्ति विशेषः । अत्र अव्यक्तजीवशब्दौ मुख्यार्थौ किं प्रधानपुरुषौ उत विष्णुरिति
संशयः । अव्यक्तजीवशब्दयोस्तयोरेव प्रसिद्धेः पञ्चम्युक्तावरत्वजीवगतबहुत्वदुःखित्वादिधर्माणां विष्णावभावाच्च प्रधानपुरु-
षाविति पूर्वपक्षः । <quote>‘अव्यक्तमचलं शान्तम्’</quote> <quote>‘अनेन जीवेन’</quote> इत्यादि वचनबलात् सर्वान्तर्यामितया सर्वनियन्तृत्वात्, सर्व-
नामाश्रयत्वात्, स्वातन्त्र्यरूपप्रवृत्तिनिमित्ताश्रयत्वाच्च, अव्यक्तजीवशब्दाभ्यां विष्णुरेवाभिधीयत इति सिद्धान्तः ।। <pratika>सूत्रा-
र्थस्तु, सू । आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ।। १।।</pratika> अपिरेवार्थे ।
चः स्मृतिसमुच्चये । यतः <pratika>सांख्यानुमानकल्पितं</pratika> प्रधानाद्येव <pratika>एकेषां</pratika> शाखिनां शाखास्थिता<quote>‘व्यक्तात्पुरुष’</quote>इत्यादिशब्दैरुच्यते ।
अतः विष्णोः सर्वशब्दवाच्यत्वं न युज्यत इति <pratika>चेन्न</pratika> । यतः विष्णुरेवाव्यक्तादिशब्दवाच्यः । न प्रधानादिः । कुतः । यतः
<quote>‘अव्यक्त’</quote>मिति श्रुतिः <quote>‘अव्यक्तोऽक्षर’</quote> इति स्मृतिश्च=<pratika>दर्शयति</pratika>=विष्णोरेवाव्यक्तादिशब्दवाच्यत्वं प्रतिपादयति, अत
इत्यर्थः । कथं तर्हि अन्यत्राव्यक्तादिशब्दव्यवहार इत्यत उक्तं <pratika>शरीररूपकेत्यादि</pratika> । कप्रत्ययः कुत्सने । तथा च
<pratika>शरीररूपकविन्यस्तगृहीतेः</pratika>=यथा शरीरं पुरुषतन्त्रं तथा परमात्मतन्त्रत्वेन निमित्तेन कुत्सितत्वात् शरीरसमे अशरीरे
प्रधानादौ विन्यस्तस्य परमात्मन एव अव्यक्तादिशब्दैर्गृहीतेः ग्रहणात् । तथा च परमात्मसंबन्धादेव अन्यत्र प्रकृत्यादावव्य-
क्तादिशब्दवाच्यत्वव्यवहार इत्यर्थः ।</p>
<p><pratika>सू ।। सूक्ष्मं तु तदर्हत्वात् ।। २ ।। सूक्ष्मं तु</pratika>=सूक्ष्ममेवाव्यक्तशब्दवाच्यम् । कुतः । <pratika>तदर्हत्वात्</pratika>=तस्य सूक्ष्मस्या-
व्यक्तशब्दप्रवृत्तिनिमित्तयोग्यत्वात् ।। तत्र सूक्ष्मत्वं विष्णोरेवातस्तस्यैवाव्यक्तशब्दवाच्यत्वमित्यर्थः ।।</p>
<p><pratika>सू ।। तदधीनत्वादर्थवत् ।। ३।।</pratika> <quote>‘दर्शयति चे’</quote>त्यतश्च शब्दोऽनुवर्तते । परमात्मन्येव परावरदुःखिबद्धत्वादिवाचि
शब्दजातम् । <pratika>अर्थवत्</pratika>=प्रवृ़त्तिनिमित्तरूपार्थवत् । न व्यर्थम् । कुतः । <pratika>तदधीनत्वात्</pratika>=तेषां प्रधानादिगतपरावरत्वा-
दिधर्माणां भगवदधीनत्वात् । तथा च अन्यगतप्रवृत्तिनिमित्तस्वामित्वरूपनिमित्तेनापि भगवति परावरादिशब्दप्रयोगो
यु्क्त इति भावः ।</p>
<p><pratika>सू ।। ज्ञेयत्वावचनाच्च ।। ४ ।।</pratika> <quote>‘तमेवैकं जानथे’</quote>ति विष्णोरेव मोक्षार्थं ज्ञेयत्ववचनात् अन्येषां तदवचनात् प्रत्युत
<quote>‘विमुञ्चथे’</quote>ति हेयत्ववचनात् अत्रत्याव्यक्तादिशब्दैर्विष्णुरेव वाच्य इत्यर्थः ।।</p>
