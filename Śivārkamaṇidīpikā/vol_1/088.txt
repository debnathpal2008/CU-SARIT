<pb n="088"/>
ते । ततो ब्रह्मविषयं ज्ञानमपि न सम्भवति । तथापि प्रयोजनं च न किञ्चित्पश्या-
मः । न मुक्तिः प्रयोजनम् । अनादिसिद्धसंसारस्य दुरपह्नवत्वादित्येवं प्राप्ते ब्रूमः ।
<!-- APPAYYA !-->
ब्रह्मतया, प्रतिपाद्यत इति तस्याहमनुभवसिद्धस्य न विचारशास्त्रविषयतेति प्रागुक्तमेव स्थि-
तम् । न चैवमपि<quote>‘अन्नं ब्रह्मे’</quote>त्यादेरपि श्रवणात्किमन्नादिकं मुमुक्षवेद्यत्वाभिमतं ब्रह्म जीवो वेति
सन्देह एव स्यान्न निश्चयः । <quote>‘तपसा चीयते ब्रह्म ततोऽन्नमभिजायत’</quote> इत्यादिश्रुतिषु ब्रह्म-
णोऽन्नादिभ्यो भेदश्रवणादन्नादिकं ब्रह्म न भवतीति चेत् <quote>‘य आत्मनि तिष्ठ’</quote>न्नित्यादिश्रुतिषु
तस्य जीवादपि भेदश्रवणात् सोऽपि ब्रह्म न स्यादिति वाच्यम् । प्रतिवेदान्तं <quote>‘तत्त्वमसि’</quote>
<quote>‘अहं ब्रह्मास्मि’</quote> <quote>‘अयमात्मा ब्रह्म’</quote> <quote>‘प्रज्ञानं ब्रह्मे’</quote>त्यादिजीवब्रह्माभेदवाक्यानां षड्विधतात्पर्य-
लिङ्गोपेततया अन्नादिश्रुतिभ्यो जीवब्रह्मभेदश्रुतिभ्यश्च बलवत्त्वावधारणेन जीव एव ब्रह्मेति
ततो निश्चयसम्भवादिति भावः । भेदश्रवणाविशेषादन्नादिभ्य इव जीवादपि भिन्नं ब्रह्मा-
भ्युपगम्यते चेत्तस्य विषयत्वासम्भवोऽपि किंचेत्यादिग्रन्थेन दर्शनीयः । तस्मिन्पक्षे त्वित्थ-
मर्थः । यदि भेदश्रवणात् ब्रह्मजीववर्गादन्यत्तत्कारणत्वतन्नियन्तृत्वादिगुणकमभ्युपगन्त-
व्यम् । तदा तदपरिच्छेद्यमित्यप्यभ्युपगन्तव्यम् । <quote>‘को अद्धा वेद क इह प्रवोचत्कुत आ-
जाता कुत इयं विसृष्टि’</quote>रित्युपक्रम्य <quote>‘अस्याध्यक्षः परमे व्योमन् सो अङ्गं वेद यदि वा न
वेदे’</quote>ति श्रवणात् <quote>‘यतो वाचो निवर्तन्ते । अप्राप्य मनसा सह’</quote> <quote>‘यद्वाचाऽनभ्युदितं येन वाग-
भ्युद्यते यन्मनसा न मनुते येनाहुर्मनो मतं तदेवं ब्रह्म त्वं विद्धि नेदं यदिदमुपासत’</quote>इत्या-
दिश्रवणाच्च । एवं च विचारजन्यं ज्ञानं ब्रह्म यथावत्परिच्छिद्य गृह्णाति चेत्तस्यापरिच्छेद्यत्व-
भङ्गप्रसङ्गः । न चेदयमिति गृह्यमाणः स्वत आलोकमध्यवर्तिघटवद्यथावन्न प्रकाशेतेति मोक्ष-
जनकत्वाभिमतं ब्रह्मज्ञानं न समर्थितं स्यात् । <quote>‘भक्त्या मामभिजानाति यावान्यश्चास्मि तत्व-
तः । ततो मां तत्त्वतो ज्ञात्वा विशते तदनन्तर’</quote>मिति यावद्ब्रह्मज्ञानस्यैव मोक्षजनकत्वाभ्यु-
पगमादिति । एवं निर्विशेषजीवब्रह्मपक्षे जीवान्यब्रह्मपक्षे च तद्ज्ञानासम्भवो दोष उक्तः ।
तत्सम्भवमभ्युपेत्यापि पक्षत्रयेऽपि प्रयोजनासम्भवमाह—<pratika>तथापीति</pratika> । यदि ब्रह्मज्ञानात्कि-
ञ्चित्प्रयोजनमभविष्यत् तदाहमनुभवरूपाद्वेदान्तजन्याद्वा तद्ज्ञानाज्जायमानं तद्‌द्रक्ष्यामः
न तदिदानीं पश्यामः । अतो ज्ञायते न प्रसिद्धजीवरूपस्य निर्विशेषजीवरूपस्य वा तदन्य-
स्य वा ब्रह्मणः परिज्ञानात्किञ्चित्प्रयोजनमस्तीति । तदेतदापस्तम्बेनाप्युक्तं <quote>‘बुद्धे चेत्क्षेम-
प्रापणमिहैव न दुःखमुपलभेते’</quote>ति <ref>(आप॰ प्र. २प.ख.२१सू.१६)</ref> इदानीन्तनब्रह्मज्ञानमा-
त्रान्न प्रयोजनं किं तु श्रवणमननान्तरमुपासनाजन्यतत्साक्षात्कारादित्यभ्युपगमेऽपि प्रयो-
जनासम्भवमाह—<pratika>अनादिसिद्धेति</pratika> । संसारनिवृत्तिपूर्विका हि निरतिशयानन्दान्दावाप्तिः प्रयो-
जनमिहाभ्युपगम्यते । संसारनिवृत्तिश्च सकलानर्थव्रातमूलसर्वजीवावारकैकद्रव्यरूपमलाख्या-
नादिसिद्धपाशनिवृत्तिरित्यभ्युपगम्यते । न चा१नादेर्निवृत्तिः द्रव्यस्य ज्ञानामात्रान्निवृत्तिः
सर्वजीवगतानर्थनिदानस्यैकपुरुषमोक्षकारणान्निवृ़त्तिश्च सम्भवतीति भावः । <pratika>दूरपह्नवत्वा-
दिति</pratika> । दुश्शीलादिवद्बहुव्रीहिः । तत्र दुष्टवाचिना दिरुपसर्गेणाशक्यत्वपह्नवशब्देन निवर्त-
नं च लक्ष्यत इत्याशक्यनिवर्तनत्वादित्यर्थः । अपह्नवशब्दस्यापलापार्थत्वे तु संसारस्याना-
दिसिद्धत्वं प्रामाणिकमपलपितुं न शक्यमित्यतस्तन्निवर्तनस्याशक्यत्वमर्थतस्सिद्ध्यति । निर्वि-
<note> (१) नचानादेर्द्रव्यस्य ज्ञानमान्नान्निवृत्तिरिति च, पाठः ।</note>
