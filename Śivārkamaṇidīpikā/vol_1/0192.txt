<pb n="192"/>
योगादस्य क्रियाज्ञानशक्तिसम्बन्धोऽपि युज्यते । येन जगत्कारणत्वसिद्धिः । अ-
चेतनस्य प्रधानस्य जगदाकारपरिणामो युक्तो न चेतनस्य परमेश्वरस्य कूटस्थस्य ।
कारणविकृतिरूपत्वात्परिणामस्य । ततो न्यायतः श्रुतितश्च प्रधानमेव जगत्कारणं
सत्पदवाच्यमिति प्राप्ते ब्रूमः । अशब्दमानुमानिकं प्रधानं न जगत्कारणं सच्छब्द-
<!-- APPAYYA !-->
तत्र सत्त्वमक्रियत्वात्प्रकाशाख्यज्ञानवृत्तिरूपकार्यजनने स्वयमेवाप्रवर्तमानं चलो रजोगुणस्तत्र
प्रवर्तयति । तच्च गुरुणा तमसा नियम्यमानं भोजकादृष्टानुसारेण कस्यचिदेवार्थस्य प्रकाशे
प्रवर्तयति।न सर्वत्र । स्वयं च रजोगुणश्चलस्वभावोऽपि तमसा नियम्यमानः क्वचिदेव व्याप्रि-
यते । एवं सत्वरजोवृत्तितया त्रिगुणात्मकप्रकृतिधर्मयोरेव ज्ञातृत्वकर्तृत्वयोर्विवेकाग्रहेण चेतन-
धर्मत्वव्यवहारः । तथा च स्वाभाविकज्ञातृत्वकर्तृत्वयुक्तायाः प्रकृतेः पञ्चकृत्यानुकूलसङ्कल्प-
वत्त्वरूपं निमित्तत्वं जगदाकारपरिणामक्रियावत्त्वरूपमुपादानत्वं चोपपद्यत इत्यस्त्येव तत्र
लक्षणस्यातिव्याप्तिः । न चाचेतनं स्वयं क्रियाशक्तिमदपि चेतनाधिष्ठितमेव प्रवर्तत इति
नियमः । वत्सविवृद्ध्यर्थमूधस्स्थपयसः स्वयमेव क्षरणदर्शनेन तद्वत्प्रकृतेरपि पुरुषस्य भोगा-
पवर्गार्थं तत्र कार्ये प्रवृत्त्युपपत्तेः। यद्यपि गुणसाम्यावस्थारूपायां प्रकृतावन्तःकारणरूपे तद्वि-
कार इव व्यक्तें ज्ञानक्रिये न स्तः । तथाप्यव्यक्तेन शक्त्यात्मना रूपेण तस्यामपि ते स्त ए-
वेति । अचेतनस्येति । प्रकृतिविशिष्टस्य परमेश्वरस्योपादानत्वसमर्थने च स्वतःपरिणामिन्याः
प्रकृतेरुपादानत्वं द्वारान्तरापेक्षतया शीघ्रं बुद्धिमारोहतीति जगदुपादानतया प्रतिपाद्यमानं
सत्पदवाच्यं वस्तु प्रकृतिरेवेत्यङ्गीकर्तुं युक्तमिति । भावः । <pratika>ततो न्यायतः श्रुतितश्चेति</pratika> । सु-
खदुःखमोहात्मकत्वेन प्रकृतेः कार्यानुरूप्यं मृत्पिण्डाद्यचेतनदृष्टान्तानुगुण्यं कार्यलिङ्गकानु-
मानप्रदर्शनानुगुण्यं परमेश्वरस्य परिणामित्वासम्भवश्च न्यायः । श्रुति<quote>‘रजामेका’</quote> मित्यादिः ।
ननु, <quote>‘चमसवदविशेषात्’</quote> <ref>(ब्र॰ १.४.८ सू॰)</ref> रचनानुपपत्तेश्च नानुमानम् । <ref>(ब्र॰२.२.
१सू॰)</ref> न विलक्षणत्वादस्य तथात्वं च शब्दात् । <ref>(ब्र॰२.१.४सू॰)</ref> अदृश्यत्वादि-
गुणको धर्मोक्तेः <ref>(ब्र॰१.२.२१ सू॰)</ref> प्रकृतिश्च प्रतिज्ञादृष्टान्तानुपरोधात् । <ref>(ब्र॰ १.
४. २४ सू॰)</ref> इत्यधिकरणेषूदाहृतश्रुतिन्यायावलम्बपूर्वपक्षाः परिहरिष्यन्ते । श्रुतावनुमा-
नोपन्यासस्य गतिः समन्वयाधिकरणे प्रदर्शितैव । किमालम्बनोऽत्र पूर्वः पक्षः । उच्यते ।
<quote>‘फलमत उपपत्तेः । <ref>(ब्र॰ ३.२.३८ सू॰)</ref> पुरुषार्थोऽतश्शब्दादिति बादरायण’</quote> <ref>(ब्र॰ ३.
४. १ सू॰)</ref> इत्याद्यधिकरणवत्सिद्धान्तोपक्रमं पूर्वपक्षमध्यमिदमधिकरणं न तु समन्वया-
धिकरणवत् उन्नीतपूर्वपक्षम् । अतोऽस्मिन्नधिकरणे सिद्धान्तयुक्तिव्याख्यानारम्भ एव
कर्तव्ये शिष्यबुद्ध्यनुग्रहार्थमधिकरणान्तरपूर्वपक्षश्रुतिन्यायविशेषान् कंचित्प्रकृत्यधिकरण-
न्यायोपमर्दकशङ्काविशेषं चावलम्ब्य पूर्वपक्षोऽपि कश्चित्प्रदर्शितः । एतदधिकरणपूर्वपक्षस्तु
द्वितीयसूत्रावतारिकायां प्रदर्शयिष्यते । सौत्रमशब्दपदं पक्षभूतप्रधाननिर्देशकं कुर्वन् सद्वि-
द्यायाः तद्विषयत्वं वदतः पूर्वपक्षिणः कथं तदशब्दमित्याशङ्क्य व्याचष्टे---<pratika>अशब्दमानुमा-
निकमिति</pratika> । <quote>‘अशब्द’</quote>मित्यनेन शब्दरहितत्वं नोच्यते । किं तु शब्देतरानुमानप्रमाणवत्त्व-
म् । तत्र नञः पर्युदासार्थत्वस्य मत्वर्थीयाच्प्रत्ययान्तत्वस्य चाङ्गीकारादिति भावः । सौत्रस्य
नञो निषेध्यमध्याहृत्य साध्यं दर्शयति---<pratika>न जगत्कारणं सत्पदवाच्यं वस्त्विति । ‘अपि तु</pratika>
