<pb n="025"/>
निर्वर्तनद्वारेत्यनया प्रणाडिकया तयाध्यापनाङ्गत्वं प्रत्याय्यत इत्युपपादनीयम्।एवं च द्वारविचारे
तस्याध्ययनाङ्गत्वमेव सिद्ध‍यति । कथम् । उपनयनस्याध्यापननिर्वर्तकत्वमपि न साक्षात् । किंतूप-
नयनेन विना नोपनेयस्याचार्यसमीपप्राप्तिः तां विना नाध्ययनं अध्ययनं विना नाध्यापनमिति
तदपि परम्परयोपपादनीयम् । एवं चास्यां परम्परायामध्ययनस्य प्रथमनिविष्टत्वात् उपनेय-
गतत्वेनान्तरङ्गत्वादुपनेयसंस्कारत्वप्रतिपादकद्वितीयाश्रुत्यनुग्रहात् <quote>‘उपनयनं विद्यार्थस्य श्रु-
तितः संस्कारः’</quote> <ref>(आ॰ ध॰ प्र॰१. प॰१. ख.१. सू.९)</ref> इति स्मृत्यनुग्रहाच्च तस्याध्ययनाङ्ग-
त्वमेव सिध्यति । अध्ययनाङ्गत्वेऽपि तस्याग्न्यङ्गत्वेऽप्याधानस्य क्रतुफलोपकारकत्ववदध्या-
पनफलोपकारकत्वस्योपपत्त्याऽऽत्मनेपदश्रुतेस्तदवलम्बनत्वोपपत्तेः । किंचात्मनेपदश्रुत्यैवाध्य-
यनाङ्गत्वमुपनयनस्य सिध्यति । <quote>‘संमानना’</quote>दि<ref>(पा. १-३-३६.)</ref> सूत्रेण आत्मनेपदवि-
धानस्याकर्त्रभिप्रायार्थत्वात् । क्रियाफलस्य कर्तृगामितायां नयतेरात्मनेपदस्य <quote>‘स्वरितञित’</quote>
<ref>(पा॰ १-३-७२.)</ref> इत्यादिसूत्रेणैव सिद्धत्वात् । ननूपनयनं प्रत्यङ्गित्वेनोद्देश्यस्याध्यापनस्य
तत्फलस्याचार्यकस्य च कर्तृगतत्वेऽपि तस्याध्यापनाङ्गतायां द्वारभूतोपनयनजन्यसंस्का-
रस्याकर्तृगतत्वादात्मनेपदमुपपद्यत इति चेन्न । यत्प्रधानं फलमुद्दिश्य क्रियारम्भस्तस्य क-
र्तृगतत्वाकर्तृगतत्वयोरेव पदव्यवस्थाप्रकरणविषयत्वात् । अत एव वृत्तिकारेण <quote>‘स्वरितञि-
त’</quote><ref>(पा॰ १-३-७२)</ref> इत्यादिसूत्रे यस्य कस्यचित्फलस्य कर्तृगामित्वमात्रेण आत्मनेपदविधाने
<quote>‘यजन्ति याजकाः’</quote> <quote>‘पचन्ति पाचका’</quote> इत्यत्रात्मनेपदं स्यात् तत्रापि दक्षिणादेः कर्तृगा१मित्वा-
दित्याशङ्कानिराकरणायोक्तं <quote>‘‘क्रियायाः फलं प्रधानभूतं यदर्थमसौ क्रिया आरभ्यत’’</quote> इति ।
हरिणा चोक्तम्-<quote>‘यस्यार्थस्य प्रसिद्ध‍यर्थमारभ्यन्ते पचादयः । तत्प्रधानं फलं तेषां न लाभा-
दि प्रयोजन’</quote>मति । अत एव च भट्टपादैः<quote>‘तथाकामोऽर्थसंयोगा’</quote>दिति <ref>(जै॰. ३-८-१३.)</ref> ता-
र्तीया२धिकरणे <quote>‘यदि कामयेत वर्षुकः पर्जन्यः स्यादिति नीचैः सदो मिनुया’</quote> दित्युपन्यस्तम् ।
सदोमानगुणफलमध्वर्युगामि सदोमानस्याध्वर्यवत्वात् । <quote>‘यदि कामयेत नीचैः सदो मिनुया’</quote>-
दिति सामानाधिकरण्येन कामस्य सदोमानकर्तृगतत्वावगमादिति पूर्वपक्षं कृत्वा क्रियाफल-
स्याध्वर्युगतत्वे <quote>‘डुमिञ् प्रक्षेपण’</quote>इति धातोर्ञित्त्वेनात्मनेपदं स्यादिति परस्मैपदश्रुत्या अध्व-
र्युव्यापारस्य पारार्थ्यप्रतीतेर्यजमानगतमेव फलम् । श्रुतिबला<quote>‘द्यदि कामयेत यजमान’</quote> इत्य-
ध्याहारेण वाक्यबा३धोपपत्तेरिति सिद्धान्तितम् । यद्यत्रोद्देश्यफलरय कर्तृगामित्वेऽपि
द्वारभूतस्य संस्कारस्याकर्तृगा/?/मित्वमात्रेण आत्मनेपदं समर्थ्येत तदात्रापि वृष्टिफलस्याध्व-
र्युगामित्वेऽपि नीचैस्त्वस्य सदोगतत्वमात्रेण परस्मैपदश्रुतिः समर्थिता स्यादिति तया वाक्य-
बाधो न स्यात् । तस्मात्संस्कारमात्रस्योद्देश्यफलत्वासम्भवात्किमर्थं वयमुपनयनेन संस्कृता
इति संस्कारस्य कैमर्थक्याकाङ्क्षायामर्थज्ञानफलकमध्ययनमेव तस्योद्देश्यं फलमिति युक्तं, न
त्वाचार्यकफलकमध्यापनम् । अकर्त्रभिप्रायार्थत्मनेपदश्रुतिविरोधात् । एतेन <quote>‘तमध्यापयी-
ते’</quote>त्यादितच्छब्दपरामृष्टस्योपनीतस्य <quote>‘‘तप्ते पयसि दध्यावयति सा वैश्वदेव्यामिक्षे’’</quote> त्यत्र
<note>(१) <quote>‘यजतिकर्तृगामित्वा’</quote>इति. घ पाठः ।</note> <note>(२) <quote>‘तृतीयाध्यायसम्बन्धिन्यधिकरणे’</quote> इत्यर्थः ।</note> <note>(३) <quote>‘श्रुतिलि-
ङ्गे’</quote>तिसूत्रेण वाक्यप्रमाणबाधोपपत्तेरिति यावत् ।</note>
