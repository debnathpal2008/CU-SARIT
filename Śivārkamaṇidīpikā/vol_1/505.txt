<pb n="505"/>
ननु <quote>‘तत्त्वमसि’</quote> इत्यादिनैक्यव्यपदेशान्न प्रत्यगात्मनोऽर्थान्तरभूतः परमे-
श्वरोऽस्तीत्याशङ्क्याह---
<sutra>।। सू ।। सुषुप्त्युत्क्रान्त्योर्भेदेन ।। ४३ ।।</sutra>
<quote>‘प्राज्ञेनात्मना संपरिष्वक्तो न बाह्यं किं चन वेद नान्तरं’</quote> <quote>‘प्राज्ञेनात्मनाऽन्व-
रूढ उत्सृजन् याति’</quote> इति सुषुप्त्युत्क्रान्त्योः बाह्यान्तरविषयज्ञानशून्यात् जीवात्
तदानीमेव प्राज्ञतया भेदेन व्यपदेशात् जीवादर्थान्तरभूतः परमेश्वरोऽस्ति । स
एवात्राकाशशब्दवाच्यः ।।
<sutra>।। सू ।। पत्यादिशब्देभ्यः ।। ४४ ।।</sutra>
परिष्वञ्जके प्राज्ञे श्रूयमाणेभ्यः पत्यादिशब्देभ्यश्च अयमन्य एव जीवादित्यवग-
म्यते ।<quote>‘स सर्वस्य वशी सर्वस्येशानः सर्वस्याधिपतिः स न साधुना कर्मणा भूयान्
नो एवासाधुना कनीयान् एष सर्वेश्वर एष भूताधिपतिरेष भूतपालः’</quote> इत्या-
दिकमुत्तरत्र हि श्रूयते । <quote>‘पशूनां पतये.... वृक्षाणां पतये’</quote> इत्यादिभिश्च परमेश्वरस्य
<!-- APPAYYA !-->
त्येव हेतूकरणीयम् । तथाप्यत्र नामरूपनिर्वोढृत्वादेर्हिरण्यगर्भादिसाधारण्यशङ्कावारणाय
तद्भेदकत्वमुखेन सूत्रे तदुपन्यास इति भावः ।। उत्तरसूत्रमवतारयितुं शङ्कते---<pratika>नन्विति</pratika> ।
जीवातिरिक्तपरमेश्वराभावे च जीवभेदकधर्मेण परमेश्वरत्वसाधनं विरुद्धम् । अचेतनैका-
न्तिकधर्मस्य जीवभेदकत्वं न सम्भवति । हेतोश्चासिद्धिरिति भावः । यद्यपि जीवातिरिक्त-
परमेश्वराभावशङ्कानिराकरणं नास्मिन्नधिकरणे विशिष्योपयोगि । सर्वेष्वप्यधिकरणेषु तदु-
पयोगसत्त्वात् । तथापि प्रपञ्चेनैतच्छङ्कानिराकरणार्थमुत्तरः पादः प्रवर्तिष्यत इति तदुपो-
द्धातरूपमिदमुत्तरसूत्रद्वयं प्रवृत्तमित्याशयः <pratika>।। सू॰ ।। सुषुप्त्युत्क्रान्त्योर्भेदेन ।। ४३ ।।</pratika>
सुषुप्तिविषयं सम्परिष्वक्तवाक्यम् । उत्क्रान्तिविषयमन्वारूढवाक्यम् । उत्सृजन् शरीरमित्यर्थः ।
<pratika>तदानीमेव प्राज्ञतयेति</pratika> । यदा जीवस्य बाह्याभ्यन्तरविषयज्ञानशून्यत्वं तदानीमेव प्रकर्षेण
ज्ञातृत्वलक्षणं सर्वज्ञत्वं तस्य न सम्भवति । जीवान्तरस्यापि सर्वज्ञत्वं न सम्भवत्येव । अत
उभयोर्भेदसिद्धिरिति भावः । <pratika>भेदेन व्यपदेशादिति । अनेन</pratika> <quote>‘व्यपदेशा’</quote>दिति पूर्वसूत्रतोऽनुव-
र्तत इति दर्शितं भवति । <pratika>जीवादर्थान्तरभूतः परमेश्वरोऽस्तीति</pratika> । इदं साध्यं हेतुसाम-
र्थ्याल्लभ्यते ।। सर्वज्ञो मुक्तात्मा परिष्वञ्जकः स्यादित्याशङ्कानिराकरणार्थं सूत्रम्---<pratika>सू॰ ।।
पत्यादिशब्देभ्यः ।। ४४ ।।</pratika> परिष्वञ्जके प्राज्ञ एवोत्तरत्र पत्यादिशब्दाः श्रूयन्त इति मुक्ता-
त्मनोऽपि व्यतिरेकसिद्धिः । तस्य जगद्व्यापाराभावादित्यर्थः । <pratika>सर्वस्य वशीति</pratika> सर्वस्य
तादधीन्यमुक्तम् । <pratika>सर्वेस्येशान इति</pratika> तन्नियम्यत्वम् । <pratika>सर्वस्याधिपतिरिति</pratika> तद्रक्ष-
णीयत्वम् । सर्वश्वरस्सर्वनियन्ता । <pratika>भूताधिपतिर्भूतानां रक्षकः ।</pratika> <pratika>भूतपालः</pratika> भूतानां
पालकः । रक्षणमिष्टप्रदानमुखं पालनमनिष्टनिवारणमुखमिति भेदः । विषयवाक्ये अधिपति-
शब्दे श्रूयमाणे किमर्थं <quote>‘पत्यादिशब्देभ्य’</quote> इति सूत्रितमित्याशङ्क्य बहुधा पतिशब्दाभ्यास-
वद्भिः श्रीरुद्रादिप्रकरणैरस्य प्रकरणस्यैकार्थ्यं दर्शयितुमित्येतदुदाहरणेनाभिव्यनक्ति । <pratika>पशू-
नां पतय इति</pratika> । आदिशब्देन <quote>‘पतिं पतीनां परमं परस्ता’</quote>दित्यादीनि गृह्यन्ते । जीवाति-
