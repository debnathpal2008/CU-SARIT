<pb n="328"/>
णशरीरसंबन्धात् शरीरगतसुखदुःखादिसंभोगप्राप्तिरिति चेत्---न, वैशेष्यात् ।
सुखदुःखभोगहेतुभ्यो जीवशरीरेभ्यो ब्रह्मरूपस्यास्ति हि वैशेष्यम्; इच्छागृही-
तत्वादस्य, तेषां कर्ममूलत्वाच्च । अत एव श्रूयते परमेश्वरः <quote>‘अपहतपाप्मा
विजरो विमृत्युर्विशोको विजिघत्सोऽपिपासः सत्यकामः सत्यसंकल्पः’</quote> इ-
ति संसारिशरीरधर्मरहितत्वेन । न चैवं संसारी जीवः । अत एवाप्राकृतानि
पापजरामरणशोकादिरहितानि स्वेच्छासंपादितानि लीलामङ्गलरूपाणि परमे-
श्वरस्य <quote>‘स्थिरेभिरङ्गैः पुरुरूप उग्रः’</quote> इत्यादिषु स्थिराणि नित्यानि विज्ञायन्ते ।
अतः परब्रह्मणः परमेश्वरस्य जीवाद्वैशेष्यान्न तद्वच्छरीरादिगतदोषापत्तिः ।
<!-- APPAYYA !-->
श्रुतेः सशरीरत्वे सुखदुःखादिकमवर्जनीयम् । अतो नायमुपास्यः परमात्मा परमेश्वरः । किंतु
लोकपालरुद्रवत्कश्चन रुद्रविशेष इत्यभ्युपगन्तव्यमिति भावः । तदभिप्रायेणैव पूर्वसूत्रनिराकर-
णीयापि शङ्का सा तत्रेशमहेश्वरश्रुतिभ्यां तत्समभिव्याहृततया सर्वदेवप्रथमहिरण्यगर्भस्रष्ट्टवि
षयतया संसाररुग्द्रावकत्वप्रवृत्तिनिमित्तया रुद्रश्रुत्याऽग्रिमानुवाकश्रुतस्य विग्रहस्य पारमेश्वर-
त्पप्रसिद्ध‍या ब्रह्मश्रुत्या च निराकृता । इह तु परमेश्वरस्य दुःखादिप्रसङ्गान्नास्ति स्वतो विग्रहः ।
कदाचिद्विरूपाक्षत्वादिविशिष्टेषु रुद्रविशेषाणां विग्रहेष्वाविर्भावसत्त्वात् तथाभूतविग्रहत्वव्यप-
देशः । अत एव <quote>‘स्थाने संशयितुं विप्रा’</quote>इति वायुसंहिताध्याये सदाशिवादिविग्रहेष्वेव तस्याविर्भाव
उक्तः । अतोऽत्र कश्चन रुद्रविशेष एवोक्तरूपविग्रहाभिमान्यत्रोपास्यः प्रतिपाद्यते । तत्र कादा-
चित्कपरमेश्वरावेशसद्भावमात्रेणोपचारात्तस्मिन्परमेश्वरनामादिश्रवणमिति शङ्का । परमेश्वर-
स्य विग्रहवत्त्वे दोषाप्रसक्तेः । कैवल्योपनिषदादिषु तदीयदिव्यविग्रहप्रसिद्धेर्नात्र तदीयश्रुति-
लिङ्गानां क्लिष्टगत्यान्यत्र नयनं कार्यम् । वायुसंहितायां सदाशिवादिविग्रहेष्वेव तस्याविर्भाव
इति प्रतिपादनं तद्वत्प्राकृतो विग्रहस्तस्यासाधारणो नास्तीत्येवमर्थं न तु विग्रहमात्रनिरासार्थम् ।
तस्यास्संहिताया उपक्रम एव <quote>‘अप्राकृतवपुः श्रीमान् लक्ष्यलक्षणवर्जित’</quote>इत्यादिश्रवणात्तदुत्तर-
भागे तदसाधारणसाम्बविग्रहवर्णनदर्शनाच्चेत्येवमत्र निराक्रियत इति विशेषः । परमेश्वरविग्रह-
स्याप्राकृतत्वेनास्मदादिशरीरेभ्यो विशेषान्न तद्वत्त्वेन सुखदुःखदोषप्रसङ्ग इति परिहाराभिप्राय-
माह---<pratika>नेत्यादिना ।</pratika> वैशेष्यं विशेषः । स्वार्थे ष्यञ् । वैशेष्यादित्यस्यास्मदादिभ्यः परमेश्वरस्य
शक्तिविशेषवत्त्वरूपवैलक्षण्यपरत्वेनार्थान्तरमाह---<pratika>अतः परब्रह्मण इति ।</pratika> नन्वेवमस्या
दहरविद्यायाः परमेश्वर उपास्य इति निर्णयोऽनुपपन्नः । नारायणस्यैव तदुपास्यत्वात् । तस्यैव
हि नारायणानुवाके भूयान्महिमा वर्णितः । न च वाच्यं पूर्वानुवाके <quote>‘तस्मिन्यदन्तस्तदुपासि-
तव्य’</quote> मित्युपासनाविधिः श्रूयते । तत्रैव चोपासनाफलं श्रूयते <quote>‘परामृतात्परिमुच्यन्ति सर्व’</quote> इति ।
तत्र चोपास्यपरस्य यत्पदस्य <quote>‘यो देवानां’</quote> <quote>‘यद्वेदादा’</quote>विति पूर्वोत्तरमन्त्रप्रयुक्तरुद्रमहेश्वरशब्द-
निर्दिष्टे परमेश्वरे पर्यवसानं स्यात् । अत उत्पत्तिशिष्टोपास्यान्तरावरुद्धायामुपासनायां नारा-
यणस्यो पास्यत्वेनान्वयासम्भवात्परिशेषादुपासकत्वेनैवान्वयः स्यादिति । उत्पत्तिशिष्टगुणा-
न्तरावरोधासिद्धेःउदाहृतपूर्वापरमन्त्रयोरपि नारायणपरत्वात् । तथा हि <quote>‘यो देवाना’</quote> मित्यादिना
हिरण्यगर्भकारणत्वानुवादो <quote>‘नारायणाद्ब्रह्मा जायत’</quote>इत्यादिपुरोवादानुसारेण नारायणविषय
इति रुद्रपदस्य तस्मिन्नेव कथंचिद्व‍ृत्तिः कल्पनीया । <quote>‘यद्वेदादा’</quote>विति मन्त्रस्यायमर्थः ।
