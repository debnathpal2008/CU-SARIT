<pb n="050"/>
रयोरपि क्रमनियमो युक्तः । यद्यप्यक्षरग्रहणमात्रपर्यवसायित्वमध्ययनविधे-
स्तथापि विचारयोर्न प्रवृत्त्यसम्भवः । साङ्गाध्ययनेनापाततः पदार्थमात्रप्रतीतेः ।
तदनु ब्रह्मस्थूलोपासनज्योतिष्टोमादिविधायकानां वाक्यानां सूक्ष्मोपासनशृतद-
हरादिविद्याविधायकानां च परस्परविरोधाभासं पश्यंस्तद्विचारे पुरुषार्थाकाङ्क्षी
<!-- APPAYYA !-->
वद्विचारः कर्तव्यतया नाक्षिप्यते।नापि क्रतुविधिभिः । तत्तदनुष्ठानकालापेक्षितस्य तत्तद्ज्ञानस्य
कल्पसूत्रोपदृष्टवचनादिभिरपि सम्भवात् । तस्माद्वेदार्थविचारकर्तव्यतायामेव न मानं दूरे क-
र्मब्रह्मविचारयोः क्रमनियम इत्याशङ्क्याह—<pratika>यदीति</pratika> । स्थूलोपासनानि बाह्यत्वात् मुक्तौ ज्ञान-
द्वारकत्वाच्च बहिरङ्गसाधनानि सूक्ष्मोपासनानि आन्तरत्वात् मुक्तौ कर्मवद्व्यवहितसाधनत्वाभा-
वाच्चान्तरङ्गसाधनानि । <pratika>परस्परेति</pratika> । <quote>‘अक्षय्यं ह वै चातुर्मास्ययाजिनस्सुकृतं भवति’</quote> । <quote>‘तद्य-
थेह कर्मचितो लोकः क्षीयते’ किं नु मलं किमजिनं किमु श्मश्रूणि किं तपः पुत्रं ब्रह्माणमिच्छ-
ध्वं स वै लोको वदावदः’</quote> <quote>‘किं प्रजया करिष्यामो येषां नोऽयमात्मे’</quote>त्यादीनां कर्मब्रह्मकाण्ड-
गतवाक्यानां वस्तुतो विरोधरहितानामप्यापाततः प्रतीयमानो विरोधः परस्परविरोधाभासः ।
इदमुपलक्षणम् । एकैकस्मिन्नपि काण्डे उदितानुदितहोमादिवाक्यानामेकैकस्मिन्नपि वाक्ये
तत्तदधिकरणप्रदर्शनीयपूर्वपक्षसिद्धान्तयुक्तिलेशावलम्बनेन प्रतीयमानानामर्थानां च विरोधा-
भासोऽपि द्रष्टव्यः । नन्वेवंभूतविरोधाभासनिरासार्थे विचारे कृते कः पुरुषार्थो लभ्यते क्रतु-
विद्यानुष्ठानसिद्धिरिति चेन्न । सकलवेदार्थनिर्णायकन्यायाभिज्ञैर्महर्षिभिः प्रणीतानि कल्पसूत्रा-
णि विद्यानिर्णायकानि वासिष्ठादीनि कल्पानि चाधीतवतां विचारितसकलमीमांसाद्वयनिरूपित-
न्यायनिकुरुम्बैरुपद्रष्टृभिरधिष्ठितानां वा तदुंक्तार्थेष्वाप्तोक्तत्वविश्वासादेव प्रतीयमानविरो-
धानां केचन परिहारास्सन्तीति निश्चयेन क्रतुषु विद्यासु च प्रवृत्त्युपपत्तेरिति चेदुच्यते । अ-
ध्ययनसंस्कृतः स्वाध्यायो <quote>‘भूतभाव्युपयोगं हि द्रव्यं संस्कारमर्हतीति’</quote> न्यायेनाधानसंस्कृतोऽ
ग्निरिव भूतोपयोगराहित्यात् क्वचिद्भाव्युपयोगमपेक्षमाणः फलान्तरोपयोगिनि भृतकाध्याप-
नादिवत् प्रतिषेधरहिते यत्रयत्र कार्ये समर्थत्वेनावधार्यते तत्र सर्वत्रापि वस्तुसामर्थ्यलक्षणेन
लिङ्गेन विनियुज्यते । न ह्याधानसंस्कृतस्याग्नेर्यदाहवनीये जुहोती’त्यादिवाचनिकविनियोगवद-
स्य क्वचिद्वाचनिकविनियोगोऽस्ति । येन तन्निराकाङ्क्षीकृतस्सन्नयं लिङ्गादन्यत्र न विनियुज्ये-
त । तथा चाध्ययनसंस्कृते स्वाध्याये सत्यसम्भवदुपायान्तरे <quote>‘धन्यं यशस्यमायुष्यं पुण्यं स्व-
र्गापवर्गदम् । धारणं धर्मशास्त्रस्य वेदानां धारणं तथा ।। ‘त्रिभिरनश्नत्पारायणैः पूतो भव-
ती’</quote> त्यादिवचनावगतफलान्तरोपयोगे धारणपारायणादिकार्य इव कर्मज्ञानानुष्ठानद्वाराभ्यु-
दयनिश्रेयसोपयोगिन्यर्थज्ञाने सम्भवद्वेदार्थसङ्ग्राहकपौरुषेयग्रन्थाद्युपायान्तरेऽप्ययं विनियु-
ज्यत एव । सामर्थ्याविशेषात् । अत एव <quote>‘विहारो लौकिकानामर्थं साधयेत्प्रभुत्वा’</quote> दिति<ref>(जै॰.
१२—२—१—सू)</ref> द्वादशाध्यायाधिकरणे आधानसंस्कृतानामग्नीनां विनियोगापेक्षायां लौकि-
काग्निसाध्यतया सम्भवदुपायान्तरेषु लौकिकेषु पचनदहनप्रकाशनादिष्वपि विनियोगः
पूर्वपक्षितः । तन्निरासार्थमेव हि तदधिकरणं न तु स्थालीपाकादिस्मार्तसाधारण्यशङ्कानिरा-
सार्थम् । तेष्वौपासनाग्निकर्तव्यतयोत्पन्नेषु पदहोमादिष्विव विनियोगशङ्कानवकाशात् । आधा-
नसंस्कृतस्याग्नेर्वाचनिकविनियोगैर्निराकाङ्क्षीकरणात्तत्र पूर्वपक्षन्यायनिरासेऽप्यत्र तदभावात्पू-
र्वपक्षन्याय एवावतिष्ठते । अपि च पदतदर्थावधारणादिद्वारार्थज्ञानैकोपायानां वेदाध्ययनका-
