<pb n="207"/>
पुच्छं प्रतिष्ठे’ति ततोऽन्यस्य तत्प्रतिष्ठारूपस्य ब्रह्मणः प्रतिपादनेन तत्रापि तत्पर्यवसानायो-
गादित्याशङ्कानिराकरणार्थं पूर्वपक्षसिद्धान्तसाधारणमानन्दमये प्राग्वर्णितकारणत्वपर्यवसानं
दर्शयितुं <quote>‘तस्माद्वा एतस्मादात्मन’</quote> इत्यादि <quote>‘निगूढ आत्मे’</quote> त्यन्तम् । तत्रायमाशयः । उप-
क्रमे तावदाकाशादिसर्वप्रपंचकारणत्वेनात्मोपन्यस्तः । तन्निर्धारणार्थं ‘सवा एष पुरुषोऽन्नरसम-
य, इत्यादि । तत्र न तावत्स आत्मान्नमय इति युक्तम् । अन्नमयस्याकाशादिक्रमेण तत्सृष्टान्न-
विकारार्थत्वप्रतिपादनात् <quote>‘तस्माद्वा एतस्मादन्नरसमयात् । अन्योऽन्तर आत्मा प्राणमयः’</quote>
इति तदाभ्यन्तरात्मान्तरवर्णनाच्च । अत एव न प्राणमयो मनोमयो विज्ञानमयो वा । तत्त-
दाभ्यन्तरात्मान्तरवर्णनादेव । अतस्स्थूलारुन्धतीन्यायेनान्नमयादिषु तत्तट्बुद्ध्यवतारणक्रमेण
आनन्दमये तट्बुद्धिं प्रतिष्ठापयितुमन्नमयादिविज्ञानमयान्तकोशचतुष्टयवर्णनमिति तन्निगूढः
आनन्दमयस्सर्वप्रपञ्चकारणभूतः आत्मेति युक्तम् । न च तदनन्तरं <quote>‘ब्रह्म पुच्छं प्रतिष्ठे’</quote>ति ब्रह्म-
निर्देशात् तस्याप्यतिलङ्घनमाशङ्कनीयम् । ब्रह्मण्यात्मशब्दश्रवणात् आत्मनिर्धारणपर्यवसान-
स्यात्म श्रुतिविषय एवोचितत्वात् । ननु, <quote>‘ब्रह्म पुच्छं प्रतिष्ठे’</quote> त्येतदनन्तरं, <quote>‘तस्यैष एव शरीर
आत्मा यः पूर्वस्ये’</quote>ति वाक्येन पूर्वस्य विज्ञानमयस्य तस्य चानन्दमयस्य चैक आत्मा प्रतिपा-
द्यते । स आत्मा प्रकृतं ब्रह्मैव पर्यवस्यतीति तस्यात्म श्रुतिविषयत्वमसिद्धम् । न च तत्र
षष्ठ्योस्सामानाधिकरण्येन तस्य पूर्वस्य विज्ञानमयस्यैष एवात्मा य एष आनन्दमय इति तदर्थो-
ऽस्त्विति वाच्यम् । यच्छब्दयुक्तावान्तरवारवाक्यान्तरगतस्य पूर्वस्येति पदस्य वाक्यान्तरान्वय-
कल्पनाया व्युत्पत्तिनिरुद्धत्वात् । स्यादेतत् । पूर्वस्य विज्ञानमयस्य आनन्दमयातिरिक्तः कश्चि-
दात्मा न प्रसिद्धः । <quote>‘यः पूर्वस्ये’</quote>ति यमनूद्य तस्यानन्दमयं प्रत्यात्मत्वं विधीयेत । अतः प्रतीय-
मानार्थानुपपत्तेः व्यवहितान्वयः कल्प्यत इति चेन्न । <quote>‘तस्यैष एव शारीर आत्मा यः पूर्वस्ये’</quote>-
ति हि प्राणमयादिपर्यायचतुष्टयेऽपि श्रूयते । तत्र प्राणामयपर्याये <quote>‘यः पूर्वस्ये’</quote>त्यस्य योऽ-
न्नमयस्यात्मेत्यर्थः । स चान्नमयस्यात्मा प्रसिद्ध एव । तथाहि-यद्यपि <quote>‘स वा एष पुरुषोऽन्नरस-
मय’</quote> इति वाक्येन कारणवाक्यगततदेतच्छब्दोपादानवता अन्नरसमयः पुरुषः कारणवाक्य-
प्रतिपन्न आत्मैवेत्युक्तः । तथाप्याकाशादिक्रमेण तत्सृष्टान्नरसप्रभवस्य पुरुषस्य ताद्रूप्यमयु-
क्तम् । तच्छरीरत्वात् स्थूलारुन्धतीन्यायेन स एवेति व्यपदिश्यते । वस्तुतोऽन्नमयस्यात्मैव
स कारणभूतात्मेति प्रथममेवावगम्यते । अतस्तस्य प्राणमयपर्यायगतवाक्ये <quote>‘यः/?/ पूर्वस्ये’</quote>त्य-
नुवादः सङ्घटते । तेन वाक्येन तस्य प्राणमयं प्रत्यात्मत्वे विहिते मनोमयपर्याये तदनुवादस्स-
म्भवति । एवं पूर्वपूर्वपर्यायोपात्तं प्रत्यात्मत्वेन विहितं तमनूद्योत्तरोत्तरपर्यायोपात्तं प्रत्यात्म-
त्वविधौ न काचि१दयुक्तिरित्यानन्दमयपर्यायगततद्वाक्यपर्यालोचनया तस्यानन्दमयादपि व्य-
तिरेकसिद्धौ तत्प्रतिष्ठाभूतब्रह्मरूपतयैव पर्यवसानं स्यात् । एवमर्थवर्णन एव पञ्चानामप्यन्नम-
यादीनामेक एव सर्वान्तरस्सर्वप्रतिष्ठाभूत आत्मा न तु पूर्वपूर्वस्योत्तरोत्तर इति प्रतिपादनेन
<quote>‘तस्यैष एवे’</quote>तिवाक्यानामर्थवत्ता भवेत् । पूर्वपूर्वस्योत्तरोत्तर आत्मेत्यर्थवर्णने तु तस्यार्थस्य
<quote>‘तस्माद्वा एतस्मा’</quote>दिति तत्तत्पर्यायप्रारम्भवाक्यैरेवावगतेस्तेषां वैयर्थ्यमेव स्यादिति चेत् उ-
च्यते । यद्यपि प्राणमयादिपर्यायत्रयेऽपि तस्य वाक्यस्यात्मान्तरविधौ तात्पर्यं तथाप्यानन्द-
<note>(१) <quote>‘काचिदनुपपत्तिरिति’</quote> इति ख. पाठः ।</note>
