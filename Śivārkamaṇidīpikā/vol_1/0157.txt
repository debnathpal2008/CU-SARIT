<pb n="157"/>
षादयस्तेषां वचनं प्रमाणमप्रमाणमपि भवति। निरस्तसमस्तदोषकलङ्कस्य निरूपप्ल-
वनिरतिशयज्ञानप्रत्यक्षानुभूयमानत्रैकालिकवस्तुविलासस्य स्वतःप्रमाणस्य परमे-
<!-- APPAYYA !-->
चिद्दोषं गुणत्वेन गुणं वा दोषत्वेन प्रदर्शयत्यसदर्शावलम्बनत्वावगतावप्यन्यदेव किञ्चित्फलम-
भिप्रेत्य तत्र प्रवर्तयितुमन्यत्किञ्चिदनिष्टमाशङ्क्य ततो निवर्तयितुं वेदमारोपितार्थावलम्बनं स्तु-
तिनिन्दावचनमिति तद्विश्वासेन प्रवर्तन्ते निवर्तन्ते च । एवं मातापितृसहस्त्रेभ्योऽपि प्रत्ययिततरे
वेदे स्तुतिनिन्दावचनमसदर्थावलम्बनमपि विध्यवगतफलार्थमवश्यं प्रवर्तितव्यं निवर्तितव्यं
वेति तात्पर्येण प्रवर्तितमिति विश्वासेन प्रवर्तेरन्निवर्तेरंश्च विद्वांसः । एवं च वेदस्याभिप्रायमूल-
भूतवाक्यार्थज्ञानपूर्वकत्वनियमाभ्युपगतावसदर्थावलम्बनयानया स्तुत्या निन्दया चावश्यक-
र्तव्यतामवश्यपरिहरणीयतां च ज्ञात्वा विहितेषु प्रवर्तन्तां निषिद्धेभ्यो निवर्तन्तामित्यभिप्रा
येण स्तुतिनिन्दावाक्यरचनार्थमभिप्रायपूर्वभावितदालम्बनासदर्थविषयमाहार्यज्ञानं वेदरचयि
तुरङ्गीकरणीयम् । कवेरिव काव्यरचनोपयोग्यौत्प्रेक्षिकार्थविज्ञानं तन्नित्यमेकं सन्मात्रविषयमी-
श्वरज्ञानमिति मन्यमानानां तार्किकाणां न सम्भवति । अस्माकं तु हिताहितप्रवर्तननिवर्तना-
भ्यां लोकानुग्रहैकरसिकस्य परमेश्वरस्य तदुपयोगीनि चिच्छक्तिपरिणामविशेषरूपाणि स्तु-
तिनिन्दार्थान्याहार्यज्ञानानि काव्यमूलज्ञानवदेव सम्भवन्ति । सर्वाणि चैतान्यनुमानान्यप्र-
योजकानि । न ह्यनुमानसाध्ययोस्सजातीयोच्चारणानपेक्षत्वस्य तृतीयानुमानसाध्ये शब्दाज-
न्यत्वस्य चतुर्थानुमानसाध्ये स्वानपेक्षत्वस्य च व्यापकविशेषणस्य वैशिष्ट्येन तत्तन्निरूपिततया
व्याप्तिग्रहे कश्चिदनुकूलतर्कोऽस्ति । पूर्वपूर्वाध्यापकोच्चारणापेक्षोच्चारणादीनामपि वाक्यत्वादि-
हेतूपपत्तेः । एवमन्यान्यपि तार्किकाणां वेदपौरुषेयत्वानुमानानि सिद्धसाधनत्वाप्रयोजकत्वादि-
दुष्टानि वेदितव्यानि । मीमांसकास्तु कर्त्रस्मरणादिभिर्वेदस्याकर्तृकत्वं साधयन्ति । तान्यपि
<quote>‘छन्दांसि यज्ञाः क्रतवो व्रतानी’</quote> त्यादि श्रुतिपुराणा१दिसत्त्वादसिद्ध्यादिदुष्टान्युपेक्षणीया-
नि । नन्वनादिवर्णपदानुपूर्व्यभङ्गादपौरुषेया वेदा इत्यङ्गीकृत्यापि यदि तेषां प्रलयेऽपि लयः
पुनः सर्गादौ तयैव वर्णपदानुपूर्व्या समुद्धरणमित्येवं परमेश्वरकर्तृकत्वमित्यङ्गीक्रियते तदा
स२मुद्धर्तुस्तस्य भ्रमप्रमादकरणापाटवविप्रलिप्सासम्भवेनानाद्यानुपूर्वीभङ्गशङ्क्या तेषां प्रामा-
ण्ये अनाश्वासः स्यादित्याशङ्क्याह---<pratika>येषामिति</pratika> । येषां विप्रलिप्सादिहेतवो रागादिदोषा-
स्सन्ति तेषामेव वचनं कदाचिदप्रमाणमपि भवेत् परमेश्वरस्य तु कदाचिदपि न ते सन्तीति
तेनोद्ध्रियमाणेषु वेदेषु पूर्वानुपूर्वीभङ्गशङ्कानवतारेण तदप्रामाण्यशङ्का नावकाशं लभत इत्य-
र्थः । <quote>‘निरस्तसमस्तदोषकलङ्कस्ये’</quote> ति सामान्यतः प्रदर्शितो दोषाभावः उत्तरविशेषणैर्वि-
शिष्य तत्तद्दोषाभावप्रदर्शनेन समर्थ्यते । तत्र <quote>‘निरुपप्लवे’</quote> त्यादिविशेषणेन भ्रमाभाव
उक्तः । <quote>‘स्वतः प्रमाणस्ये’</quote> त्यनेन प्रमादाभावः । तात्विकार्थनिर्धारणशक्तस्यापि कदाचि-
दन्यथाज्ञानहेतुभूतमनवधानं हि प्रमादः । स तु नित्यमेव सर्वविषयप्रमाश्रयतया नित्याव-
हितस्य न सम्भवतीति भावः । <quote>‘स्वतः प्रमाणस्ये’</quote> त्यनेन हि नित्यप्रमाश्रयत्वमेवोच्यते ।
यतः प्रमाणशब्दः प्रमित्ययोगव्यवच्छेदवाची । स तु प्रमाकरणानां चक्षुरादीनां विषयसन्नि-
धानाद्यन्याधीनो भवति । परमेश्वरस्य तु स नित्यप्रमाश्रयत्वरूपः स्वत एव भवतीति । पर-
<note>(१) पुराणादिजन्यानुभवमूलकर्तृस्मरणादिसत्त्वा’ इति ख. पाठः ।</note> <note>(२) <quote>‘मुहुर्मुहुस्तस्य’</quote> इति घ. पाठः ।</note>
