<pb n="298"/>
कामयेत सर्वमिदं भवेय’</quote>मित्यादिषु सर्वमेधादिविधिषु मोक्षपर्यवसाय्यन्तःकरणशुद्ध‍यर्थकर्म-
फलत्वेन च सार्वात्म्यं श्रूयत इति । अथोच्येत जीवस्य सार्वात्म्यमात्रसम्भवेऽपि <quote>‘सर्वं ख-
ल्विदं ब्रह्म तज्जला’</quote>निति जन्मादिकारणत्वप्रयुक्ततयात्र श्रूयमाणं निरङ्कुशं सार्वात्म्यं न स-
म्भवति । अतः परमेव ब्रह्मात्र ब्रह्मशब्दोक्तमिति तत्राह—<pratika>सर्वथेति ।</pratika> यदि मनोमयत्वादी-
नामव्यवहितनिर्दिष्टजीवान्वयः यदि वा व्यवहितनिर्दिष्टब्रह्मान्वयः ब्रह्मशब्दश्च यजि जी-
वपरः यदि वा परब्रह्मपरः सर्वथापि मनोमयत्वादिगुणको जीव इत्यर्थः । अत्रायमाशयः ।
प्रथमपक्षाश्रयणे द्वितीयपक्षेऽपि ब्रह्मशब्दस्य जीवपक्षाश्रयणे चोक्तसाध्यसिद्धौ न किञ्चिद्व-
क्तव्यमस्ति । तृतीयपक्षाश्रयणेऽपि नोत्पत्तिशिष्टः ब्रह्मावरोधो दोषः । मनोमयत्वादिगुण-
कस्य जीवस्योपासनान्तरान्वयाङ्गीकारात् । न हि सर्वात्मब्रह्मोपासनानुवादेन मनोमयत्वाद्य-
नेकगुणविधानं सम्भवति । विद्वद्वाक्यश्रुतयागानुवादेनेव अष्टाकपालादिद्रव्याणामग्न्यादिदे-
वतानां च विधानम् । यदाहुः । <quote>‘प्राप्ते कर्मणि नानेको विधातुं शक्यते गुणः । अप्राप्ते तु
विधीयेरन्बहवोऽप्येकयत्नत’</quote>इति । अत उभयत्राप्युपासनाद्वयं विधीयत इति युक्तम् । <quote>‘त्रिवृ-
दग्निष्टुदग्निष्टोमस्तस्य वायव्यास्वेकविंशमग्निष्टोमसाम कृत्वा ब्रह्मवर्चसकामो यजेत’</quote> <quote>‘एतस्यै-
व रेवतीषु वारवन्तीयमग्निष्टोमसाम कृत्वा पशुकामो ह्येतेन यजेते’</quote>ति वाक्यद्वय इव याग-
द्वयम् । न चानेकगुणश्रवणयुक्तवाक्य एवोपासनाविधाने सति <quote>‘सर्वं खल्वि’</quote>त्यादौ तदनुवा-
देन तदङ्गशममात्रविधिरस्त्विति वाच्यम् । तावता सर्वात्मकस्य ब्रह्मण उपास्यत्वासिद्धेर्विधीय-
मानशमोपायप्रदर्शकार्थवादे तच्छ्रवणस्यान्यार्थत्वाद्वाक्यप्रमाणान्वितमनोमयत्वादिगुणक-
जीवोपासनायामपि शमगुणविधिसम्भवात् । शतपथब्राह्मणेऽग्निरहस्ये<quote>‘सर्वं खल्विदं ब्रह्म त-
ज्जलानिति शान्त उपासीते’</quote>ति स्थाने <quote>‘सत्यं ब्रह्मेत्युपासीते’</quote>ति सत्यत्वविशिष्टब्रह्मोपासनां वि-
धाय <quote>‘अथ खलु क्रतुमयोऽयं पुरुषः स यावत्क्रतुरयमस्माल्लोकात्प्रेत्यैवंक्रतुरिहामुं लोकं प्रे-
त्याभिसम्भवती’</quote>ति तत्क्रतुन्यायप्रदर्शनपूर्वकं <quote>‘स आत्मानमुपासीते’</quote>त्यादिना मनोमयत्वादिगु-
णकविद्याप्रपञ्चनेनात्रापि स्थानप्रमाणबलात्सर्वात्मत्वविशिष्टब्रह्मोपासनाविधानप्रतीतेश्च । न
च तथापि क्वचित्सत्यत्वमुपास्यविशेषणमन्यत्र सार्वात्म्यमिति रूपभेदादैकार्थ्यालाभः । सत्यश-
ब्दस्य <quote>‘सच्च त्यच्चाभव’</quote>दिति श्रुत्युक्तरीत्या परोक्षापरोक्षात्मकसर्वप्रपञ्चभावरूपसार्वात्म्यपरत्वो-
पपत्तेः । न च तथा सति <quote>‘सर्वं खल्वि’</quote>त्यादौ मनोमयत्वादिगुणकविद्योपास्ये सार्वात्म्यगुणमा-
त्रविधिरस्तु । शान्तग्रहणं <quote>‘शान्तो दान्त उपरत’</quote>इत्यादि श्रुत्यन्तरविहितशमानुवादकं भवि-
ष्यति । तथा च तज्जलत्वादिहेतुकसार्वात्म्यस्य जीवेऽनुपपत्तेः मनोमयत्वादिगुणकोपासना
ब्रह्मोपासनैव पर्यवस्येदिति वाच्यम् । तथापि सार्थवादस्य शमस्यापि विधेयत्वावश्यंभावेन
तत्प्रयुक्तानेकगुणविध्यपरिहारात् । न च तर्हि <quote>‘स ऋतुं कुर्वीते’</quote>त्यत्र मनोमयत्वाद्युपास्य-
गुणविधानं माभूत्तच्छब्दनिर्दिष्टोपासकविशेषणस्य<quote>‘एतभितः प्रेत्याभिसम्भवितास्मी’</quote>ति तत्क्रतु-
न्यायानुसन्धानमात्रस्य तदङ्गत्वेन विधानमस्त्विति शङ्कनीयम् । तथा सति मनोमयत्वादिगु-
णकीर्तनवैयर्थ्यप्रसङ्गात् अग्निरहस्यब्राह्मणानुसारेण तेषामुपास्यगुणत्वावश्यम्भावाच्च । अतः
क्रतुवाक्येऽप्युपासनान्तरविधानवश्यंभावे सति तत्रोपासकात्मैव प्रागुक्तन्यायैरुपास्यत्वेना-
