<pb n="467"/>
मधुविद्यादिषु वस्वादिदेवानामेवोपास्यत्वात् (१वसुत्वादीनामेव) प्राप्यत्वाच्च
वस्वादीनां कर्तृकर्मभावविरोधेनापास्यत्वासंभवात् वस्वादीनां सतां वस्वादित्वं
प्राप्तमिति प्राप्यत्वासंभवाच्च तत्र वस्वादीनामनधिकारं जैमिनिर्मन्यते ।।
<sutra>।। सू ।। ज्योतिषि भावाच्च ।। ३१ ।।</sutra>
<quote>‘तं देवा ज्योतिषां ज्योतिरायुर्होपासतेऽमुतम्’</quote> इति ज्योतिषि परब्रह्मणि देवा-
नां साधारण्येन प्राप्तत्वेऽपि अधिकारभाववचनादन्यत्र मध्वाद्युपासनेऽनधिकारो
<!-- APPAYYA !-->
सूत्रं योजयति—<pratika>मधुविद्यादिष्विति</pratika> । ननु, मधुविद्यायां मध्वाश्रितानमृतविशेषानुपजीवतां
वस्वादीनामन्तर्यामिणः उपासनानि विधीयन्ते न तु वस्वादीनामेव । <quote>‘य एतामेवं ब्रह्मोप-
निषदं वेदे’</quote>ति ब्रह्मविद्यात्वेनोपसंहारदर्शनात् । ब्रह्मविद्यायां च न स्वात्मनोऽपि ब्रह्मभावो
दोषः । सर्वास्वपि ब्रह्मविद्यासु <quote>‘अहं ब्रह्मास्मी’</quote> त्यनुसन्धानसम्प्रतिपत्तेः । नापि वस्वा-
दीनां सतां वस्वादिप्राप्तव्यफलत्वाभावो दोषः । इह जन्मनि पुत्रादिमतां जन्मान्तरेऽपि
पुत्रादयस्सन्त्वित्याशंसनवदिह कल्पे वस्वादीनामेव सतां कल्पान्तरेऽपि वसुत्वादिकमस्त्वि-
त्याशंसनोपपत्तेः । वस्वादीनामेवोपास्यत्वेऽपि न दोषः । भूमविद्यामध्यगतायां प्राणविद्यायां
स्वस्य स्वोपास्यत्वसम्प्रतिपत्त्या तद्वदेव वस्वादीनामेव भाविवसुत्वादिप्रेप्सया वस्वाद्युपास-
नोपपत्तेरिति चेदुच्यते । एवं पूर्वपक्षी मन्यते । <quote>‘वसूनामेवैको भूत्वे’</quote> त्यादिषु मधुविद्योपा-
सकानां न वस्वादिभावः फलमुच्यते किं तु वस्वादिस्थानप्राप्तिपूर्वकं तत्तद्भोगसाम्यं यथा-
स्मद्भ्रातॄणां मध्ये त्वमेक इति लौकिकोक्तौ भ्रातृभिर्भोगसाम्यम् । अन्यथा मधुविद्योपास-
कानां प्रायणानन्तरं वस्वादिभावप्राप्तौ <quote>‘अष्टौ वसव एकादश रुद्रा’</quote> इत्यादिश्रुतिसिद्धवस्वा-
दिसङ्ख्यातिरेकप्रसङ्गात् । दृष्टं च <quote>‘वैष्णवं वामनमालभेत स्पर्धमान’</quote> इति विधिशेषस्य <quote>‘वि-
ष्णुरेव भूत्वेमाँल्लोकानभिजयती’</quote>त्यर्थवादस्य विष्णुवज्जेतृत्वमात्रपरत्वम् । एवं च <quote>‘यथाक्रतुर-
स्मिँल्लोके पुरुषो भवति तथेतः प्रेत्य भवती’</quote>ति तत्क्रतुन्यायेन<quote>‘एतदेवामृतं दृष्ट्वा तृप्यती’</quote>त्युक्ता-
या वस्वादिभोगसाम्यप्राप्तेरुक्तरूपामृतभोक्तृवस्वाद्युपासनाफलत्वस्यैव वक्तव्यत्वाद्वस्वादय ए-
वात्रोपास्याः।<quote>‘ब्रह्मोपनिषद’</quote>मिति तु वेदोपनिषदमिति व्याख्येयम्।न चैवमपि प्राणविद्योक्तन्या-
येन वस्वादीनां तदुपासनायामधिकारस्स्यादिति वाच्यम् । तदुपासनया तद्भोगसाम्यप्राप्तेस्त-
त्प्रीतिद्वारत्वस्यौत्सर्गिकत्वेन वस्वादिषु प्रीणयितृत्वप्रीणनीयत्वलक्षणकर्तृकर्मभावविरोधाप-
त्तेः । न हि स्वयमेव स्वात्मानं प्रीणयित्वा प्रीतात्स्वस्मात्फलं लभत इत्यस्ति सम्भवः । प्राण-
विद्यया तु परमेश्वरप्रीतिद्वारयैव फललाभः । न हि तत्रोपास्यसमभोगप्राप्तिफलश्रवणमस्ति ।
येन तत्रोपास्यप्रीतिर्द्वारं कल्प्येतेति । भाष्ये <quote>‘वस्वादित्वं प्राप्त’</quote>मित्यस्य वस्वादीनां यो भोग-
स्तद्वत्त्वं प्राप्तमित्यर्थः । अत एव प्रा<quote>‘ग्वस्वादिदेवतानामेवोपास्यत्वात् प्राप्यत्वाच्चे’</quote>त्यत्र
वस्वादीनामेव प्राप्यत्वमुक्तं न तु वसुत्वादीनाम् । कर्तृकर्मभावविरोधोऽत्र प्रीणयितृप्रीणनीय-
भावो विवक्षितः <pratika>।। सू॰ ।। ज्योतिषि भावाच्च ।। ३१ ।। साधारण्येन प्राप्तत्वेऽपीति</pratika> ।
मुक्त्यर्थित्वाद्यधिकारिविशेषणसाधारण्येन ब्रह्मोपासनेषु मनुष्याणामिव देवानामधिकारित्वेन
प्राप्तत्वेऽपीत्यर्थः । अनेन<quote>‘तद्देवा ज्योतिषां ज्योति’</quote>रित्यस्यार्थवत्त्वाय परिसङ्ख्यापरत्वमभ्युप-
<note>(१) ( ) एतद्रेखाङ्कितं पदं केषुचित्पुस्तकेषु न दृश्यते । स एव व्याख्यात्रभिमतः पाठः ।</note>
