<pb n="018"/>
नान्तरं नापेक्षत इति विशेषणयोरनन्वयात्तथामूतं तद्भिन्नत्वमस्तीति प्रवृत्तिनिमित्तस्य ब्रह्मसा-
धारण्यं लभ्यते । यद्युद्गात्रपच्छेदवतः श्येनयागस्याङ्गविकलतया वैरिविपत्तिफलापर्यवसाने तत्प-
र्यवसानपूर्वकबलवदनिष्टजननार्थमपच्छेदप्रायश्चित्तरूपप्रयोगान्तरापेक्षत्वेन तदनपेक्षभिन्नतया
धर्मत्वप्रसङ्गो दोषः स्यात् । तदा यस्मिन्साङ्गेऽनुष्ठित इति विशेषणीयम् । यद्येवमपि क्रत्वाश्रि-
तो यो गुणो वैरिविपत्तिफलकस्तस्य साङ्गत्वेऽपि तदाश्रयस्याङ्गवैकल्ये <quote>‘गुणाच्च न फलं सिद्ध‍ये-
द्विगुणः क्रत्वपाश्रया’</quote>दिति न्यायतः फलपर्यवसानाभावेन तत्पर्यवसानपूर्वकबलवदनिष्टजन-
नार्थं प्रयोगान्तरापेक्षतया तदनपेक्षभिन्नत्वेन धर्मत्वप्रसङ्गो दोषः स्यात् । तदा साङ्गमि-
त्यस्य फलजननार्थमपेक्षितेन सर्वेण सहितत्वमर्थोऽस्तु । एवमपि श्येनजन्यदुरितस्य प्राय-
श्चित्तादिना क्षपणे सति बलवदनिष्टजननार्थं प्रयोगान्तरापेक्षासत्त्वात् तस्य धर्मत्वप्रसङ्गो
दोष इति चेन्न । फलान्यतज्जन्यापूर्वनाशकाभावे सतीत्यपि विशेषणोपादानात् । एवं च
फलजननापेक्षितसर्वसहिते यस्मिन्ननुष्ठिते फलान्यतज्जन्यापूर्वनाशकाभावे च सति
बलवदनिष्टजननार्थं प्रयोगान्तरं नापेक्ष्यते तद्बलवदनिष्टानुबन्धि, न तु फलजननापेक्षित-
सर्वसहिते यस्मिन्ननुष्ठिते फलान्यतज्जन्यापूर्वनाशकाभावे च सत्यपि बलवदनिष्टजननार्थं प्रयो-
गान्तरमपेक्ष्यते तद्भिन्नं बलवदनिष्टानुबन्धि । येन ब्रह्मापि बलवदनिष्टानुबन्धीति प्रवृत्तिनि-
मित्तस्य तत्साधारण्यं न स्यात् । यद्वा बलवदनिष्टाननुबन्धित्वं श्रेयसो विशेषणं न तु तत्साधनस्या
तच्च यत्फलोद्देशोऽनुष्ठाने बलवदनिष्टप्रयोजको न भवति तत्त्वं तथाभूतश्रेयोऽलौकिकसाधन-
त्वम् । ब्रह्मसाधारणमिदं धर्मशब्दस्य सिद्धसाध्यसाधारण्यं कर्ममीमांसकानामपि सम्मतमेव । य-
दाहुः---<quote>‘द्रव्यक्रियागुणादीनां धर्मत्वं स्थापयिष्यते । तेषामैन्द्रियकत्वेऽपि न ताद्रूप्येण धर्मते’</quote>ति ।
तस्माद्ब्रह्मसाधारणो धर्मशब्द इति चेन्मैवम् । <quote>‘अथातो धर्मजिज्ञासे’</quote> ति <ref>(जै॰ १.१.१.)</ref> धर्मविचार-
प्रतिज्ञानन्तरं को धर्म इति विचार्यपरधर्मशब्दार्थजिज्ञासायां प्रवृत्ते <quote>‘चोदनालक्षणोऽर्थो धर्म’</quote> इति
<ref>(जै॰ १.१.२)</ref> सूत्रे य: <quote>‘चुद प्रेरण’</quote>इति धातुनिष्पन्नचोदनाशब्दोक्तप्रवर्तकवाक्यप्रमेयोऽर्थः स धर्म
इति तदर्थकथनेन यस्य श्रेयस्साधनत्वं विध्येकगम्यं तस्यैव धर्मशब्दार्थत्वावगमात् । न च शब्द-
तदुपजीविप्रमाणेतरप्रमाणजन्यप्रमित्यविषयकार्थकत्वरूपालौकिकत्वापेक्षया प्रवर्तकत्वरूपश-
ब्दविशेषणाधिकस्य विध्येकगम्यत्वस्य गुरुत्वादलौकिकत्वमेव लघु धर्मशब्दप्रवृत्तिनिमित्ते
निवेशनीयमिति वाच्यम् । वृद्धव्यवहारेण हि शब्दार्थो निश्चेयो न तमनादृत्य लाघव-
मनुसंर्तु युक्तम् । <quote>‘न ह्यधिकं च विवर्णं च जैमिनिः स्तोभशब्दत्वा’</quote> दित्यनादिवृद्धव्यवहार-
प्रसिद्धस्तोभशब्दार्थकथने लाघवादृगक्षराधिकत्वमेव तत्प्रवृत्तिनिमित्तं न तु विवर्णत्वमपि
निवेश्यमिति वक्तुं शक्यम् । न च <quote>‘कृष्णं धर्मं सनातन’</quote>मिति विध्यस्पृष्टे सिद्धरूपे वासु-
देवेऽपि धर्मशब्दस्य व्यवहारो दृष्ट इति वाच्यम् । <quote>‘प्रणम्रेषु महीपेषु प्रसादो मूर्तिमानय’</quote>मित्यस्य
मूर्तिमत्त्वरूपप्रसिद्धप्रसादवैलक्षण्यविशिष्टप्रसादत्वारोप इव <quote>‘धर्मो विग्रहवान्राम’</quote> इत्यस्य विग्र-
हवत्त्वरूपप्रसिद्धधर्मवैलक्षण्यविशिष्टधर्मत्वारोप इव च सनातनत्वरूपप्रसिद्धधर्मवैलक्षण्यविशि-
ष्टधर्मत्वारोपे तात्पर्येणोपपन्नस्यार्थवादरूपपौराणिकवचनस्य <quote>‘चोदनालक्षणोऽर्थो धर्मः’</quote> <ref>(जै॰ १.
१.२.)</ref> इति विचार्यपरधर्मशब्दार्थनिर्णयैकप्रयोजनकसूत्रवच्छब्दशक्तिनियामकत्वाभावात् । अ-
स्तु वा यथाकथञ्चिद्धर्मशब्दस्यालौकिकश्रेयःसाधनमात्रवाचित्वेन ब्रह्मसाधारण्यं, तथापि प्रत्य-
क्षौत्पत्तिकसूत्राभ्यां विचार्यस्य धर्मस्य प्रत्यक्षादिविषयत्वनिराकरणपूर्वकमुपदेशैकगम्यत्वव्य-
