<pb n="517"/>
धर्मादन्यत्राधर्मादन्यत्रास्मात् कृताकृतात् । अन्यत्र भूताच्च भव्याच्च यत्तत्प-
श्यसि तद्वद’ ।। <ref>(कठ. २-१४)</ref> इति च प्रश्नः । तस्मात् प्रकृतत्वादपि शरीरमेवा-
<!-- APPAYYA !-->
त्युपक्रम्य <quote>‘येये कामा दुर्लभा मर्त्यलोके सर्वान् कामान् छन्दतः प्रार्थयस्व । इमा रामास्स-
रथास्सतूर्या न हीदृशा लम्भनीया मनुष्यैः । आभिर्मत्प्रत्ताभिः परिचारयस्व नचिकेतो
मरणं मानुप्राक्षी’</quote>रित्यन्तरसन्दर्भे कृतेन ब्रह्मविद्योपदेशोपयोगिवैराग्यपरीक्षार्थेन प्रलोभन-
व्रातेन प्रलोभ्यमानस्यापि नचिकेतसः <quote>‘श्वो भावा मर्त्यस्य यदन्तकेन सर्वेन्द्रियाणां जर-
यन्ति तेज’</quote>इत्यादिना <quote>‘अभिध्यायन् वर्णरतिप्रमोदान् अनतिदीर्घे जीविते को रमेते’</quote>त्यन्तेन
कृतया विषयनिन्दया विषयवैराग्यमुपलक्ष्य विद्याभीप्सितं नचिकेतसं <quote>‘मन्ये न त्वा कामा
बहवोऽलोलुपन्ते’</quote>ति मोक्षार्थविद्याभीप्सित्वेन तदुपयोगिदृढवैराग्यवत्त्वेन च प्रशंसा कृतोप-
लभ्यते । तत<quote>‘स्तं दुर्दर्शं गूढ’</quote>मिति मन्त्रे उपास्योपासनोपासकानामतिसङ्क्षिप्तोपदेशः कृतो
दृश्यते । ततस्तदनुसारेण तत्रि/?/तयं विविच्य वक्तव्यमिति प्रश्नार्थोऽ<quote>‘न्यत्र धर्मा’</quote>दिति मन्त्रः
श्रूयते । तत्रा<quote>‘न्यत्र धर्मादन्यत्राधर्मा’</quote>दिति वैषयिकहर्षशोकहेतुधर्माधर्मविलक्षणस्य तदुभय-
प्रहाणहेतोरुपासनस्य प्रश्नः । <quote>‘अन्यत्रास्मात्कृताकृता’</quote>दिति कृतमपि कर्मयस्याकृतप्रायं क्षणभङ्गु-
रफलं तस्मादैहिकामुष्मिककर्मानुष्ठानव्यग्रादमुमुक्षोर्विलक्षणस्य ब्रह्मोपासकस्य प्रश्नः । <quote>‘अन्यत्र
भूताच्च भव्याच्चे’</quote>ति भूतादुत्पन्नादतीतात् वर्तमानाच्च भव्यात् भविष्यतश्च अन्यस्य
देवादीनामपि दुरवगाहत्वेन विलक्षणस्योपास्यस्य प्रश्नः । <quote>‘यत्तत्पश्यसि तद्वदे’</quote>त्यत्र यत्तत्प-
दयोस्तत्रि/?/तयविषयत्वसम्भवात्तदनन्तरं <quote>‘तत्ते पदं सङ्ग्रहेण ब्रवीमी’</quote>ति प्रतिवचनमुपक्रम्य
<quote>‘ॐमित्येत’</quote>दित्यादिना उपासनसाधनप्रणवप्रशंसाद्वारा प्रणवेन ब्रह्मोपासने प्रदर्शिते <quote>‘न
जायते म्रियते वा विपश्चि’</quote>दित्यादिना सामान्यत उपासकस्वरूपमुच्यते । विशेषतश्च <quote>‘ना-
यमात्मा प्रवचनेन लभ्यो न भेधया न बहुना श्रुतेन । यमेवैष वृणुते तेन लभ्यस्तस्यैष
आत्मा विवृणुते तनूं स्वाम्’</quote> । <quote>‘विज्ञानसारथिर्यस्तु मनःप्रग्रहवान्नरः ।’</quote> इत्यादिमन्त्रैः फलप-
र्यन्तकर्तृस्वरूपं निरूप्यते । <quote>‘यमेवैष वृणुते तेन लभ्य’</quote> इति परमशिवानुग्रहकटाक्षविषय एव
उपासनायां मुख्योऽधिकारी । तस्मा एव परमशिवः स्वात्मानं प्रकाशयतीत्युच्यते । तथाभू-
तश्चाधिकारी मन्दमध्यमोत्तमभावैरवगन्तव्यः । ते भावाः पुराणेषु प्रपञ्चिताः । <quote>‘प्रसन्ने
सति देवेशे पशोस्तस्मिन्प्रवर्तते । अस्ति नाथो ममेत्यल्पा भक्तिर्मुक्तिपुरस्सरम् । कम्पः स्वेदो
ऽश्रुपातश्च कण्ठे च स्वरविक्रिया । आनन्दाद्युपलब्धिश्च भवेदाकस्मिकी तदा । एतैर्व्यस्तैस्स-
मस्तैर्वा लिङ्गैरव्यभिचारिभिः । मन्दमध्योत्तमैर्भावैर्विज्ञेयास्ते नरोत्तमाः ।।’</quote> इति । उपास्य-
स्वरूपं तु <quote>‘अणोरणीया’</quote>नित्यादिना प्रपञ्चेन निरूप्यते । एवं च प्रतिवचनसन्दर्भपर्यालोच-
नया मुक्तिप्रवृत्तिवचनानन्तरविस्मृतप्रतिवचनार्थतया पुनः प्रकृतप्रश्नपर्यालोचनया च
<quote>‘येयं प्रेत’</quote>इति प्रश्नस्त्वन्यविषयस्स्यादिति न शङ्क्यम् । त्रीन्वरान्दत्तवन्तं प्रति स्वतन्त्रचतुर्थ-
प्रश्नायोगेन तस्य तृतीयप्रश्नविवरणत्वेनैव योजनीयत्वात् । तस्मादुपास्योपासनोपासकानां
त्रयाणामेवात्र सपरिकराणां निरूपणीयत्वात् स्वातन्त्र्येण साङ्ख्यतन्त्रसिद्धतत्वप्रतिपादनस्य
मुमुक्षुज्ञेयत्वेन स्वतन्त्रप्रधानवचनस्यात्र नावकाश इति भावः । सूत्रे प्रथमं चशब्दं हेतुस-
मुच्चयार्थं व्याकुर्वन् सूत्रार्थमुपसंहरति---<pratika>तस्मादिति । लिङ्गान्तरमिति ।</pratika> अव्यक्तं न प्रधा-
