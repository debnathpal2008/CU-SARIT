<pb n="189"/>
सकलकामावाप्तिर्ब्रह्मणा सहोपासकानामवगम्यते । अतो निष्कामनिजधर्मोपेतो
निषिद्धकाम्यकर्मरहितो यथाश्रुतिस्मृतिचोदितकर्मानुष्ठानसम्पन्नचित्तशुद्धिश्श-
माद्यनुगृहीतपरमशिवभक्तिभावित एव मुमुक्षुश्श्रुतिसारेभ्यश्शिवाभिधेयं परं
ब्रह्म विदित्वा तदुपासीतेति ज्ञानोपासनाविधिरुपपन्नः । अत्र शिवोपपदग्रहणं
विरूपाक्षस्य ब्रह्मणः परमविशुद्धिमङ्गलभाजनत्वान्मुमुक्षूणामुपासैनकविषयत्व-
द्योतनार्थम् । तथाऽथर्वशिखायां <quote>‘शिव एको ध्येयश्शिवङ्करस्सर्वमन्यत्परित्य-
ज्ये’</quote>ति श्रूयते शिवशब्दवाच्यस्य वस्तुन एव ध्येयत्वमिति । अन्यथा कथं संसा-
रनिवृत्तिः । निरस्तसमस्तदोषकलङ्कनिरतिशयमङ्गलाधारत्वं हि शिवत्वम् । यद्वि-
१ज्ञानान्मोक्षरूपं फलमुच्यते । <quote>‘यदा चर्मवदाकाशं वेष्टयिष्यन्ति मानवाः । तदा
शिवमविज्ञाय दुःखस्यान्तो भविष्यति ।’</quote>इति । <quote>‘शिव एको ध्येयश्शिवङ्करस्सर्व-
मन्यत्परित्यज्ये’</quote>ति शिवव्यतिरिक्तस्य मुमुक्षूणां ध्येयत्वं परिसङ्ख्यायते । अतश्शि-
व एव परं ब्रह्म मोक्षकामैर्ध्यातव्यो ज्ञातव्यश्चेति । अतस्तात्पर्यलिङ्गसमन्वयेन
ब्रह्मपरा वेदान्तास्तदुपासनापराश्चेत्यविरोधः ।। इति समन्वयाधिकरणम् ।। ४ ।।
<!-- APPAYYA !-->
कारिणं दर्शयति---<pratika>अत इत्यादिना</pratika> । ज्ञानोपासनाविधिरित्यस्य पूर्ववज्ज्ञानाविनाभूतोपास-
नाविधिरित्यर्थः । सर्वत्रोपसनस्य श्रवणमननसम्पन्नज्ञानाविनाभावोक्तिरुपासनाविध्यपेक्षित-
ज्ञानोत्पत्त्यर्थे श्रवणे मनने च स्वतःप्राप्तिसम्भवेन तस्य विध्यनपेक्षासूचनार्था । <quote>‘शिवाभिधेयं
परं ब्रह्मे’</quote>ति भाष्यकृता शिवोपपदग्रहणं कृतम् । एवमेव प्रायः पूर्वोत्तरग्रन्थेष्वपि क्रियते ।
तस्य तात्पर्यं <quote>‘स्वपदानि च वर्ण्यन्त’</quote> इति भाष्यलक्षणानुसारेण स्वयमेव दर्शयति---<pratika>अत्रेति</pratika> ।
संसारमूलमलोच्छेदरूपा परमविशुद्धिः सत्यसङ्कल्पत्वादिमङ्गल्यगुणवत्त्वं च मुमुक्षुणा प्रेप्सितं
तदुभयमपि शिवशब्दार्थ इति प्राग्वायुसंहितावचनोदाहरणेन दर्शितम् । अतस्तत्क्रतुन्यायेन
मुमुक्षोश्शिव एवोपास्य इति द्योतनार्थं सर्वत्र शिवोपपदग्रहणं क्रियत इत्यर्थः । मुमुक्षोस्स-
कलेतरदेवतापरित्यागेन शिव एवोपास्य इत्यत्र श्रुतिमुदाहरति---<pratika>तथेति</pratika> । तथाभूतस्य शिव-
स्योपासनां विना मुक्तिर्न सम्भवतीत्याह---<pratika>अन्यथेति</pratika> । अत्र श्रुतिमुदाहरति---<pratika>यदेति</pratika> । यदि-
त्यर्थः । अतः शिवोपासनां विना मुक्त्यसम्भवात् अन्यत्र मुमुक्षुप्रेप्सितस्य शिवत्वस्य नित्य-
सिद्धस्याभावाच्च सकलेतरपरित्यागेन मुमुक्षुभिश्शिव एव ध्येय इति प्रतिपादयन्त्यथर्वशिखा-
श्रुतिरुपपन्नार्थेत्याह---<pratika>शिव एक इति</pratika> । अतो मोक्षकामैः शिव एव ध्यातव्यः साक्षात्कर्तव्य-
श्चेति युक्तमित्याह---<pratika>अतश्शिव एवेति</pratika> । परमप्रकृतमुपसंहरति---<pratika>अत इति</pratika> । ।। ।।</p>
<head>।। इति समन्वयाधिकरणम् ।। ४ ।।</head>
<!-- APPAYYA !-->
<head>नयमणिमालायामथ समन्वयाधिकरणम् ।</head>
<sutra>सू॰ ।। तत्तु समन्वयात् ।। ४ ।।</sutra>
<lg><l>व्युत्पत्तिं सिद्धवस्तुष्वपि कलयसि चेदस्तु विद्याविधानैराश्रान्तत्वादशेषश्रुतिशिखरगिरां लैङ्गिकं ब्रह्म वाच्यम् ।</l>
<l>मैवं पञ्चप्रयाजक्रम् इव विधिभिः काङ्क्षितत्वादवार्यं तात्पर्यं तत्र...विषयफलतदानेतृरूपे श्रुतीनाम् ।। ९ ।।</l></lg>
<head>इति समन्वयाधिकरणम् ।। ४ ।।</head>
