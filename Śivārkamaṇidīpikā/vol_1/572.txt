<pb n="572"/>
शक्त्या उभया सहितस्य विशिष्टस्य परमेश्वरस्यैव भूतयोनित्वं भूतप्रकृतित्वं च
गीयते । ततश्चोपादानमपि निमित्तं परं ब्रह्मैव ।।
<head>इति प्रकृत्यधिकरणम् ।। ६ ।।</head>
<!-- APPAYYA !-->
दानत्ववाचिभूतयोनिशब्दो दृश्यते । अतस्तस्योपादानत्वाभ्युपगम आवश्यक इति नोपा-
दानत्वप्रापकाणां परब्रह्मपरश्रुत्यन्तराणामन्यत्र नयनक्लेशस्समाश्रयणीय इति भावः । अधि-
करणमुपसंहरति&mdash;<pratika>ततश्चेति ।</pratika> यन्निमित्तं परं ब्रह्म तदेवोपादानमपीत्यर्थः ।।</p>
<head>।। इति प्रकृत्यधिकरणम् ।। ६ ।।</head>
<head>नयमणिमालायाम्</head>
<head>अथ प्रकृत्यधिकरणम् ।। ६ ।।</head>
<sutra>सू॰ । प्रकृतिश्च प्रतिज्ञादृष्टान्तानुपरोधात् ।। २३ ।। अभिध्योपदेशाच्च ।। २४ ।। साक्षाच्चोभयाम्नानात्
।। २५ ।। आत्मकृतेः ।। २६ ।। परिणामात् ।। २७ ।। योनिश्च हि गीयते ।। २८ ।।</sutra>
<lg><l>कर्ता हि जगत ईशो नोपादानमपि तत्तथादृष्टेः । मायायाः पुरुषस्य च जडचिदुपादानताश्रुतेश्चापि ।। ८२ ।।</l></lg>
<lg><l>मैवं कर्ता शिवोऽस्य प्रकृतिरपि मितः किं तु मायाविशिष्टो देहाश्लिष्टो यथात्मा नखचिकुरततेस्तत्र सृष्टिक्रमोऽयम् ।</l>
<l>शक्तिस्तस्माद्विभक्ता भवति हि पुरुषो यस्सहस्त्राक्षिमूर्धा ताद्रूप्येणैव शम्भुस्सकलजगदुपादानभावं बिभर्त्ति ।। ८३ ।।</l></lg>
<lg><l>मायां त्वित्येष मन्त्रः खलु तदवयवव्याप्तमाख्याति विश्वं कं वा नारायणान्यं तदवयवमिह व्यापकं कल्पयामः ।
तस्य ह्यन्तर्बहिश्च स्थितिमिदमखिलं व्याप्य वस्त्वामनामस्तस्मात्तद्रूपमायाप्रकृति जगदिदं सर्ववाक्यानुरोधात् ।। ८४ ।।</l></lg>
<head>इति प्रकृत्यधिकरणम् ।। ६ ।।</head>
<head>सूत्रार्थचन्द्रिकायाम्</head>
<head>अथ प्रकृत्यधिकरणम् ।।</head>
<sutra>।। सू ।। प्रकृतिश्च प्रतिज्ञादृष्टान्तानुपरोधात् ।। २३ ।। अभिध्योपदेशाच्च ।। २४ ।। साक्षाच्चोभया
म्नानात् ।। २५ ।। आत्मकृतेः परिणामात् ।। २६ ।। योनिश्च हि गीयते ।। २७ ।।</sutra>
<p><pratika>भगवत्पादमते</pratika>, पूर्वं द्वितीयाधिकरणे <quote>‘जन्माद्यस्य यतः’</quote> इति लक्षितं ब्रह्मणो लक्षणं घटरुचकादीनां मृत्सुवर्णादिवत्प्रकृ-
तित्वे कुलालसुवर्णकारादिवन्निमित्तत्वे च समानमित्यतस्तन्निर्णयायेदमारभ्यते---<pratika>सू ।। प्रकृतिश्च प्रतिज्ञादृष्टान्तानुपरो-
धात् ।। २३ ।।</pratika> <quote>‘यतो वा इमानी’</quote> स्यादिकं जन्माद्यधिकरणविषयवाक्यमेवास्याधिकरणस्य विषयवाक्यमिति वोध्यम् ।
जगत्कारणत्वं ब्रह्मणः किं निमित्तत्वेनैव उत उपादानत्वनिमित्तत्वोभयरूपेणापि इति संशयः । ईक्षापूर्वककर्तृत्वश्र-
वणात् ईश्वरत्वप्रसिद्धेः लोके कार्यकारणयोस्सारूप्यदर्शनाच्च जगतो निमित्तकारणमेव स्याद्ब्रह्मेति पूर्वपक्षः । एकवि-
ज्ञानेन सर्वविज्ञानप्रतिज्ञायाः मृत्पिण्डादिदृष्टान्तोपन्यासस्य च बाधाभावाय ब्रह्म उपादानकारणं निमित्तकारणं च भव-
तीत्यभ्युपगन्तव्यम् । अतः अधिष्ठात्रन्तराभावान्निमित्तकारणत्वं ब्रह्मण उपादानान्तराभावाच्च उपादानत्वमित्युभयकारणत्वं
ब्रह्मणः सिद्धमिति सिद्धान्तः । <pratika>सूत्रार्थस्तु</pratika>, ब्रह्म <pratika>प्रकृतिश्च</pratika>=उपादानकारणं च । चकारान्निमित्तकारणं च । कुतः ।
<pratika>प्रतिज्ञादृष्टान्तानुपरोधात्</pratika>=प्रतिवेदान्तं श्रूयमाणायास्सर्वविज्ञानप्रतिज्ञायाः मृत्पिण्डादिदृष्टान्तवाक्यानां च ब्रह्मणः उपा-
दानत्वानभ्युपगमे बाधसंभवादुपरोधस्तयोरापतेत् । तदभ्युपगमे तु प्रतिज्ञादृष्टान्तानवुपपद्येते । अधिष्ठात्रन्तराभावोऽपि तयो-
रनुपरोधादेवाभिहितो भवति । अतः उपादानं निमित्तं च जगतो ब्रह्मेति सिद्धम् ।।</p>
<p>कुतश्च कर्तृत्वप्रकृतित्वे ब्रह्मण इत्याह&mdash;<pratika>सू ।। अभिध्योपदेशाच्च ।। २४ ।।</pratika> <quote>‘सोऽकामयत बहु स्या’</quote>मिति <quote>‘तदैक्षत
बहु स्या’</quote> मिति च बहुभवनाभिध्यानपूर्विकायाः स्वातन्त्र्यप्रवृत्तेरुपदेशाच्च कर्तृत्वप्रकृतित्वे ब्रह्मणस्सिध्द्यतः ।।</p>
<p>प्रकृतित्वस्य हेत्वन्तरमाह&mdash;<pratika>सू ।। साक्षाच्चोभयाम्नानात् ।। २५ ।।</pratika> <quote>‘सर्वाणि हवा इमानि भूतन्याकाशादेव समुत्पद्यंते ।
आकाशं प्रत्यस्तं यन्ति’</quote> इति साक्षाद्ब्रह्मैव कारणम् <quote>‘आकाशादेव’</quote> इत्युपादाय प्रभवप्रलययोराम्नानात् ब्रह्मोपादानमित्यर्थः
लोके हि यद्यस्मात्प्रभवति यस्मिंश्च प्रलीयते तत्तस्योपादानमिति प्रसिद्धम् ।।</p>
<p>इतश्च प्रकृतिर्ब्रह्मेत्याह&mdash;<pratika>सू ।। आत्मकृतेः परिणामात् ।। २६ ।। आत्मकृतेः</pratika>=<quote>‘तदात्मानं स्वयमकुरुत’</quote> इत्यत्र
<quote>‘आत्मान’</quote> मिति कर्मत्वस्य <quote>‘स्वयमकुरुते’</quote>ति निमित्तान्तरानपेक्षस्वकर्तृंत्वस्य च श्रवणात् । <pratika>परिणामात्</pratika>=पूर्वसिद्धस्यापि
