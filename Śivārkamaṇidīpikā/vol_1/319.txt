<pb n="319"/>
<p>विश्वपतित्वादिना लिङ्गेन प्रतिपाद्यत इति पूर्वः पक्षः ।। सिद्धान्तस्तु---नाराय-
णात्मा महेश्वर इति । कुतः? विश्वपतित्वादीनां परमेश्वरधर्माणां तदर्थान्तरे नारा-
यणेऽनुपपत्तेः ।<quote>‘पशूनां पतये’</quote><quote>‘वृक्षाणां पतये’</quote><quote>‘जगतां पतये’</quote>(तै.सं.४.५.)इत्यादिना
<!-- APPAYYA !-->
स्यान्यपरत्वं शङ्कितुं शक्यम् । नारायणनामाभ्यासेनाच्युतानन्तहरिनामनिर्देशेन समुद्रशायि-
त्वलिङ्गेन चावगमितस्य तत्परत्वस्याविचलत्वात् । तस्माद्देवतान्तरेषु विश्वपतित्वादिश्रवणं
परिच्छिन्नकतिपयैश्वर्यादिपरतया योजनीयम् । अत एव लोकाक्षिगृह्ये कृच्छ्राङ्गहोममन्त्रे<quote>‘ष्वग्न-
ये पृथिव्यधिपतये स्वाहे’</quote>त्यारभ्य <quote>‘ब्रह्मणे लोकाधिपतये स्वाहे’</quote>त्यन्तैरेकादशभिर्मन्त्रैरग्निसो-
मवायुसूर्येन्द्रयमवरुणकुबेरमहासेनरुद्रब्रह्मणां पृथिवीनक्षत्रान्तरिक्षद्युसुरप्रेतसलिलयक्षसेना-
भूतलोकेष्वेकैकस्मिन्नाधिपत्यमुत्क्‍वा <quote>‘विष्णवे सर्वाधिपतये स्वाहे’</quote>तिमन्त्रेण नारायणस्य सर्वा-
धिपत्यमुक्तम् । तस्मादिह नारायण एव विश्वपतित्वादिधर्मैर्निर्दिश्यत इति । अत्रायं सि-
द्धान्तः । नारायणस्यात्मभूतः परमेश्वर एव विश्वपतित्वादिधर्मशाली न तु मूर्त्यात्मा नारा-
यणः । स तु तदभेदभावनाभ्यासदार्ढ्येन तदभेदमापन्नस्तद्धर्मैर्व्यपदिश्यते न स्वकीयैः ।
तत्र विश्वपतित्वाद्यनुपपत्तेः । रुद्राध्याये हि परमेश्वरस्य प्रपञ्चान्तर्गतैकैकवस्त्वाधिपत्यप्रद-
र्शनेन सर्वाधिपत्यं स्थिरीक्रियते । तस्य न तावन्नमस्कारयोगेन दौर्बल्यम् । तद्योगो हि न-
मस्कार्यमहिमसमर्पकाणां विशेषणानामर्थविवक्षामेवोपोद्बलयति नत्वर्थविवक्षां वारयति ।<quote>‘न-
मस्कृत्य हि वसीयांसमुपचरन्ती’</quote>ति श्रुतौ<quote>‘सर्वं रुद्रेति वै प्राहुर्मुनयस्तत्त्वदर्शिनः । नमस्कारेण
सहितं गौरवात्परमेष्ठिनः ।।’</quote> इति । <quote>‘सर्वो वै रुद्र’</quote>इत्यादिमन्त्रतात्पर्यकथनार्थलैङ्गपुराणवचने
च नमस्कारस्य विषयोत्कर्षप्रयुक्तत्वप्रतिपादनात् नमस्कार्योत्कर्षगवेषणे श्रुतविशेषणसमर्पितो-
त्कर्षमपहायोत्कर्षान्तरपरिग्रहायोगात् । तथा च रुद्राध्यायगतेनानितरसाधारणेन नमस्का-
रभूयस्त्वेन नमस्कार्यस्य सर्वोत्कर्षस्सिद्ध‍यन्नमस्कारघटिततत्तन्मन्त्रगतनमस्कार्यविशेषणसम-
र्पितसर्वाधिपत्यादिरूप एव सिद्ध‍यति । प्रार्थनायाः स्तुतिलिङ्गेन दौर्बल्यं भवदपि यत्र मन्त्रे
सा दृश्यते तत्रैव भवेत् नान्यत्रापि । अन्यथा पुरुषसूक्तैकवाक्यतापन्नोत्तरनारायणावसानग-
तेन प्रार्थनालिङ्गेन सूक्तद्वयस्यापि स्तुतिपरत्वं प्रसज्यते । तस्माद्रुद्राध्यायेऽपि येषुयेषु म-
न्त्रेषु प्रार्थना दृश्यते तद्गतप्रार्थनीयविशेषणानां स्तावकत्वकल्पनेऽपि नान्यत्र तत्कल्पनाव-
काशः । तथापि नारायणमुद्दिश्य विश्वपतित्वादिविधानैदंपर्येण प्रवृत्तं वाक्यं नमस्कारपर-
वाक्येभ्यस्तादर्थ्येन विश्वपतित्वादिसमर्पकेभ्यः प्रबलमिति चेन्न । <quote>‘पतिं विश्वस्ये’</quote>त्यादेरपि
तद्विधानैदंपर्यासिद्धेः । द्वितीयान्तानां <quote>‘तद्विश्वमुपजीवती’</quote>ति श्रुतसकर्मकक्रियान्वये सम्भ-
वति द्वितीयार्थप्रहाणायोगात् । <quote>‘अनन्तमव्ययं कविं समुद्रेऽन्तं विश्वशम्भुव’</quote>मिति द्विती-
यान्तपदानां <quote>‘यस्य येनार्थसम्बन्ध’</quote> इति न्यायेन प्रथमान्तपदेभ्यः प्राचीनया क्रिययान्वयो-
पपत्तेः प्रथमान्तानां भिन्नवाक्यत्वोपपत्तेः सर्वत्र प्रथमार्थकल्पने बहुधा वाक्यभेदस्याश्रय-
णीयत्वात् द्वितीयान्तेषु तदर्थात्यागे प्रथमान्तपदघटितमन्त्रयोरेव तदाश्रयणेन लाघवात् ।
अपि च श्वेताश्वतरोपनिषदि <quote>‘एको हि रुद्र’</quote> इति मन्त्रे शिवव्यतिरिक्तस्य जगदीश्वरत्वं नि-
षिध्यते । तस्य ह्ययमर्थः । एक एव रुद्रः न तत्र द्वितीयस्तिष्ठति । किं सर्वात्मना निषि-
ध्यते । न । य इमाँल्लोकानीशनीभिश्शक्तिभिरिष्टे तादृग्द्वितीयो निषिध्यत इति । श्वेताश्व-
