<pb n="526"/>
श्रूयतेऽस्य विषयः--- <quote>‘यस्मिन् पञ्च पञ्चजना आकाशश्च प्रतिष्ठितः ।
तमेवं मन्य आत्मानं विद्वान् ब्रह्मामृतोऽमृतम् ।।’</quote> इत्यादिः ।। अत्र <quote>‘पञ्च
पञ्चजना’</quote> इति पदार्थाः किं सांख्यसिद्धानि तत्त्वानि श्रुतिप्रसिद्धानि वेति
संशयः ।। पञ्चविंशतिसंख्यायाः सांख्यशास्त्रप्रसिद्धत्वादत्र तदवभासात्
<!-- APPAYYA !-->
प्रतिष्ठित’ इति मन्त्रमात्रस्यात्र प्राधान्येन विचार्यत्वेऽपि <quote>‘प्राणस्य प्राण’</quote> मित्यादिवाक्यशेषस्य
पञ्चजनशब्दपेक्षितार्थसमर्पकत्वं सम्भवति न वेत्येवं तादर्थ्येन विचार्यत्वमस्ति । तस्य
तत्समर्पकत्वसम्भवे हि न तन्त्रसिद्धानि तत्त्वानि ग्राह्याणि । आनुमानिकाधिकरणे प्राकर-
णिकवाक्यान्तरसमर्पितार्थग्रहणसम्भवे तान्त्रिकार्थग्रहणायोगस्य पूर्वाधिकरणे शाखान्तरप्र-
तिपन्नार्थग्रहणसम्भवे तदयोगस्य च समर्थितत्वेन वाक्यशेषसमर्पितार्थग्रहणसम्भवे तदयो-
गस्य च कैमुतिकन्यायसिद्धत्वात् । तस्य तदयोगे तु <quote>‘पञ्च पञ्चजना’</quote> इत्यतः पञ्चविंशतिस-
ङ्ख्याप्रतीतिमुपपाद्य तत्सङ्ख्येयानि तन्त्रसिद्धानि तत्वान्येव ग्राह्याणीत्यभिप्रेत्य वाक्यशेष-
स्यापि सङ्ग्रहार्थमादिपदम् । एवं च वाक्यशेषस्य पञ्चजनशब्दापेक्षितार्थसम्भवासम्भवाभ्यां
संशय इत्यभिप्रेत्य संशयं दर्शयति&mdash;<pratika>अत्रेति</pratika> । स्यादेतत् । <quote>‘पञ्च पञ्चजना’</quote> इत्यतः पञ्चविंश-
तिसङ्ख्याप्रतीतिरसम्बद्धा । तथा हि&mdash;यदि <quote>‘पञ्चपञ्चे’</quote>ति पञ्चकद्वयमुच्यते तदाऽवयवद्वारेण
समुदायलक्षणाश्रयणेऽपि दशसङ्ख्यैव निष्पद्यते । <quote>‘पञ्च सप्त च वर्षाणि न ववर्ष शतक्रतुः ।’</quote>
इत्यत्र यथा द्वादशसङ्ख्या । यदि तु वीप्सा तदापि पञ्चविंशतिसङ्ख्या न निष्पद्यत एव ।
<quote>‘दशदशैकैकं चमसमनुप्रसर्पन्ती’</quote> त्यत्रानुप्रसर्पणीयानां चमसानां दशसङ्ख्यत्वादनुप्रसर्पकाणां
पुरुषाणां शतसङ्ख्या निष्पद्यते । एवं जनानामधिकरणानि यदि पञ्च स्युः तदा प्रत्यधिकरण-
माधेया जनाः पञ्चसङ्ख्यावीप्सया लभ्यन्त इति तेषां पञ्चविंशतिसङ्ख्या निष्पद्येत । न
त्वत्राधिकरणपञ्चकश्रवणमस्ति । ननु पञ्चसङ्ख्यतया प्रतिपन्नेषु जनेषु पुनः पञ्चसङ्ख्यान्तर-
विशेषणोपादानमहिम्ना पञ्चविंशतिसङ्ख्या न तावत्पञ्चसङ्ख्या । विशेष्यं विहाय विशेषणयो-
रनन्वयात् । नापि तद्विशेषिताः । आकाङ्क्षाभावात् । श्रुतविशेषणसजातीयेन तद्विरोधिना च
रक्तपदन्यायेनाकाङ्क्षोत्थापनस्याप्यसम्भवात् । न हि <quote>‘रक्तो रक्तः पटो भवती’</quote> त्यत्र मृण्मयो
हिरण्मयो भवती’ त्यत्र वा भवत्याकाङ्क्षा । ननु <quote>‘पञ्च पञ्चपूल्य’</quote> इत्यत्र पञ्चविंशतिपूलाः
प्रतीयन्ते तथेहापि स्यात् । नेति ब्रूमः । तत्रापि समस्ता पञ्चसङ्ख्यैव पूलानां विशेषणम् ।
व्यस्ता तु तत्समाहाराणां समासार्थानाम् । न चात्र तथा समाहारार्थः समासोऽस्ति ।
पञ्चजन्य इति स्त्रीलिङ्गदर्शनाभावात् इत्याशङ्क्याह&mdash;<pratika>अत्र तदवभासादिति</pratika> । अयमा-
शयः । अनेनावान्तरसङ्ख्यया विशेषणे सति महासङ्ख्यालाभो यथावयवद्वारेण सुमदाय-
लक्षणया वीप्सया वा एवमेकया सङ्ख्यया विशेषितानां सङ्ख्यान्तरेण विशेषणात् संवर्धनेन
महासङ्ख्यालाभोऽपि लौकिकवैदिकेषु प्रयोगेषु प्रसिद्धः । यथा <quote>‘वयसोवयसस्सप्तदशास्सप्तद-
शानि ददाति’</quote> <quote>‘पञ्च पञ्चाशतस्त्रिवृतस्संवत्सरा’</quote> इति प्रथमान्वितविशेषणसजातीयस्य तद्विरो-
धिनो वा यत्र विवक्षितमहासङ्ख्यालाभार्थत्वं नास्ति तत्रैव तदनाकाङ्क्षा । वस्तुतस्तु, <quote>‘पञ्चजना’</quote>
इति समस्तमेकं पदमत्र श्रूयमाणस्यान्तानुदात्तस्वरस्य शतपथब्राह्मणस्वरविधायकभाषिका-
ख्यग्रन्थविहितब्राह्मणपठितमन्त्रत्वनिमित्तानुदात्तरूपतया <quote>‘तत्स्थानिना तत्समासस्ये’</quote>ति व्या-
