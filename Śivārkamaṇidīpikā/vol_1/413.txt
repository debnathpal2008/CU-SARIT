<pb n="413"/>
अतो भूमा प्राणः । इति प्राप्ते ब्रूमः---परमेश्वर एव भूमशब्दनिर्दिष्टः, संप्रसादादध्यु-
पदेशात् । संप्रसादो जीव उच्यते <quote>‘अथ य एष संप्रसादः <ref>(छा॰ २६)</ref> इति श्रुतेः ।
<!-- APPAYYA !-->
आशाया भूया’</quote>नित्यारभ्य प्रवृत्ते जीवावान्तरप्रकरणे नामवागाद्यवान्तरप्रकरण इव न प्रस-
क्तः । न च जीवप्रकरणं <quote>‘नापह्नुवीते’</quote>त्यत्र समाप्त<quote>‘मेष तु वा अतिवदति यस्सत्येनातिवदती’</quote>
त्यारभ्य परमात्मन एवोपक्रान्तस्य महाप्रकरणमिति शङ्कनीयम् । अतिवाद्यस्मीति ब्रूया’दिति
प्राणविद्व्रतत्वेनोक्तस्यातिवादित्वस्यानुकर्षणेन तत्रापि प्राणप्रकरणानुवृत्त्यवसायात् । <quote>‘एष तुवा
अग्निहोत्री यस्सत्यं वदती’</quote>त्युक्तौ प्रसिद्धाग्निहोत्रिण इव प्रकृतप्राणातिवादिनस्सत्यवदनमङ्ग
<quote>‘मेष तु वे’</quote> त्यादौ विधीयत इति तत्र तत्प्रकरणानुवृत्तिसमर्थनोपपत्तेश्च । तथा सति <quote>‘सत्ये-
ने’</quote>ति तृतीया न स्यादिति चेत् । न । द्वितीयार्थे तृतीयाप्रयोग इति वा सत्यवचनेन सह योऽति
वदतीति विवक्षया सहयुक्तेऽप्रधाने तृतीयाप्रयोग इति वा तदुपपत्तेः । <quote>‘यदा वै विजाना-
त्यथ सत्यं वदती’</quote>ति पुनर्निर्देशे द्वितीयाप्रयोगदर्शनात् । जीवो भूमेति पक्षे <quote>‘स एवाधस्तात्स
उपरिष्टा’</quote>दित्यादिनोच्यमानं व्यापित्वं न सङ्गच्छत इति चेन्न । निवृत्तावरणानां मुक्त्यव-
स्थामधिकृत्य हि <quote>‘यत्र नान्यत्पश्यती’</quote> त्यादिना यस्मिन्निरतिशयानन्देऽनुभूयमाने किमप्य-
न्यन्नानुभूयत इत्युच्यत इत्युपपादनीयम् । संसारदशायां जीवस्य तदनुभवाभावात् । ततश्च
मुक्त्यवस्थायां धर्मज्ञानविकासेन व्यापित्वमस्ति जीवस्य तदेव तस्य व्यापित्व<quote>‘महमेवाधस्ता’</quote>दि-
त्यादिना स्पष्टीक्रियते । अन्यथा प्राक् <quote>‘स एवाधस्ता’</quote>दित्यादौ तत्पदेन परोक्षतया निर्दिष्टो
भूमा जीवो न भवतीति शङ्क्येतेति । प्रत्युत भूमा परमात्मेति पक्ष एवा<quote>‘हमेवाधस्ता’</quote>दित्याद्य-
न्वयित्वेन’ आत्मैवाधस्ता’दित्यादि पुनरुक्तत्वेन च तत्र न सङ्गच्छते । ‘अहमेवेदं सर्वमित्ये-
तत्पर्यन्तं जीवस्यावान्तरप्रकरणम् <quote>‘अथात आत्मादेश’</quote> इत्यारभ्य शोकतरणायोपदेष्टव्यस्य
परमात्मनो निरूपणमिति स्वीकारे तु सर्वं सङ्गच्छते । मुक्तिहेतुदर्शनविषयत्वसर्वकारणत्वादेः
परमात्मलिङ्गस्यात्मादेशाधिकारानन्तरमेव श्रवणात् भूमाधिकारे तदश्रवणात् । ननु तत्र
<quote>‘स भगवः कस्मिन्प्रतिष्ठित’</quote> इति प्रश्ने <quote>‘स्वे महिम्नी’</quote>त्युत्तरं श्रूयत इति चेत् । सत्यं श्रूयते । न
तु तत्परमात्मलिङ्गम् । किं तु जीवलिङ्गमेव । तदनन्तरं <quote>‘यदि वा न महिम्नी’</quote>ति भूम्नो वर्णितं
स्वमहिमप्रतिष्ठितत्वं प्रतिषिध्य तत्र हेतुत्वेन <quote>‘गोअश्वमिह महिमेत्याचक्षते हस्तिहिरण्यं दास-
भार्यं क्षेत्राण्यायतनानी’</quote>ति प्रकृतभूमविषये गवाश्वादीनामेव महिमत्वोक्तेः । भूम्नो जीवत्वे
हि राजादिविभूतित्वेन प्रसिद्धानां तेषां तन्महिमत्वोक्तिस्सङ्गच्छते । तस्य परमात्मत्वे <quote>‘त्वस्य
महिमानमिति वीतशोक’</quote> इत्यादौ तन्महिमत्वेन प्रसिद्धानि सत्यसंकल्पत्वादीनि तथोच्येरन् ।
तस्माद्भ‍ूमावान्तरप्रकरणे परमेश्वरस्य कथञ्चिदपि न प्रसक्तिरिति भावः । एवं च भूमा जीव-
एवेति तस्मिन्निरतिशयानन्दरूपे अनुभूयमाने अन्याननुभवस्य श्रुत्योक्ततया परमेश्वरस्या-
प्यानन्दवल्लयुक्तप्रकारेण निरतिशयानन्दरूपत्वेऽपि तस्य मुक्तानुभाव्यत्वायोगान्न तस्य मुक्त-
गम्यतेति पूर्वाधिकरणाक्षेपेण प्रवृत्तं पूर्वपक्षमुपसंहरन् सिद्धान्तं प्रतिजानीते—<pratika>अत इति</pratika> ।
सौत्रं सम्प्रसादशब्दं व्याकुर्वन् प्राणो भूमेति पूर्वपक्षो जीवविषयो न प्राणवायुविषय इति पूर्वप-
क्षाभिप्रायं व्यक्तीकरोति—<pratika>सम्प्रसादइति</pratika> । संप्रसीदत्यस्यामवस्थायां जीव इति सम्प्रसादस्सु-
षुप्तिः तद्वत्त्वाद्वा मुक्तौ विशुद्धिभाक्त्वाद्वा सम्प्रसादो जीवः <quote>‘य एष सम्प्रसाद’</quote> इति श्रुतिप्रयो-
