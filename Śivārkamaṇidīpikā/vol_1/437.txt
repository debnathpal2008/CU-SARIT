<pb n="437"/>
किं च---मा भूद्गतिशब्दयोरन्यत्र दर्शनम् । अस्मिन् प्रकरणे सर्वासां प्रजानामह-
रहः श्रूयमाणं गमनं ब्रह्मलोकशब्दश्च परमेश्वरस्य दहराकाशत्वे पर्याप्तं गमकम् ।।</p>
<sutra>।। सू॰ ।। धृतेश्च महिम्नोऽस्यास्मिन्नुपलब्धेः ।। १५ ।।</sutra>
<p><quote>‘अथ य आत्मा स सेतुर्विधृतिरेषां लोकानामसंभेदाय’</quote> इति जगद्विधृतिः
परमेश्वरस्य महिमाऽस्मिन् दहराकाशे उपलभ्यते । धृतिश्च परमेश्वरमहिमा, ‘एष
<!-- APPAYYA !-->
क्षया पुल्लिङ्गविशेषणे नपुंसकलिङ्गव<quote>‘‘र्मणो रोमन्थतपोभ्यां वर्तिचरो’</quote>रिति <ref>(पा॰ ३. १. १५.)</ref>
सूत्रे द्विवचनान्ते विशेषणे विशेष्यद्वयगतप्रातिस्विकैकत्वविवक्षयैकवचनवच्चात्र नपुंसकस्यैक-
वचनस्य चोपपत्तेः । लिङ्गं चेति सूत्रशेषं व्याचष्टे <pratika>किं च माभूदिति ।</pratika> अवेदनस्य मलावृ-
तत्वहेतुनोपपादनं पुरुषार्थरूपहिरण्यनिधिदृष्टान्तोपपादनं च गतिशब्दयोः परमेश्वरविषयत्व
एव सम्भवति न भूताकाशविषयत्व इति भावः <pratika>।। सू॰ ।। धृतेश्च महिम्नोऽस्यास्मिन्नुपल-
ब्धेः ।। १५ ।।</pratika> नन्वस्तु नाम धृतिः पारमेश्वरो महिमा तथापि दहराकाशे स न श्रूयते ।
<quote>‘अथ य आत्मे’</quote>त्यथशब्देन दहराकाशप्रकरणविच्छेदादित्याशङ्कानिराकरणार्थ‘मस्यास्मिन्नुपल-
ब्धेरिति सूत्रशेषमस्य महिम्नोऽस्मिन्दहराकाश एवोपलब्धेरित्यर्थपरतया व्याचष्टे---<pratika>अस्मि-
न्दहराकाश इति ।</pratika> <quote>‘अथ य आत्मे’</quote>ति प्रकृतपकामर्शिनो यत्पदस्यात्मशब्दस्य च प्राग्दहराकाशे
प्रयुक्तस्य विद्यमानतया सेतुत्वादिवर्णनस्य तदन्यविषयत्वं न सम्भवति । तस्मादथशब्दः पूर्व-
प्रकृतापेक्षार्थो वर्णनीयः । तस्य च प्राङ्निर्दिष्टा अनन्तरं निर्देक्ष्यमाणाश्च गुणाः परस्परापेक्षया
समुच्चित्योपासनीया इतिसूचनं फलम् । अन्यथा <quote>‘अथ य इहात्मानमनुविद्य व्रजन्त्येतांश्च सत्या-
न्कामान् तेषां सर्वेषु लोकेषु कामचारो भवती’</quote>ति दहरविद्याफलविधिवाक्ये दहराकाशगतव-
स्तुजातमध्ये विशिष्य सत्यकामपुनर्ग्रहणस्यास्मिन्प्रकरणे प्रागुक्तानामपहतपाप्मत्वादीनां वक्ष्य-
माणानां सेतुत्वादीनां च दहराकाशगुणानां परिसङ्ख्यार्थत्वशङ्क्या सर्वेषामुक्तवक्ष्यमाणगुणा-
नामुपास्यत्वं न सिद्ध्येत् । तत्र <quote>‘सत्यान्कामानि’</quote>ति शब्दो हि तदनन्तरं <quote>‘स यदि पितृलोककामो भ-
वती’</quote>त्यारभ्यानुक्रान्तानां पितृमातृभ्रातृस्वसृसखिगन्धमाल्यान्नपानगीतवादित्रस्त्रीप्रभृतीना-
मुपासकभोग्यानां वाचकः । पित्राद्यनुक्रमणानन्तरं <quote>‘त इमे सत्याः कामा अमृ/?/तापिधाना’</quote>
इति श्रुत्यैव तथा विवृतत्वात् । स च सत्यकामशब्दः पितृमात्रादिरूपचेतनात्मकसकलभोग्य-
रूपत्वार्थाभिधानद्वाराभावात् सदृशस्य निरतिशयप्रेमास्पदस्य दहराकाशगतस्य निरतिशया-
नन्दस्य लक्षक इति वक्ष्यते । तस्माद्ध‍ृत्यादिमहिमवर्णनं दहराकाशविषयमेवेति भावः । नन्व-
स्त्विदं दहराकाशविषयं तावता तस्य न परमेश्वरत्वसिद्धिः । अवकाशरूप आकाशेऽपि सर्व-
विधारकत्वोपपत्तेः । न च वाच्यं विधारकत्वमात्रोपपत्तावपि <quote>‘लोकानामसम्भेदाय सेतु’</quote>रिति
विशेषणं भूताकाशे नोपपद्यते इति । तेन हि विशेषणेन यथा जलमध्ये निबद्धस्सेतुर्जलराशिद्व-
यस्यासङ्कराय भवति एवमयमपि लोकबृन्दस्येत्येतावत्प्रतिपाद्यते । इदं भूताकाशसाधारण-
मेव । यदि हि लोकानामन्तरावकाशात्मकः भूताकाशो न स्यात् तेषां सङ्करस्स्यादेवेति शङ्का-
पाकरणार्थत्वेनाप्यस्या<quote>‘स्मिन्नुपलब्धे’</quote>रिति सूत्रशेषं योजयति—<pratika>धृतिश्चेति</pratika> । नात्र धृतिमात्रं
प्रतिपाद्यते किं तु स्थावरजङ्गमात्मकसर्वलोकव्यवस्थिततत्तत्स्वरूपस्वभावाकृत्याद्यसङ्करापा-
दनसर्वनियमनशक्तिमत्त्वरूपपरमेश्वराधीनविधारकत्वरूपः कश्चन महिमा प्रतिपाद्यते । अ-
