<pb n="543"/>
<sutra>।। सू ।। अन्यार्थं तु जैमिनिः प्रश्नव्याख्यानाभ्यामपि चैवमेके ।। १८ ।।</sutra>
<quote>‘तौ ह सुप्तं पुरुषमाजग्मतुस्तं हाजातशत्रुरामन्त्रयांचक्रे बृहन् पाण्डरवासः
सोमराजन्निति स ह तूष्णीमेव शिश्ये तदुहैनं यष्ट्या व्याचिक्षेप स तत एव
समुत्तस्थौ’</quote> इत्यत्र प्राणनामभिरामन्त्रणेऽपि तदश्रवणेन ततः परं यष्टिघाते सत्यु-
त्थानेन च प्राणाद्यतिरिक्तजीवसद्भावप्रतिपादनं तदतिरिक्तपरमेश्वरप्राज्ञोपास-
नार्थमिति <quote>‘क्वैष एतद्बालाके पुरुषोऽशयिष्टक्व वा एतदभूत् कुत एतदागात्’</quote> इति
प्रश्नात् <quote>‘यदा सुप्तः स्वप्नं न कंचन पश्यत्यथास्मिन् प्राण एवैकधा भवति’</quote> इति
<quote>‘सता सोम्य तदा संपन्नो भवति’</quote> इत्यादिवाक्यान्तरसमानार्थात् तत्प्रतिवच-
<!-- APPAYYA !-->
न्तरमुच्यत इत्यर्थः <pratika>।। सू ।। अन्यार्थं तु जैमिनिः प्रश्नव्याख्यानाभ्यामपि चैवमेके
।। १८ ।।</pratika> अन्यार्थमित्येतद्विशेष्याध्याहारपूर्वंक व्याचष्टे&mdash;<pratika>तौ हेति</pratika> । राज्ञा वेदितव्यतयो-
पदिष्टस्यादित्यादिपुरुषाणां कर्तुर्वेदनाय गार्ग्योपसत्तिप्रतिपादनानन्तरं श्रूयते <quote>‘तं ह-
पाणावभिपद्य प्रवव्राज तौ ह सुप्तं पुरुषमीयतुस्तं हाजातशत्रुरामन्त्रयाञ्चक्रे बृहन् पा-
ण्डरवासः सोमराजन्निति स इह तूष्णीमेव शिश्ये तदुहैनं यष्ट्या व्याचिक्षेप स तत-
एव समुत्तस्था’</quote>विति । अत्र बृहन्नित्यादिनामभिः प्राणस्यामन्त्रणम् । प्राणः खलु बृहन्महान्
श्रेष्ठः असपत्नो वा । पाण्डरवर्णा आपोऽस्य वासत्त्वेनोपचरिताः । शरीरं वा । प्राणविद्यायां
<quote>‘प्राणो वाव ज्येष्ठश्च श्रेष्ठश्चे’</quote>ति तस्य श्रैष्ठ्यश्रवणात् <quote>‘किं मे वास’</quote>इति प्राणप्रश्ने <quote>‘आपो वास’</quote>
इत्युत्तरश्रवणाच्च । सप्तान्नाब्राह्मणे <quote>‘स एषोऽसपत्नः इत्यथैतस्य प्राणस्यापः शरीर’</quote>मित्यसपत्न-
त्वाप्‌शरीरकत्वश्रवणाद्वा । सोमश्चायमुपचारात् । सप्तान्नब्राह्मण एव <quote>‘ज्योतीरूपमसौ चन्द्र’</quote>
इति श्रवणात् । राजा च । <quote>‘प्राणो वै सम्रा’</quote> डिति श्रवणात् । एवं प्राणनामभिरामन्त्रणेऽपि
अ/?/त्थानप्रदर्शनं प्राणान्यत्वज्ञापनार्थम् । सुषुप्तिदशायामुपरतव्यापारेभ्यः शरीरेन्द्रियेभ्यः
अन्यत्वं सुज्ञानमिति तस्यामपि दशायामनुपरतव्यापारात्प्राणादन्यत्वमेव हि ज्ञापनीयम् । एवं
प्राणनामभिरामन्त्रणेऽपि अनुत्थानस्य यष्टिघातेनोत्थानस्य च प्रदर्शनेनान्वयव्यतिरेकाभ्यां
यत् कैमुतिकन्यायेन स्थूलसूक्ष्मदेहातिरिक्तजीवसद्भावप्रतिपादनं तदन्यार्थं जीवातिरिक्त-
परमेश्वरप्रतिपादनार्थमेवेति जैमिनिराचार्यो मन्यते इत्यर्थः । सूत्रे तुशब्दः अस्य जीव-
लिङ्गस्य पूर्वसूत्रदर्शितगतिव्यावृत्त्यर्थः । जैमिनिग्रहणमस्य पक्षस्य जैमिन्यभिमतत्वेन
युक्ततरत्वज्ञापनार्थमित्येतद्भाष्ये स्पष्टत्वान्नोक्तम् । <quote>‘प्रश्नव्याख्यानाभ्या’</quote> मिति हेतुं <pratika>व्याच-
ष्टे&mdash;क्वैष एतदिति</pratika> । यष्टिघातेनोत्थापनानन्तरं <quote>‘क्वैष एतद्बालाके पुरुषोऽशयिष्ट क्व वा
एतदभूत् कुत एतदागा’</quote>दिति राज्ञा गार्ग्यं प्रति कृतः प्रश्नः । यद्यपि यत्राशयिष्ट तत्रैव
यावत्प्रबोधमभूदिति प्रबोध्यमानस्तत एवागादिति चार्थात्सिध्द्यन्नर्थो न पृथक्प्रश्नमर्हति,
तथापि जीवस्य सुषुप्तेः प्राक् स्वपतोऽधिकरणतया सुषुप्तस्य यावत्प्रबोधमधिकरणतया
यष्टिघातोत्थापनानन्तरं तदुत्थानापादानतया च जीवातिरिक्तपरमेश्वरसद्भावं दृढीकर्तुं
त्रेधा प्रश्नः । गार्ग्ये पृष्टं सुषुप्तजीवाधिकरणमविजानति <quote>‘हिता नाम हृदयस्य नाड्य’</quote>
इत्यादिना<quote>‘तासु तदा भवति यदा सुप्तः स्वप्नं न कंचन पश्यती’</quote>त्यन्तेन <quote>‘तत्रैतत् सुप्तस्सम-
स्तस्सम्प्रसन्नः स्वप्नं न विजानाति आसु तदा नाडीषु सृप्तो भवति ताभिः प्रत्यवसृप्य पुरीतति
शेत’</quote>इत्यादिश्रुत्यन्तरानुसारात् जीवसुषुप्त्यधिकरणं हृदयावच्छिन्नं ब्रह्म प्राप्नुर्मार्गे तदधिग-
