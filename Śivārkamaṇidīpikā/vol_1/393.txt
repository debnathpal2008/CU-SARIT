<pb n="393"/>
<sutra>।। सू॰ ।। १अनुस्मृतेरिति बादरिः ।। ३१ ।।</sutra>
द्युप्रभृतिपृथिव्यन्तस्य मूर्धादिपादान्तावयवत्वकल्पनमनुस्मृतये ब्रह्मप्राप्त्यर्थ-
मिति बादरिः ।।
<sutra>।। सू॰ ।। संपत्तेरिति जैमिनिस्तथा हि दर्शयति ।। ३२ ।।</sutra>
<quote>‘उर एव वेदिर्लोमानि बर्हिर्हृदयं गार्हपत्यो मनोऽन्वाहार्यपचन आस्यमाह-
वनीयः’</quote> <ref>(छा॰५.१८.)</ref> इत्युपासकस्योरःप्रभृतीनां वेद्यादित्वकल्पनं विद्याङ्गभूतायाः
प्राणाहुतेरग्निहोत्रत्वकल्पनार्थमिति जैमिनिः । तथा हि दर्शयति श्रुतिः---
<quote>‘अथ य एतदेवं विद्वानग्निहोत्रं जुहोति’</quote> <ref>(छा॰ ५.२४.)</ref> इति ।।
<!-- APPAYYA !-->
मित्यनेनोच्यत इति अभ्युपगम्येत तथाप्ययमेव परिहारः। भाष्ये तु प्रसिद्धद्युप्रभृतिपृथिव्यन्ता-
वयवकल्पनानन्तरमेवंशब्दपरामृष्टेन तेन प्रकारेण प्रादेशमात्रत्वकथनं यौगिकार्थकथन एव
घटत इति तत्स्वारस्यानुसारेण प्रादेशशब्दस्य यौगिकार्थं परिगृह्य........ विष्कृतः । वस्तुतस्तु
रूढ्यर्थपरिग्रहेऽपि नैवंशब्दस्वारस्यविरोधः । वाजसनेयिशाखायां द्युप्रभृतिपृथिव्यन्तानां
वैश्वानरावयवत्वकल्पनामपहाय स्वातन्त्र्येणोपासकमूर्धादीनामेव तदवयवत्वं कल्पितं चेत्खलु
तद्विरोधस्स्यात् । न तथा तत्र कल्पनम् । किं तु छान्दोग्य इव द्युप्रभृतिषु ऋषिभिर्वैश्वानरबुद्ध‍या
स्वस्वोपास्यत्वेन कथ्यमानेषु तेषां वैश्वानरद्युमूर्धादित्वकल्पनानन्तरं <quote>‘प्रादेशमात्रमिति ह वै देवा-
स्सुविदिता अभिसम्पन्ना’</quote> इत्युक्तरूपं वैश्वानरं देवाः प्रादेशपरिमाणमुपास्य कृतार्था अभूवन्नि-
त्युक्तत्वात् । कथं द्युप्रभृतिपृथिव्यन्तलोकसंस्थानावयवः प्रादेशमात्रः स्यादित्याकाङ्क्षायां<quote>‘तथा
नु व एनान्वक्ष्यामि यथा प्रादेशमात्रमेवाभिसम्पादयिष्यामी’</quote>ति तदुपपादनं प्रतिज्ञाय पूर्वं
प्रतिष्ठादिशब्दोक्तगुणविशेषयुक्तत्वेन वर्णितानां वैश्वानरमूर्धादिरूपेण कल्पितानां द्युप्रभृतीना-
मेवोपासकमूर्धादिषु कल्पना कृता । तदभिप्रायेण छान्दोग्येऽपि द्युप्रभृतिपृथिव्यन्तावयवत्व-
प्रकारेणैव प्रादेशमात्रत्वोक्तेः । अत एव हि छान्दोग्येऽपि त्रैलोक्यशरीरत्वेन वैश्वानरोक्त्य-
नन्तरमुपासकमूर्धचुबुकान्तरालगतमास्यमाहवनीयत्वेन कल्पितम् ।। नन्वपरिच्छिन्नस्य परमे-
श्वरस्य बुद्ध‍यारोहसौकर्यार्थं द्युप्रभृतिप्रादेशपरिच्छिन्नत्वमात्रमुच्यतां किं द्युप्रभृतीनां मूर्धा-
दित्वकल्पनयोति शङ्कानिराकरणार्थं सूत्रम्---सू ।। <pratika>अनुस्मृतेरिति बादरिः ।। ३१ ।।</pratika> न
केवलं परमेश्वरस्य कदाचिद्ब‍ुद्ध‍यारोहत्वमात्रमपेक्षितं किं त्वाप्रायणमहरहरनुवर्तनीया ध्यानरू-
पा स्मृतिर्ब्रह्मप्राप्त्यर्थमपेक्षिता । तथा स्मृतिसन्तानानुवृत्तिर्बुद्ध‍यारोहदार्ढ्ये सत्येव भवतीति
तद्दार्ढ्यसौकर्यार्थं द्युमूर्धत्वादिकल्पनेति सूत्राशयमाह—<pratika>द्युप्रभृतीति</pratika> । तथापि द्युमूर्धत्वा-
दिकल्पनानन्तरं कर्माङ्गवेदिबर्हिस्त्रेताग्निकल्पनमिहानुपयोगीति शङ्कानिराकरणार्थं सूत्रम्---
<pratika>सू ।। सम्पत्तेरिति जैमिनिस्तथा हि दर्शयति ।। ३२ ।।</pratika> ननु प्राणाहुतेः प्राणवायुदेव-
त्यस्याग्निहोत्रत्वकल्पनायां प्राणवायुं प्रत्येव वेद्यादिकल्पनं कार्यं न वैश्वानरं प्रति । न च
<note>(१) <quote>‘अनुस्मृतेर्बादरिः’</quote> इति भाष्यान्तरानुसारिपाठः ।</note>
