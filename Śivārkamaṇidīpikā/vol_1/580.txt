<pb n="580"/>
त्वादिलक्षणं च श्रूयते । अतः परमेश्वरस्य तद्बोध्यत्वं युक्तम् ।।
ननु परमेश्वरस्य मङ्गलगुणैकनिधानस्य शतरुद्रीयप्रतिपाद्यत्वमयुक्तमिव प्रति-
भाति । प्रथममेवात्र <quote>‘नमस्ते रुद्र मन्यवे’</quote> इति हेयगुणमन्युसंबन्धावगमात्
इति चेत्&mdash;नैवं विचारणीयम्, मन्युशब्दस्यात्र यज्ञवाचकत्वात् । अथवा क्रोध-
पर्यायत्वेऽपि मन्युशब्दस्य न दोषः, दुष्टनिग्रहार्थं स्वेच्छागृहीतप्रकृतिगुणत्वे-
नास्य परमेश्वरे संबन्धाभावात् ।। पुराणादीनां च तात्पर्यलिङ्गवशेन ब्रह्मविष्णवा-
<!-- APPAYYA !-->
द्रीयस्याग्निप्रतिपादकत्वकल्पनमयुक्तम् । तथाकीर्तनस्य <quote>‘इयमेव सा ये’</quote>ति मन्त्रे चिच्छ-
क्त्यात्मना इष्टकाविशेषस्येव शिवात्मनाग्नेस्स्तुतिरिति कीर्तनं प्रमाणीकृत्य शतरुद्रीयस्ताव-
कत्वेन नेतुं शक्यत्वात् । <quote>‘रुद्रो वा एष यदग्निस्तस्यैते तनुवौ घोरान्या शिवान्ये’</quote>त्यर्थवादे
तनुद्वयवर्णनस्य <quote>‘द्वे तनू तस्य देवस्य वेदज्ञा ब्राह्मणा विदुः । घोरा चान्या शिवा चान्या
ते चैव शतधा पुनः ।’</quote> इति महाभारते शिवविषयतयोपबृंहिततया तत्र <quote>‘रुद्रो वा एष
यदग्नि’</quote>रित्यस्य द्विविधतनुयुक्तशिवात्मनाग्नेस्स्तुतिरित्यवश्याङ्गीकर्तव्यत्वात् तथैवेदमपीति
भावः । स्यादेतत् । अग्निपरत्वासम्भवेऽपि परमशिवपरत्वमप्यङ्गीकर्तुमयुक्तम् । क्रोधवत्त्व-
श्रवणात् । परमकारुण्यादिमङ्गलगुणैकनिधानस्य तस्य क्वचिदपि क्रोधासम्भवात् । अतोऽस्य
संहाररुद्रादिरूपसम्भावितक्रोधरुद्रान्तरपरत्वकल्पनं युक्तम् । संहाररुद्रेऽपि ह्युदाहृतश्रुतिलि-
ङ्गादीन्युपपद्यन्ते । <quote>‘तन्नामनामा तद्रूपस्तत्कार्यकरणक्षमः । तत्तुल्यव्यवहारश्च तदाज्ञापरि-
पालक’</quote> इति वायुसंहितायां संहाररुद्रं प्रकृत्य तस्य शिवनामरूपादिमत्त्वोक्तेरित्याशयेनाश-
ङ्कते&mdash;<pratika>नन्विति । नैवं विचारणीयमिति ।</pratika> <quote>‘या ते रुद्र शिवा तनूः ।’</quote> <quote>‘यामिषुं गिरिशंत
हस्ते’</quote>इति <quote>‘मानस्तोके तनये मान आयुषी'ति च श्वेताश्वतरोपनिषदि परमशिवप्रकरणे समा-
म्नातानां मन्त्राणामिहाम्नानेन जाबालोपनिषदि <quote>‘जप्येनामृतत्वं बूही’</quote>ति प्रश्नस्य<quote>‘शतरुद्रीयेणे’</quote>
त्युत्तरानन्तर<quote>‘मेतानि वा अमृतस्य नामधेयानि एतैर्ह वा अमृतो भवती’</quote>त्यस्मिन्नाम्नातानां
नाम्नामनादिमुक्तपरमशिवनामत्वप्रतिपादनात् <quote>‘एकशतं च यजु्श्शाखास्तासु सर्वासु रुद्रोपनि-
षदाम्नायत’</quote>इत्युपनिषच्छब्देनास्य ब्रह्मविद्यात्वप्रतिपादनाच्च परमशिवपरत्वमेवास्याङ्गीकर्तव्य-
मिति भावः । क्रोधश्रवणमसिद्धमित्याह&mdash;<pratika>मन्युशब्दस्येति</pratika> । नन्वेतदयुक्तम् । शतपथे शत-
रुद्रीयब्राह्मणे <quote>‘प्रजापतेर्विस्तदेवता उपाक्रामन् तमेक एव देवोनामन्युरेव सोऽस्मिन्नन्तर्वि-
ततोऽतिष्ठ’</quote>दिति मन्युदेवं प्रस्तुत्य <quote>‘शतशीर्षो रुद्रस्समभवत् सहस्त्राक्षश्शतेषुधी’</quote>रिति तस्य
शतशीर्षत्वादिविशिष्टरुद्रात्मना सम्भूतिमुक्त्वा <quote>‘सोऽयं शतशीर्षो रुद्रस्सहस्त्राक्षश्शतेषुधिः ।
अधिज्यधनुः परंप्रतिहिता धीर्भीषयमाणोऽतिष्ठत्’</quote> इति तस्य भयङ्करत्वं चोक्त्वा <quote>‘नमस्ते रुद्र
मन्यव’</quote>इति य एव सोऽन्तर्मन्युर्विततोऽतिष्ठत्तस्मा एवैतं नमस्करोती'ति <quote>‘नमस्ते रुद्र म-
न्यव’</quote> इत्यस्य तन्नमस्कारवर्णनात् तस्य च भीषयमाणत्वात् श्रुत्या क्रोधदेवतात्वावसाया-
दित्यस्वरसादाह&mdash;<pratika>अथवेति ।</pratika> यद्यपि सर्वानुग्राहकस्य शिवस्य स्वतः क्रोधो नास्ति तथापि
दुष्टनिग्रहार्थं स्वेच्छया गृहीतः प्रकृतिगुणभूतः क्रोधस्सम्भवतीति तस्य च परिग्रहशक्ति-
भूतप्रकृतिगुणत्वेनास्मदादिक्रोधस्येव परमेश्वरे सम्बन्धो नास्तीति न कश्चिद्दोष इत्यर्थः ।
अथ पुराणादीनामविरोधेन शिवपरत्वमुपपादयति&mdash;<pratika>पुराणादीनां चेति ।</pratika> केचिदाहुः&mdash;वैष्ण-
