<pb n="169"/>
विषयः । वेदान्तवाक्यानां ब्रह्मबोधकत्वं युक्तं न वेति संशयः । सर्वत्र सम्बन्ध-
ग्रहणसापेक्षं शब्दस्यार्थावबोधकत्वम् । शब्दार्थयोस्सम्बन्धज्ञानमन्तरेण हि पुरु-
षस्य शब्दार्थप्रत्ययो न भवति । सम्बन्धज्ञानं च वृद्धव्यवहारसापेक्षम् । व्यव-
हारश्च कार्यैकगोचरः । तथा हि---<quote>‘गामानय’</quote> <quote>‘गां बधाने’</quote>ति वृद्धवाक्यश्रवणसम-
नन्तरं प्रवर्तमानं प्रयोज्यवृद्धमवगम्य पार्श्वस्थो व्युत्पित्सुरेवमवधारयति सर्वधाऽयं
कार्यावगतिसमनन्तरमेव प्रवर्तते । सा च कार्यावगतिरेतस्मादेव वाक्यात्समु-
त्पन्ना । अन्यथा कथमस्यैतद्वाक्यश्रवणसमनन्तरं प्रवृत्तिरिति । पुनर्गवानयनब-
न्धनदर्शनात् कार्यविशेषं निश्चिनोति । तदेवं कार्यार्थत्वाद्व्य‍ुत्पत्तेर्न सिद्धे ब्रह्मणि
<!-- APPAYYA !-->
पूर्वाधिकरणेनाक्षेपिकी सङ्गतिर्लभ्यते । तथापि तदाक्षेपहेतुसाधारण्यात्सर्वेषां वेदान्तानां ब्र-
ह्मणि प्रामाण्यमाक्षिप्तं भवतीत्यभिप्रेत्याह---<pratika>सर्वाणि वेदान्तवाक्यानीति</pratika> । व्युत्पत्तिग्रह-
स्य सिद्धार्थसाधारण्यकार्यविषयत्वाभ्यां संशयं दर्शयति---<pratika>वेदान्तवाक्यानामिति</pratika> । व्युत्प-
त्तिग्रहस्य कार्यविषयत्वमुपपादयन्पूर्वपक्षयति---<pratika>सर्वत्रेति</pratika> । ननु, शब्दादर्थप्रत्ययस्य शब्दार्थ-
सम्बन्धरूपव्युत्पत्तिग्रहापेक्षानियमेऽपि व्युत्पत्तिग्रहस्य न कार्यविषयत्वनियमः व्याख्यान-
वाक्यशेषप्रसिद्धपदसामानाधिकरण्यव्याकरणकोशाप्तोपदेशैः सिद्धार्थेऽपि तद्ग्रहसम्भवादि-
त्याशङ्क्याह---<pratika>सम्बन्धज्ञानं चेति</pratika> । आद्यव्युत्पत्तिग्रहाधीनव्याख्यानादिभिः शब्दार्थसम्ब-
न्धविशेषग्रहणमाद्यव्युत्पत्तिग्रहः उत्तममध्यमवृद्धव्यवहारसापेक्षः तद्व्यवहारः कार्यैकविषय
इत्याद्यव्युत्पत्तिग्रहस्य कार्यविषयत्वात्तदधीनस्सर्वोऽपि व्युत्पत्तिग्रहः तद्विषयस्सिद्ध‍यतीत्यर्थः ।
उक्तमर्थमुपपादयितुमुपक्रमते---<pratika>तथा हीति</pratika> । ननु, <quote>‘गामानये’</quote>त्याद्युत्तमवृद्धवाक्यश्रवणसमन-
न्तरभाविन्यां प्रयोज्यवृद्धप्रवृत्तौ बालः स्वप्रवृत्ताविव कार्यताज्ञानजन्यत्वमनुमाय तत्र कार्य-
ताज्ञानस्य उत्तमवृद्धवाक्यश्रवणसमनन्तरभावित्वेन तज्जन्यत्वं निश्चिनोतीति तद्वाक्यस्य कार्य-
सामान्यज्ञानजनने शक्तिः सिद्ध‍यतु नाम । तथापि कथमानयनबन्धनादिकार्यविशेषे तत्तत्प-
दविशेषशक्तिसिद्धिरित्याकाङ्क्षायामाह---<pratika>पुनरिति</pratika> । <quote>‘गामानय’</quote> <quote>‘गां बधाने’</quote>त्यादिना वाक्यश्र-
वणानन्तरं तत्तत्कार्यविशेषे प्रवृत्तिमवलोक्य व्यावृत्तस्य पदस्य व्यावृत्तकार्यविशेषोऽर्थः
अनुवर्तमानस्य पदस्यानुवर्तमानकार्यविशेषोऽर्थ इति निश्चिनोतीत्येवमावापोद्वापाभ्यां तत्त-
त्पदविशेषस्य तत्तत्कार्यविशेषे शक्तिः सिद्ध‍यतीत्यर्थः । एवं च व्युत्पत्तिग्रहस्य कार्यैकविष-
यत्वात्तदनुरोधेन कार्यपदरहितानामपि वेदान्तवाक्यानां तदध्याहारादिना कार्यार्थ एव प्रामा-
ण्यस्य समर्थनीयत्वात् सिद्धरूपे ब्रह्मणि तेषां प्रामाण्यं न सम्भवतीत्याह---<pratika>तदेवमिति</pratika> ।
स्यादेतत् । उक्तक्रमेणा<quote>‘नय बधाने’</quote>त्यादिपदानामेव कार्ये शक्तिः सिद्धा । न तु घटादिपदाना-
मपि । ततश्च यथैव <quote>‘गामानय’</quote><quote>‘गां बधाने’</quote>त्यादिव्यवहारेषु क्रियापदानां तत्रतत्र कार्यविशेषे
शक्तिस्सिद्ध‍यति तथा <quote>‘घटमानय’</quote><quote>‘पटमानये’</quote>त्यादिव्यवहारेषु घटादिपदानामप्यावापोद्वापाभ्यां
तत्रतत्र सिद्धार्थविशेषे शक्तिः सिद्ध‍यतीत्याद्यव्युत्पत्तिग्रहस्य विरोधादग्रे सिद्धार्थपदमात्रसम-
भिव्याहारादपि वाक्यार्थप्रतीतिर्भवन्ती न निवारयितुं शक्यते । अतः कार्यपदरहितषु वेदा-
न्तेषु न तदध्याहारादिप्रसक्तिः । ननु, आद्यव्युत्पत्तिग्रहस्य प्रयोज्यवृद्धप्रवृत्त्यनुमितकार्यवि-
षयत्वात्तदनुरोधेन घटादिपदानामावापोद्वापाभ्यां भवन्नपि शक्तिग्रहस्तद्विषयस्स्यात् । न च
