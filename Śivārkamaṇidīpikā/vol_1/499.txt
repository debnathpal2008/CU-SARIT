<pb n="499"/>
इति प्राप्ते ब्रूमः—मुक्तप्राप्यं परं ज्योतिरिह परमशिवाभिधानं परं ब्रह्म, तत्प्रा-
प्तानामेवानावृत्तिदर्शनात् । परब्रह्मणोऽन्यत् प्राप्तानां कथमनावृत्तिः समुचिता ।
पुरुषोत्तमशब्दो नारायणे रूढोऽपि ब्रह्मण्यपि वर्तते, पुरुषेभ्यो जीवेभ्योऽधिक-
त्वात्, ब्रह्ममेधकल्पेऽपि---<quote>‘वेष्टितुं पुरुषोत्तमम्’</quote> इति प्राप्यस्य परब्रह्मणः पर्या-
<!-- APPAYYA !-->
तया प्रतिपाद्यमानं परं ज्योतिः परमपुरुषादिशब्दितो नारायण एवेति तात्पर्यम् । <quote>‘नारा-
यणः परं ब्रह्मे’</quote>ति तस्य मुक्तप्राप्यत्वमुच्यते उत तस्य परब्रह्मणोऽन्यत्वेऽपि पुरुषोत्तमशब्द-
रूढिबलात्तदुच्यते । नाद्यः । जन्माद्यधिकरणशारीराधिकरणादिषु शिव एव परं ब्रह्म
नारायणस्तु तदीयचिच्छक्तिमहाविभूतिरिति निपुणतरं व्यवस्थापितत्वात् इत्यभिप्रेत्य द्वि-
तीयपक्षपर्यवसितं पूर्वपक्षमापाद्य सिद्धान्तयति---<pratika>इति प्राप्त इति</pratika> । ननु नारायणं प्राप्ता-
नामप्यावृत्तिर्नास्ति । आनुशासनिकपर्वण्युमामहेश्वरसंवादे <quote>‘सायुज्यानां विशिष्टे द्वे मामकं
वैष्णवं तथा । मां प्राप्य न निवर्तन्ते विष्णुं वा शुभलोचने ।’</quote> इति शिववचनादिति चेत् ।
सत्यम् । तत्रैव <quote>‘धर्मान्वेषी तपः कर्तुं यतेत सततं प्रिये । अमरत्वं शिवत्वं च तपसा चाप्नु-
यान्नर’</quote> इति प्राचीनश्लोके मुक्त्यर्थेन शिवत्वमितिशब्देन मुक्तेश्शिवसायुज्यरूपतया विष्णु-
तत्त्वेन तस्या वचनस्य विष्णुप्रतीकशिवोपासनया प्रथमं विष्णुसायुज्यं प्राप्तानां क्रमेण शिव-
पदप्राप्त्या स्वरूपाविर्भावे सत्यनावृत्तिर्भवतीत्येवंपरत्वात् । यथाकथञ्चित् नारायणं प्राप्ता-
नामनावृत्तौ <quote>‘अनावृत्तिदर्शना’</quote> दिति हेतुरनैकान्तिक एवेति चेत् । एवं तर्हि तत्र हेताव-
नावृत्तिपदावृत्तिविरोध्यपहतपाप्मत्वाद्याविर्भावपरं ब्रूमः । स एव हि ज्योतिर्वाक्ये दृश्यते
<quote>‘स्वेन रूपेणाभिनिष्पद्यत’</quote> इति । अनावृत्तिस्तु निश्शेषनिवृत्तमलावरणानां निर्धूतनिखिल-
पुण्यपापानामाविर्भूतस्वरूपाणामावृत्तिकारणाभावेनार्थाल्लभ्यते । तथा चावृत्तिविरोध्यपहत-
पाप्मत्वाद्याविर्भावदर्शनादिति हेतुर्नानैकान्तिकः । पूर्वपक्षहेतुमन्यथाकरोति---<pratika>पुरुषोत्तम्-
शब्द इति</pratika> । प्रबलापि तस्य रूढिरनन्यथासिद्धलिङ्गविरोधात् बाध्येति ब्रह्मणि तस्य योग
एवाश्रयणीय इति भावः । पुरुषोत्तमशब्दस्यान्यत्र योगेन परब्रह्मणि शिवे प्रयोगोदाहरण-
व्याजेन तत्रापि पुरुषोत्तमशब्दस्य शिवपरत्वमेवेति दर्शयति---<pratika>ब्रह्ममेधकल्प इति</pratika> । आप-
स्तम्बसूत्रे <quote>‘हौत्रं च पितृमेधं च संसृज्य विधिरुत्तर’</quote> इति पितृमेधे <quote>‘ब्रह्म वै चतुर्होतार’</quote> इति
परब्रह्मत्वेन स्तुतानां <quote>‘चित्तिस्स्रुगि’</quote> त्यादिमन्त्राणां हौत्रशब्दोक्तानां संसर्गेण लब्धविशेषस्य
ब्रह्मविदामेव पित्रादीनां मृतौ कर्तव्यस्य ब्रह्ममेधाख्यसंस्कारस्य प्रतिपादने <quote>‘वेष्टितुं पुरुषो-
त्तममि’</quote>ति तदुचितं मुक्तिफलं प्रतिपादितम् । तत्रापि पुरुषोत्तमशब्दः केवलं यौगिक एवाश्र-
यणीय इत्याशयः । नन्वत्र विषयवाक्ये पुरुषोत्तमशब्दो न श्रूयते। श्रूयमाणस्य तु <quote>‘उत्तमः
पुरुष’</quote> इति शब्दस्य नारायणे रूढिरस्तु । तस्मादिहोत्तमः पुरुष इति शब्दविषयत्वलिङ्गेन
मुक्तप्राप्यस्य ज्योतिषः पुरुषोत्तमशब्दविषयत्वानुमाने प्रसक्ते तदनुत्थानमात्रमनन्यथासिद्ध-
लिङ्गविरोधेन वक्तव्यमिति चेत् सत्यम् । इह पुरुषोत्तमशब्दः श्रूयत इति कृत्वाचिन्तयेदमु-
क्तम् । कृत्वाचिन्तायास्तु फलमिदं यत्पूर्वपक्षोपोद्बकत्बेन पूर्वपक्षदशायां भाष्याभिप्रेतस्य
गीतासू<quote>‘त्तमः पुरुष’</quote> इति शब्दविषय एव प्रयुक्तस्य पुरुषोत्तमशब्दस्य रूढिं परित्यज्य योगेन
परमशिवे ब्रह्मणि वर्तनम् । नन्व<quote>‘तोऽस्मि लोके वेदे च प्रथितः पुरुषोत्तम’</quote> इति कृष्णेन स्वस्मि-
