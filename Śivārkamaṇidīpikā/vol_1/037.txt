<pb n="037"/>
दिवदवान्तरपरिच्छेदार्थोऽयम् <quote>‘अथातो ब्रह्मजिज्ञासे’</quote> त्यारम्भः । अथवा धर्मस्य
ब्रह्मबोधेहेतुत्वात्तद्विचारोपवुक्तानां श्रुतिलिङ्गादीनां वेदचोदनार्थवादस्मृत्यादि-
<!-- APPAYYA !-->
शास्त्रयोः पौर्वापर्यनियममात्रमपि न लभ्यते । लोके काव्यालङ्कारवैद्यकादिष्वैच्छिकक्रमेण
व्याख्यानतदर्थविचारदर्शनात् आदौ मध्येऽवसाने वाऽभिमतप्रदेशमात्रे तददर्शनाच्च ।
नन्वध्ययनविध्याक्षिप्ततया वैधयोर्वेदार्थविचारयोः काव्याद्यर्थविचारेष्विव नैच्छिकः क्रमः
प्रवर्तते । किं तु पाञ्चमिकप्रमाणलभ्य एव प्रवर्तते । <quote>‘समिधो यजति’</quote> <quote>‘तनूनपातं यजती’</quote>
त्यादिषु हि पाठक्रमोऽनुष्ठानक्रमनियामकतया क्लृप्तः <quote>‘‘क्रमेण वा नियम्येत क्रत्वेकत्वे तद्ग‍ुणत्वा”</quote>
<ref>(जै॰ ५—१—४—सू॰)</ref> दित्यधिकरणे तत्र पाठक्रमो न केवलमनुष्ठानक्रममात्रनियामकत्वेनाभिसं-
हितः किं त्वाकाङ्क्षितसर्वदृष्टप्रयोजनार्थत्वेन । अत एव पाठक्रम एवाध्ययनक्रमेऽपि नियामकत-
याभ्युपगम्यते । एवं कर्मब्रह्मभागयोः पाठक्रमस्तद्विचारयोः क्रमेऽपि नियामक इति पाठक्रम-
स्तावदनयोः क्र१मयोर्लभ्यते । तथा मुख्यप्रवृत्तिक्रमतोऽपि यद्यध्ययनेनार्थज्ञानं भावयेदित्य-
ध्ययनविधिवाक्यार्थमङ्गीकृत्याध्ययनं स्वाध्यायसंस्कारद्वारा अर्थज्ञानकरणमिष्यते । यदि
वा <quote>‘धर्मे प्रमीयमाणे हि वेदेन करणात्मना । इतिकर्तव्यताभागं मीमांसा पूरयिष्यती’</quote>ति
वार्तिकोक्तरित्याध्ययनसंस्कृतेन स्वाध्यायेनार्थज्ञानं भावयेदिति तदर्थमङ्गीकृत्य स्वाध्याय-
स्तत्करणमिष्यते । उभयथापि यथा दर्शे पुरोडाशस्य दध्नश्च मुख्ययागक्रमेण प्रयाजशेषाभि-
घारणादिक्रमः तथा क्रमकृताध्ययनरूपस्य क्रमपठितकर्मब्रह्मभागद्वयस्वाध्यायरूपस्य वा
मुख्यस्य क्रमेण द्वितीयपक्षे यथा वाजपेये प्राजापत्यानां पशूनामुपाकरणप्रवृत्तिक्रमेण नि-
योजनक्रमः तथाध्ययनप्रवृत्तिक्रमेण च विचारद्वयस्यापि क्रम इति चेत् स्यादेवमध्ययनविधे-
रर्थज्ञानपर्यन्तत्वपक्षे विचारयोर्वैधत्वान्न्यायलभ्यः क्रमादरः । भाष्यकृताग्रे दर्शयिष्यमाणे
तस्याक्षरावाप्तिफलकत्वपक्षे रागप्राप्तयोस्तयोः काम्येष्टिपाठक्रमन्यायेन पाठक्रमादीनां क्रम-
प्रयोजकत्वाभावादैच्छिक एव क्रमः प्राप्नोति न त्वेकप्रयोगविधिपरिगृहीतप्रयाजादिन्यायलभ्यः
क्रमः । तस्माद्विचारयोः पौर्वापर्यनियममात्रमपि धर्मविचारस्यावश्यककर्मानुष्ठानौपाधिकत्वेनै-
व समर्थनीयमिति दूरे ततो धर्मविचारस्य ब्रह्मविचारापेक्षितत्वेन तन्नियतसामग्रीत्वसिद्धिः ।
अथ तत्सिद्धावुपायान्तरमस्ति तर्हि तदेव प्रदर्शनीयं किमैकशास्त्र्योपपादनव्यसनेनेत्यरुचिं
मनसि निधायाह—<pratika>अथवेति</pratika> । धर्मविचारस्य ब्रह्मविचारापेक्षितत्वे अर्थज्ञानानुष्ठानद्वारा विचा-
रसाध्यस्य धर्मस्य ब्रह्मावबोधहेतुत्वं तावदेको हेतुः । धर्मविचारशास्त्रे धर्मनिर्णयोपयुक्ततया
व्युत्पादितानां श्रुत्यादीनां तत्र कृतानां वेदप्रामाण्यादिप्रतिपादनानां च ब्रह्मविचारोपयुक्तत्वम-
परो हेतुः । अत्र श्रुतिलिङ्गादीनामित्यादिशब्देन श्रुतिलिङ्गवाक्यप्रकरणस्थानसमाख्यानां शेष-
शेषिभावादिप्रमाणानां श्रुत्यर्थपठनस्थानमुख्यप्रवृत्तिक्रमाणां क्रमप्रमाणानां वचननामधेयचो-
दनालिङ्गानामतिदेशप्रमाणानामन्येषां चैवंरूपाणामेषां बलाबलव्यवस्थायाश्च ग्रहणम् । स्मृत्या-
दीत्यादिशब्देनाचारात्मतुष्टिप्रमाणयोः श्रुतिस्मृत्याचारतुष्टीनां बलाबलव्यवस्थायाश्च ग्रहणम् ।
प्रतिपादनादीनामित्यादिशब्दने द्वितीयगतकर्मभेदप्रतिपादनस्य तत्र प्रमाणभूतानां शब्दान्त
राभ्याससङ्ख्यागुणप्रक्रियानामधेयानां व्युत्पादनस्य भेदापवादत्वेनाभेदप्रतिपादनस्य च ग्रह-
<note>(१) <quote>‘क्रमो लभ्यते’</quote> इति पाठान्तरम् ।</note>
