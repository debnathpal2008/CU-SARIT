<pb n="304"/>
नीलशब्दो न केवलं स्वस्यैव वाचकः, किंतु स्वविशिष्टस्योत्पलस्यापि, तथा
<!-- APPAYYA !-->
ककर्मान्वयाविरोधादरुणिम्नः क्रयसाधनभूतैकहायन्यन्वयनियमः स्यादिति । अनेनेत्थं पूर्व-
पक्षशङ्का निरस्ता भवति । एकहायनीद्रव्यस्य क्रयसम्बन्धविधायकेनैव वाक्येनारुण्यसम्ब-
न्धोऽपि विधा/?/तुं न शक्य इत्यरुणयेत्यनेन पृथग्वाक्यभूतेन प्राकरणिकसकलकरणान्वय्या-
रुण्यं विधीयत इति नात्र शङ्कनीयम् । न ह्यारुण्यस्य द्रव्यमात्रसम्बन्ध एकहायनीद्रव्यस-
म्बन्धे वा क्रयसम्बन्ध इव वाक्यव्यापारापेक्षास्ति । अरुणापदेनैव गुणविशिष्टद्रव्यवाचके-
नारुण्यस्य द्रव्यमात्रसम्बन्धसिद्धेः <quote>‘अरुणयैकहायन्ये’</quote>ति पदद्वयसामानाधिकरण्येन एकहा-
यनीद्रव्यसम्बन्धसिद्धेश्च । यथा<quote>‘रक्तः पटो भवती’</quote>त्यत्र रागगुणस्य रक्तपदेनैव द्रव्यमात्रसम्बन्धे
पटपदसामानाधिकरण्येन पटरूपद्रव्यविशेषसम्बन्धे च सिद्धे सति वाक्यं रक्तपदस्य भवन-
सम्बन्धमात्रे व्याप्रियत इति रागस्य विवक्षितभवत्पटस्य सम्बन्धनियमस्सिध्द्यति । एवमि-
हाप्यारुण्यस्य क्रयसाधनैकहायनीसम्बन्धनियमस्सिद्ध‍यतीति तस्माद्ग‍ुणवाचिशब्दानां द्रव्य-
पर्यन्ततायं नास्त्यरुणाधिकरणन्यायविरोध इति चेत्स्यादेतदेवं यद्येकहायनीवाक्यसङ्घटन-
मात्रपरिहार्योऽयं विरोधः स्यात् । नत्वेवमरुणाधिकरणसमर्थितस्य समानविभक्त्यन्तपदनि-
र्दिष्टयोरपि द्रव्यगुणयोः परस्परसम्बन्धं विना वैयधिकरण्येन क्रियाविशेषणतयान्वयनिय-
मस्यानङ्गीकारे ह्यन्यत्रानिष्टं प्रसज्यते । अन्यथा दशमे <quote>‘प्राजापत्यो नैवारश्चरुस्सप्तदशशरावो
भवती’</quote>ति वाजपेयप्रकरणविहितायामिष्टौ <quote>‘चतुरो मुष्टीन्निर्वपती’</quote>ति प्रकृतौ विहिते चतुर्मुष्टि-
निर्वापेऽतिदेशतः प्राप्ते चतुर्भिर्मुष्टिभिस्सप्तदशशरावपरिमाणचरुद्रव्यानिष्पत्तेः सङ्ख्यामु-
ष्ट्यन्यतरलोपेऽवश्यकर्तव्ये मुष्टीनां साक्षान्निर्वापक्रियाङ्गानां प्रधानगुणत्वाच्चतुस्सङ्ख्याया मु-
ष्टिविशेषणभूताया अङ्गगुणत्वात् अङ्गगुणस्य प्रधानगुणेन विरोधे <quote>‘अङ्गगुणलोपस्याङ्गगुणवि-
रोधे च तादर्थ्या’</quote>दित्यधिकरणनिर्णीतत्वात्सङ्ख्यालोप इत्येवं <quote>‘मुष्टिलोपात्तु सङ्ख्यायास्तद्ग‍ुण-
त्वा’</quote>दिति<ref>(जै॰)</ref> सूत्रेण पूर्वपक्षं कृत्वा सङ्ख्यामुष्ट्योरुभयोरपि परस्परान्वयं विना क्रियाशेष-
त्वेनान्वयात् समप्राधान्येन गुणप्रधानभावकृतविशेषाभावे च मुख्यानुग्रहस्य <quote>‘मुख्यं वा
पूर्वचोदनाल्लोकव’</quote>दित्यधिकरणे निर्णीतत्वात् शङ्ख्यानुग्रहो मुष्टिलोपश्चेत्येवं <quote>‘न निर्वापशेष-
त्वा’</quote>दिति <ref>(जै॰—)</ref>सूत्रेण सिद्धान्तितम् । अत्र हि गुणशब्दानां द्रव्यपर्यन्तवाचकत्वाभ्युपगमे
पूर्वपक्षन्यायो । दृढो भवेत् । तस्मात्तेषां गुणमात्रवाचित्वमङ्गीकृत्यैवारुणाधिकरणन्यायः
प्रवर्तनीयः । आकृत्यधिकरणन्यायेन गुणशब्दः गुणमात्रवचनः । तथापि<quote>‘अरुणः पटो भव-
ती’</quote>त्यादिकारकविभक्तिरहितप्रयोगेषु पटादिपदसामानाधिकरण्यबलाल्लक्षणया द्रव्यपर्यन्तो
भवति । न चेहापि पिङ्गाक्ष्येकहायनीपदसामानाधिकरण्यवशाद्द्रव्यपर्यन्तताभ्युपगन्तव्या ।
बलवत्या करणकारकाभिधायिन्या विभक्तिश्रुत्या प्रातिपदिकार्थस्यारुण्यस्य कारकत्वरूपे क्रि-
याविशेषणत्वेऽभिधीयमाने तद्विहाय द्रव्यपरपदसामानाधिकरण्यरूपवाक्यप्रमाणमवलम्ब्य
<quote>‘द्रव्योपसर्जनकत्वकल्पनायोगा’</quote>दिति <ref>(जै॰)</ref> सूत्रमपि वार्तिकादिप्रदर्शितप्रकारेणैव व्याख्यात-
व्यम् । <quote>‘अरुणया पिङ्गाक्ष्यैकहायन्या सोमं क्रीणाती’</quote>त्येतावताऽर्थैकत्वरूप एकवाक्यत्वे प्र-
तीयमाने तदनुसारेण द्रव्यगुणयोः पिङ्गाक्ष्येकहायनीपदोक्तस्य द्रव्यस्य अरुणापदोक्तस्य
गुणस्य च नियमः स्यात् । परस्परान्वयनियमो न भवेत् । कुतः ऐककर्म्यादेककार्यत्वात्क्रयरू-
