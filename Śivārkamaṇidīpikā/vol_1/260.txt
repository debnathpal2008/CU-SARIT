<pb n="260"/>
कापतय उमापतये’ इत्युपसंहृतम् । तत्र बाहुग्रहणस्योपलक्षणत्वाद्धिरण्यरूप
इति तात्पर्यम् ।अतो हिरण्यसदृशरूपः उमापतिरादित्यमण्डलवर्तीति सिद्ध्यति ।
अत्र नीलग्रीवत्वमुमापतित्वमित्यादि विशेषलिङ्गम्, परमेश्वरादन्यत्र तस्यायो-
गात् । पुण्डरीकाक्षत्वं साधारणं लिङ्गं, नारायणादन्यत्रापि तस्य दर्शनात् कम-
ललोचना नारी कमललोचनः पुरुष इति । अतो विशेषलिङ्गेन सामान्यलिङ्गस्य
बाधः । <quote>‘ध्येयः सदा’</quote> इत्यादि लौकिकं वचनं भाक्तमेव । ततो हिरण्यसदृशरूपस्त्रि-
लोचना नीलग्रीव उमापतिः सकललोककामेश्वरः सर्वपाप्मानाघ्रातो भगवान्
परमेश्वर आदित्यान्तर्वर्ती सावित्रीप्रतिपाद्यः सर्वेषां मुमुक्षूणां ध्येय इति सिद्धम् ।।
<!-- APPAYYA !-->
वसीयत इत्युपसंहरति---<pratika>अत इति । पुण्डरीकाक्षत्वमिति</pratika> । पुण्डरीकाक्ष इति नामैवा-
साधारणं न तु पुण्डरीकसदृशलोचनत्त्वम् । अतस्समानार्थशाखान्तरगतेनापि शिवासाधारण-
लिङ्गेन तस्य बाधः । <pratika>लौकिकं वचनमिति</pratika> । पौरुषेयं पौराणिकवचनं भाक्तं तद्भक्तविषयं
विष्णुपूजावसाने विष्णोरादित्यमण्डले ध्येयत्वपरं न तु विष्णोरादित्यान्तर्वर्तित्वप्रतिपाद-
नपरम् । सर्वदेवतानामपि हि तत्तन्मन्त्रादिनिष्ठैरादित्यमण्डले ध्यानं कार्यमिति विधानं
दृश्यते । विशिष्य च विष्णोर्द्वादशादित्यान्तर्गतस्योपेन्द्ररूपस्य मासविशेषमण्डलाधिष्ठाना-
धिकारनिर्वर्तकत्वेन तत्र सन्निधानं स्मृतिपुराणेषु प्रसिद्धमिति भावः । <pratika>सावित्रीप्रतिपाद्य
इति</pratika> । <quote>‘आदित्यमण्डलासीनं रुक्माभं पुरुषं परम् । ध्यायञ्जपेत्तदित्येतान्निष्कामो मुच्यते
द्विजः । आदित्यमण्डलान्तःस्थं परं ब्रह्माधिदैवतम् । छन्दो निचृत्स्याद्गायत्री मया दृष्टा सना-
तनी’</quote> त्यादिस्मृतिवचनैरादित्यान्तर्वर्ति परं ब्रह्म गायत्रीप्रतिपाद्यमिति तावदवसीयते । तच्च
शिव एवेत्यनुपदं व्यवस्थापितम् । तदनुसारेण <quote>‘विश्वामित्र ऋषिश्छन्दो गायत्री देवता रवि’</quote>
रित्यादिस्मृतिषु रविवाचकं पदं तदन्तर्यामिणि पर्यवस्यति । सवितुर्वरेण्यमिति सवितृवरणी-
यत्वप्रतिपादनादपि<quote>‘येन सूर्यस्तपति तेजसेद्ध’</quote>इति मन्त्रेण सवितुस्तेजःप्रदतया समाश्रयणीये
तदन्तर्यामिणि शिवे पर्यवस्यति । न च सवितुर्भर्ग इत्यन्वयोऽस्तु । तथा सति सवितृशब्दस्य
जगत्प्रसवितरि ब्रह्मणि वृत्त्या भर्ग इत्यस्य <quote>‘भञ्जो आमर्दन’</quote> इति धातोरसुन्प्रत्ययेन निष्पन्न-
स्य पापभञ्जके तस्मिन्नेव ब्रह्मरूपे ज्योतिषि वृत्त्या<quote>‘राहोश्शिर’</quote>इतिवदुपचारेण सवितुर्भर्ग इत्यस्य
ब्रह्मैवार्थस्स्यादिति वाच्यम् । सवितृशब्दस्य सन्निहितं प्रतिसम्बन्ध्यपेक्षं <quote>‘तदक्षरं तत्सवितुर्व-
रेण्यं’</quote> <quote>‘तां सवितुर्वरेण्यस्य चित्रा’</quote> मित्यादिमन्त्रान्तरेषु क्लृप्तस्वान्वयं वरेण्यशब्दं विहायान्या-
न्वयासम्भवात् उदाहृतस्मृतिवचनजातसिद्धस्यादित्यान्तर्वर्ति परं ब्रह्म गायत्र्या दैवतमित्य-
स्यार्थस्य प्रसिद्धये सवितृशब्दस्य रविपरत्वावश्यम्भावाच्च । मैत्रायणीयानां गायत्र्यर्थनिरूप-
णप्रकरणगतेन <quote>‘यदेव रुद्रो भर्गाख्यो ब्रह्मावादिन’</quote> इति वाक्येन तलवकारिणां <quote>‘द्वितीय-
पादो भर्गमय’</quote> इति वाक्येन <quote>‘आदित्यान्तर्गतं यच्च भर्गाख्यं वै मुमुक्षिभि’</quote>रिति योगयाज्ञव-
ल्क्यस्मृतिवचनेन <quote>‘तद्भर्गाख्यं किमपि परमं धाम भर्गं प्रपद्य’</quote> इति साम्बस्तोत्रप्रयोगेण
चाकारान्ततयावगतस्यात एव रूढ्या शिवपरस्य च भर्ग इत्यस्य सकारान्तत्वज्योतिःपरत्वयो-
रयोगाच्च । न च वाच्यमकारान्तत्वे <quote>‘धीमही’</quote> त्यनेन कर्माकाङ्क्षेणान्वयो न स्यादिति । छन्द-
सि विभक्त्यादिव्यत्ययस्मरणेन <quote>‘सुपां सुलु’</quote>गित्यादिसूत्रतः स्वादेशेन वा भर्ग इत्यस्य कर्मार्थ-
