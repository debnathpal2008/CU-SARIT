<pb n="538"/>
निर्धूतसकलकर्मसंबन्धे परमेश्वरे तदयोगात् जीव एवायमिति पूर्वः पक्षः ।।
<!-- APPAYYA !-->
जीव एवोपपद्यते । ननु, परमेश्वरेऽप्युपपद्यते । परमेश्वरे पुराणादिषु तपश्चर्यादेः प्रसिद्धतया
तज्जन्यापूर्वाङ्गीकारसम्भवात् । न च तस्य वैयर्थ्यम् । <quote>‘भोगमात्रसाम्यलिङ्गाच्चे’</quote>ति <ref>(ब्र॰)</ref> सूत्रे
परमेश्वरस्यापि भोगोऽस्तीत्यङ्गीकृतत्वेन तदर्थत्वोपपत्तेः । तद्भोगस्य सङ्कल्पमात्रोपनेयत्वेऽपि
सङ्कल्पोपनेयसकलभोगानां राज्ञां स्वहस्तेन पुष्पिकैकादिकं निर्माय तदुपभोगवत् लीलया तप-
श्चर्याद्यपूर्वं तत्सम्पाद्य तत्फलभोग इति परमेश्वरतपश्चर्यादिवचनानुसारेण कल्पनोपपत्तेः
अपूर्वजनककर्मानुष्ठानाय तत्तज्जीवशरीरेन्द्रियाणां तेन तेन जीवेनेव परमेश्वरेणापि प्रेर्य-
त्वेनापूर्वस्य तत्तज्जीवभोगार्थत्ववत् परमेश्वरभोगार्थत्वस्याष्यङ्गीकारोपपत्तेश्चेत्याशङ्क्याह-<pratika>नि-
र्धूतेति</pratika> । सर्वथा निर्धूतसकलकर्मबन्ध एव परमेश्वरः । <quote>‘न कर्मणा वर्धते नो कनीया’</quote>निति
श्रुतेः।अवतारविशेषैस्तस्य तपश्चर्यादिकं तत्र कर्मणि प्रवर्तनेन लोकानुग्रहार्थमिति पुराणादिष्वेव
प्रसिद्धम् । कर्मानुष्ठानायत्ततत्तज्जीवशरीरेन्द्रियप्रवृत्तीनां यद्यपि तस्य तस्य जीवस्येव परमेश्वर-
स्यापि शरीरेन्द्रियप्रवृत्तीनां प्रेरकत्वं भवत्येव । तस्य सर्वशरीरकत्वात् सर्वस्वामित्वाच्च । तथापि
जीव इव ममेदं कर्म फलाय भूयादित्यभिसन्धाय तन्न करोति । अवाप्तसमस्तकाम-
त्वात् । किं तु तस्य तस्य जीवस्य फलाय भूयादित्यभिसन्धायेति तत्तदपूर्वस्य न जीवार्थत्व-
वत् परमेश्वरार्थत्वमपि प्रसज्यत इति भावः । स्यादेतत् । कर्मशब्दस्यापूर्व इव तत्साधनेष्वप्यस्ति
प्रयोगः <quote>‘अयं सत्कर्माण्यनुतिष्ठति अयं निन्दितकर्माण्यभ्यस्यती’</quote>ति । एवं चेह कर्मशब्दः
सत्कर्मपरः । यस्येति षष्ठ्याराध्याराधकसम्बन्धविषयेति परमेश्वरेऽपि <quote>‘यस्य वैत’</quote>दिति
वाक्यं सुयोजम् । कर्मशब्दस्य सत्कर्मणि सङ्कुचिततायास्तवाप्यभिमतत्वात् । अवश्यं च
वेदितव्यत्वोपदेशः परमेश्वर एव योजनीयः । <quote>‘ब्रह्म ते ब्रवाणी’</quote>त्युपक्रमानुरोधादित्याशङ्का-
मवधारणेन व्यावर्तयन् पूर्वपक्षमुपसंहरति&mdash;<pratika>जीव एवायमिति</pratika> । अयमाशयः । आदित्यादि-
पुरुषान् वाक्यशेषोपदिष्टयोगोपनायकतया परिपालकत्वेन वक्ष्यमाणान् प्रति श्रुतकर्तृत्वभावः
सत्कर्मणि सङ्कोचस्समूलोऽस्मत्पक्षे । त्वत्पक्षे तु अमूलः । तस्माद्वाक्यशेषसमर्पितजीवलि-
ङ्गानुरोधाच्च मुक्त्यर्थं वेदितव्यत्वेनोपदिष्टः पुरुषः जीव एवेति ततोऽन्यः परमेश्वरनामा
मुक्त्यर्थं वेदितव्यो नास्ति । तत्सत्त्वे तस्यैव वेदितव्यतयोपदेशप्रसङ्गात् । ब्रह्मोपक्रमस्तु नानुरो-
द्धव्यः । येन हि बालाकिना <quote>‘ब्रह्म ते ब्रवाणी’</quote>ति प्रतिज्ञातं न तेन ब्रह्मोक्तम् । अन्यदन्यदेव हि
तेनोक्तम् । येनाजातशत्रुणा वेदितव्यः पुरुष उपदिष्टः न तेन ब्रह्माभिधानं प्रतिज्ञातम् ।
किमर्थं तर्हि <quote>‘ब्रह्म ते ब्रवाणी’</quote>ति बालाकिवचनं शशशृङ्गं प्रदर्शयामीति वचनवन्निरर्थकमुप-
न्यस्तमुपक्रमे । असद्वादवत् पूर्वपक्ष इति तन्निराकरणार्थम् । तद्वदस्य निराकरणं न दृश्यत
इति चेत् दृश्यत एव वाक्यच्छाया । <quote>‘ब्रह्म ते ब्रवाणी’</quote>ति प्रतिज्ञातवता बालाकिनोपदिष्टा-
न्पुरुषान् तत्तत्स्वरूपप्रदर्शनेनाब्रह्मतया निराकृत्य ततः परं ब्रह्मत्वेन वक्तव्यस्याभावात्तूष्णीं
भूते तस्मिन् कर्मसम्बन्धिनमेव पुरुषं मोक्षाय वेदितव्यतयोपन्यस्यन् अजातशत्रुस्तदतिरे-
केण मुमुक्षुभिर्ज्ञातव्यं ब्रह्म नाम किञ्चिन्नास्तीति मन्यत इत्येव स्पष्टतरं प्रतीयते । यथा
<quote>‘रसवादिनं ब्रवाणी’</quote>ति प्रतिज्ञातवतोदाहृतान्पुरुषान् विप्रलम्भकत्वादितत्तद्द‍ृष्टान्तप्रख्यापनेन
प्रत्याख्याय ततः परमुदाहरणीयपुरुषाभावात्तूष्णीं भूते तस्मिन् राजानमेव धनार्थिभिरुप-
