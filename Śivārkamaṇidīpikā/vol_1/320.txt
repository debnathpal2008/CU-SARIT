<pb n="320"/>
तर एव <quote>‘यो देवाना’</quote>मिति मन्त्रे तस्य विश्वाधिकत्वं च श्रूयते । तद्विश्वपतित्वलिङ्गम् । त-
दन्यस्य विश्वपतित्वे तस्य तदधिकत्वासिद्धेः । यद्यप्यत्र प्रार्थनारूपं स्तुतिलिङ्गं दृश्यते तथा-
प्यत्र यच्छब्दयोगेनानूद्यमानस्य विश्वाधिकत्वस्य प्रापकप्रमाणसापेक्षत्वात्तत्रैव श्वेताश्वतरे
श्रूयमाणं <quote>‘तमीश्वराणां परमं महेश्वरं तं देवतानां परमं च दैवतम् । पतिं पतीनां परमं प-
रस्ताद्विदाम देवं भुवनेशमीड्यम् । न तस्य कश्चित्पतिरस्ति लोके न चेशिता नैव च तस्य
लिङ्गम् । स कारणं कारणाधिपाधिपो न चास्य कश्चिज्जनिता न चाधिप’</quote> इत्यादिकं शब्द-
तोऽर्थतश्च तत्प्रापकं प्रमाणमिति ततो निर्विवादविश्वाधिकत्वसिद्धिरनुसन्धेया । <quote>‘नन्वग्निर्वै
देवानामवमो विष्णुः परमः तदन्तरेण सर्वा अन्या देवता’</quote>इति बह्वृचब्राह्मणे विष्णोस्सर्वदे-
वतोत्कर्षश्श्रूयत इति चेन्मैवम् । आग्नावैष्णवपुरोडाशार्थवादस्यास्य <quote>‘अग्निर्मुखं प्रथमो देव-
ताना’</quote> <quote>‘मग्निरेतु प्रथमो देवताना’</quote> <quote>‘मग्निस्सर्वा देवता’</quote> <quote>‘अग्निमुखा वै देवाः’</quote> <quote>‘राजानौ वा एतौ
देवतानां यदग्नीषोमा’</quote>वित्यादिश्रुतिभि<quote>‘र्यथाग्निर्देवतानां स्यादृतूनां कुसुमाकरः । द्विपदां
ब्राह्मणश्श्रेष्ठ’</quote> इत्यादिस्मृतिभिः <quote>‘हुताशनपुरोगमा’</quote> इत्यादिविष्णुपुराणादिलिङ्गैश्चाग्नेरुत्कर्ष-
प्रतीतेस्सर्वदेवतान्यूनत्वायोगेनाग्निरवम इत्यंशे कांश्चिद्देवताविशेषान्प्रत्यग्नेरवमत्वपरतया स-
ङ्कुचितार्थत्वस्यासदालम्बनार्थवादत्वरूपस्य वक्तव्यतया तत्समभिव्याहृते <quote>‘विष्णुः परम’</quote>इत्यं-
शेऽपि तथा तस्योचितत्वात् । यत्त्विममर्थवादमवलम्ब्य <quote>‘ग्रहणार्थं च पूर्वमिष्टेस्तदर्थत्वा’</quote>-
दिति <ref>(जै॰)</ref> पूर्वतन्त्राधिकरणे सिद्धान्तवर्णनं तदविवक्षितार्थं कञ्चिदर्थवादमवलम्ब्य प्रवृत्ते
पूर्वपक्षे तथाभूतमेवार्थवादान्तरमवलम्ब्य तन्निराकरणार्थ <quote>‘महृदयवाचामहृदया एव प्रति-
वाचो भवन्ती’</quote>ति न्यायेन प्रवृत्तं कृत्वाचिन्तारूपमिति तत्रैवाधिकरणे व्यक्तम् । एतेन
<quote>‘विश्वस्मादिन्द्र उत्तरः । न किरिन्द्र त्वदुत्तर’</quote>इत्यादिमन्त्रेष्विन्द्रादीनामपि विश्वोत्तरत्वं दृ-
श्यत इत्यपि शङ्का निरस्ता । कर्मविधिस्तावकार्थवादवत् कर्मान्वयिपदार्थस्मृत्यर्थानां मन्त्रा
णामप्यन्यपरत्वाविशेषेणानन्यपरवेदान्तप्रतिपन्नार्थविरुद्धार्थसमर्पणाक्षमत्वात्कर्मान्वयिपदार्थे
ष्वसमर्थानामत एवानूहनीयानां तद्विशेषणानां मन्त्रेषु बहुलमुपलब्धेश्च । <quote>‘इयमेव सा या
प्रथमा व्यौच्छ’</quote>दित्यादौ इष्टकासु परमेश्वरीयधर्मारोपेण स्तुतिवदिन्द्रे परमेश्वरधर्मारोपेण
स्तुतिसम्भवाच्च । अपि चाथर्वशिखायां ध्येयनिर्धारणार्थे <quote>‘ध्यायीतेशान’</quote>मित्यादिसन्दर्भे
स्वाभाविकनिरतिशयैश्वर्यवानत एव सकलफलप्रदानशक्तश्शिवो मुमुक्षुभिर्ध्येय इति प्रति-
ज्ञाय ब्रह्मादयः किं न तादृशाः येन ते तैर्ध्येया न स्यु’रित्याकाङ्क्षायां तेषां शिवादुत्पत्तिव-
र्णनेन ते परिच्छिन्नैश्वर्या इति सूचयित्वा शिवोऽपि कुतश्चिदुत्पन्नश्चेत्सोऽपि तथा स्यादित्या-
शङ्कापरिहारार्थं तस्योत्पत्त्यभावं प्रतिपाद्य सोपपत्तिकमनितरसाधारणं तस्य सर्वैश्वर्यमुपसं-
हृतम् । तदेतत्सर्व<quote>‘मत्ता चराचरग्रहणा’</quote> <ref>(ब्र॰ १—२—९सू)</ref>दित्यनन्तराधिकरणे स्फुटीकरि-
ष्यते । ततश्च ब्रह्मादीनां ध्येयत्वव्यवच्छेदायैश्वर्यपरिच्छेददोषमुद्भाव्य ध्येयत्वेनोपदिष्टस्य
शिवस्य तद्दोषपरिजिहीर्षया निरतिशयैश्वर्यप्रतिपादनं सङ्कुचितैश्वर्यपरत्वे अन्यत्रोद्भावितदो-
षपरिहारालाभेन सङ्कोचासहिष्णुत्वात् सर्वलोकगत्याकाशानन्तत्वप्रतिपादनवदन्यथासिद्धम् ।
उदाहृतमन्यच्च देवतान्तरैश्वर्यप्रतिपादनं चातुर्मास्यफले क्षयिष्णुन्यक्षय्यत्वव्यपदेशवत् सङ्कु-
चितार्थपरं नेतुं शक्यमन्यथासिद्धम् । ‘ब्रह्मादयोऽपि लोकानां सर्गस्थित्यन्तहेतवः । निग्र-
हानुग्रहं प्राप्ताः शिवस्य वशवर्तिनः । शिवः पुनर्न कस्यापि निग्रहानुग्रहास्पदम् । अतोऽन-
