<pb n="453"/>
<head>अथ देवताधिकरणम् ।। ७ ।।</head>
<quote>‘मनुष्याधिकारत्वात्’</quote> इत्यस्मिन्नधिकरणे मनुष्याणामेव परमेश्वरोपासनेऽधि-
कारस्सूचितः । कथं देवानामपि परमेश्वरविषयमुपासनं श्रूयतेऽथर्वशिरसि, <quote>‘त-
तो देवा रुद्रं नापश्यंस्ते देवा रुद्रं ध्यायन्ति’</quote> इत्यत्रेत्याशङ्कायां तदुपपादनाया-
धिकरणमिदमारम्यते---
<!-- APPAYYA !-->
<head>अथ देवताधिकरणम् ।। ७ ।।</head>
<p>उत्तराधिकरणस्य प्रासङ्गिकीं सङ्गतिमाह---<pratika>मनुष्याधिकारत्वादिति ।</pratika> पूर्वाधिकरण-
सूत्रे मनुष्यग्रहणेन तदितरेषामधिकारो नास्तीति ज्ञापितत्वात् देवाः परमेश्वरोपासनायाम-
धिकारिणो न भवन्तीति सिद्धम् । <quote>‘ततस्ते देवा रुद्रं ध्यायन्ती’</quote> त्यर्थवादः केवलमसदर्थावल-
म्बनस्तुतिपर इति प्राप्तौ तेषामधिकारोपपादनार्थमुत्तराधिकरणमारभ्यत इत्यर्थः । एषा प्रा-
<!-- APPAYYA !-->
<head>सूत्रार्थचन्द्रिकायाम्</head>
<head>अथ प्रमिताधिकरणम् ।। ७ ।।</head>
<sutra>सू॰ ।। शब्दादेव प्रमितः ।। २४ ।। हृद्यपेक्षया तु मनुष्याधिकारत्वात् ।। २५ ।।</sutra>
<p><pratika>भगवत्पादमते, ।। सू ।। शब्दादेव प्रमितः ।। २४ ।।</pratika> अस्याधिकरणस्य <quote>‘अङ्गुष्ठमात्रः पुरुषो मध्य आत्मनि ति-
ष्ठति’</quote> <quote>‘अंगुष्ठमात्रः पुरुषो ज्योतिरिवाधूमकः । ईशानो भूतभव्यस्य’</quote> इत्यादि कठवल्लीवाक्यं विषयः । इहांगुष्ठवाक्यप्रतिपाद्यः
जीवात्मा वा परमात्मा वेति संशयः । परिमाणोपदेशात् शरीरान्तर्वर्तित्वोपदेशाच्च जीवात्मेति पूर्वपक्षः । सिद्धान्तस्तु, <pratika>प्रमितः</pratika>=
अंगुष्ठमात्रपरिमाणः पुरुषः परमात्मैव । कुतः । <pratika>शब्दादेव</pratika>=<quote>‘ईशानो भूतभव्यस्ये’</quote>त्यत्र ईशानशब्दात् । न चांगुष्ठमात्रजीव-
लिंगविरोधः । लिंगश्रुत्योर्विरोधे श्रुतेरेव बलीयस्त्वमिति मर्यादाया एवशब्देन सूच्यमानत्वात् । न च परमात्मनोऽङ्गुष्ठमात्रत्वा-
नुपपत्तिः । अंगुष्ठमात्रजीवानुवादेन ब्रह्माभेदबोधनादिति ।।</p>
<p>कथं पुनस्सर्वगतस्य परमात्मनः परिमाणोपदेश इत्यत आह---<pratika>सू॰ । हृद्यपेक्षया तुमनुष्यधिकारत्वात् ।। २५ ।।</pratika>
तुशब्दः शंकानिरासार्थः । मनुष्याधिकारत्वाच्छास्त्रस्य मनुष्याणां हृदयस्यांगुष्ठमात्रत्वात् हृदि वर्तमानत्वात्परमात्मनस्तदपेक्षया
सर्वगतस्यात्मनोऽङ्गुष्ठमात्रत्वमविरुद्धम् । अतोऽङ्गुष्ठवाक्ये प्रतिपाद्यः परमात्मैवेति सिद्धम् ।।</p>
<p><pratika>श्रीकण्ठरामानुजमतयोः</pratika> विषयवाक्यसंशयपूर्वपक्षसिद्धान्तादिकं सर्वं समानमेवेति न पुथक्प्रपञ्च्यते । श्रीकण्ठमते,
<pratika>शब्दात्</pratika>=सर्वेश्वरत्वादिपरमेश्वरलिंगात् ईशानशब्दाच्च इत्यर्थो वर्णित इति विशेषः। रामानुजमते अस्याधिकरणस्य नात्र परिस-
माप्तिः। अस्याधिकरणस्य गर्भे अधिकरणत्रयस्य प्रासंगिकस्य विचारस्ततोऽस्य परिसमाप्तिरितिअसाधारणोऽधिकरणरचनाविशे-
षश्चेति बोध्यम् ।</p>
<p><pratika>आनन्दतीर्थमते</pratika>, विषयवाक्यं समानमेव । अत्र ईशाननामोक्तो वायुर्वा विष्णुर्वा इति संदेहः । <quote>‘ऊर्ध्वं प्राण-
मुन्नयत्यपानं प्रत्यगस्यति । मध्ये वामनमासीनं विश्‍वे देवा उपसते’</quote>इति तदनन्तरमन्त्रे प्राणव्यवस्थापकत्वादिवायुलिंगश्रवणात्
ईशानशब्दप्रवृत्तिनिमित्तस्य प्रेरकत्वस्य सत्त्वात् तस्यैव सर्वोत्तमत्वविरोधिमध्यमत्वप्रसिद्धेश्च वायुरिति पूर्वः पक्षः । राद्धान्तस्तु,
निरवकाशाद्विष्णौ रूढाद्वामनशब्दात् सर्वव्यवस्थापके सर्वोपास्ये च विष्णौ प्राणव्यवस्थापकत्वादेवोपास्यत्वयोरपि सत्त्वात् उपास-
नाधिकारिमनुष्यहृदयाभिव्यक्तस्य भगवन्मूर्तिविशेषस्यांगुष्ठमात्रपरिमाणत्वाद्वा स्थानपरिमाणस्य स्थानिनि तस्मिन्नुपचाराद्वा
अंगुष्ठमात्रत्वस्य तस्मिन्नुपपत्तेः मध्यदेशरूपहृदयावस्थितिसंभवाच्च ईशानशब्दवाच्यो विष्णुरेव इति । सूत्रार्थस्तु विष्णुरेव <pratika>प्रमि-
तः</pratika>=<quote>‘ईशानो भूतभव्यस्य’</quote>इतीशानशब्दवाच्यत्वेन तत्वतो निश्चितः । न तु वायुः । कुतः । <pratika>शब्दादेव</pratika>=<quote>‘मध्ये वामन’</quote>मिति निर-
वकाशवामनश्रुतेरेवेत्यर्थः ।।</p>
<p><pratika>सू॰ ।। हृद्यपेक्षया तु मनुष्याधिकारत्वात् ।। २५ ।।</pratika> तुशब्द एवार्थे, अपिशब्दार्थे च । तथा च सर्वगतस्यापि वि-
ष्णोः अङ्गुष्ठमात्रत्वोक्तिः अङ्गुष्ठपरिमितहृदाकाशापेक्षयैव । न तावता विष्णोः परिच्छिन्नत्वं ज्ञेयमित्यर्थः । शेषं पूर्ववत् ।।</p>
<head>इति सूत्रार्थचन्द्रिकायां प्रमिताधिकरणम् ।। ७ ।।</head>
