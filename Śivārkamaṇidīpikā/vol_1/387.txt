<pb n="387"/>
द्यते तस्यैव घोषो भवति यमेतत्कर्णावपिधाय शृणोति, स यदोत्क्रमिष्यन्
भवति नैनं घोषं शृणोति’ <ref>(बृह ॰ ७.९.)</ref> इति जाठराग्नौ प्रयोगदर्शनात् ।
महाभूततृतीयोऽग्निर्वा स्यात् <quote>‘एष वा अग्निर्वैश्वानरः’</quote> <ref>(तै॰ सं॰ ३.३.८.)</ref> इत्यादौ
वैश्वानरशब्दस्याग्नौ प्रसिद्धत्वात् । अग्निर्देवता वा स्यात; <quote>‘वैश्वानरं
द्वादशकपालं निर्वपेत् पुत्रे जाते’</quote> <ref>(तै॰ सं॰ २.२.५.)</ref> इत्यादिष्विष्टिदे-
वतात्वेन फलदातृत्वश्रवणात् । न तु परमेश्वरः, <quote>‘प्रादेशमात्रम्’</quote> इति परि-
च्छेदावगमादिति ।। अत्रोच्यते---परमेश्वर एव वैश्वानरः । कथं ? वैश्वानरश-
ब्दस्य साधारण्येऽप्यस्मिन् प्रकरणे <quote>‘को न आत्मा ? किं ब्रह्म ?’</quote> <quote>‘आत्मानमे-
वेमं वैश्वानरं संप्रत्यध्येषि तमेव नो ब्रूहि’</quote> <ref>(छा॰ ५.११.)</ref> इत्यादिषु परमेश्वरासाधा-
<!-- APPAYYA !-->
वचनबलात्कर्मण एव तत्फलमिति सिद्धान्तिनापि स्वीकरणीयम् । <quote>‘यक्ष्यमाणो ह वै भगव-
न्तोऽहमस्मि यावदेकैकस्मा ऋत्विजे धनं दास्यामि तावद्भगवद्भ्यो दास्यामि वसन्तु भगवन्त’</quote>
इति प्रार्थितवन्तं केकयराजं प्रत्या <quote>‘त्मानमेवेमं वैश्वानरं सम्प्रत्यध्येषि तमेव नो ब्रूही’</quote>ति धन-
लिप्सां विना वैश्वानरविद्याप्रकारस्यैव प्रश्नस्तस्य पूर्णायुःप्राप्तिफलकत्वादुपपद्यते । वाजसने-
यशाखायां ह्यस्यास्तत्फलकत्वमुक्तम् <quote>‘अपपुनर्मृत्युं जयति सर्वमायुरेती’</quote>ति । द्युमूर्धत्वादिकं
द्युवैश्वानरत्वादिवत् कल्पनामात्ररूपं जाठराग्नावपि सम्भवति । एवं ह्युपाख्यायते ।
औपमन्यवादयः पञ्च महर्षयः <quote>‘को न आत्मा किं ब्रह्मे’</quote>ति मीमांसित्वा निश्चयमलभमा-
ना वैश्वानरोपासनापरमुद्दालकं गत्वा तेनापि तस्यामकृत्स्नवेदिना अश्वपतिः केकयो वैश्वा-
नरमुपास्ते तमभ्यागच्छामेत्युक्ताः उद्दालकषष्ठास्तमभिजग्मुः । स च तेषां ज्ञानं परीक्ष्य ततो
वक्तव्यशेषं वक्ष्यामीत्यभिसन्धाय <quote>‘औपमन्यव कं त्वमात्मानमुपास्से’</quote> इत्यादिना तान्षडपि
ऋषीन् क्रमेण पृष्ट्वा तै <quote>‘र्दिवमेव भगवो राज’</quote> न्नित्यादिभिः यथाक्रमं द्युसूर्यानिलाकाशजला-
वनीषु वैश्वानरपबुद्ध्या तैरुपास्यमानतयोक्तासु दिवादयो वैश्वानरं प्रति मूर्धचक्षुःप्राणमध्यमू-
त्रस्थानपादावयवत्वेनोपास्याः न तु वैश्वानरत्वेनेति व्यस्तोपासनाः प्रतिषिध्य समस्तोपासना-
विषयस्य वैश्वानरस्य प्रागुपक्षिप्तं द्युमूर्धत्वादिविशिष्टरूपमेकीकृत्योपदिदेश <quote>‘मूर्धैव सुतेजा’</quote>
इत्यादिनेति । एवं च द्युप्रभृतिषु यथा वैश्वानरत्वं कल्पितं तथा वैश्वानरमूर्धत्वादिकमपीत्ये-
व युक्तम् । तच्च जाठराग्नावपि सम्भवति । ब्रह्मश्रुतिरपि द्युमूर्धत्वादिसादृश्यात् गौणतयोपप-
द्यते । ब्रह्मणोऽपि हि द्युमूर्धत्वादिक <quote>‘मग्निर्मूर्धा चक्षुषी चन्द्रसूर्या’</quote>वित्यादिमन्त्रे श्रूयते।एतेनात्म-
पुरुषश्रुत्योरपि गौणत्वं व्याख्यातम् । तस्माज्जाठराग्निरेव वैश्वानरः । यदि तु द्युमूर्धत्वादिकं
कल्प्यमानमपि द्युप्रदेशादिव्यापक एव कल्पनीयम् । तदा तृतीयमहाभूतरूपोऽग्निर्वैश्वा-
नरोऽस्तु । <quote>‘यो भानुना पृथिवीं द्यामुतेमामाततान रोदसी अन्तरिक्ष’</quote> मिति तस्यैव त्रैलो-
क्यव्याप्तिश्रवणात् जाठररूपेण तस्य पुरुषान्तःप्रतिष्ठितत्वाच्च । यदि त्वात्मब्रह्मपुरुष-
श्रुतीनामब्रह्मण्यपि चेतनत्वेन संनिकृष्ट एव गौणी वृत्तिः कल्पनीया तदा तृतीयभूताभिमानि-
देवता वैश्वानरोऽस्तु । <quote>‘विश्वस्मा अग्निं भुवनाय देवा वैश्वानरं केतुमह्नामकृण्व’</quote>न्नित्यादिषु
तृतीयमहाभूत इव <quote>‘वैश्वानरं द्वादशकपालं निर्वपे’</quote> दित्यादिषु फलदात्र्यां तदभिमानिदेवता-
यामपि वैश्वानरशब्दप्रयोगदर्शनात् । कथञ्चिदपि वैश्वानरो न परमेश्वरः परिच्छिन्नपरि-
