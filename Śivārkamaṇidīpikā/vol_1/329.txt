<pb n="329"/>
अत्र खलूपक्रमादिभिर्लिङ्गैर्विरूपाक्षं ब्रह्म सर्वोत्कृष्टमुपास्यमिति युक्तमेव । तथा हि
उपक्रमे---<quote>‘अणोरणीयान्’</quote> <ref>(ऋ. सं. २.७.१७)</ref> इत्यादिना <quote>‘महिमानमीशम्’</quote>
<ref>(महाना.१०.)</ref> इत्यन्तेन सकलजन्तुहृदयगुहावर्तित्वेन स्वप्रसादातिशयवीत-
शोकपुरुषदर्शनविषयत्वेन च महिमातिशयवानीशः प्रस्तुतः । पुनः <quote>‘सप्त प्राणाः
प्रभवन्ति तस्मात्’</quote> <ref>(महाना. १०.)</ref> इत्यादिना स एव परमशक्तिमान् प्राणा-
दिजगदुपादानत्वेन निरूपितः । ततश्च, <quote>‘यो देवानां प्रथमं पुरस्ताद्विश्वाधिको
रुद्रो महर्षिः । हिरण्यगर्भं पश्यत जायमानम्’</quote> <ref>(महाना. १०)</ref> इति विश्वाधिक-
त्वेन सर्वज्ञत्वेन सकलकार्यप्रथमहिरण्यगर्भजनकत्वेन च निमित्तभूतः परामृष्टः ।
<!-- APPAYYA !-->
<quote>‘प्रणवाद्या मुने वेदाः प्रणवे पर्यवस्थिता’</quote>इति स्मृतेर्वेदानामुत्पत्तिलयस्थानतया तदाद्यन्तयोः
‘प्रतिष्ठितः स्वरः ॐकारः । तस्य प्रकृतिरकारः । <quote>‘अकारो वै सर्वा वा’</quote>गित्यकारस्य सर्ववाक्प्र-
कृतित्वश्रवणात् । तस्मिन्स्वप्रकृतावकारे लीनस्याकारात्मतां प्राप्तस्य तस्योङ्कारस्य यः परो
वाच्यः । <quote>‘इदंपरः’</quote> <quote>‘तत्पर’</quote> इत्यादौ वाच्ये परपदप्रयोगदर्शनात् । स महेश्वरः । इत्थं सर्वशब्द-
जालप्रकृतितया निखिलवाचकोत्कृष्टाकारवाच्यस्य निखिलवाच्योत्कर्षो युक्त इत्यौचितीमव-
लम्ब्याकारवाच्यस्य सर्वेश्वरत्वप्रतिपादकोऽयं मन्त्रो नारायणपर एव पर्यवस्यति । अत एवाग्रे
<quote>‘सहस्रशीर्षं देव’</quote> मित्यारभ्य नारायणस्यैव महिमवर्णनं दृश्यते । तस्मादत्र परमेश्वरस्योपास्य-
त्वनिर्णयो न युक्त इत्याशङ्कां मनसि निधायोपक्रमादिभिस्तथा निर्णयस्य युक्तत्वमुपपादयितु-
मुपक्रमते---<pratika>अत्र खल्विति</pratika> । उपक्रमस्य तावदीशश्रुत्या परमेश्वरविषयत्वमुपपादयति---
<pratika>उपक्रम इति ।</pratika> अनन्तरसन्दर्भस्यापि तमेव परमेश्वरमीशशब्देनोपक्रान्तं सर्वनाम्ना परामृश्य
प्रवृत्तत्वान्नान्यविषयत्वशङ्कावकाश इत्याह---<pratika>पुनरिति ।</pratika> <quote>‘यो देवाना’</quote>मति मन्त्रस्य तु स्पष्टं
परमेश्वरविषयत्वमित्याह---<pratika>ततश्चेति ।</pratika> <quote>‘निमित्तभूतः परामृष्ट’</quote> इत्यस्यायमभिप्रायः ।
यच्छब्दयोगेनानुवाद्यतया प्रतीयमानस्यापि हिरण्यगर्भजनयितृत्वस्य <quote>‘नारायणाद्ब्रह्मा जाय-
त’</quote>इति न पुरोवादः । इहानूद्यमानस्य रुद्रशब्दवाच्यपरमेश्वरगतहिरण्यगर्भजनयितृत्वस्य
ततः प्राप्त्यभावात् । न ह्यनूद्यमानार्थप्रापकस्य पुरोवादत्वं कल्पयितुं युक्तम् । तथा सति
<quote>‘यदाग्नेयोऽष्टाकपालो’</quote> <quote>‘य एवं विद्वान्साम्ना स्तुवीते’</quote>त्यादीनामपि यत्किञ्चित्पुरोवादकल्पनया
तदनुवादकत्वाभ्युपगमापत्तेः । नारायणे रुद्रपदस्य लक्षणया <quote>‘नारायणाद्ब्रह्मा जायते’</quote> इत्यस्य
प्रापकत्वमुपपद्यत इति चेन्न । अन्योन्याश्रयापत्तेः । रुद्रशब्दस्य नारायणे लक्षणासिद्धौ हि
तस्य प्रापकतोपपत्त्याऽस्य तदनुवादत्वं सिध्द्यति सिद्धे च तदनुवादत्वे लक्षणाकल्पनमिति ।
तस्मादनुगुणपुरोवादासम्भवेऽस्य <quote>‘य एवं विद्वान् साम्ना स्तुवीते’</quote>तिवदननुवादकत्वमेव
भवेत् । सम्भवति चास्यानुगुणपुरोवादः ‘ब्रह्मविष्णुरुद्रेन्द्रास्ते सम्प्रसूयन्त ‘इत्यादिः ।
यदि तु द्वयोर्हिरण्यगर्भकारणत्वं न सम्भवेत् तदा रुद्रशब्दस्य वा नारायणे लक्षणा
कल्प्येत । नारायणशब्दस्य वा परमेश्वरे । सम्भवति तु द्वयोरपि तत्कारणत्वं निमि-
त्तोपादानभावेनेति । एतदभिप्रायेणैव एतदधिकरणारम्भभाष्येऽपि <quote>‘हिरण्यगर्भोपादानस्ये’</quote>ति
नारायणो विशेषितः । यो <quote>‘देवाना’</quote>मिति मन्त्रानन्तरमाम्नातो <quote>‘यस्मात्परं नापरमस्ति किञ्चि’</quote>-
दिति मन्त्रः । तस्य शिवविषयत्वं ‘यस्मात्परतरं नास्ति नापरं च परात्मनः । न ज्यायोऽस्ति न
