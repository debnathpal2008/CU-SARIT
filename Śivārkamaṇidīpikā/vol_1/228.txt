<pb n="228"/>
अन्ये पुनः <quote>‘अस्माल्लोकात्प्रेत्य । एतमन्नमयमात्मानमुपसङ्क्रम्ये’</quote> त्यादावन्नमया-
दीनां प्रत्येकं चेतनवाचकात्मश्रुतिसम्बन्धात्संसारलोकादुक्रान्तस्य मुक्तस्य
क्रमप्राप्यत्वावगमाच्च एते स१र्वथान्नमयादय आत्मानः पञ्च चेतना अन्नाद्यनुमित-
पञ्चभूताधिष्ठातारः कारणभूताः पुरुषा ब्रह्मविष्णुरुद्रेश्वरसदाशिवसञ्ज्ञाः ।
अन्नमयाद्यात्माधारस्य सदाशिवस्यानन्दमयस्यापि कारणं परमशिवाख्यं ब्रह्म
<!-- APPAYYA !-->
पन्यस्यति—<pratika>अन्ये पुनरिति</pratika> । तेषामयमभिप्रायः । अन्नमयादयस्तावच्चेतना देवताविशेषा-
श्चेत्यभ्युपगन्तव्यम् । <quote>‘एतमन्नमय’</quote>मित्यादिफलवाक्येषु प्रत्येकं तेषु चेतनवाच्यात्मशब्दश्र-
वणात् उपासनावाक्येषु श्रुतस्यैव तस्य दृष्टिविधानार्थत्वेनान्यथासिद्ध्यभावात् मुक्तौ संसा-
रमण्डलादुत्तीर्णेन तेषां क्रमप्राप्यत्वश्रवणाच्च । अतस्ते मुक्तप्राप्यपरमशिवलोकनेदिष्ठक्रमि-
कलोकाधिष्ठातृदेवताविशेषा इति निश्चये सति सङ्ख्यासाम्यात् ब्रह्मादयः कारणपुरुषा इत्य-
वधार्यन्ते । ते हि ब्रह्मादिक्रमेण सृष्ट्यादिकर्तृत्वात् सदाशिवादिक्रमेणोत्तरोत्तरकारणत्वाच्च
कारणपुरुषाः । यद्यपि ते परमेश्वरानुग्रहादाधिकारिकपदान्यवाप्ताः जीवविशेषाः न स्वयं सृ-
ष्ट्यादिकर्तारो नाप्युत्तरोत्तरकारणानि । किंतु तानधिष्ठाय वर्तमानः शिव एव । <quote>“लोकानुग्र-
हणायैव शिवेन परमेष्ठिना । सदाशिवादयस्सर्वे मूर्त्यात्मानो ह्यधिष्ठिताः । अयस्यग्नौ समा-
विष्टे दाहोऽग्नेरेव नायसः । मूर्त्यात्मस्वेवमैश्वर्यमीश्वरस्यैव नात्मनाम् । न हि काष्ठो ज्वल-
त्यूर्ध्वमग्निरेव ज्वलत्यसौ । काष्ठस्याङ्गारता नाग्नेरेवमत्रापि योज्यताम् । मूर्त्यात्मस्वपि रा-
गाद्या दोषास्सन्त्येव वस्तुतः । तथापि तेषामेवैते न शिवस्य तु सर्वथा । अग्नावपि समाविष्टे
ताम्रं खलु सकालिकम् । इति नाग्निरसौ दूष्यस्ताम्रसंसर्गकारणात् । नाग्नेरशुचिसंसर्गादशु-
चित्वमुपेयते । अशुचेस्त्वग्निसंयोगाच्छुचित्वमुपजायते । एवं शोध्यात्मसंसर्गान्न ह्यशुद्धः
शिवो भवेत् । शिवसंसर्गतस्त्वेष शोध्यात्मैव विशुद्ध‍यति ।।”</quote> इत्यादि शिवपुराणवचनप्रासा-
ण्यात् । <quote>‘तेजोऽतस्तथा ह्याहे’</quote> <ref>(ब्र॰ २—३—१० सू)</ref> त्यधिकरणभाष्टे तथैव प्रतिपादयिष्य-
माणत्वाच्च । तथापि तदधिष्ठातुः शिवस्यैव कारणत्वं तेषूपचर्य ते कारणपुरुषा इति व्यप-
दिश्यन्ते । ते च ब्रह्मादिक्रमेण पृथिव्यादिभूतानामधिदेवताः । एवं च पृथिव्या <pratika>ॐ षधयः</pratika> ।
ॐषधीभ्योऽन्नमि’ति श्रुतेः अन्नकारणत्वादन्नशब्दलक्षितायाः । पृथिव्या देवतात्वात् अन्न-
मयश्चतुर्मुखः । <quote>‘आपोमयः प्राणः’</quote>इति शुतेः प्राणकारणतया प्राणशब्दलक्षितानामपां देवता-
त्वात्प्राणमयो विष्णुः । एवं तेजोवाय्वाकाशेषु केनचित्सम्बन्धेन मनोविज्ञानानन्दशब्दानां
लक्षणामुपपाद्य मनोमयादयो रुद्रेश्वरसदाशिवा इति समर्थनीयम् । चेतनत्वमुक्तप्राप्य-
परमशिवलोकनेदिष्ठलोकाधिष्ठातृत्वलिङ्गानुगृहीतया पञ्चसङ्ख्ययान्नमयादयो ब्रह्मादय इति
निश्चिते अन्नमयप्राणमयशब्दयोः प्रसिद्धसम्बन्धाधीनलक्षणामूलया वृत्त्या ब्रह्मविष्णु-
परत्वलाभे च सति मनोमयादिशब्दानां रुद्रादिपरत्वस्यावश्याङ्गीकरणीयत्वात् । एवं चान-
न्दमयः सदाशिवः तत्प्रतिष्ठारूपं ब्रह्म परमशिव इति स्थिते तयोरपृथक्सिद्धिरूपादभेदादा-
नन्दमयशब्दो ब्रह्मपर इत्यभिप्रेत्यानन्दमयो ब्रह्मेति सूत्रकारोक्तिरिति । एवं चायमन्येषां प-
क्षेऽधिकरणप्रकारः । <quote>‘सोऽकामयते’</quote>त्यादिना जगत्कारणत्वेन प्रतिपाद्यमान आनन्दमयः
<note>(१) <quote>‘सर्वेऽन्नम/?/दयः’</quote> इति ख. पाठः ।</note>
