<pb n="339"/>
<quote>‘तस्मा उपसंहर्त्रे महाग्रासाय वै नमः’</quote> इति परमेश्वरस्याथर्वशिरसि श्रूयते सर्व-
संहर्तृभावो, न क्वचिज्जीवस्य । <quote>‘य इमा विश्वा भुवनानि जुह्वत्’</quote>(ऋ.सं.८.३.१६.) ।। इ-
ति ब्रह्मणो निजप्रकाशवह्नौ निखिलभुवनहव्यहौतृत्वमवगम्यते । न चैवमस्ति
जीवस्य सामर्थ्यं हव्यकोटिनिविष्टस्य । स्वेतरमखिलं चराचरं चिदचित्प्रपञ्चं
<!-- APPAYYA !-->
यायिनः सर्वप्रपञ्चसंहर्तृत्वं तदेव चानेन मन्त्रेणोच्यत इति । <pratika>तस्मा इति</pratika> । <quote>‘जगद्धितं वा एतद-
क्षरं प्राजापत्यं सूक्ष्मं सौम्यं पुरुषमग्राह्यमग्राह्येण वायुं वायव्येन सोमं सौम्येन ग्रसति स्वेन
तेजसे’</quote>ति पूर्ववाक्ये प्रणवाक्षरमात्रात्रयदेवताग्रसितृत्वं यदुक्तं तद्विशिष्टायेति तस्मा इत्यनेनो-
च्यते । <quote>‘महाग्रासाये’</quote>त्यनेन गोबलीवर्दन्यायेन तदतिरिक्तसर्वप्रपञ्चग्रसितृत्वमुच्यते । ग्रसि-
तृत्वमत्र न खादितृत्वमुपभोक्तृत्वं वा किं तु संहर्तृत्वम् <quote>‘उपसंहर्त्रे’</quote>इति विशेषणेन ख्याप्यते ।
ततश्चोदाहृतमन्त्रस्थस्य <quote>‘उपसंहर्त्र’</quote> इत्यस्य कस्येति प्रतियोग्याकाङ्क्षायां <quote>‘सर्वजगद्धितं वा
एतदक्षर’</quote>मित्यत्र सन्निहितं सर्व जगत्प्रतियोगित्वेनान्वेति । <quote>‘अधिकं वा स्याद्बह्वर्थत्वादितरै-
स्सन्निधाना’</quote>दिति न्यायेनान्यार्थसन्निहितस्यापि प्रतियोगितयान्वयोपपत्तेरित्यन्यार्थसन्निहि-
तसर्वजगदन्वयेन महदुपपदेन च सर्वसंहर्तृत्वसिद्धिरस्पष्टेति तत्स्पष्टीकरणार्थं सर्वसंहर्तृ-
भावविषयत्वसिद्धये <quote>‘य इमा विश्वा भुवनानि जुह्वदृषिर्होता निषसादा पिता नः । स आशि-
षा द्रविणमिच्छमानः परमच्छदो वर आविवेशे’</quote>ति मन्त्र उदाहृतः । अस्यायमर्थः । ऋषिः
सकलवेदद्रष्टा । नः अस्माकम् । पिता जनयिता । इमानि सर्वाणि भुवनानि जुह्वत्सन् होता
निषसाद होमकर्ता स्वयमेवावशिष्टस्सन्निविष्टः । अनेन स्वमात्रावशेषवचनेन स्वप्रकाशचि-
द्रूपः स्वयमेव होमाधारोऽग्निरित्यपि लब्धम् । प्रसिद्धं चाथर्वशिखायां परमेश्वरस्य संवर्तका-
ग्निरूपत्वम् । तत्र हि परमेश्वरध्यानसाधनत्वेनोपक्रान्तस्य प्रणवस्य ध्यानार्थमकारोकारमका-
रमात्राभिस्सर्वात्मत्ववर्णनं प्रस्तुत्य मात्रात्रयस्य पृथिव्यन्तरिक्षस्वर्गलोकऋग्यजुस्सामवेदब्रह्म-
विष्णुरुद्राद्यात्मत्वमुक्त्वा <quote>‘यावसानेऽस्य चतुर्थ्यर्धमात्रा सा सोमलोक ॐङ्कारस्साथर्वणैर्मन्त्रैरथ-
र्ववेदस्संवर्तकोऽग्नि’</quote>रित्यादिनार्धमात्रायाः <quote>‘तदूर्ध्वमुन्मनालोकात्सोमलोकमलौकिकम्।सोमस्स-
होमया यत्र नित्यं निवसतीश्वर’</quote> इति पुराणप्रसिद्धोन्मनान्तसकलभुवनातीतोमासहितपरमे-
श्वरलोकाथर्ववेदपरमेश्वरात्मत्वाद्युक्तिसमये परमेश्वरे संवर्तकाग्निशब्दः प्रयुक्तः । एवं प्रल-
यकाले सर्वं स्वात्मन्युपसंहृत्य स्वमात्रावशेषेण स्थितः परमेश्वरः । आशिषा । आशीरिच्छा ।
<quote>‘आशीरुरगदंष्ट्रायां शुभवाक्याभिलाषयो’</quote>रिति कोशकारस्मरणात् । तया । स्वात्मन इच्छाश-
क्त्या । द्रविणं स्वविभूतिरूपं प्रपञ्चमिच्छमानः स्वेच्छाशक्तिरूपेणोपादानेन सुवर्णेन कुण्डल-
मिव प्रपञ्चं सिसृक्षन् । परमच्छदः सङ्कल्पमात्रसृष्टप्रपञ्चरूपोत्कृष्टनिजाच्छादनस्तद्विशिष्टो
भूत्वा । वरे उत्कृष्टे परमच्छदत्वेन प्रागुक्ते प्रपञ्चे आविवेश अन्तर्यामितया प्रविष्ट इति ।
अत्र यद्यपि विश्वशब्दस्सामस्त्यवाच्यस्ति तथापि भुवनशब्दस्य लोकसंस्थानवाचित्वात्
भूर्भुवस्सुवरित्यादिसमस्तभुवनसंहर्तृत्वमेव प्रतीयते।न तु चेतनाचेतनात्मकसर्वप्रपञ्चसंहर्तृत्वम् ।
तत्तु <quote>‘होता निषसादे’</quote>ति होतृमात्रावशेषोक्तिसामर्थ्यात् भुवनशब्दस्य कार्यमात्रपरत्वमुपपाद्य
समर्थनीयम् । तत्समर्थनसिद्धये <quote>‘होता निषसादे’</quote>त्यस्य परमेश्वरमात्रावशेषपरत्वं मन्त्रान्तरैका-
र्थ्येन स्पष्टीकर्तुं मन्त्रान्तरं तदर्थोपन्यासपूर्वकमुदाहरति—<pratika>स्वेतरमखिलमित्यादिना</pratika> । ‘न
