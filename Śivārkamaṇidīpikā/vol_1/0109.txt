<pb n="109"/>
जन्मादि अस्य यतः इति सूत्रपदच्छेदः । जन्मादिकं जन्मस्थितिप्रलयतिरोभा-
<!-- APPAYYA !-->
दण्डपुरुषदण्डगतपुरुषविशेषणत्वानीति समूहालम्बनवैलक्षण्याय तस्याप्यावश्यकत्वात् । न
च विशेषणतात्वावच्छेदेन विशेषणत्वविषयत्वं समूहालम्बने त१दनवच्छेदेन तद्विषयत्वं विशि-
ष्टज्ञान इति ततो विशेषो वाच्यः । दण्डविशेषणकश्चैत्र इत्यादिविशिष्टज्ञाने तदवच्छेदेनापि
विशेषणत्वविषयत्वसत्त्वात् । तस्माद्दीर्घबाहुर्बाहुदैर्घ्यवानिति विशिष्टज्ञानयोर्वैलक्षण्यसिद्धये
तत्तद्विशेषणत्वविषयताकृत इव विशिष्टज्ञानसमूहालम्बनयोर्वैलक्षण्यसिद्धये प्रकारप्रका-
रिभाव इव ज्ञानज्ञेयसम्बन्धकृतोऽपि विशेषोऽङ्गीकर्तव्य एव । यद्यपि न्यायमते ज्ञानस्य
ज्ञेयेन स्वरूपमेव सम्बन्धः । तथापि स्वरूपसम्बन्ध एव विशेषस्तैरगत्याभ्युपगन्तव्यः।
घटाभावस्य घटेन प्रतियोग्यनुयोगिभावरूपस्वरूपसम्बन्धः भूतलेनाधाराधेयाभावरूप इति-
वत् । एवं च ज्ञानस्यानवधारणत्वं <quote>‘स्थाणुः पुरुषो वे’</quote>त्यादिज्ञानेष्वनेकधर्मविषय इव <quote>‘अय-
मयं वा चन्द्र’</quote> इत्यादिज्ञानेष्वनेकधर्मविषयेऽप्यनुभूयत इति- लक्षणानुगमादनेकधर्मिविषयोऽ-
पि संशयो युक्त एव । अतो युक्तमुक्तम् <pratika><quote>‘अध्ययनादापाततो ज्ञातेब्रह्मणि तद्योगादि-
ति’</quote></pratika> । <quote>‘ब्रह्मविदाप्नोति पर’</quote> मित्यादिवाक्याध्ययनात् सामान्यतो निरतिशयबृहत्त्वेनावगते ब्रह्म-
णि मन्त्रार्थवादादिप्रसिद्धहरिहरादिदेवताविशेषाणां मध्ये <quote>‘अयमयं वा ब्रह्मे’</quote> ति विशिष्य सन्दिग्धे सति सकलदेवतान्तरव्यवच्छेदेन शिव एव ब्रह्मेति निर्णयार्थस्य लक्षणस्य युक्तत्वा-
दित्यर्थः । अत्र केचिदाद्यस्य सर्गादौ प्राथमिकस्य हिरण्यगर्भस्य जन्म यतो भवति <quote>‘यो ब्रह्मा-
णं विदधाति पूर्व’</quote>मिति श्रुतेस्तद्ब्रह्मेति सूत्रार्थमाहुस्तन्निरासं हृदि निधाय सूत्रपदविभागं दर्श-
यति—<pratika>जन्मादीति</pratika> । तद्गुणसंविज्ञानबहुव्रीहिणा कृत्यपञ्चकं ग्राह्यमित्याह—<pratika>जन्मादिकमिति</pratika> ।
जन्मप्रलयावुत्पत्तिनाशौ प्रसिद्धौ । स्थितिर्जन्मप्रलययोर्मध्ये प्रपञ्चस्यावस्थानम् । तिरोभावः
संसारिवर्गस्य नित्यसिद्धज्ञानक्रियाशक्त्याद्यावरणं सकलसांसारिकानर्थमूलभूतबन्धाख्यम्।अनु-
ग्रहस्ततो मोक्ष इत्येतानि परमेश्वरस्य सृष्टिपालनसंहारतिरोधानानुग्रहरूपस्वव्यापारसाध्यानि
प्रपञ्चधर्मरूपाणि पञ्चकार्याणि । यद्यप्यनुग्रहः परमेश्वरधर्मः तथाप्यत्रानुग्रहशब्देन तत्साध्या
संसारिवर्गधर्मरूपा बन्धनिवृत्तिर्लक्षणीया । प्रपञ्चधर्मजन्मादिसाहचर्यात् । यद्वा <quote>‘मुच्यते
वत्सः स्वयमेवे’</quote>त्यत्र वत्सस्येवानुग्रहशब्दितमोचनव्यापारकर्मणः संसारिणः पक्कमलतया तीव्र-
भक्तिवैराग्यादियुक्ततया च सौकर्यातिशयेन कर्तृत्वविवक्षया तत्कर्तृकैर्जन्मादिभिस्सहानुग्रहस्य
पाठः । ननु, जन्मादिपञ्चकस्य प्रपञ्चकर्तृकत्वमात्रमिहि न विवक्षितम् । किं तु प्रपञ्चधर्मत्वम् ।
अत एव प्रपञ्चधर्मेण जन्मादिना ब्रह्मणः सम्बन्धाभावात्तस्य ब्रह्मलक्षणत्वासम्भवमाशङ्क्या-
न्यनिष्ठस्यापि तटस्थलक्षणत्वं सम्भवतीति समाधास्यते । एवं च परमेश्वरधर्मानुग्रहणं प्रति
कर्मणः कर्तृत्वविवक्षायामप्यनुग्रहस्य प्रपञ्चधर्मत्वालाभात् जन्मादिसहपाठो न युक्त इति चेत् ।
उच्यते । सर्वत्र कर्मकर्तुः स्वव्यापारं प्रत्येव कर्तृत्वविवक्षा न तु स्वव्यापारानुकूलं कर्तृव्यापारं
प्रति । अत एवोक्तं कैयटेन-‘लुनातिस्तावद्दिधा भवनोपसर्जने द्विधा भावने वर्तते । लुनाति
केदारं देवदत्तः द्विधाभावं, तद्द्विधा भावयतीत्यर्थः । यदा तु केदारस्य सौकर्यातिशयविवक्षा-
यां देवदत्तव्यापारो न विवक्ष्यते तदा द्विधाभवनमात्रे लुनातिर्वर्तते । अनेकार्थत्वाद्धातूना-
<note>(१) <quote>‘न तदवच्छेदेन तद्विषयत्वं’</quote> इति च. पाठः ।</note>
