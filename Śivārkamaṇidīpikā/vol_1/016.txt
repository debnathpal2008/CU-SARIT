<pb n="016"/>
पनिषच्छव्दप्रयोगदर्शनाच्चोपनिषदीत्यस्य ब्रह्मणीति वार्थो ग्राह्यः । विचारशास्त्रस्य ह्यव्यव-
धानेन वेदान्तवद्व्यवधानेन ब्रह्मापि विषय इति भाष्यकारः प्रथमसूत्रव्याख्यानसमये क्वचि <quote>‘दु-
पनिषच्छास्त्रं विचारणीय’</quote> मित्यन्यत्र <quote>‘ब्रह्मापि निरतिशयनिश्रेयसकरं विचारणीय’</quote> मित्युभयथा-
पि सूत्रतात्पर्यं वक्ष्यति । एवं च इह कर्मब्रह्मरूपवेदार्थसमुदाये ब्रह्मणि मीमांसा समारभ्यत
इति वाक्यस्यार्थः । अत्रायमाशयः । धर्ममीमांसाशास्त्रे कार्यपरवेदभागविचार एव वृत्तःन
ब्रह्मपरवेदान्तभागविचारः । न ह्यन्यस्मिन् शास्त्रे जन्मादिसूत्रमारभ्य प्रवर्तयिष्यमाणं
वेदान्तभागविचारं तत्र क्वचिदाहत्य कृतमुपलभामहे । न च न्यायसाम्यात्तत्सिद्धिः । तत्र
वर्णितेभ्यः कार्यपरवाक्यार्थनिर्णायकन्यायेभ्योऽत्र वर्णयिष्यमाणानां सिद्धब्रह्मपरवाक्यार्थ-
निर्णायकन्यायानां भिन्नत्वात् । ननु, कृत्स्नवेदार्थविवक्षारूपहेतुसाधारण्याद्वेदान्तार्थनिर्णयो-
पयोगिन्यायग्रथनमपि तत्र कृतमेवेति यथाकथञ्चिदुपपादनीयमिति चेन्न । वेदाध्ययनानन्तरं
तदध्ययनादेव कारकहेतोर्वेदस्य विवक्षितार्थत्वात् ज्ञापकहेतोर्वा सर्वैरप्यधीत२वेदैर्धर्मविचारः
कर्तव्य इति हि धर्मजिज्ञासासूत्रेण प्रतिज्ञायते । न तु त३च्छास्त्रप्रणेत्रैवसकलवेदार्थविचारोपयो-
गिन्यायग्रथनं कर्तव्यमित्यपि । ततश्च यदि नाम हेतुसाधारण्यात् सर्वैरप्यधीतवेदैः कर्मभाग-
विचारवद्ब्रह्मभागविचारोपि कर्तव्य इति सिद्ध्येत् । तथापि तावता कार्यपरवेदमात्रविचारोपयो-
गिन्यायग्रथनपरशास्त्रचिकीर्षया तत्र प्रेक्षावतां प्रवृत्त्यर्थं तत्प्रमेयधर्मविचारकर्तव्यतां प्रति-
जानानेनैव ब्रह्मपरभागविचारोपयोगिन्यायग्रथनमपि कर्तव्यमिति न सिध्द्यति । न४ खलु वैद्य-
शास्त्रं चिकीर्षता तत्र प्रेक्षावत्प्रवृत्त्यर्थं तत्प्रमेयौषधसेवनं रोगिभिरवश्यं कर्तव्यमिति प्रति-
जानानेनैव<quote>‘जन्मान्तरकृतं पापं व्याधिरूपेण बाधते । तच्छान्तिरौषधैर्दानैर्जपहोमार्चनादिभि’</quote>-
रित्यौषधदानजपादीनां रोगशान्तिकरत्वं हेतुतयोपन्यस्तमिति हेतुसाधारण्याद्रोगिभिरौषधसे-
वनवद्दानादिकमपि कर्तव्यमिति सिद्धावपि तेनैव वैद्यशास्त्रकृता कर्मविपाकशास्त्रनिरूपणीय-
रोगनिवृत्त्यर्थदानादिनिरूपणमपि कर्तव्यमिति सिद्ध्यति । न वा पर्वते वह्न्यर्थं प्रविवर्त्सता
तत्र वह्निसत्त्वपरिज्ञानार्थं परामृष्टं धूमलिङ्गमन्यत्रापि क्वचिद्दृष्टमासीदित्येतावता तत्रापि
वह्न्यनुमित्युदयेऽपि प्रवर्तितव्यमिति सिद्ध्यति । किं च हेतुसाधारण्यमात्रेणावश्यकर्तव्याग्नि-
होत्राद्यनुष्ठानोपयोगिसौत्रप्रतिज्ञाविषयधर्मविचारवदतथाभूतब्रह्मविचारेऽपि प्रवर्तितव्यमि-
त्येतदेव न सिद्ध्यति । कुतो धर्ममीमांसासूत्रकृतैव ब्रह्मविचारोपयोगिन्यायग्रथनमपि कर्तव्य-
मिति सिद्धिप्रत्याशा । वस्तुतस्तु, धर्मजिज्ञासासूत्रगतस्यातश्शब्दस्य ज्ञापकहेतुपरत्वे धर्मंस्य
विचार्यत्वं साध्यं प्रति वेदस्य विवक्षितार्थत्वं सा६धकहेतुत्वेन नोपन्यस्यते । यो विवक्षितार्थ-
स्सोऽधीतवेदकर्तव्यार्थविचार इति सामान्यव्याप्तावसच्छास्त्रादिषु व्यभिचारात् यो वेदो
विवक्षितार्थ इति विशेषणे व्या७प्तिग्रहस्थानाभावात् । किं तु साङ्गवेदाध्ययनवतामापातप्रति-
पन्नधर्मनिर्णयार्थमग्निहोत्रादिवाक्यार्थविचारं चिकीर्षतां विषनिर्हरणादिमन्त्रवत्तत्राप्यविव-
क्षितार्थत्वशङ्क्या विचारप्रवृत्तिप्रतिबन्धकप्रसक्तौ तन्निरासार्थत्वेनोच्यते । बाधकनिरासार्थं च
विवक्षितार्थत्वं ब्रह्मपरभागसाधारण्येनोपपादनीयम् । अन्यथा हि तद्वत् कर्मपरभागोऽप्य-
<note>(१) <quote>‘न ह्येकस्मिन्’</quote> इति क. पाठः ।</note> <note>(२) <quote>‘वेदैर्विचारः’</quote> इति ख. ग. पाठः ।</note> <note>(३) <quote>‘तत्सूत्र’</quote> इति क. पाठः</note>
<note>(४) <quote>‘न खलु’</quote> इत्यस्य <quote>‘कर्तव्यांमेति सिद्ध्यति’</quote> इति वाक्यान्तस्थतिङन्तेनान्वयः ।</note> <note>(५) <quote>‘धर्मविचारकर्तव्यं साध्यं’</quote>
इति ख. ग. पाठः ।</note> <note>(६) <quote>‘साधकत्वं हेतुत्वेन’</quote> इति ख. ग. पाठः ।</note> <note>(७) <quote>‘व्याप्तिग्रहणे मानाभावात्’</quote> इति ख. पाठः ।</note>
