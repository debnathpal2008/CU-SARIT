<pb n="014"/>
<lg><l>सर्ववेदान्तसारस्य सौरभास्वादमोदिनाम् ।</l>
<l>आर्याणां शिवनिष्ठानां भाष्यमेतन्महानिधिः ।। ७ ।।</l></lg>
<p>एवंगुणवदप्येतद्भाष्यमेतदभिमतां शास्त्रार्थमर्यादामनङ्गीकुर्वतामनादरणीयमिति सर्वो-
पादेयत्वाभावं दोषमाशङ्क्य नायं दोषः किं तु गुण एवेत्यभिप्रेत्याह---<pratika>सर्वेति</pratika> । सर्वेषां वे-
दान्तानां यत्सारस्यं निरतिशयास्वादनीयरसरूपे परब्रह्मणि तात्पर्यम् । तत्सौरभमिव । यदेकदे-
शस्थितस्यापि दिव्यपुष्पस्य सौरभमनेकदेशविसृमरं भवति एवं परब्रह्मणि निविष्टमपि वेदान्त-
बृन्दतात्पर्यं तत्तद्विद्योपक्रमगतोपाख्यानादिप्रदर्शितार्थद्वारा गुरुशिष्यक्रमाद्यनेकार्थपर्यवसा-
यीति तत्साम्यम् । यद्यपि सारस्यमेव सौरभमिति मयूरव्यंसकादिसमासोऽपि सम्भवति । तथा-
प्यास्वादः सारस्यशब्देन रसरूपतयाध्यवसिते तात्पर्य एव प्रथमान्वयदशायां मुख्यतयान्वे-
तीति पूर्वपदार्थप्राधान्यसिद्ध्यर्थमुपमितिसमासोऽत्र ग्राह्यः । एवं च तात्पर्यं सौरभमिवेत्युपमया
तात्पर्यवतो वेदान्तबृन्दस्य दिव्यसौरभवत्पारिजातस्तबकोपमा व्यज्यत इत्येकदेशविवर्तिरू-
पकवदेकदेशविवर्तिन्युपमेयम् । प्रसिद्धं हि पारिजातस्तबकस्य सङ्क१ल्पितसकलार्थप्रदायित्वं
हरिवंशे पारिजातसंहितायाम् । तथा वेदान्तबृन्दमपि स्वसेविनां मोक्षप्रापणेन <quote>‘स यदि
पितृलोककामो भवति सङ्कल्पादेवास्य पितरस्समुत्तिष्ठन्ती’</quote> त्यादिश्रुत्युक्तरीत्या सङ्कल्पितसक-
लार्थप्रदायीति तत्साम्यम् । एवं पारिजातस्तवकसौरभवद्व्यापिनो वेदान्तबृन्दतात्पर्यस्यास्वादः
आ समन्तात् साकल्येनानुभवः तेन मोदितुं शीलमेषामिति ताच्छील्यार्थे णिनिप्रत्ययः ।
स्वभावसिद्धवेदान्तार्थतात्पर्यश्रद्धावतामित्यर्थः । अवश्यं मोदन्त इत्यर्थे वा <quote>‘आवश्यका
धमर्ण्ययोर्णिनि’</quote> रिति <ref>(पा॰. ३. ३. १७०. सू॰)</ref> सूत्रेण णिनिप्रत्ययः । भक्तिपारवश्यात्तदा-
कर्णनमात्रेणावश्यमाकस्मिकमानन्दं प्राप्नुवतामित्यर्थः । एवंभूतानां शिवनिष्ठानां सर्वात्मना
शिवं प्रपद्य तमेव सर्वदा ध्यायतामार्याणां पूज्यानां सत्पुरुषाणामेतद्भाष्यं महानिधिः । यथा
महानिधिरतिदरिद्रैरकस्माल्लब्धो दर्शनमात्रेण महानन्दकरः तदभिमतसकलार्थप्रदश्च तथे-
दमपि भाष्यमुक्तरूपैस्सत्पुरुषैर्दृष्टं दर्शनमात्रेण सद्यः परनिर्वृतिकरं सकलवेदान्तार्थनिर्णयेन
निरन्तरशिवध्यानोपयुक्ततदीयनिखिलमङ्गल्यगुणविग्रहादियाथार्थ्यबोधसमर्पकं चेति तत्सा-
म्यम् । एवं च यानुद्दिश्येदं भाष्यं विरच्यते तदादरणीयत्वस्यावैकल्ये किमन्येषामनादरेण ।
<quote>‘मदुक्तिश्चेदन्तर्मदयति सुधीभूय सुधियः किमस्या नाम स्यादलसपुरुषानादरभरै’</quote> रिति
न्यायात् । प्रत्युत दधीचादिशापदग्धेभ्यस्तेभ्यस्तेभ्यश्चोरेभ्यो महानिधिवद्यत्नात्, गोपनीयमे-
तदिति तदनादरणमनुगुणमेवेति भावः ।। ७ ।।</p>
<p>अथ जिज्ञासाधिकरणम् ।। १ ।।</p>
<p>ननु, इदं शास्त्रं नारम्भणीयम् । अत्र चिकीर्षितस्य वेदान्तविचारस्य सकलवेदवि-
चारार्थं प्रवृत्तेन धर्ममीमांसाशास्त्रेण सिद्धत्वात् । न च तत्र धर्मपरस्यैव वेदभागस्य
विचारो वृत्तो न कृत्स्नस्य, <quote>‘अथातो धर्मजिज्ञासे’</quote>ति तदुपक्रमादिति वाच्यम् । तत्रत्याथात-
श्शब्दार्थपर्यालोचनया तत्र कृत्स्नस्य वेदस्य विचारश्चिकीर्पित इत्यवधारणात् । तत्र ह्यथश-
ब्देन कृत्स्नस्वाध्यायाध्ययनानन्त२र्यं कर्तव्यस्य विचारस्योच्यते । अतश्शव्देन कृत्स्नस्य स्वाध्याय-
स्य विवक्षितार्थत्वं तत्र हेतुत्वेनोच्यते । यदि तत्र कृत्स्नस्य वेदस्य विचारस्तदैव कृत्स्नस्य स्वाध्याय-
स्याध्ययनं पूर्ववृत्तम३वेक्ष्यत इति तदानन्तर्यवचनमुपपद्यतोकृत्स्नस्य स्वा/?/ध्यायस्य विवक्षितार्थता-
<note>(१) <quote>‘संकल्पसकलार्थ’</quote> इति ख. ग. पाठः ।</note> <note>(२) <quote>‘नत्तरं कर्तव्यता’</quote> इति स्व पाठः ।</note> <note>(३) <quote>‘मपेक्ष्यत’</quote> इति ख. पाठः ।</note>
