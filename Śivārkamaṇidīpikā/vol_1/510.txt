<pb n="510"/>
तस्मात् साङ्ख्यं प्रधानमेव न वपुरिति ।।
वपुरिति सिद्धान्तो युक्तः । पूर्वत्र—
<!-- APPAYYA !-->
प्रतिपादनेऽङ्गभावमपेक्षन्ते । नापि प्रधानं परमपदं स्वकीयपरत्वप्रतिपादने तेषामवधितया-
ङ्गभावमपेक्षते । तद्धि <quote>‘सा काष्ठे’</quote>ति निरतिशयोत्कर्षप्रतिपादनानुसारेण कृत्स्‍न्यस्य जगतः
परत्वावधितयाङ्गभावमपेक्षते । न च कृत्स्नं जगद्रूपकवाक्ये गृहीतम् । शरीरेन्द्रियतद्वि-
षयमनोबुद्धिभोक्तृणामेव तत्र ग्रहणात् । अतस्तदाकाङ्क्षानुसारेण साङ्ख्याभिमतपुरुषावरच-
तुर्विंशतितत्त्वात्मकसकलप्रपञ्चसमर्पकत्वमेवात्रेन्द्रियादिशब्दानां युक्तम् । एतेन प्रकृतत्वा
भावेऽपि सन्निधानाद्रूपकवाक्यगतान्येवेन्द्रियादीनि ग्राह्याणीति निरस्तम् । आकाङ्क्षायाः
सन्निधानाद्बलीयस्त्वात् । ननु वैदिकस्याङ्गापेक्षस्यान्यत्र निबद्धमपि वैदिकमेवाङ्गजातं ग्राह्यं
न त्वनिबद्धमप्यवैदिकमिति पूर्वतन्त्रनिर्णीतत्वादिह परपदस्य परत्वावधिभूत(रूप)स्वप्रति-
योग्यङ्गाकाङ्क्षायां मुक्तिसंसारप्राप्तिवर्णनोपयोगिरूपणार्थतया प्राङिब/?/द्धमपि तदेवेन्द्रियादिकं
ग्राह्यं न तु क्वचिदङ्गत्वेनानिबद्धमपि साङ्ख्यादितत्त्वजातमिति चेत् । स्यादप्येवं यदि सौ-
र्यादिष्वितिकर्तव्यताकलापस्येवात्र परत्वावधेरिन्द्रियादिकस्याम्नानम् । तस्मात् स्ववाक्या-
म्नानं निरतिशयपरत्वावध्याकाङ्क्षापूरणसमर्थं रूपितं साङ्ख्यस्मृतिप्रसिद्धचतुर्विंशतितत्त्वा-
त्मकं कृत्स्नं जगदस्तीति सन्निधिमात्रलभ्यमाकाङ्क्षापूरणसमर्थं रूपितमिन्द्रियादिकमग्राह्य-
मतो नास्त्यत्र शरीरग्रहणप्रसक्तिरिति । उपसंहरति—<pratika>तस्मादिति । साङ्ख्यं प्रधानमिति</pratika> ।
सङ्ख्यया बुद्ध्या कल्पितं साङ्ख्यमिति आनुमानिकपदविवरणम् । सङ्ख्याशब्दात् शेषे <quote>‘प्रा-
ग्दीव्यतोऽण’</quote> । सङ्ख्यानुमानकल्पितं परमेश्वरानधीनं स्वतन्त्रं प्रधानमिहाव्यक्तशब्दोदित-
मित्यर्थः । सिद्धान्तप्रतिज्ञां दर्शयति—<pratika>वपुरिति सिद्धान्तोयुक्त इति</pratika> । यद्यपि सूत्रे<quote>‘ने’</quote>ति
प्रतिज्ञापदेन नानुमानिकं प्रधानमव्यक्तपदोदितमिति प्रतिज्ञा लभ्यते । तस्यामेव च <quote>‘शरी-
ररूपकविन्यस्तगृहीते’</quote>रिति सूत्रेण तद्विवरणरूपेण <quote>‘पूर्वत्रे’</quote>त्यादिभाष्येण च वर्ण्यमानो हेतुः
समञ्जसो भवति । तत्त्वव्यक्तपदोदितं वपुरिति प्रतिज्ञायां साध्याविशेषात् । तथापि <quote>‘ने’</quote>ति
सूत्रपदलभ्या हेत्वन्वयिनी प्रतिज्ञा स्पष्टेति मत्वा फलिता सिद्धान्तप्रतिज्ञा दर्शिता । तामेव
खल्बाश्रित्य संशयवाक्येऽपि <quote>‘शरीरं वे’</quote>ति कोठ्यन्तरं दर्शितम् । <quote>‘पूर्वत्रे’</quote>त्यादिहेतुवचनस्याय-
मर्थः । पूर्वत्रात्मा शरीरं बुद्धिर्मनः इन्द्रियाणि तद्विषया रूपरसगन्धस्पर्शशब्दाश्चेति षड्
रथिरथसारथितदूह्यमानतुरगरज्जुतुरगतन्मार्गात्मना रूपिताः । ते च न काव्य इव शोभार्थं
तथा रूपिताः । अध्यात्मप्रकरणत्वात् । किं तु मुक्त्यर्थोपासनोपकरणत्वाद्वशीकार्यत्वाय ।
वशीवृतान्येतानि तदुपकरणानि भवन्ति । अत एव हि तत्रैव श्रूयते <quote>‘यस्त्वविज्ञानवान्
भवति अयुक्तेन मनसा सह । तस्येन्द्रियाण्यवश्यानि दुष्टाश्वा इव सारथैः ।। यस्तु विज्ञा-
नवान्भवति युक्तेन मनसा सह । तस्येन्द्रियाणि वश्यानि सदश्वा इव सारथैः ।। यस्त्ववि-
ज्ञानवान्भवति अमनस्कः सदा शुचिः । न स तत्पदमाप्नोति संसारं चाधिगच्छति ।। यस्तु
विज्ञानवान्भवति समनस्कः सदा शुचिः । स तु तत्पदमाप्नोति यतो भूयो न जायत’</quote>इति ।
एवं वशीकार्यत्वाय रथिरथादिरूपकविन्यस्तानां मध्ये शरीगतिरिक्तानामिन्द्रियादिशब्दैर्ग-
