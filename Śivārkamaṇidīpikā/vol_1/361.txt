<pb n="361"/>
यः। वक्तृभेदस्तावन्न प्रकरणविच्छेदकः ।<quote>‘आचार्यस्तु ते गतिं वक्ते’</quote>ति वाक्येन आचार्यवचन-
जातं न स्वातन्त्र्येण किञ्चिदुपदेशार्थं प्रवृत्तं किं त्वग्न्युपदिष्टा१वशेषितपूरणार्थमेव प्रवृत्त-
मित्यवगमात् । नन्वग्निभिर्गतिमात्रस्याचार्येण वक्तव्यतयावशेषितत्वात् प्रकृतस्य ब्रह्मण-
स्स्थानस्य गुणजातस्य च वक्तव्यत्वेनानवशेषितत्वात् अग्न्युपदिष्टायां ब्रह्मविद्यायां देव-
यानगतिमात्रस्यान्वयो भवेत् न त्वक्षिवाक्यार्थस्य । तथापि सर्वनाम्नः प्रकृतपरामर्शित्वस्वा-
भाव्यादक्षिपुरुषः प्रकृतं ब्रह्म भवेदिति चेन्न । अत्रैव गार्हपत्यादिविद्यासु<quote>‘य एष’</quote> इति पदानां
प्रकृतब्रह्मपरामर्शित्वाभावदर्शनात् । य<quote>‘द्येषा सोम्य ते अस्मद्विद्या चात्मविद्या चे’</quote>त्यग्निभिस्स्व-
विद्यनामात्मविद्यायाश्च भेदेन कीर्तितत्वात् तत्र सर्वनाम्नः प्रकृतपरामर्शित्वं त्यक्तव्यं तर्ह्य-
त्रापि गतिमात्रस्यावशेषिंतत्वाद्विद्याया निरपेक्षमुपदिष्टत्वेनोपसंहृतत्वाच्च तस्य प्रकृतपरत्वं
त्यक्तव्यमिति तुल्यम् । अक्षिविद्यायाः प्रकृतब्रह्मविद्यातः पात्नीवतपशुयागात्तदनन्तरश्रुता-
ज्ययागस्येन भिन्नत्वेऽप्यक्षिविद्याया गतिरेव प्रकृतब्रह्मविद्याया अपीत्यभिप्रायेणा<quote>‘चार्यस्तु ते
गतिं वक्ते’</quote>ति वचनोपपत्तेरिति चेत् उच्यते । <quote>‘आचार्यस्तु ते गतिं वक्ते’</quote>त्यत्र गतिशब्दः
करणव्युत्पत्त्या देवयानमार्गपरो न भवति । किं तु कर्मव्युत्पत्त्या प्रकृतब्रह्मविद्याफलपरः ।
प्रथमं फल एवाकाङ्क्षोदयात् । लोकान्तरभोग्यफलनिर्देशानन्तरमेव तत्प्राप्त्युपायमार्गाकाङ्क्षो-
दयौचित्यात् । न च प्राक् ब्रह्मविद्यायाः फलं निर्दिष्टं तदङ्गभूतानामग्निविद्यानामेव हि परं
<quote>‘लोकीभवती’</quote>त्यादिना फलमर्थवादेन वर्णितम् । अत एवाचार्यो<quote>‘लोकान्वाव किल सोम्य
तेऽवोचन् अहं तु ते तद्वक्ष्यामी’</quote>त्यग्नयः स्वविद्याफलभूतानग्निलोकादीनेवावोचन् न तु ब्रह्मवि-
द्याया महत्फलं तदहं वक्ष्यामीति प्रतिजज्ञे । तस्मात्ततः प्रभृति यद्यावदाचार्यवाक्यं <quote>‘मान-
वमावर्तं नावर्तन्तं’</quote>इत्येतत्पर्यन्तं तत्सर्वमग्न्यवशेषितफलरूपगत्यभिधानमेव । तथाहि—प्रथमं
तावत्पुष्करपलाशवाक्यं फलवर्णनात्मकमिति निर्विवादम् । तदुपपादकः तदनन्तरमक्षिस्थानो-
पदेशः । यदक्षिस्थानोपदेशानन्तरमक्षिस्थानिनो माहात्म्येनैव सर्पिरुदकाद्यश्लेषं वर्णयति तेन
सकलपापश्लेषविदूरं स्वोचितेऽक्षिस्थाने विद्यमानं ब्रह्मोपासनीयमिति विधिर्लभ्यमानस्तत्क्र-
तुन्यायेन वर्णितफलोपपादको भवति । सलेपेऽप्यक्ष्णि स्थानिमहात्म्यायत्तसर्पिरादिलेपरा-
हित्योक्तिः स्तुतिमात्रमिति ततः स्थानिनो निर्लेपत्वासिद्धेः न तस्य फलोपपादकत्वमिति चेन्न ।
तस्यास्स्तुतित्वेऽपि हि तथाभूतस्तुतिद्वारतया श्रुत्यन्तरेषु निर्लेपत्वेन प्रसिद्धस्य परमात्मन
एव स्थानितया ग्रहणं प्राप्नोति । यथा <quote>‘द्वयोः प्रणयन्ति तस्माद्द्वाभ्यामेती’</quote>त्यत्र <quote>‘प्रणयनवतो-
र्द्वयोः पर्वणोः महिम्ना/?/ चातुर्मास्याख्यो यज्ञ एव गच्छती’</quote>ति हेतुहेतुमद्भाववर्णनस्य स्तुतित्वेऽ-
पि स्तुतिनिर्वाहकतया <quote>‘ऊरू वा एतौ यज्ञस्य यद्वरुणप्रधासास्साकमेधाश्चे’</quote>त्यर्थवादान्तरे ऊरु-
त्वेन संस्तुतयोर्वरुणप्रघाससाकमेधपर्वणोरेव द्वयोरिति शब्दार्थतया ग्रहणम् । एवं <quote>‘सर्वाण्येवैनं
वामान्यभिसंयन्ति य एवं वेद सर्वाणि वामानि नयति य एवं वेद सर्वेषु लोकेषु भाति य एवं
वेदे’</quote>ति वाक्यान्यपि फलवर्णनात्मकानि । आद्येन वाक्येन हि सङ्कल्पमात्रसाध्यनिखिलाभि-
मतवस्तुप्राप्तिमत्त्वं दहरविद्यायां ब्रह्मविद्याफलत्वेन प्रसिद्धं वर्ण्यते । द्वितीयवाक्येन स्वभक्ते-
ष्टसकलवस्तुप्रापकत्वं <quote>‘यं यं लोकं मनसा संविभाति’</quote>इत्यादिश्रुतौ तत्फलत्वेन प्रसिद्धं वर्ण्य-
<note>(१) <quote>‘पदिष्टविद्याविशेषणार्थमेव’</quote>इति—च—पाठः ।</note>
