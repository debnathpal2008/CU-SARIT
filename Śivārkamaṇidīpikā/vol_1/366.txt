<pb n="366"/>
णवायोः भोक्‍तृत्वसिद्धावपि <quote>‘विश्वभुक्’</quote> इत्येतत् न संभवति । अतोऽयमी-
श्वर एव प्राणाग्निहोत्राराध्यत्वेन प्राणरूपः प्रतिपाद्यत इति सिद्धम् ।।
इत्यनवस्थित्यधिकरणम् ।। ६ ।।
<!-- APPAYYA !-->
ण्डमूलभूताधारलोकस्थितकालाग्निरुद्रात्मना, पिण्डाधारभूते पादाङ्गुष्ठे परमेश्वरं ध्यात्वा त-
त्प्रीत्यर्थं पाणिजलस्रावणमनेन मन्त्रेण कर्तव्यमिति पर्यवस्यति । ननु विश्वभुक्त्वं प्राणवायौ
न सम्भनतीत्युक्तं तदनुपपन्नम् । <quote>‘सर्व एव हार्योजनस्य लिप्सन्त’</quote> इत्यत्र सर्वशब्दस्य सोम-
यागे कर्मकर्तृत्वेन प्रकृतेष्विवात्र विश्वशब्दस्य हविष्ट्वेन प्रकृतेषु प्राणाहुतिद्रव्येषु सङ्कोचस-
म्भवादित्याशङ्क्याह—<pratika>प्राणवायोरिति</pratika> । हार्योजनभक्षणे निरङ्कुशसर्वपुरुषान्वयासम्भवात्
प्रकरणं सङ्कोचकमङ्गीकृतम् । इह विश्वभुगित्यस्यासङ्कुचितसकलहव्यकव्यभोक्तृपरमेश्वरवि-
षयत्वसम्भवान्न प्रकरणं सङ्कोचकमङ्गीकर्तव्यमिति भावः । नन्वत्राङ्गुष्ठमात्रस्य परमेश्वरस्यो-
पास्यत्वं व्यवहृतं तदनुपपन्नम् । प्राणाग्निहोत्रकर्मान्वयिदेवतारूपपरमेश्वरप्रकाशकानां मन्त्रा-
णामुपास्यसमर्पकत्वाभावादित्याशङ्कां निराकुर्वन्नधिकरणार्थमुपसंहरति—<pratika>अत इति</pratika> । कर्मा-
राध्यत्वेन प्रतिपाद्यस्यापि कर्मकाले ध्यातव्यत्वमस्तीत्येतावतोपास्यत्वमुक्तमिति न विरोध
इति भावः । कर्मान्वयिदेवताविचारात्मकस्याधिकरणस्य मुमुक्षूपास्यविचारात्मकेऽस्मिन्
शास्त्रे प्रवर्तनस्य फलं वैश्वानराधिकरणे प्रदर्शयिष्यामः ।।
<head>इति अनवस्थित्यधिकरणम् ।। ६ ।।</head>
<!-- APPAYYA !-->
<head>नयमणिमालायाम्</head>
<head>अथानवस्थित्यधिकरणम् ।। ६ ।।</head>
<sutra>सू॰ ।। अनवस्थितेरसंभवाच्च नेतरः ।। १८ ।।</sutra>
<lg><l>प्रीणाति विश्वभुगिति प्राणः प्राणाग्निहोत्रपूज्यः स्यात् । भोक्तृत्वमस्ति तस्याप्यत्तारौ वह्निमारुताविति हि ।। ४३ ।।</l></lg>
<lg><l>विश्वेशविश्वभुक्त्वं यद्यन्यत्रापि न व्यवस्था स्यात् । न च संभवति ततोऽस्मिन्प्राणाधारः शिवः पुज्यः ।। ४४ ।।</l></lg>
<head>इत्यनवस्थित्यधिकरणम् ।। ६ ।।</head>
<head>सूत्रार्थचन्द्रिकायाम्</head>
<head>अथ अन्तराधिकरणम् ।। ४ ।। श्रीकण्ठमते ।। ५ ।। ६ ।।</head>
<sutra>सू॰ ।। अन्तर उपपत्तेः ।। १३ ।। स्थानादिव्यपदेशाच्च ।।१४।। सुखविशिष्टाभिधानादेव च ।। १५ ।।
(अत एव स ब्रह्म ।) श्रुतोपनिषत्कगत्यभिधानाच्च ।। १६ ।। अनवस्थितेरसंभवाच्च नेतरः ।। १७ ।।</sutra>
<p><pratika>भगवत्पादमते, सू॰ ।। अन्तरउपपत्तेः ।। १३ ।।</pratika> अस्य <quote>‘य एषोऽक्षिणि पुरुषो दृश्यते एष आत्मेति होवाचै-
तदमृतमेतदभयमेतद्ब्रह्मे’</quote>ति <quote>‘तद्यद्यप्यस्मिन्सर्पिर्वोदकं वा सिञ्चति वर्त्मनी ह्येव गच्छती’</quote>त्यादि वाक्यं विषयः । अत्रान्तरक्ष-
ण्युपदिश्यमानः प्रतिबिंबात्मा वा जीवात्मा वा इन्द्रियाधिष्टातृदेवतात्मा वा अथवेश्वर इति संशयः । दृश्यमानत्वप्रसिद्धेः प्रति-
बिंबात्मा वा, रुपद्रष्ट्टत्वेन चक्षुषि सन्निधानाज्जीवो वा, रश्मिभिरेषोऽस्मिन्प्रतिष्ठित’इत्यादिश्रवणात् आदित्यपुरुषो वा स्यात् ।
आत्मत्वामृतत्वादिधर्माश्चैषु त्रिष्वपि पक्षेषु कथंचिदुपपद्येरन् स्थानविशेषनिर्देशान्न परमात्मेति पूर्वः पक्षः । आत्मत्वामृतत्वाभ-
यत्वापहतपाप्मत्वसंयद्वामत्वादिधर्माणामस्मिन्परमात्मनि सामञ्जस्येनोपपत्तेः निर्लेपस्यास्य निर्लेपचक्षुःस्थानानुरूप्याच्च परमेश्वर
इति सिद्धान्तः ।।</p>
<p><pratika>सू॰ ।। स्थानादिव्यपदेशाच्च</pratika>।। १४।। अन्येषामपि पृथिव्यादिस्थानानां नामरूपादीनां च श्रुतिष्वस्य परमात्मन
एव व्यपदेशदर्शनात् सर्वगतस्यापि ब्रह्मण उपलब्ध्यर्थं स्थानविशेषोपदेशे विरोधाभावाच्चाक्षिस्थानत्वं ब्रह्मण उपपद्यत एव ।
इत्यर्थः ।।</p>
<p>प्रकरणादप्यक्षिस्थः परमात्मैवैत्याह---<pratika>सुखविशिष्टाभिधानादेव च</pratika> ।। १५ ।। <quote>‘प्राणो ब्रह्म कं ब्रह्म खं ब्रह्मे’</quote>ति
वाक्योपक्रमे श्रुतस्य सुखविशिष्टस्य ब्रह्मण एवेहाभिदानादित्यर्थः ।</p>
