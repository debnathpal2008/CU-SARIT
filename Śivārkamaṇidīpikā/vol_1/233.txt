<pb n="233"/>
वात्मना गर्भावस्थानजननवर्णनौचित्यात् । तस्यादित्यमण्डलस्थानत्वाच्च स एव हिरण्यगर्भः
प्रतिपाद्योऽवसीयते । हिरण्यगर्भस्य आदित्यमण्डलं स्थानमिति कुत्र प्रतिपन्नमिति चेत् छ-
न्दोगोपनिषदि । तत्र ह्येवं श्रूयते---<quote>‘असदेवेदमग्र आसीत्तत्सदासीत्तत्समभवत् तदाण्डं निर-
वर्तत तत्संवत्सरस्य मात्रामशयत तन्निरभिद्यत ते आण्डकपाले रजतं च सुवर्णं चाभवतां
तद्रजतं येयं पृथिवी यत्सुवर्णं सा द्यौः यज्जरायुः ते पर्वताः यदुल्बं स मेघो नीहारो या
धमनयः ता नद्यो यद्वास्तेयमुदकं स समुद्रोऽथ यत्तदजायत सोऽसावादित्यः तं जायमानं
घोषाउलूलवोऽनूदतिष्ठन् सर्वाणि च भूतानि सर्वे च कामास्तस्योदयं प्रतिपत्त्यायंघोषा-
उलूलवोऽनूत्तिष्ठन्ति सर्वाणि भूतानि सर्वे चैव कामा’</quote>इति । अत्र हि प्रलये प्रपञ्चस्यासच्छब्दो-
क्ताव्यक्तनामरूपतयावस्थानं ततः सर्गादावाकाशादिमहाभूतसृष्ट्या सच्छब्दवाच्यव्यक्तनाम-
रूपतां ततो महाभूतानां ब्रह्माण्डाद्युत्पादनसामर्थ्यसिद्धये पञ्जीकरणेन त्रिवृत्करणेन वान्यो-
न्यसङ्गतत्वरूपं सम्भूतत्वमण्डोत्पत्तिमण्डस्य द्विधाभावादिकं च पुराणप्रक्रिययैव निरूप्य
तस्य ब्रह्माण्डस्य मध्ये यद्धिरण्यगर्भस्य जननं स्मृतिपुराणेषु प्रतिपादितम् । शतपथब्राह्मणे
चोद्धारकाण्डे <quote>‘आपो वा इदमग्र आसीत्सलिलमेवे’</quote>त्युपक्रस्य<quote>‘तास्वन्तर्हिरण्मयमण्डं सम्बभूवे’</quote>
त्यादिना तास्वप्सु ब्रह्माण्डस्योत्पत्तिमभिधाय<quote>‘तदन्तः पुरुषस्सम्बभूवे’</quote>ति तन्मध्ये पुरुषस्यो-
त्पत्तिमुक्त्वा <quote>‘स प्रजापति’</quote>रिति तत्र प्रजापतिनामकीर्तनेन <quote>‘स भूरिति व्याहरत् तदिमं लोकम-
जनय’</quote>दित्यादिना भूलोकादिस्रष्टृत्वकीर्तनेन च तथैव च स्पष्टीकृतम् । तत्स्थाने आदित्यस्य
जननमुक्त्वा<quote>‘तस्योदयं प्रती’</quote>त्यादिना प्रतिदिवसमुदयन् द्वीपान्तरादागच्छन्प्रसिद्धादित्य एवा-
त्रादित्यशब्देनोक्त इति विभावितम्। तेन ज्ञायते हिरण्यगर्भ एवादित्यमण्डलस्थत्वात्तत्रादित्यश-
ब्देनोक्त इति । बृहदारण्यकोपनिषदि च <quote>‘यो ब्रह्माणं विदधाति पूर्वमि’</quote>ति <quote>‘स वै शरीरी प्रथम’</quote>
इति च श्रुतिस्मृत्योः प्रथमजत्वेन प्रसिद्धं हिरण्यगर्भं <quote>‘स यो हैतन्महद्यक्षं प्रथमजं वेद सत्यं
ब्रह्मे’</quote>ति प्रस्तुत्य <quote>‘आप एवेदमग्र आसुस्ता आपस्सत्यमसृजत इत्यद्भ‍यस्सम्भूत’</quote> इत्युक्तप्रकारेण
तस्य सृष्टिमुक्त्वा <quote>‘तद्यत्सत्यं असौ स आदित्यो य एतस्मिन्मण्डले पुरुषो य-
श्चायं दक्षिणेऽक्ष’</quote>न्निति तस्यादित्यमण्डलस्थत्वं स्पष्टमेवोक्तम् । मण्डलाभिमानिना-
मधेयेन मार्ताण्डशब्देन च मृते द्विधाकरणादार्तेऽण्डे जात इत्यर्थे वृद्धैर्व्युत्पादि-
दितेन ब्रह्माण्डोदरजातो हिरण्यगर्भ एव मण्डलस्थ इति विभावितम् । ततश्च आदि-
त्यमण्डलस्थानत्वात् लिङ्गाद्धिरण्यगर्भः प्रतिपाद्योऽवसीयत इति युक्तमेव । <quote>‘वेधस’</quote> इति ष-
ष्ठ्यन्तया वेधःश्रुत्यापि तथाऽवसीयते । <quote>‘यो देवेभ्य’</quote> इति मन्त्रस्यार्थः । यो द्युतिमद्भ्य इन्द्रा-
दिदेवेभ्योऽधिकं तपति यस्तेषामग्रे श्रैष्ठ्ये निहितः परमेश्वरेण यस्तेभ्यः पूर्वं जातस्तस्मै रो-
चमानाय ब्रह्मणोऽपत्याय नम इति । यद्वा देवग्रहणं मनुष्यादीनामप्युपलक्षणम् । ततश्चा-
यमर्थः । यो देवादिभ्यस्तेषां व्यवहारसिद्धये आतपति प्रकाशं करोति । यश्च तेषां पुरोहितः
उदयन् प्रतिपुरुषमग्रे निहितः । यश्च तेभ्यः पूर्वं जातः तस्मै नम इति । अत्राप्यादित्यात्मक-
स्सुरज्येष्ठ इति प्रसिद्धो <quote>‘यो देवानां प्रथमं पुरस्ता’</quote>दिति <quote>‘यो ब्रह्माणं विदधाति पूर्व’</quote>मिति च
प्रथमसिद्धशरीरत्वेन प्रतिपन्नो हिरण्यगर्भः प्रतिपाद्य इति स्पष्टम् । <quote>‘रुचं ब्राह्म’</quote>मित्यस्यार्थः।
रोचमानं ब्रह्मणोऽपत्यं प्रकृतं हिरण्यगर्भमण्डकटाहनिवर्तनद्वारेणोत्पादयन्तः सदाशिवाद्याः
