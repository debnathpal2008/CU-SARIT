<pb n="419"/>
अथाक्षराधिकरणम् ।।
<sutra>।। सू ।। अक्षरमम्बरान्तधृतेः ।। ९ ।।</sutra>
बृहदारण्यके श्रूयतेऽस्य विषयः <quote>‘एतद्वै तदक्षरं गार्गि ब्राह्मणा अभिवदन्ति,
अस्थूलमनण्वह्रस्वमदीर्घमलोहितमस्नेहमच्छायम्’</quote> इत्यादि ।
अत्र अक्षरशब्दवाच्यस्त्रेधा संदिह्यते प्रणवो जीवः परमेश्वरो वा इति ।
प्रणवजीवयोरन्यतर एवाक्षरशब्दवाच्यः । कुतः ? अक्षरशब्दस्य वर्णपर्याय-
त्वात् प्रणववाचकत्वमुचितम् । <quote>‘पुरुषोऽक्षरमुच्यते’</quote> इति पुरुषस्यापि तदभिधेय-
त्वमुक्तम् । अतस्तावेवाक्षरशब्दवाच्यौ ।</p>
<!-- APPAYYA !-->
<p><pratika>।। सू॰ ।। अक्षरमम्बरान्तधृतेः ।। ९ ।।</pratika> अक्षरब्राह्मणगतं विषयवाक्यमुदाहरति---<pratika>बृ-
हदारण्यक इति</pratika> । अक्षरशब्दस्य बहुधाभ्यस्तस्य रूढ्या वर्णजीवैकान्त्यादम्बरान्तधृत्यादेः
परमेश्वरैकान्त्याच्च ताभ्यां संशयमाह---<pratika>अत्रेति</pratika> । अक्षरशब्दरूढिमवलम्ब्य पूर्वपक्षयति—
<pratika>अक्षरशब्दस्येति । पुरुषोऽक्षरमुच्यत इति</pratika> । अत्रो<quote>‘च्यत’</quote> इत्यनेन जीवस्याक्षरशब्दवा-
च्यत्वमुक्तम् । तद्रूढ्यैव पर्यवस्यति । न क्षरत्यश्नुत इति वा योगस्य धर्मज्ञानसङ्कोचादिरूप
क्षरणवत्यणौ च तस्मिन्नसम्भवादिति भावः । स्यादेतत् । अक्षरस्य <quote>‘यदूर्ध्वं गार्गि दिव’</quote> इ-
त्यादावाकाशान्तसकलजगद्धारकत्व <quote>‘मेतस्यैवाक्षरस्य प्रशासने गार्गी’</quote>त्यादौ प्रशासितृत्व<quote>‘म१दृष्टं
द्रष्टि’</quote>त्यादावदृष्टत्वादिविशेषितद्रष्ट्टत्वादिकं च श्रूयते । तत्प्रणवजीवयोर्न सम्भवतीति परमे-
श्वर एवाक्षरमित्याशङ्क्याह—<pratika>अतस्तावेवेति</pratika> । प्रणवो जीवो वाऽक्षरं न तु परमेश्वर
इत्यर्थः । अयमाशयः । <quote>‘किस्मिन्नु खल्वाकाश ओतश्च प्रोतश्चे’</quote>ति गार्ग्याः प्रश्नस्योत्तरत-
या ख<quote>‘ल्वेतद्वै तदक्षर’</quote>मित्यक्षरनिरूपणं प्रवृत्तम् । तत्राकाशशब्दस्साक्षात्परमेश्वररूपपरब्र-
ह्मपर एव । तथाहि अक्षरब्राह्मणात्पूर्वं गार्गिब्राह्मणे गार्गियाज्ञवल्क्ययोः प्रश्नोत्तरपर-
म्परा प्रवृत्ता <quote>‘यदिदं सर्वमप्स्वोतं च प्रोतं च कस्मिन्नु खल्वाप ओताश्च प्रोताश्चेति वायौ
गार्गीति कस्मिन्नु खलु वायुरोतश्च प्रोतश्चेति अन्तरिक्षलोकेषु गार्गी’</quote>त्यारभ्य <quote>‘ब्रह्मलोकेषु
गार्गी’</quote>त्यन्ते वाक्यसन्दर्भे । तत्र पृथिवीसलिलवाय्वन्तरिक्षलोकगन्धर्वलोकादित्यलोकच-
न्द्रलोकनक्षत्रलोकदेवलोकेन्द्रलोकप्रजापतिलोकब्रह्मलोकानां पूर्वपूर्वस्योत्तरोत्तरस्मिन्नोतप्रो-
तत्ववर्णनानन्तरं <quote>‘कस्मिन्नु खलु ब्रह्मलोका ओताश्च प्रोताश्चे’</quote>ति पुनः पृष्टेन याज्ञवल्क्येन
ब्रह्मलोकशब्दोदितस्य चिदाकाशरूपस्य परमेश्वरपदस्योतप्रोतत्वं परमेश्वरे परब्रह्मण्येव वर्ण-
नीयं स्यात् । तथा रहस्योद्धाटनं झटिति कर्तुमनुचितमिति मन्यमानेन <quote>‘गार्गि माति प्राक्षी-
र्मा ते मूर्धा व्यपप्तदनतिप्रश्नां वै देवतामतिपृच्छसि मातिप्राक्षी’</quote>रिति सक्रोधमुक्ते भीता
गार्ग्युपरराम । एवं बहुषु ब्राह्मणेषु याज्ञवल्क्यविजिगीषया तेन सह जल्पकथायां पर्यायेण
प्रवर्तमानेष्वनुप्रविष्टा गार्गी तदानीं भीत्योपरतापि स्वोपरमानन्तरमुद्दालके प्रसिद्धे ब्रह्मवि-
दि सूत्रमन्तर्यामिणं च पृष्टवति याज्ञवल्क्येन जिते सर्वेषां ब्राह्मणानामेवमेव पराजयो जायते
स माभूदिति मन्यमाना पुनरपि याज्ञवल्क्यं प्रक्ष्यामीति ब्राह्मणाननुज्ञाप्य<quote>‘अहं वै
<note>(१) <quote>‘अदृष्टो द्रष्टे’</quote>त्यादाविति पुँल्लिङ्गतया पाठान्तरमप्यस्ति ।</note>
