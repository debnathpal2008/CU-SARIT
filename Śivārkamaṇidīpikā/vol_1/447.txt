<pb n="447"/>
<pratika>अनुकृतेः</pratika>=अनुकृतिरनुकरणम् । तरमात् <quote>‘तमेव भान्तमनुभाति सर्वमि’</quote>त्यनुभानात् । <pratika>तस्य च</pratika>=<quote>‘तस्य भासा सर्वमिदं वि-
भाति’</quote> इति वाक्याच्च तत्र प्रकृतं सूर्यादिसकलजगदवभासकं स्वयं ज्योतिः ब्रह्मैव न तु लौकिकं तेज इति ।। <quote>‘न तत्र
सूर्य’</quote> इत्यत्र <quote>‘तत्र’</quote> इति न सतिसप्तमी । किं तु विषयसप्तमी । <quote>‘भाती’</quote>ति णिजध्याहारेण भासयतीत्यर्थः ।।</p>
<p>अस्मिन् श्रुत्युक्तार्थे स्मृतिं दर्शयितुमाह---<sutra>सू॰ अपि च स्मर्यते ।। २३ ।।</sutra> <quote>‘न तद्भासयते सूर्यो न शशाङ्को न पावकः ।
यद्गत्वा न निवर्तन्ते तद्धाम परमं मम ।।’</quote> इति <quote>‘यदादित्यगतं तेजो जगद्भासयतेऽखिलम् । यच्चन्द्रमसि यच्चाग्नौ तत्तेजो
विद्धि मामकम् ।।’</quote> इति च भगवद्गीतासु स्मर्यत इत्यर्थः ।।</p>
<head>इति अनुकृत्यधिकरणम् ।। ६ ।।</head>
<p><pratika>श्रीकण्ठमते</pratika>, इदं सूत्रदशकमेकमधिकरणम्। विषयवाक्यसंशयपूर्वपक्षसिद्धान्तादिकं प्रायस्समानमेव । सूत्रार्थवर्णन-
मात्रे क्वचिदस्ति कियानिव भेद इति तादृशेष्वेव सूत्रेषु स एवांशः प्रस्तोष्यते इति नात्र विस्तरस्यावकाशः । परब्रह्मणश्शिवस्य
पुरिशयनमुपासनं च निरूपयितुमिदमधिकरणमारब्धम् । दहरशब्दवाच्यः परमेश्वर एव न भूताकाशो नापि जीव इति
सिद्धान्तानुसारेण पूर्वमुक्ते दहरसूत्रार्थे नास्ति विशेषः ।<pratika><quote>‘गतिशब्दाभ्या’</quote> मिति</pratika> द्वितीयसूत्रे परमस्ति कियतीव भिदा ।
<pratika>तथाहि दृष्टम्</pratika>=श्रुत्यन्तरे परमेश्वर एव एवं रूपं गमनं दृष्टम् <quote>‘एवमेव खलु सोम्येमास्सतीः प्रजास्सति संपद्य न विदुस्सति
संपत्स्यामह’</quote> इति । ब्रह्मलोकशब्दश्च तस्मिन्दृष्टः <quote>‘एप ब्रह्मलोकस्सम्राडिति होवाच’</quote> इति । <pratika>लिङ्गं च</pratika>=किं च । गतिशब्दयो-
रन्यत्र दर्शनमेव मास्तु । अस्मिन्प्रकरणे सर्वासां प्रजानामहरहः श्रूयमाणं गमनं ब्रह्मलोकशब्दश्च परमेश्वरस्य दहराकाशत्वे
पर्याप्तं गमकमित्यर्थः ।। इति ।।</p>
<p><pratika>सू॰ ।। धृतेश्च महिम्नोऽस्यास्मिन्नुपलब्धेः ।। १ ।।</pratika> <pratika>अस्य</pratika>=परमेश्वरस्य । <pratika>धृतेः</pratika>=जगद्विधृतिरूपस्य श्रुत्यन्तरेऽपि
प्रतिपादितस्य महिम्नः । <pratika>अस्मिन्</pratika>=दहराकाशे । उपलब्धेश्च दहराकाशः परमेश्वर इत्यर्थः ।</p>
<p><pratika>सू ।। प्रसिद्धेश्च ।। १७ ।।</pratika> <quote>‘दह्रं विपाप्म’</quote> मित्यादिना महोपनिषदि <quote>‘हृत्पुण्डरीक’</quote> मित्यारभ्य <quote>‘उमासहाय’</quote> मित्यादिना कैव-
ल्योपनिषदि च उमासहायस्य परमेश्वरस्य दहरपुण्डरीकमध्यवर्तित्वेनोपास्यत्वप्रसिद्धेश्च दहराकाशः परमेश्वर इत्यर्थः ।।</p>
<p><pratika><quote>‘इतरपरामर्शात्स’</quote></pratika> इति सूत्रार्थस्समान एव । <pratika><quote>‘उत्तराच्चे’</quote></pratika> दिति सूत्रार्थः परं कियानिव भिद्यते । <pratika>उत्तरा</pratika>त्प्रजापति-
वाक्याज्जीवस्यापमहतपाप्मत्वादिकस्य प्रतीत्या स एव दहराकाशो भवतु इति चेत् । न युक्तमेतत् । यतोऽत्र प्रतिपाद्यो जीवः
निजानादिकर्मबन्धोपार्जितशरीरतिरोहितापगतपाप्मत्वादिगुणकः पर ज्योतिरुपसंपद्य पश्चादाविर्भूतस्वरूपः आविर्भूतापहतया-
प्मत्वादिकः खलु प्रतीयते । न संसारी । दहराकाशस्य स्वाभाविकातिरोहिततत्तत्कल्याणगुणतया अतथाभूतयोर्बद्धमुक्तयोजीवयो-
मीस्ति दहराकाशत्वशङ्कावकाश इति तात्पर्यम् ।।</p>
<p><pratika>सू॰ ।। अन्यार्थश्च परामर्शः ।।२० ।।</pratika> <quote>‘अस्माच्छरीरा’</quote>दिति वाक्ये जीवस्य दहराकाशशब्दनिर्दिष्टपरज्योतीरूपपरवस्तुना
संपद्य स्वरूपाविर्भावस्याभिधीयमानतया तत्रत्यो जीवपरामर्शः दहराकाशनिष्ठतत्तादृङ्माहात्म्यप्रतिपादनार्थ इति नास्ति विरोधः ।
<pratika><quote>‘अल्पश्रुते’</quote></pratika>रिति सूत्रार्थः पूर्ववत् । <pratika>सू॰ ।। अनुकृतेस्तस्य च ।। २२ ।।</pratika> <pratika>तस्य</pratika>=जीवस्य । <pratika>अनुकृतेश्च</pratika>=दहराकाशशब्दनि-
र्दिष्टपरज्योतिरनुकरणाच्च न जीवो दहर इत्यर्थः । <quote>‘नैनं सेतुमहोरात्र’</quote> इत्यादिवाक्यशेषे दहराकाशं प्राप्तस्यान्धत्वाद्यभावस्स-
ततोदितप्रकाशत्वं चाभिधीयते । दहराकाशस्य तथात्वात् । एवं च दहराकाशं प्राप्तस्योक्तफलावाप्तिस्तत्साम्यापत्तिरूपा तद-
नुकृतिरिति सिद्ध्यति । सा च भेदे सत्येवोपपद्येत । अतश्चायं दहरो न जीव इत्याशयः । तस्येति कर्तरिषष्ठी । अनुवृत्तस्य द-
हरपदस्य कर्मणिषष्ठ्यन्ततया विपरिणामेनान्वय इति भावः ।।</p>
<p>उक्तेऽर्थे प्रमाणान्तरमप्यस्तीत्याह---<pratika>सू॰ ।। अपिच स्मर्यते ।। २३ ।।</pratika> <quote>‘अथवा परमात्मान’</quote>मित्यादिना ब्रह्मणः दहरपुण्ड-
रीकान्तर्वर्तित्वमुपास्यत्वं च स्मर्यते । अतः परज्योतिस्स्वरूपं मुक्तप्राप्यं परशक्त्युमासनाथं परं ब्रह्म दहरपुण्डरीकाकाशमध्यव-
र्ति स्वाभाविकापहतपाप्मत्वादिगुणकमुपासनीयमिति सिद्धम् ।।</p>
<p><pratika>रामानुजमते</pratika>=अस्याधिकरणस्य विषयवाक्यसंशयपूर्वपक्षसिद्धान्तादिकं सर्वं प्रायः श्रीकण्ठमतवदेव । परमात्मा परं
नारायणः इति विशेषः । पूर्ववत्सूत्रदशकात्मकमेवेदमधिकरणम् ।</p>
<p><pratika>सू॰ ।। प्रसिद्धेश्च ।। १८ ।।</pratika> <quote>‘को ह्येवान्यात्’</quote> सर्वाणि हवा इमानि’इत्यादिश्रुतिवाक्येषु आकाशशब्दस्य ब्रह्मण्येव प्रसिद्धेरि-
त्यर्थः । <pratika>सू॰ ।। अनुकृतेस्तस्य च ।। २२ ।।</pratika> <pratika>तस्य</pratika>=परमात्मनः । <pratika>अनुकृतेश्च</pratika>=तत्साम्यापत्तिरूपादनुकाराच्च । परमात्म-
नोऽनुकाराद्वि जीवस्याविर्भूतस्वरूपस्यापहतपाप्मत्वादिगुणकत्वम् । अतोऽनुकर्तुर्जीवादनुकार्यो दहरः पृथग्भूत इति सिद्धम् ।
तत्साम्यापत्तिरूपस्तदनुकारः <quote>‘निरंजनः परमं साम्यमुपैति’</quote> इति श्रुतिप्रसिद्ध एव । इति ।</p>
<p><pratika>सू॰ ।। अपि स्मर्यते ।। २३ ।।</pratika> <quote>‘इदं ज्ञानमुपाश्रित्य मम साधर्म्यमागताः । सर्गेऽपि नोपजायन्ते प्रलये न व्यथन्ति च ।।’</quote>
इति तदुपासनात्तत्साम्यापत्तिरूपानुकृतिर्जीवस्य स्मर्यते चेत्यर्थः । शेषं समानं श्रीकण्ठमतेनेति संग्रहः ।।</p>
<p><pratika>आनन्दतीर्थमते</pratika>, विषयवाक्यसंदेहपूर्वपक्षसिन्द्धान्तादिकं प्रायः मतान्तरसमानमेव । किं तु उद्देश्यं परं भिद्यते <pratika>।। सू॰ ।।
दहर उत्तरेभ्यः ।। १८ ।।</pratika> दहरे उत्तरेभ्यः इति पदच्छेदः । भगवत्पादमतवदिहाप्यधिकरणयोजनेत्यपरो विशेषः । हृत्पद्म-
स्थदहराकाशस्थत्वं विष्णोरस्ति वा नास्तिवेति संदिह्य नास्तीति पूर्वपक्षमाकलय्य भूताकाशजीवयोरसंभवाद्विष्णोरस्ति इति सि-
