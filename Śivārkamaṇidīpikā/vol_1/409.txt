<pb n="409"/>
<p><quote>‘यस्मिन्द्यौ’</quote>रिति मन्त्रोपक्रमौपसंहारिकसेतुशब्दानुसारेण द्युभ्वाद्याधारत्वस्य सर्वोपादाने प्रधाने प्रतीयमानतया अनुमान-
गम्यं प्रधानं द्युभ्वाद्याधारः स्यात् मनःप्राणसंबन्धश्रवणात् दिवादीनां जीवादृष्टायत्तत्वेन द्युपृथिव्याद्यायतनत्वव्यपदेशस्यापि त-
त्रोपपत्तेर्जीवो वा स्यादिति शङ्काद्वयं निराकरोति---<pratika>सू॰ ।। नानुमानमतच्छब्दात्प्राणभृच्च ।। ३ ।।</pratika> शाङ्करमाध्वभाष्य-
योस्तु <quote>‘अतच्छब्दा’</quote>दित्यन्तमेकं सूत्रम् । <quote>‘प्राणभृच्च’</quote>इति सूत्रान्तरमिति विशेषः । अनुमानगम्यं प्रधानं न द्युभ्वाद्यायतनं भ-
वितुमर्हति । कुतः । अतत्प्रतिपादकानामात्मशब्दादीनां श्रवणादित्यर्थः । तथा अणौ जीवे मुख्यस्य द्युभ्वाद्याधारत्वस्येत-
रपरित्यागेन ज्ञेयत्वस्य इतरपरित्यागेन तज्ज्ञानादमृतप्राप्तेर्द्युभ्वाद्याधारत्वोपयोगितया व्याप्त्यर्थस्यात्मशब्दस्य चानुपपत्तेर्न जी-
वोऽपि द्युभ्वाद्यायतनं भवति इत्यर्थः । <quote>‘अतच्छब्दा’</quote>दित्यब्भक्षबदवधारणगर्भः समासः । तथा च तद्व्यतिरिक्तस्यैव प्रति-
पादकात्तस्मिन्ननुपपन्नाच्छब्दादिति तस्यार्थ इत्यभिप्रेत्य तल्लब्धार्थो हि अनुपपत्तेरित्यनेन श्रीकण्ठाचार्यैर्दर्शितः । अनेनैते जीव-
पक्षेऽप्यतच्छब्दार्था इति दर्शितं भवति ।।</p>
<p>पूर्वापरमन्त्रगतशब्दार्थप्रत्यभिज्ञानबलाज्जीवस्य मन्त्रप्रतिपाद्यत्वप्रतीत्या जीव एव द्युभ्वाद्याधारोऽस्तु इत्याशंक्य परिहरति---
<pratika>सू॰ ।। भेदव्यपदेशात् ।। ४ ।।</pratika> <quote>‘समाने वृक्षे पुरुषो निमग्नोऽनीशया शोचति मुह्यमानः । जुष्टं यदा पश्यत्यन्यमीशमस्य
महिमानमिति वीतशोकः ।।’</quote>इति मन्त्रे प्रकरणोपपादिसंकोचकरहितेन ईशशब्देन स्वतस्सिद्धनिरतिशयैश्‍वर्यशालिनः पर-
मेश्‍वरस्य तत्प्रसादाधेयसत्यसंकल्पत्वादितदैश्‍वर्यैकदेशशालिनो जीवस्य च भेदव्यपदेशात्परमेश्‍वर एव द्युभ्वाद्याधार इत्यर्थः ।।
प्रकरणादपि परमेश्वर एव द्युभ्वाद्याधार इत्याह---<pratika>सू॰ ।। प्रकरणात् ।। ५ ।।</pratika> <quote>‘अथ परा यया तदक्षरमधिगम्यत’</quote>इति परस्य
खल्विदं प्रकरणाम् । अतश्च परमेश्वर एव द्युभ्वाद्याधारः ।। ननु ब्रह्मप्रकरणात् <quote>‘यस्मिन्द्यौ’</quote>रितिमन्त्रप्रतिपाद्यं ब्रह्मैव न तु
जीव इत्ययुत्त्कं ब्रह्मण एव जीवरुपत्वादित्याशंक्याह---<pratika>सू॰ ।। स्थित्यदनाभ्यां च ।। ६ ।।</pratika> <quote>‘भेदव्यपदेशा’</quote> दिति व्यवहितं
सूत्रमिहानुवर्तते । ततश्चायं सूत्रार्थः । <quote>‘द्वा सुपर्णा सयुजा सखाया समानं वृक्ष परिषस्वजाते । तयोरन्यः पिप्पलं स्वाद्वत्त्यनश्न-
न्नन्यो अभिचाकशीति ।।’</quote> इति मन्त्रे <quote>‘तयोरन्य’</quote> इति <quote>‘अनश्नन्नन्य’</quote> इति च जीवब्रह्मणोरेव परस्परभेदः । <quote>‘अत्ति अनश्नन्नभिचाक-
शीति’</quote> इत्यत्तृत्वानशनस्थितिरूपपरस्परविरुद्धधर्माभ्यामुपपादनपूर्वकमेव व्यपदिश्यते । तस्मादुपपत्तिरूपतात्पर्यलिङ्गोपबृं-
हितभेदव्यपदेशात् संसारिणोऽर्थान्तरभूत एव परमेश्वरः प्रकरणप्रतिपाद्य इति तत्प्रकरणात्स एव द्युभ्वाद्याधार इति भावः ।।
<pratika>रामानुजमते, सू॰ ।। द्युभ्वाद्यायतनं स्वशब्दात् ।। १ ।।</pratika> विषयवाक्यं पूर्ववत् । अत्र द्युभ्वादीनामायतनं किं जीवः उत
परमात्मेते संशयः । मनःप्रभृतीन्द्रियाधारत्वश्रुतेः उत्तरत्र नाडीसंबन्धाज्जायमानत्वश्रुतेश्च जीव इति पूर्वः पक्षः । निरुपाधिका-
त्मत्वामृतसेतुत्वयोः परमात्मधर्मयोः श्रवणात् <quote>‘सन्ततं सिराभिस्तुलं पत्या कोशसन्निभम्’</quote> <quote>‘अजायमानो बहुधा विजायते’</quote> इत्या-
दिषु परमात्मनोऽपि नाडीसंबन्धबहुधाजायमानत्वादेः श्रुयमाणत्वाच्च परमात्मैव द्युभ्वाद्याधार इति सिद्धान्तः ।</p>
<p><pratika>सू॰ ।। मुक्तोपसृप्यव्यपदेशाच्च ।। २ ।।</pratika> <quote>‘तदा विद्वान्पुण्यपापे विधूय’</quote> इत्यादिषु <quote>‘पुण्यपापे विधूय’</quote> नामरूपाद्विमुक्त’ इति च
बन्धान्मुक्तस्य प्राप्यतया व्यपदेशाच्चायं परमात्मा ।।</p>
<p><pratika>।। सू॰ ।। नानुमानमतच्छब्दात्प्राणभृच्च ।। ३ ।। आनुमानम्</pratika>=अनुमानगम्यं प्रधानम् । यथा <pratika>अतच्छब्दात्</pratika> तद्वा-
चिशब्दाभावात् तदिह <pratika>न</pratika> गृह्यते तथा <pratika>प्राणभृद</pratika>पीत्यर्थः । अतश्चायं परमात्मा ।।</p>
<p><pratika>सू॰ ।। भेदव्यपदेशाच्च ।। ४ ।। प्रकरणात् ।। ५ ।। स्थित्यदनाभ्यां च ।। ६ ।।</pratika> एषां सूत्राणामार्थवर्णनप्रक्रिया श्रीकण्ठ-
मतवदेवेति न पुनः प्रपञ्च्यते ।।</p>
<p><pratika>आनन्दतीर्थमते, सू॰ ।। द्युभ्वाद्यायतनं स्वशब्दात् ।। १।।</pratika> विषयवाक्यं समानमेव । अत्रोक्तं द्युभ्वाद्यायतनं ‘रुद्रो वा
प्रधानं वा वायुर्वा जीवो वा विष्णुर्वेति संशयः । <quote>‘रुद्रो वाव लोकाधारः’</quote> <quote>‘प्राणानां ग्रन्थिरसि रुद्रो मा विशान्तकः’</quote> <quote>‘प्राणेश्वरः
कृत्तिवासाः पिनाकी’</quote> <quote>‘मनो वै रुद्र ओतं च प्रोतं चे’</quote>ति श्रुत्यन्तरेषु द्युभ्वाद्यायतनत्वमनःप्राणाधारत्वादीनां श्रूयमाणत्वात् रुद्रो
वा, <quote>‘यद्भ‍ूतं च भवच्च भविष्यच्चेत्याचक्षते’</quote><quote>‘आकाश एव तदोतं च प्रोतं चे’</quote>ति श्रुत्यन्तरसमाख्यानात्प्रधानं वा <quote>‘अरा इव रथनाभौ
संहता यत्रनाड्यः’</quote> <quote>‘स एषोऽन्तश्चरते बहुधा जायमान’</quote>इति जायमानत्वलिङ्गाज्जीवो वा, <quote>‘वायुर्वाव’</quote>इत्यादिषु वाय्वादिसमाख्याना-
द्वायुर्वा स्यात् । जायमानत्वलिङ्गस्य कथमपि विष्णावसंभवेन तत्सहिताया वाय्वादिसमाख्याया जीवपक्षस्य च बलवत्तेन
<quote>‘रुद्रः कृत्तिवासाः पिनाकी’</quote> इति बहुरुद्रलिङ्गसत्त्वेन तेषां विष्णौ पर्यवसानासंभवेन च न विष्णुरिति पूर्वपक्षः । सिद्धान्तस्तु’ <quote>‘तमे-
वैकं जानथ आत्मान’</quote> मित्यात्मशब्दात् <quote>‘अमृतस्यैष सेतु’</quote> रिति मुक्तप्राप्तत्वव्यपदेशात् रुद्रादीनां प्रापकशब्दाभावात् <quote>‘सोऽन्तकस्स
रुद्रस्स प्राणधृक्स प्राणनायकस्स ईशो यो हरिः।’रुजं द्रावयते यस्माद्रुद्रस्तस्माज्जनार्दनः । पिबन्ति ये नरा नाकं मुक्तास्संसारसा-
गरात् । तदाधारो यतो विष्णुः पिनाकीति ततः श्रुतिः । कृत्यात्मकमिदं देहं यतो वस्ते प्रवर्तयन् । कृत्तिवासास्ततो देवो
विरिंचिश्च विरोचनात् ।’</quote> इत्यादिश्रतिस्मृतिदर्शनेन रुद्रादिसमाख्यानां विष्णौ सावकाशत्वात् <quote>‘अजायमानो बहुधा विजायते’</quote>
इत्यादिश्रुत्या <quote>‘किं तु निर्दोषचैतन्यसुखान्नित्यां स्वकां तनुम् । प्रकाशयति सैवेयं जनिर्विष्णोर्न चान्यथा ।’</quote> इति स्मृत्या च विष्णोः
प्रादुर्भावलक्षणाया घटजीवादिविलक्षणाया जनेः सिद्धत्वाच्च द्युभ्वाद्यायतनं विष्णुरेवेति । सूत्रार्थस्तु <pratika>द्युभ्वाद्यायतनं</pratika> विष्णु-
रेव । कुतः । <pratika>स्वशब्दात्</pratika>=स्वशब्दगृहीतब्रह्मवाचकात्मशब्दादित्यर्थः ।</p>
