<pb n="372"/>
यदुक्तं प्रधानादीनामन्तर्यामित्वमुचितमिति, तत् परिहरति---
<sutra>।। सू॰ ।। न च स्मार्तमतद्धर्माभिलापाच्छारीरश्च ।। २० ।।</sutra>
<p>न च स्मार्तं प्रधानमन्तर्यामीति श्रुतं, तस्य विकारजडत्वादिधर्मानभिलापात् ।</p>
<!-- APPAYYA !-->
शब्दोक्तमनादिमुक्तत्वममृतश्रुतिरित्येतत्सर्वं परमेश्वरादन्यत्र न सम्भवतीति तद्वशादन्तर्या-
मी परमेश्वर इति सिद्धावयं ‘नान्योतोऽस्तीत्यादिवाक्यशैषस्तत्रैव सङ्गमयितव्यः । तत्सङ्गति-
स्सर्वनियन्तृत्वविशिष्टद्रष्टन्तरनिषेधादिपरत्वकल्पन एव लभ्यते । किंचायं वाक्यशेषः प्रकृ-
तस्यान्तर्यामिणस्स्तुत्यर्थतया तदुत्कर्षपर्यवसायी व्याख्येयः । न चान्तर्यामी जीव इत्यङ्गी-
कृत्यास्य वाक्यशेषस्य जीवादन्यश्चक्षुरादिकरणाधीनज्ञानो नास्तीत्यर्थकल्पने कश्चिदुत्कर्षो
वर्णितः पर्यवस्यति । तेन ततोऽन्यस्य परमेश्वरस्य स्वतस्सिद्धसर्वविषयज्ञानसिद्ध‍या तदपकर्ष-
स्यैव पर्यवसानात् । तस्मात्प्रस्तुतसकलप्रपञ्चनियन्तृत्वविशिष्टद्रष्ट्रन्तरनिषेधादिपरतयैव व्या-
ख्यानमुचितम् । तस्य समाभ्यधिकराहित्यरूपोत्कर्षपर्यवसायित्वात् । अपि च <quote>‘नान्योऽतो-
ऽस्ती’</quote>त्यनन्यशब्दव्युत्पत्त्यनुसारादपि प्रदर्शितव्याख्यानौचित्यमनुसन्धेयम् । अन्यैतरादिश-
ब्दानां हि प्रतियोगिसदृशे तद्भिन्ने व्युत्पत्तिः । न तु तद्भिन्नमात्रे । अत एव खल्विषुनामके क्रतौ
विष्टुतिं प्रकृतिं विधाय श्रुते <quote>‘समानमितरत् श्येनेने’</quote>ति वाक्य इतरशब्दस्य प्रस्तुतविष्टुतिविका-
ररूपवैशोषिकाङ्गसदृशपरत्वात्तद्‍वाक्यं सदृशानां श्येनवैशेषिकाङ्गानां लोहितोष्णीषत्वादीना-
मतिदेशकम् । न तु श्येने इषौ च- साम्येन चोदकप्राप्तानां वैकृताङ्गानामनुवादकमिति पूर्वतन्त्रे
वचनातिदेशविचारे सिद्धान्तितम् । यद्यपि वार्तिककारपक्षे बिष्टुतिरूपप्राकृताङ्गादिषु <quote>‘विष्टुतिं
करोती’</quote>त्यत्रोद्देश्यत्वेन प्रकृतादितरस्य चोदकसन्निहितस्य प्राकृताङ्गजातस्यानुवादक इतरश-
ब्दो न तु तत्र विधेयत्वेन प्रकृतादिष्वाकाररूपादिषुवैशेषिकाङ्गादितरस्य लोहितोष्णीषत्वादैः
श्येनवैशेषिकाङ्गस्य निर्देशकः । इषौ लोहितोष्णीषत्वादिप्राप्तिस्तु विष्टुतेरन्यस्य ऋत्विगदेः
प्राकृताङ्गजातस्य । श्येनसादृश्यविधानेन त्वितरपदार्थानुप्रविष्टतया तत्पक्षे श्येनगतः स्वतन्त्रः ।
वैशेषिकाङ्गानां कण्टकवितोदनादीनां त्विषौ न प्राप्तिरिष्यते । तथापि प्राकृतविष्टुतिसादृश्यं
प्राकृतस्य ऋत्विगादेरस्तीति तत्पक्षेऽपि नेतरशब्दस्य सादृश्यार्थकत्वहानिः । अत एव वार्ति-
ककारैरपि <quote>‘स्विष्टकृतोभक्षप्रतिषेधस्स्या’</quote>दिति <ref>(जै॰ १०)</ref> दाशमिकाधिकरणे गृहमेधीयेष्टावा-
ज्यभागौ यजतीत्येतल्लक्षणाया तदितरपरिसङ्ख्यार्थमिति गृहमेधीयादिकरणपञ्चमपक्षे तद्वाक्य-
भा/?/ज्यभागसदृशयागान्तरमात्रपरिसङ्ख्यापकमित्यङ्गीकृत्य तत्रा<quote>‘ग्निं स्विष्टकृंत यजती’</quote>ति वा-
क्यस्य स्विष्टकृतस्सदृशशेषकार्यान्तरे परिसङ्ख्यार्थत्वं व्यवस्थापितम् । यस्मा<quote>‘ददृष्टो द्रष्टे’</quote>त्या-
दिवाक्यशेषानाञ्जस्याभावादप्यन्तर्यामी परमेश्वर इति ।। अथोत्तरसूत्रं प्रधानादिपूर्वपक्षत्रय-
निराकरणार्थत्वेनावतारयति—<pratika>यदुक्तमिति ।। सू॰ ।। न१ च स्मार्तमतद्धर्माभिलापाच्छा-
रीरश्च ।। २० ।। तस्य विकारजडत्वादिधर्मानभिलापादिति</pratika> । अयमाशयः । सर्वाणि
भूतानि योऽन्तरोयमयति’इत्यारभ्य अन्तर्यामिणो ये धर्मास्सर्वभूतनियन्तृत्वादयः श्रुताः
<note>(१) शाङ्करभाष्यतट्टीकादिषु <quote>‘न च स्मार्तमतद्धर्माभिलापात्’</quote> इत्यन्तमेकं सूत्रम् । <quote>‘शारीरश्चोभयेऽपि हि भेदे-
नैनमधीयते’</quote> इति सूत्रान्तरम् । श्रीकण्ठरामानुजभाष्ययोस्तु <quote>‘शारीरश्चे’</quote> त्यन्तमेकं सूत्रम् । <quote>‘उभयेऽपि’</quote> इत्यादि सूत्रा-
न्तरमिति विशेषोऽत्रावधेयः ।</note>
