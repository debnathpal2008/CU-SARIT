<pb n="136"/>
न्दात्मत्वं चेत्युभयमपि ब्रह्मणो लक्षणं भवति वा न वेति विरोधाविरोधाभ्यां प्रसिद्ध‍यप्रसिद्धिभ्यां च सन्देहे जन्मादेर्जगन्निष्ठत्वात्
निर्विशेषस्य तस्य जगत्कारणत्वसम्भवस्य विरुद्धत्वाच्चाद्यं ब्रह्मणो लक्षणं न भवति । सत्यादिपदानां धर्मपरत्वविवक्षायां निर्वि-
शेषस्य तत्संभवस्य विरुद्धत्वात् धर्मपरत्वविवक्षायां लोकप्रसिद्धभिन्नार्थकसत्यादिपदानां सकलधर्मविनिर्भुक्तधर्मिमात्रबोधकत्वा-
संभवेन तादृशस्य धर्मिणोऽप्रसिद्धत्वाच्च न द्वितीयमपि ब्रह्मणो लक्षणं भवितुमर्हतीति पूर्वः पक्षः । सिद्धान्तस्तु, तत्राद्यं तटस्थ-
लक्षणमित्युच्यते । यो हि धर्मो राज्ञश्छत्रचामरादिकमिवासाधरणः सन्नेव कदाचिद्धर्मिणा सम्बध्यते स तटस्थलक्षणमित्युच्यते ।
मायिकस्य जगज्जन्मादिकारणत्वस्यानृततया परमार्थतो निर्धर्मस्वरूपेणे विरोधानुपपत्तेः आरोपितेन रजतेन शुक्तेरिवारोपितेन
जगत्कारणत्वेन ब्रह्मणो लक्ष्यत्वसंभवाच्चाद्यं ब्रह्मणो लक्षणं भवत्येव । द्वितीयमपि स्वरूपलक्षणं भवितुर्महति । सत्यादिपदानां
लक्षणया अखण्डैकब्रह्मबोधकत्वोपपत्त्या तादृशस्य धर्मिणः श्रुतिप्रसिद्धत्वात् । अतो जगज्जन्मादिकारणत्वं सत्याद्यात्मत्वं चेत्यु-
भयमपि ब्रह्मणो लक्षणं भवत्येव । इति ।</p>
<p><pratika>श्रीकण्ठमते, जन्मादि</pratika>=जन्मस्थितिप्रलयतिरोभावानुग्रहरूपं कृत्यपञ्चकम् । <pratika>अस्य</pratika>=चेतनाचेतनसम्मेलनसमरसीभू-
तस्य प्रपञ्चविलासस्य <pratika>यतः</pratika>=यस्मात् सर्वज्ञत्वादिविशिष्टादष्टाभिधानाधिकरणाच्छिवतत्वात् भवति । <pratika>तद्ब्रह्मेति</pratika> वाक्यशेषः । अस्य
<quote>‘यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति । तद्विजिज्ञासस्व । तद्ब्रह्मेति’</quote> । प्रधानक्षेत्र-
ज्ञपतिर्गुणेशः संसारमोक्षस्थितिबन्धहेतुः । <quote>‘सत्यं ज्ञानमनन्तं ब्रह्म’</quote> <quote>‘ऋतं सत्यं परं ब्रह्म पुरुषं कृष्णपिङ्गलम्’</quote> । ऊर्ध्वरेतं विरू-
पाक्षं विश्‍वरूपाय वै नमः’ । इत्यादिवाक्यं विषयः । अत्र जगतो जन्मादिकं ब्रह्मणो लक्षणतया संभवति वा न वेति संदेहे
जन्मादेः प्रपञ्चनिष्ठत्वेन संबन्धाभावात् ब्रह्मणो लक्षणं न संभवति । किं च श्रुत्यन्तरेषु तत्र तत्र क्वचिदानन्दस्य क्वचित्सतः
क्वचिज्ज्ञानस्य क्वचिच्छिवशब्दवाच्यस्य वस्तुनः क्वचिदचेतनाया मायायाश्च ब्रह्मत्वजगत्कारणत्वाद्यभिधानात् जगज्जन्मादिकम्
आनन्दादिसमुदायस्य वा तेषामन्यतरस्य वा लक्षणं पर्यवसितुमर्हति अतस्सर्वथापि ब्रह्मणो जगत्कारणत्वादि लक्षणमभिधातु-
मशक्यमेवेति पूर्वः पक्षः ।</p>
<p>जन्मादेर्जगन्निष्ठत्वेन ब्रह्मण्यसम्बन्द्धत्वेऽपि यत्सर्वज्ञत्वादिविशिष्टमष्टाभिधानाधिकरणं शिवतत्वं तदेव जगत्कारणं ब्रह्मेत्युच्यत
इति ताटस्थ्येन ब्रह्मलक्षणत्वमभिधातुं शक्यमेव । आनन्दादिधर्माणामत्रैव पर्यवसानं भवति । सर्वज्ञत्वं नित्यतृप्तत्वमनादिबोधत्वं
स्वतन्त्रत्वमलुप्तशक्तिमत्वमनन्तशक्तिमत्वं चेत्येतानि सर्वज्ञतादीनि। एतैरनिरसाधारणैर्धर्मैर्विशिष्टं भवशर्वेशानपशुपतिरुद्रोप्र/?/भी-
ममहादेवाभिधानाष्टकस्य वाच्यं निरस्तसमस्तसंसारकलङ्गं निखिलमङ्गलाधारभूतं शिवतत्वं यदवगम्यते तदुक्तस्वभावतया सकल-
जगज्जन्मादिकारणं भवति । जगदुभयकारणे एतादृशमहिमभवति शिवशब्दवाच्य आनन्दादिधर्माश्रये ब्रह्मणि जगत्कारणत्वं लक्षणं
युज्यत एव । सूक्ष्मचिदचिद्विशिष्टं ब्रह्म कारणम् । स्थूलचिदचिद्विशिष्टं ब्रह्म तत्कार्यं भवति । आनन्दादिविकल्पचिन्ता निर-
र्थिका । <quote>‘मायिनं तु महेश्वर’</quote>मिति वाक्यशेषात् मायाया ईश्वरात्मिकाया एव कारणत्वमभिमतम् । अतो जगज्जन्मादिलक्षणं
ब्रह्मेति सिद्धान्तः ।</p>
<p><pratika>रामानुजमते, जन्मादि</pratika>=सृष्टिस्थितिप्रलयम् । <pratika>अस्य</pratika>=अचिन्त्यविविधविचित्ररचनस्य नियतदेशकालफलभोगब्रह्मादि-
स्तम्बपर्यन्तक्षेत्रज्ञमिश्रस्य जगतः । <pratika>यतः</pratika>=यस्मात्सर्वेश्वरान्निखिलहेयप्रत्यनीकस्वरूपात् सत्यसंकल्पात् ज्ञानानन्दाद्यनन्तकल्याण-
गुणात् सर्वज्ञात्सर्वशक्तेः परमकारुणिकात् परस्मात्पुंसः।<quote>‘<pratika>भवति तद्ब्रह्म</pratika>’</quote> इति सूत्रार्थः । भृगुर्वै वारुणिः पुनरेव वरुणं पितर-
मुपससार ।<quote>‘अधीहि भगवो ब्रह्मे’</quote>त्यारभ्य श्रूयमाणं <quote>‘यतो वा इमानी’</quote>त्यादिकं तद्ब्रह्मेत्यन्तं वाक्यं विषयः । यद्यपि शब्दानां प-
रिनिष्पन्नवस्तुबोधनशक्तिरस्ति । तथापि लक्षणतः प्रतिपन्नस्यैव शब्दबोध्यत्वात् विशेषणानां विशेष्यभेदकत्वेन जगज्जन्मादीनां
विशेषणतया ब्रह्मलक्षणत्वासंभवात् पूर्वप्रतिपन्नाकारान्तरासंभवेन तेषामुपलक्षणतया वा ब्रह्म न वेदान्तवेद्यम् । इति पूर्वः पक्षः ।
अविरुद्धविशेषणानां विशेष्याभेदकत्वेन सार्वज्ञ्यादेः पूर्वप्रतिपन्नाकारान्तरस्य संभवेन च जन्मादीनां विशेषणतया उपलक्षणतया
च ब्रह्मलक्षणत्वसंभवेन ब्रह्म वेदान्तवेद्यमेवेति सिद्धान्तः ।</p>
<p><pratika>आनंदतीर्थमते, अस्य</pratika>=प्रमितजीवजडात्मकप्रपंञ्चस्य । <pratika>जन्मादि</pratika>=जन्मस्थितिलयनियतिज्ञानाज्ञानबन्धमोक्षरूपं धर्माष्ठ-
कम् । <pratika>यस्मात्</pratika>=विष्णोः। भवतीति श्रुतं तदेव ब्रह्म नान्यदित्यर्थः। अस्य <quote>‘यतो वा इमानी’</quote>त्यादिकं <quote>‘तद्ब्रह्मे’</quote>त्यन्तं वाक्यं विषयः ।
अत्र उदाहृतश्रुतिस्थितं <quote>‘बृह जातिजीवकमलासनशब्दराशि’</quote>ष्विति बह्वर्थकाद्धातोर्निष्पन्नं यौगिकत्वानुपपत्त्या जीव रूढं गुणपूर्णे
विष्णौ रूढ्यनुपपत्त्या यौगिकं ब्रह्मपदं रूढेर्योगतोब लीयस्त्वात् जीवपरमेव भवितुं युक्तम्।अतो जीवातिरिक्तं ब्रह्म विचार्यमिति-
पूर्वोक्तं न संगच्छत इति पूर्वः पक्षः।<quote>‘यतो वा’</quote>इत्यादिपूर्ववाक्योक्तजगज्जन्मादिकारणत्वस्य विष्ण्वेकनिष्ठत्वेन श्रुतिस्मृतिपुराणा-
दिभ्योऽवगमात् सति बाधके रूढेस्त्याज्यत्वात् जगज्जन्मादिकारणत्वाद्यनुसारेण योगतः परिपूर्णगुणविष्णुपर एवायं ब्रह्मशब्द
इति पूर्वोक्तं जीवभिन्नस्य ब्रह्मणो विचार्यत्वमुपपद्यत एवेति सिद्धान्तः ।।</p>
<head>इति सूत्रार्थचन्द्रिकायां जन्माद्यधिकरणम् ।। २ ।।</head>
