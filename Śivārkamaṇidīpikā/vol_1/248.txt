<pb n="248"/>
भावः । नास्यादित्यमण्डलान्तर्गतस्य पुरुषस्य सर्वलोककामेश्वरत्वं श्रूयते । किं तु <quote>‘ये चास्मा-
त्पराञ्चो लोकास्तेषां चेष्टे देवकामानां चे’</quote>त्यादित्यमण्डलादूर्ध्वं ये स्वर्लोकादयो लोका ये च
तत्रत्यानां देवानां कामभोगास्तदुभयैश्वर्यं श्रूयते । तत्परिच्छिन्नैश्वर्यश्रवणं जीव एव कर्मा-
धीनं सङ्कुचितैश्वर्यं सङ्गच्छते न तु स्वाभाविकनिरतिशयैश्वर्ये परमेश्वरे । न च देवलोककामै-
श्वर्योक्त्यैव तच्छेषमनुष्यादिलोककामैश्वर्यमर्थात्सिद्ध्यति । दुर्गाधिपत्योक्त्येव तच्छेषसीमाधि-
पत्यमिति सर्वैश्वर्यपरमेवेदं वाक्यमिति वाच्यम् । आदित्यपुरुषप्रतिपादनानन्तरं हि <quote>‘य एषोऽ-
न्तरक्षिणि पुरुषो दृश्यत’</quote> इत्यादिना प्रतिपाद्यस्याक्षिपुरुषस्य <quote>‘ये चैतस्मादर्वाञ्चो लोकास्तेषां
चेष्टे मनुष्यकामानां चे’</quote>ति विभज्यादित्यण्डलाधस्तनमनुष्यादिलोककामेश्वरत्वं श्रूयते । तत्कथं
तेन वाक्येनादित्यपुरुषस्य सर्वैश्वर्यं सिध्द्येत् । न खलु राजकीययोरनयोरयं दुर्गाधिपतिरयं
तत्सीमाधिपतिरिति विभज्य कथने कस्यचिद्द‍ुर्गाधिपत्यवचनेन तस्यैव तत्सीमाधिपत्यमपि सि-
द्ध्यति । ननु तथापि सर्वपापराहित्यं श्रूयत एव <quote>‘तस्योदिति नाम स एष सर्वेभ्यः पाप्मभ्यः
उदित’</quote>इति । न च सर्वपापराहित्यं देवेषु संभवति । <quote>‘नह वै देवान्पापं गच्छति पुण्यमेवा-
मून्गच्छती’</quote>ति श्रुतेः । यदि देवेष्वप्यनादिभवसञ्चितानि प्रसुप्तानि पापानि सन्त्येव तेषां
देवत्वदशायां तेषु फलानारभ्यकत्वमात्रं <quote>‘न ह वै देवा’</quote>निति श्रुत्यर्थ उच्येत तदा सर्वपापोदय-
वाक्यस्यापि स एवार्थोऽस्त्विति वाच्यम् । यतो मोक्षशास्त्रे पाप्मशब्दः पुण्यस्यापि ग्राहकः ।
मुमुक्षुं प्रति तस्याप्यनिष्टफलत्वात् <quote>‘न सुकृतं न दुष्कृत’</quote> मित्युपक्रम्य <quote>‘सर्वे पाप्मानोऽतो निव-
र्तन्त’</quote> इत्युभयत्रापि तत्प्रयोगाच्च पुण्यपापोदयराहित्यादिकं तु देवेष्वपि न सम्भवतीति चे-
न्न । पाप्मशब्दस्यानिष्टफलत्वेन रूपेण क्वचिदजहल्लक्षणया पुण्यसाधारण्येऽपि पापमात्रे गृ-
हीतशक्तिकस्य तस्य मोक्षशास्त्रेऽपि तत्साधारण्यनियमाभावात् । अन्यथा <quote>‘नैतं सेतुमहोरात्रे
तरतो न जरा न मृत्युर्न शोको न सुकुतं न दुष्कृतं सर्वे पाप्मानोऽतो निवर्तन्त’</quote> इति प्रकृते-
ष्वहोरात्रजरामृत्युशोकसुकृतदुष्कृतेष्वविशेषेण पाप्मशब्दस्य प्रयुक्ततयान्य१त्रापि तावत्सा-
धारण्यप्रसङ्गात् । न चेष्टापत्तिः । तस्मिन्नेव प्रकरणे <quote>‘एष आत्मापहतपाप्मा विजरो विमृत्यु-
र्विशोक’</quote>इति सत्यपि पाप्मशब्दे जरामृत्युशोकानां पृथग्ग्रहणात् । अस्तु वा मोक्षशास्त्रे सर्वत्र
पाप्मशब्दः पुण्यसाधारणः । तथाप्यत्र नासङ्गतिः । कल्पान्ते मुक्तिं प्राप्स्यतां हिरण्यगर्भादीनां
ब्रह्मसाक्षात्कारवत्त्वेन तन्निर्धूतसकलपुण्यपापपञ्जराणां प्रारब्धमात्रानुवृत्तिमतां पुण्यपापाल्प-
त्वाभिप्रायेण सर्वपापोदितत्वव्यपदेशार्हत्वात् । वस्तुतस्तु तद्व्यपदेशः परमेश्वर एव न सङ्गच्छते ।
कथं सर्वपापोदितत्वं पाप्मनः स्वाच्छादकादुद्गमनं प्राक् तदाच्छादितस्य घटते मेघमण्डलादु-
दितत्वमिव प्राङ्‍मेघमण्डलाच्छादितस्य चन्द्रस्य । न च कदाचिदपि परमेश्वरः पापाच्छादित
इष्यते । अतः प्राक्पापाच्छादनपिहितस्वभावेषु ब्रह्मसाक्षात्कारनिर्धूतसकलतदाच्छादनेषु हिर-
ण्यगर्भादिष्वेव तस्यापि स्वारस्यं प्रतिपद्यामहे । नन्वादित्यपुरुषस्य उदितिनामविधानतन्निर्वच-
नतद्वेदनफलकथनानन्तरं<quote>‘तस्यर्क्च साम च गेष्णौ तस्मादुद्गीथस्तस्मात्त्वेवोद्गातैतस्य हि गाते’</quote>ति
ऋक्सामयोस्तद्गानरूपत्वं तस्मादेव हेतोरुद्गीथभक्तेरुद्गीथसंज्ञावत्त्वं तद्गायकस्य ऋत्विज उद्गातृ-
<note>(१) <quote>‘तयात्रापि’</quote> इति च. पाठः।</note>
