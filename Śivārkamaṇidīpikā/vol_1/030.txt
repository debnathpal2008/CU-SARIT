<pb n="030"/>
पकं विनेव न्यायविचारं विना समनःप्रत्ययं ग्रहीतुमसङ्करेण धारयितुं चाशक्या । तथाहि-
कथमुद्भिदादिशब्दवैलक्षण्येनार्थान्तररूढत्वाविशेषेऽपि <quote>‘श्येनेनाभिचरन्यजेत’</quote> <quote>‘पञ्चदशान्या-
ज्यानी’</quote>त्यादिषु श्येनाज्यादिशब्दानां कर्मनामत्वं <quote>‘दध्ना जुहोति’</quote> <quote>‘पयसा जुहोती’</quote>त्यादिषु
दध्यादिशब्दानां न कर्मनामत्वम् । कथं च कर्मनामत्वेऽपि राजसूयेन स्वाराज्यकामो यजेत
<quote>‘अग्निहोत्रं जुहुयात् स्वर्गकाम’</quote>इत्यादिषु राजसूयाग्निहोत्रादिशब्दानां सन्निहितसकलयागहो-
मनामत्वं <quote>‘ज्योतिष्टोमेन स्वर्गकामो यजेत’</quote> <quote>‘दर्शपूर्णमासाभ्यां स्वर्गकामो यजेते’</quote>त्यादिश्रुतिषु
ज्योतिष्टोमदर्शपूर्णमासादिशब्दानां सन्निहितयागेषु कतिपययागनामत्वम् । कथं च <quote>‘मासम-
ग्निहोत्रं जुहोति’</quote><quote>‘वारुण्या निष्कांसेन तुषैश्चावभृथं यन्ती’</quote>त्यादिषु अग्निहोत्रावभृथादिशब्दा-
नामन्यत्र किञ्चित्कर्मनामत्वेन सिद्धानां कुण्डपायिनामयनवरुणप्रघासादिप्रकरणान्तर्गतानां
कर्मान्तरनामत्वम् । <quote>‘आज्यभागौ यजति’</quote> <quote>‘यज्ञायैव स्रुवेणाघारमाघारयती’</quote> त्यादिष्वाघाराज्य-
भागादिशब्दानामन्यत्र किञ्चित्कर्मनामत्वेन सिद्धानां गृहमेधीयोपसदादिप्रकरणान्तरगतत्वेऽपि
प्रसिद्धकर्मपरामर्शित्वम् । कथं च कर्म (कर्तृ)बहुत्वश्रवणाविशेषेऽपि <quote>‘द्वादशाहमृद्धिकामा उपेयुः
सत्रमासीर’</quote>न्नित्यादिषु विहितानां सत्राणामनेककर्तृकत्वं <quote>‘सत्रादुदवसाय पृष्ठशमनीयेन सहस्र-
दक्षिणेन यजेर’</quote>न्नि/?/ति विहितस्य पृष्ठशमनीयस्यैककर्तृकत्वम् । कथं च मन्त्रार्थवादयोः पारा-
र्थ्याविशेषेऽपि मन्त्रोक्तं फलमङ्गेष्वन्वेति नार्थवादोक्तम् । कथं च मन्त्रोक्तत्वाविशेषेऽपि सू-
क्तवाकादिमन्त्रोक्तमायुरादिफलं विवक्षितं न त्विडोपाह्वानादिमन्त्रोक्तं यज्ञपतिवृद्ध‍यादिकम् ।
कथं च <quote>‘व्रीहीन्प्रोक्षति’</quote><quote>‘व्रीहीनवहन्ती’</quote>त्यादिषु विहितानां व्रीहिधर्माणां पुरोडाशसाधनत्वा-
विशेषाद्यवसाधारण्यं <quote>‘रथन्तरे प्रस्तूयमाने सस्मीलये’</quote>दित्यादिषु विहितानां रथन्तरधर्माणां
पृष्ठस्तोत्रसाधनत्वाविशेषेऽपि न बृहत्साधारण्यम् । कथं च <quote>‘तान्पर्यग्निकृतानुत्सृजति’</quote><quote>‘ब्रह्मसा-
म्न्याऽऽलभत’</quote>इत्यत्र वाजपेयगतप्राजापत्यपशूना<quote>‘मीशानाय परस्वत आलभते तान्पर्यग्निकृ-
तानुत्सृजती’</quote>त्यत्रैव तदन्ताङ्गरीतिविधानं न भवति किंत्वालम्भोत्कर्षविधानार्थप्राप्ततात्कालि-
कपाशुकव्यापारोपरमानुवादमात्रमुत्सृजति । पञ्चशारदीये तु चतुर्षु संवत्सरेषु सप्तदशानामु-
क्ष्णामुत्सृजति तदन्ताङ्गिरीतिविधानमेव न तु पञ्चमसंवत्सरकर्तव्यालम्भोत्कर्षार्थप्राप्ततात्कालि-
कतद्व्यापारोपरम इति । कथं व <quote>‘विज्ञानमानन्दं व्रह्मे’</quote> त्यादिश्रुत्युक्ताभेदः ता१त्विकस्वरूपा-
भेदः<quote>‘न तु सर्वं खल्विदं ब्रह्मे’</quote>त्यादि श्रुत्युक्त इत्यादिसन्देहपरम्परामुर्त्तीर्य उपदेशमात्रलब्धमेता-
दृशमर्थं कश्श्रद्दधीत । श्रद्दधानो वा हृद्यसंकरेण को धारयेत् । अपि च केषां चिद्वाक्यानां
तात्पर्याविषय एवार्थः स्वारस्येन प्रतीयते । तात्पर्यविषयस्त्वर्थः उपदिष्टोऽपि न हृदयमधिरो-
हति । यथा <quote>‘यस्य हविर्निरुप्तं पुरस्ताच्चन्द्रमा अभ्युदेति त्रेधा तण्डुलान्विभजेद्ये मध्यमास्स्युस्ता-
नग्नये दात्रे पुरोडाशमष्टाकपालं कुर्याद्ये स्थविष्ठास्तानिन्द्राय प्रदात्रे दधंश्चरुं येऽणिष्ठास्तान्वि-
ष्णवे शिपिविष्टाय श्रिते चरु’</quote>मित्यत्र <quote>‘त्रेधा तण्डुलान्विभजे’</quote>दिति वाक्यस्य करिष्यमाणपुरो-
डाशचरुद्वयसौकर्याय दार्शिकाग्नेययागार्थतण्डुलानां मध्यमस्थविष्ठाणिष्ठभावेन त्रेधा विभागो-
ऽर्थ इति स्वारस्येन प्रतीयते । म२ध्यमादिवाक्यानां च ‘यः पशुकामः स्यात्सोऽमावास्यामिष्ट्वा
<note>(१) <quote>‘कथं चन’</quote> <quote>‘विज्ञानमानन्दं ब्रह्मे’</quote>त्यादि श्रुत्युक्ताभेदः न तु <quote>‘सर्वं खल्विद’</quote> मिति ख. ग. पाठः ।</note> <note>(२) <quote>‘दधि-
श्रितवाक्ययोश्च’</quote> <quote>‘यः पशुकामः’</quote> इति घ. पाठः ।</note>
