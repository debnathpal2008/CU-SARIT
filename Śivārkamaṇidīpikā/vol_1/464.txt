<pb n="464"/>
वेदशब्देभ्य एवादौ पृथक्संस्थाश्च निर्ममे’ ।। इत्यादिः स्मृतिः ।।
<sutra>।। सू ।। अत एव च नित्यत्वम् ।। २८ ।।</sutra>
अत एव <quote>‘मन्त्रकृतो वृणीते’</quote> <quote>‘विश्वामित्रस्य सूक्तं भवति’</quote> इति विश्वामित्रा-
दीनां मन्त्रकृत्त्वेऽपि विश्वामित्रादिशब्दानामाकृतिनिमित्तत्वेन मन्त्रब्राह्मण-
मयस्य वेदस्य नित्यत्वमुपपद्यते । यतो ब्रह्मा वैदिकात् शब्दात् अर्थं स्मृत्वा सृजति।
अनधीतमन्त्रादिदर्शनशक्तत्वात् । तथा च पूर्वविश्वामित्रादीनामाकृतिविशेषां-
स्तत्तद्वैदिकशब्दैः स्मृत्वा तदाकारानेवापरान् तत्तच्छक्तिविशेषयुक्तान् ब्रह्मा नै-
मित्तिके प्रलये गते सृजति । ते चानधीत्यैव तान् मन्त्रानखिलान् पठन्ति । अ-
तस्तेषां मन्त्रादिकर्तृत्वं वेदनित्यत्वं च ।।
भवत्वेवं नैमित्तिकप्रलये, प्राकृतप्रलये ब्रह्मादौ वेदाख्यशब्दे स विनष्टे
<!-- APPAYYA !-->
पृथक्संस्थानानि सहस्राक्षत्वादिविशिष्टानसाधारणाकृतिविशेषान् । <pratika>इत्यादिःस्मृतिरिति</pratika> । आ-
दिशब्देन <quote>‘नाम रूपं च भूतानां कृत्यानां च प्रपञ्चनम्। वेदशब्देभ्य एवादौ देवादीनां चाकार
सः ।।’</quote>इत्यादिस्मृतिर्गृह्यते । माभूदर्थद्वारको वैदिकशब्दे विरोधः शब्दद्वारकस्तु स्यात् ।
मन्त्रार्थवादानां हि प्रतीयमानेऽर्थे प्रामाण्यमुपपादितम्। तथा च <quote>‘मन्त्रकृतो वृणीते’</quote>संहिताकार-
पदकारसूत्रकारब्राह्मणकाराणां<quote>‘विश्वामित्रस्य सूक्तंभवति’</quote>इत्यादिप्रामाण्याद्वेदस्यपौरुषेयत्वम-
निवार्यमित्याशङ्कानिराकरणार्थं सूत्रम् <pratika>।। सू. ।।अत एव च नित्यत्वम् ।।२८।।</pratika> ननु विश्वामि-
त्रादिशब्दानामाकृतिनिमित्तत्वहेतुना कथमुद्भावितवेदानित्यत्वशङ्कापरिहारलाभः’ कथं च तस्य
हेतोस्सिद्धिरात्याशाङ्कानिराकरणार्थमत् एवेति निर्दिष्टं सौत्रं हेतुं विवृणोति—<pratika>यत इति</pratika>। परमे-
श्वरानुग्रहादनधीतसकलवेदार्थदर्शनशक्तश्चतुर्मुखो वैदिकाच्छब्दादृषिमनुष्यादीनामसाधारण-
नामरूपकृत्यविशेषाननुसन्धाय तथैव सृजतीति अतः प्रभवादिति पूर्वसूत्रांशसिद्धोऽर्थः सौत्रे-
णात एवेति शब्देन परामृश्यत इति विवृतं भवति । ततश्च विश्वामित्रादीनामपि वेदशब्देभ्यः
पूर्वकल्पस्थितविश्वामित्रादिनामरूपकृत्यविशेषाननुसन्धाय तथैव सृष्टत्वलाभे सति अती-
तवर्तमानकल्पगतास्सर्वेऽपि विश्वमित्रादयः विश्वामित्रादिपदप्रापकपूर्वकल्पानुष्टितपुण्यवशा-
द्विश्वामित्रसूक्तादीननधीत्यैव पश्यन्तीति तत्तत्सूक्तादिद्रष्ट्टत्वमेव तत्तत्कर्तृत्वं न त्वपूर्वानुपूर्वी-
काभिनवसूक्तादिकर्तृत्वामिति पर्यवस्यति । वेदानामनेकऋषिकर्तृकत्वे वेदशब्देभ्यस्तत्कृत्यविशे-
षाननुसन्धाय तेषामृषीणां स्रष्ट्टत्वानुपपत्तेरित्यत एवेति हेतुलब्धमर्थमाह—<pratika>तथा चेत्यादि
ना</pratika> ।।उत्तरसूत्रमवतारयति—<pratika>भवत्वेविमिति</pratika>।चतुर्मुखस्य स्वमानेन परार्धद्वयरूपशतवर्षजीवि-
नः चतुर्युगसहस्ररूपैकैकदिवसात्मकावान्तरकल्पस्यावसाने तावत्कालप्रमाणा रात्रिर्नैमित्तिक-
प्रलयः। यत्र भूर्भुवस्सुवरिति त्रैलोक्यं नश्यति। महर्लोकादयस्तिष्ठन्ति।तदीयशतवर्षावसाने ताव-
त्प्रमाणः कालः प्राकृतः प्रलयः । यत्र ब्रह्माण्डादिकं सर्वं नश्यति प्रकृतिमात्रमवशिष्यते। तत्रवै
नैमित्तिकप्रलये भवतु वेदस्यावस्थानम् । प्राकृतप्रलये तु तन्न सम्भाव्यते । न च प्राकृतप्रलयान-
न्तरजगत्सृष्टेरपि प्रागुदाहृतश्रुतिस्मृतिभ्यां वेदशब्दप्रभवत्वागमात् प्राकृतनैमित्तिकप्रल-
येऽपि तदवस्थानमुपपादनीयमिति वाच्यम् । प्रकृतिमात्रावशेषे काले कथमपि तदुपपादना-
सम्भवात् उदाहृतश्रुतिस्मृत्योर्नैमित्तिकप्रलयानन्तरभाव्यवान्तरसृष्टिविषयत्वोपपत्तेः । <quote>‘ऋ-
षीणां नामधेयानि याश्च वेदेषु दृष्टयः । शर्वर्यन्ते प्रसूतानां तान्येवैभ्यो ददात्यजः ।’</quote> इति
स्मृतौ शर्वर्यन्त इति विशेषणेनावान्तरकल्पविषयत्वस्पष्टीकरणाच्च । तस्मात्पूर्वसूत्रोपवर्णितं
