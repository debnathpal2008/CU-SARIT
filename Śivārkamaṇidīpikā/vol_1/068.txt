<pb n="068"/>
र्थासम्भवः । यदि वेदान्तश्रवणस्य परिसङ्ख्यापरत्वं कर्मकाण्डश्रवणनिषेधपरत्व-
रूपमिति विचारस्तदा विचाराभावात् कर्मानुष्ठानासम्भवः । तदभावे चित्तशु-
द्ध‍यभावात् ज्ञानानुत्पत्तिः स्यात् । तस्मात् पूर्वोक्तमेव समीचीनम् । ततस्सकल-
<!-- APPAYYA !-->
दान्तविचारायोगेऽपि परिसङ्ख्याया नोपजीव्यविघातकत्वम् । मुमुक्षोदयात्संन्यासाद्वा
प्रागेवाध्ययनेन तद्विचाराविघातात् । अतः केषाञ्चित्परिसङ्ख्यया विचारान्निवृत्ताविपि सर्वथो-
पजीव्यविघातो नास्तीति तद्दोषमुपेक्ष्य विद्यानुष्ठानासम्भवेन पुरुषार्थालाभो दोषत्वेनोक्तः ।
न चार्षग्रन्थादिना विद्यानुष्ठानोपयोग्यर्थज्ञानसम्पादनेन विद्यानुष्ठानं स्यादिति शङ्कनीयम् ।
अधीतस्वाध्यायस्यार्थज्ञानस्य चाकाङ्क्षालब्धेन पस्परान्वयेनाधीतस्वाध्यायजन्यमेव तदर्थ-
ज्ञानं फलोपयोगीति नियमस्य प्राक्समर्थितत्वात् । न च मुमुक्षोदयात्पूर्वमध्ययनवतां त-
थास्तु नाम नियमः तद्रहितानामध्ययनस्य निषिद्धत्वात्तेषां पुरुषार्थलाभार्थमुपायान्तराक्षेपः
स्यादिति वाच्यम् । तेष्वेव चरितार्थस्य मोक्षशास्त्रस्य तदाक्षेपकत्वायोगात् । अन्यथा वस-
न्तादिकालविहिताधानप्राप्ताग्निमत्स्वध्ययनप्राप्तविद्यावत्सु च त्रैवर्णिकेषु चरितार्थस्यापि
ज्योतिष्टोमादिशास्त्रस्य शूद्राणामपि ज्योतिष्टोमाद्यनुष्ठानेन पुरुषार्थसिद्ध‍यर्थमग्निविद्योपाया-
न्तराक्षेपकत्वप्रसङ्गात् । एवं तर्हि केषांचित्पुरुषार्थालाभो दोष एव न भवतीति कथमयं दो-
षत्वेनोक्तः । इत्थमध्ययनपरिसङ्ख्याप्रयुक्तोऽयं केषाञ्चित्पुरुषार्थालाभः तदा दोषो न स्यात् ।
यदीयं परिसङ्ख्यावश्यमभ्युपगन्तव्या स्यात् । नेयमभ्युपगन्तव्या । न हि <quote>‘त्रीणि ह वै यज्ञ-
स्योदराणि गायत्री बृहत्यनुष्टुबत्र ह्येवावपद्यन्त एवोद्वपती’</quote>ति वाक्य इवाभिधावृत्तिप्राप्तेयं
परिसङ्ख्या । येनेयमप्रत्याख्येया स्यात् । किं तु स्वार्थं परित्यज्य परार्थलक्षणयोपनेया । नैवं
बलात्काञ्चन परिसङ्ख्यां त्रिदोषदुष्टां परिगृह्य विशेषवचनप्राप्तस्य केषाञ्चित्पुरुषार्थलाभस्य
बाधनमयुक्तम् । तस्मात्तव्यप्रत्यययुक्तमपि श्रोतव्यवाक्यं <quote>‘विष्णुरुपांशु यष्टव्य’</quote> इत्यादिवत्स्तु-
त्यर्थमनुवादरूपमित्येवाभ्युपगन्तव्यमित्यभिप्रेत्यायं दोषत्वेनोक्तः । एवमेव द्वितीयपरिसङ्ख्या-
दूषणमपि सङ्घटनीयमिति सर्वं समञ्जसम् । एवं श्रवणविधौ निराकृते सति तद्विचारे <quote>‘पुरु-
षार्थाकाङ्क्षी पुरुषस्स्वयमेव प्रवर्तत’</quote> इति प्रागुक्तसरणिरेवानुसरणीयेत्याह—<pratika>तस्मादिति</pratika> । इयता
प्रबन्धेनोपपादितमथशब्दस्य धर्मविचारानन्तर्यार्थत्वमुपसंहरन् <quote>‘ब्रह्मजिज्ञासे’</quote>ति सूत्रशेषलब्ध-
स्यार्थस्याथशब्दोपात्तधर्मविचारानन्तरं कर्तव्यतयान्वयं दर्शयति—<pratika>तत इत्यादिना <quote>‘अथ श-
ब्दस्यार्थो दर्शित’</quote> इत्यन्तेन</pratika> । ब्रह्मप्रतिपादकस्योपनिषच्छास्त्रस्य विचारः कर्तव्य इत्ययं
<quote>‘ब्रह्मजिज्ञासे’</quote> तिसूत्रशेषलभ्योऽर्थः । तदेतदग्रे स्पष्टयिष्यते । तत्र विचारं प्रति व्यवहितविषय-
समर्पकेण सौत्रेण ब्रह्मपदेन शिवोऽभिधीयत इत्येतदुपपादयितुं विशेषणचतुष्टयेन विशिनष्टि
<pratika>सकलेत्यादिना</pratika> । बृंहतेर्धातोर्मन्प्रत्ययान्तस्य ब्रह्मशब्दस्यात्र त्रिविधपरिच्छेदरहितं वस्त्वर्थ
इत्यभ्युपगन्तव्यम् । धात्वर्थानुगमात् प्रकरणोपपदादिसङ्कोचकाभावाच्च । तद्देशकालपरिच्छे-
दरहितस्यापि शिवस्य न सम्भवति । तस्य चेतनाचेतनप्रपञ्चविलक्षणत्वाभ्युपगमेन वस्तुपरि-
च्छिन्नत्वादित्याशङ्कां निरसितुमाद्यविशेषणम् । सकलचेतनाचेतनप्रपञ्चाकारया तद्रूपपरिणामि-
न्या परमशक्त्‍या जडशक्तेर्मायाया नियामकत्वेन तत उत्कृष्टया चिच्छक्त्या विशिष्टस्य अत एवा-
द्वितीयवैभवस्य द्वितीयाश्रयरहितबृहत्त्वस्य चेति <quote>‘निम्नोन्नतं भूतल’</quote>मित्यादाविव विशेषणद्वय-
