<pb n="094"/>
सादलभ्यपाशनिवृत्तिपूर्वकमनुभाव्यस्य तस्य प्रयोजनत्वमप्युपपादितं भवति । भाष्यप्रद-
र्शितायां हि ब्रह्मशब्दप्रवृत्तिनिमित्तभूतब्रह्मत्वनिरुक्तौ निर्दोषमङ्गल्यगुणवत्त्वमज्ञानाननुवि-
द्धनिरतिशयज्ञानदुःखाननुविद्धनिरतिशयसुखादिमत्त्वं च । नच सर्वदा तापत्रयातुरस्य जी-
वस्य तत्सम्भवति । नापि सर्वशक्तिमत्तया सकलतापप्रतिक्षेपसमर्थस्य ब्रह्मणः तापलेशसहि-
ष्णुत्वमपि । एवं यस्य निरतिशयज्ञानानन्दादिगुणकस्य जीवरूपत्वमपि न सम्भवति दूरे त-
स्याचेतनान्नादिरूपत्वम् । न चेन्द्रशब्दस्य शक्र इव ब्रह्मशब्दस्य जीवादिषु क्वचिदर्थे व्यवस्थि-
तिर्दृष्टा । येन तत्र सम्भावितगुणपरतया तद्वत्सङ्कोचं नीयेत । न चानेकप्रमाणावगतमिदं
ब्रह्मशब्दप्रवृत्तिनिमित्तमवयवशक्तिपर्यालोचनामात्रलभ्येन्द्रशब्दप्रवृत्तिनिमित्तवत्सङ्कोचयितु-
मपि शक्यम् । एवं निर्दोषनिरतिशयज्ञानानन्दादिमति ब्रह्मणि जीवादन्नाद्यचेतनाच्चान्यत्वेन
प्रथमसूत्रगतब्रह्मशब्ददर्शितन्यायतस्सिद्धे जीवादीनामन्यतममन्यद्वेपि सन्देहनिवृत्तावपि <quote>‘ना-
रायणपरं ब्रह्मे’</quote> त्यादिश्रुतिविप्रतिपत्तितस्तद्ब्रह्म नारायणश्शिवो वेत्यादिसन्देहस्य <quote>‘अयमात्मा
ब्रह्मे’</quote> त्यादिवाक्यानां का गतिरिति सन्देहस्य चानुवृत्तेरेवंभूतसन्देहसन्दोहप्रतिक्षेपाय ज-
न्मादिसूत्रप्रभृति शास्त्रं प्रवर्तते । धर्ममीमांसाशास्त्रेऽपि धर्मः किं योगिप्रत्यक्षलक्षणो वेद-
लक्षणो वेति संशये वेदाध्ययनानन्तर्यं धर्मविचारे प्रदर्शयता प्रथमसूत्रेण निरस्ते किं वेदा-
र्थस्सर्वोऽपि धर्मे उत तन्मध्ये चोदनालक्षणः अथवा तत्राप्यर्थरूपः इत्यादिसंशयान्तरनिरा-
साय चोदनासूत्रप्रभृति शास्त्रं प्रवृत्तम् । अन्यथा प्रथमसूत्रेण तत्त्रा/?/पि संशयस्यानिरासे ध-
र्मस्य श्रेयस्साधनत्वसम्प्रतिपत्तावपि वेदार्थविचारात्मकस्यारिप्सितशास्त्रस्य सप्रयोजनत्वा-
सिद्धेः । तस्मात्प्रथमसूत्रं ब्रह्मणो जीवादिरूपतया सन्दिग्धत्वप्रदर्शनेन विषयत्वोपपादकं
चेन्न प्रथमसूत्रतः शास्त्रस्य प्रयोजनवत्त्वसिद्धिः । तस्य जीवादन्यत्वव्यवस्थापनेन तत्प्रसाद-
लभ्यप्रयोजनोपपादकं चेत्ततो न विषयसिद्धिरिति दूषणस्य नावकाशः । भाष्यमप्यनेनैव
प्रकारेण विषयप्रयोजनयोरुपपादकम् । तत्र हि विषयभाष्ये सूत्रगतजिज्ञास्यविषयब्रह्मशब्दप्र-
योगस्मारितब्रह्मपदघटितनानाविधवाक्यप्रयोज्यसन्देहसन्दोहेन ब्रह्मणो विषयत्वोपपादनपू-
र्वकं तत्प्रयोगसूचिततदवयवशक्तिपर्यालोचनादिलभ्यतत्प्रवृत्तिनिमित्तभूतब्रह्मत्वनिर्वचनल-
ब्धेन ब्रह्मणो जीवाद्यन्यत्वनिर्णयेन प्रयोजनोपपादनमप्याकूतितम् । प्रथमसूत्रेण ब्रह्मणो जी-
वाद्यन्यत्वनिश्चयेऽपि जन्मादिसूत्रप्रभृतिशास्त्रारम्भप्रयोजकसंशयो <quote>‘नारायणपरं ब्रह्मे’</quote> ति वा-
क्योदाहरणेन जीवब्रह्मैक्यनिर्देशकवाक्यजातगत्याकाङ्क्षाप्रदर्शनवाक्येन च दर्शितः । ननु,
<quote>‘कथमेकभावमाहुः श्रुतय इति सन्देहः किं न स्या’</quote>दिति वाक्यस्योत्तरत्र <quote>‘अयमात्मा ब्रह्मे’</quote> त्या-
दिवाक्यानां विशिष्टशिवाद्वैतपरत्वव्युत्पादननिवर्तनीयसंशयप्रदर्शकत्वे तस्य प्रथमसूत्रनिवर्त-
नीयसंशयप्रदर्शकेन <quote>‘अपि चैवमपि सन्दिह्यत’</quote> इत्यादिसमनन्तरग्रन्थेन कथं सङ्गतिरिति चे-
त् ब्रह्मणो जीवान्यत्वनिर्णायकेन प्रथमसूत्रेण यस्संशयो निवर्तितः स एव <quote>‘अयमात्मा ब्रह्मे’</quote>
त्यादिश्रुतीनां गत्यन्तरसत्त्वासत्त्वसंशयेनाग्रे पुनरुत्थितो निवर्तयिष्यत इति । वस्तुत उभयत्रापि
संशयाभेदा१त् । अथवा <quote>‘अपि चे’</quote> त्यादिग्रन्थोऽपि न प्रथमसूत्रनिवर्तनीयसन्देहमात्रप्रदर्शकः ।
शारीराधिकरणनिवर्तनीयसन्देहप्रयोजकस्य <quote>‘नारायणपरं ब्रह्मे’</quote> ति वाक्यस्यादिशब्दगृहीतस्य
<note>(१) <quote>‘संशयो वस्तुभेदात् । वस्तुतस्तु, अथवा’</quote> इति ख. ग. पाठः ।</note>
