<pb n="333"/>
<p>किं च <pratika>स्मृतेश्च</pratika> ।। <quote>‘ईश्वरस्सर्वभूतानां हृद्देशेऽर्जुन तिष्ठति ।’</quote> इत्यादौ जीवपरमात्मनोर्भेदस्मरणात् न परस्मादन्यो जीव
उपास्य इति सिद्धम् । अनयोर्भेदस्तु काल्पनिकः न वास्तव इति सैद्धान्तिकी निष्ठा ।।</p>
<p>अधुना परमात्मन उपास्यत्वमाक्षिप्य परिहरति---<pratika>अर्भकौकस्त्वात्तद्व्यपदेशाच्च नेति चेन्न निचाय्यत्वादेवं
व्योमवच्च ।। अर्भकौकस्त्वात्</pratika>=अर्भकम् अल्पम् ओकः स्थानं यस्य सोऽर्भकौकाः तस्य भावः तत्त्वं तस्मात् । <quote>‘एष म
आत्मान्तर्हृदय’</quote> इति परिच्छिन्नहृदयायतनत्वादित्यर्थः । किं च <pratika>तद्व्यपदेशाच्च</pratika>=तस्य स्वशब्देनैव अणीयानित्यणीयस्त्वस्य
व्यपदेशात् <pratika>नेतिचेत्</pratika>=आराप्रमात्रो जीव एवेहोपास्यः न सर्वगतः परमात्मेति चेत् । <pratika>न</pratika> । कुतः । <pratika>निचाय्यत्वादेवम्</pratika>=
एवमर्भकौकस्त्वाणियस्त्वादिविशिष्टत्वेन रूपेण परमात्मन इह उपास्यत्वात् । अतः सर्वगतस्यात्मनः उपासनापेक्षया अर्भकौ-
कस्त्वादिगुणः । नैतावता सर्वगतत्वहानिः । तत्र दृष्टान्तमाह---<pratika>व्योमवत्</pratika>=यथा सर्वगतमपि व्योम सूच्यग्राद्यवच्छेदेन अर्भ
कौकोऽणीयश्च व्यपदिश्यते तद्वद्ब्रह्मापीत्यर्थः ।।</p>
<p>अधुना परमात्मनः सर्वगतत्वे दोषमाशङ्क्य परिहति---<pratika>सम्भोगप्राप्तिरिति चेन्न वैशेष्यात् ।। सम्भोगप्राप्ति-
रिति चेत्</pratika>=व्योमवत् परमात्मनः सर्वगतत्वे चेतनत्वाविशेषात् जीववत् सुखदुःखानुभवरूपसम्भोगप्राप्तिरिति चेत् । <pratika>न वै-
शेष्यात्</pratika>=जीवपरमात्मनोर्भोक्तृत्वाभोक्तृत्वादिविशेषात् न तद्भोगेनास्य भोगप्रप्तिरिति । तस्मात् मनोमयत्वादिगुणकः परमा-
त्मैवोपास्यो न शारीर इति सिद्धम् ।।</p>
<p><pratika>श्रीकण्ठमते</pratika>, आद्यं सूत्रद्वयमेकमधिकरणम् । अन्यत् सूत्रषट्कमधिकरणान्तरमिति विशेषः । विषयवाक्यं समानमेव।
अत्र मनोमयत्वादिधर्मकः श्रूयमाणः पुरुषः परमेश्वरः जीवो वेति सन्देहः । पूर्वत्र जीवस्य प्रकृतत्वात् सर्वथा मनोमयत्वादि-
धर्मको जीव उपास्यः न परमेश्वर इति पूर्वः पक्षः । सिद्धान्तस्तु, परब्रह्मणः परमेश्वरस्यैवोपक्रमे <quote>‘सर्वं खल्विदं ब्रह्म तज्ज-
लानिति शान्त उपासीते’</quote>ति सर्वकारणस्य सकलचिदचित्प्रपञ्चशरीरविशिष्टस्य सर्वाकारस्य ब्रह्मण एव निखिलश्रुतिस्मृतिप्र-
सिद्धस्य उपास्यत्वेनोपदेशात् पूर्वत्र प्रस्तुतत्वेऽपि जीवस्य उत्पत्तिशिष्टब्रह्मावरुद्धायामुपासनायामवान्तरप्राप्तस्य जीवस्य प्रवे-
शयितुमशक्यत्वाच्च उपक्रमगतं ब्रह्मैव मनोमयत्वादिधर्मवत्त्वेनोपास्यमिति ।।</p>
<p>ननु तर्हि अवान्तरसिद्धस्य जीवस्य प्रसङ्गोऽनर्थकः स्यादित्याशङ्कायामाह---<pratika>विवक्षितगुणोपपत्तेश्च</pratika> ।। सत्यसङ्कल्प-
त्वादीनां विवक्षितानां गुणानां ब्रह्मण्येवोपपत्तेस्तदेवोपास्यम् । अवान्तरसिद्धस्तु जीवः उपासकः तदाकाङ्क्षायोगात् । सूत्रार्थस्तु,
<pratika>मनोमयत्वादिगुणक</pratika> इत्यध्याहारः । <pratika>ब्रह्मपदं</pratika> चानुवर्तते । तथा च मनोमयत्वादिगुणकः परमेश्वरः । <pratika>सर्वत्र</pratika>=सर्वेषु
वेदान्तेषु प्रसिद्धस्य सर्वप्रपञ्चजन्मादिकारणत्वेन सर्वात्मकतया श्रुतस्य ब्रह्मणः उपदेशात् । <pratika>विवक्षितानां</pratika>=सत्यसङ्कल्पत्वा-
दीनां <pratika>गुणानां</pratika> ब्रह्मण्ये<pratika>वोपपत्तेश्चेति</pratika> ।। इति श्रीकण्ठमते <pratika>सर्वत्रप्रसिद्धाधिकरणम्</pratika> ।। १ ।।</p>
<p>पूर्वस्मिन्नधिकरणे सामान्येन जीवस्योपास्यत्वाभावमुपासकत्वं च निरूप्य पुनरपीहाधिकरणे सकलजीवसमष्टिरूपहिरण्य-
गर्भोपादनभूतस्य नारायणस्यापि विश्वाधिकब्रह्मोपासकत्वमेव नोपास्यत्वमित्यभिधातुमधिकरणान्तरमारभ्यते---<pratika>अनुपपत्तेस्तु
न शारीर इति</pratika> । अस्य <quote>‘पतिं विश्वस्यात्मेश्वरं शाश्वतं शिवमच्युतं नारायणं महाज्ञेय’</quote>मित्यादि महोपनिषद्वाक्यं विषयः ।
अत्र विश्वपतित्वादिलक्षणयुक्तो नारायणशब्दवाच्यो मूर्त्यात्मा वा परमेश्वरो वेति संदेहः । <quote>‘सहस्रशीर्षं देव’</quote>मित्यारभ्य मूर्त्या-
त्मनो नारायणस्यैवाभ्यासात् <quote>‘समुद्रेऽन्तं विश्वशंभुव’</quote>मिति समुद्रशायित्वलिङ्गात् तत्पर्यायवाचकाच्युतहरिशब्दादिप्रयोगाच्च
मूर्त्यात्मा नारायण एव विश्वपतित्वादिलिङ्गेन प्रतिपाद्यत इति पूर्वः पक्षः । विश्वपतित्वादीनां परमेश्वरधर्माणां तदर्थान्तरे
नारायणेऽनुपपत्तेः <quote>‘पशूनां पतये’</quote>इत्यादिना निखिलभुवनाधिपत्यस्य परमेश्वर एवाभ्यस्यमानत्वात् <quote>‘एको हि रुद्रो न-
द्वितीयाय तस्थु’</quote> रित्यादिना रुद्रव्यतिरिक्तस्य जगदींश्वरत्वनिषेधात् <quote>‘विश्वाधिको रुद्र’</quote>इति परमेश्वरस्यैव विश्वाधिकत्वश्रवणा-
च्चात्र विश्वपतित्वादिलक्षणो नारायणात्मा परमेश्वर एवेति सिद्धान्तः ।</p>
<p>ननु <quote>‘नारायणान्तर्यामी परमेश्वर एवात्र विश्वपतित्वादिलक्षणः’</quote> प्रतिपाद्यत इति न युक्तम् । <quote>‘नारायणपरं ब्रह्मे’</quote>त्यादिना
प्रतिपादितपरब्रह्मभावो नारायण एव ‘तस्याश्शिखाया मध्ये परमात्मा व्यवस्थित इति जीवान्तर्यामित्वेनोपास्यः श्रूयते । <quote>‘स
ब्रह्मा स शिव’</quote>इत्यादिना तद्विभूतित्वमेवं ब्रह्मशिवादीनामुच्यते । अतो नारायण एव विश्‍वपतिः परब्रह्मभूतो जीवान्तर्यामित
योपास्यत इति तदात्मकत्वेन तदधिकत्वं तदुपास्यत्वं च परमेश्वरस्य वक्तुमयुक्तमित्यत आह---<pratika>सू॰ । कर्मकर्तृव्यपदेशाच्च</pratika> ।।
तत्र ध्येयध्यात्रोः परमेश्वरनारायणयोः कर्मत्वं कर्तृत्वं च व्यपदिश्यते । तथा हि---पद्मकोशप्रतीकाशतया निरूपिते नारायण-
हृदय एव खलु <quote>‘परमात्मा व्यवस्थित’</quote> इति परमेश्वर एव परमात्मा तदन्तर्वर्तितया ध्येयत्वेनोच्यते । अतो ध्यातुर्नारायणादन्य
एव ध्येयः परमात्मेति सिद्धम् । <quote>‘स ब्रह्मा स शिव’</quote>इत्यत्र विष्णोरग्रहणेऽपि कैवल्योपनिषदि हृत्पुण्डरीकं प्रस्तुत्य तत्र <quote>‘उमास-
हायं परमेश्वर’मित्यादिना परमेश्वरमेव ध्येयत्वेन निर्दिश्य’</quote>स ब्रह्मा स शिवस्सेन्द्रः सोऽक्षरः परमः स्वराट् । स एव विष्णुस्स
प्राणस्स कालोऽग्नि’रित्यादिप्रतिपादनैकमत्येन <quote>‘यो वै रुद्रस्स भगवान् यश्च ब्रह्मा तस्मै वै नमो नमः यश्च विष्णुः यश्च महेश्वरः’</quote>
इत्याद्याथर्वणश्रुत्या च अत्रापि ब्रह्मविष्णुरुद्रेन्द्रादिप्रपञ्चविभूतिविशिष्टत्वमेव परमेश्वरस्योपदिश्यत इति निर्धारणीयम् । अत्र
विभूतित्वेन ब्रह्मशिवयोर्मध्ये विष्णोरग्रहणं परमेश्वरोपासकतया तस्य प्रस्तुतत्वादित्यविरोधः ।</p>
