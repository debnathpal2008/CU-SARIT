<pb n="442"/>
<sutra>।। सू॰ ।। उत्तराच्चेदाविर्भूतस्वरूपस्तु ।। १८ ।।</sutra>
उत्तरत्र प्रजापतिवाक्ये <quote>‘य आत्माऽपहतपाप्मा विजरो विमृत्युर्विशोको वि-
जिघत्सोऽपिपासः सत्यकामः सत्यसंकल्पः सोऽन्वेष्टव्यः स विजिज्ञासितव्यः
स सर्वांश्च लोकानाप्नोति सर्वांश्च कामान् यस्तमात्मानमनुविद्य विजानाति’</quote>
इति जीवस्यापहतपाप्मत्वादिकं श्रूयते । जीवलक्षणमवस्थात्रयवर्तित्वं च श्रूयते,
<quote>‘य एषोऽक्षिणि पुरुषो दृश्यते एष आत्मेति होवाच’</quote> <quote>‘य एष स्वप्ने महीयमान-
श्चरति एष आत्मेति होवाच’</quote> तद्यत्रैतत्सुप्तः समस्तः संप्रसन्नः स्वं न विजाना-
त्येष आत्मेति होवाच’ इति । ततः स एवायं भवितुमर्हतीति चेत् न सारमे-
तत्; निजानादिकर्मकलङ्कसंबन्धघटितकलेबरतिरोहितापहतपाप्मत्वादिको
<!-- APPAYYA !-->
<pratika>।। सू ।। उत्तराच्चेदाविर्भूतस्वरूपस्तु ।। १८ ।।</pratika> ननु प्रजापतिविद्यायामपि परमेश्वरस्यैवाप-
हतपाप्मत्वादिकं श्रूयते न जीवस्येत्याशङ्क्याह---<pratika>जीवत्वलक्षणमिति</pratika> । <quote>‘य एषोऽक्षि-
णी’</quote>त्यादिवाक्यान्यपि ब्रह्मपराण्येव । वाक्यत्रयेऽ<quote>‘प्येतदमृतमेतदभयमेतद्ब्रह्मे’</quote>ति श्रवणात् । अ-
क्षिवाक्ये उपकोसलविद्योपास्यप्रत्यभिज्ञानात् । <quote>‘स्वप्नेन शारीरमभिप्रहत्यासुप्तः सुप्तानभिचाक-
शीती’</quote>ति श्रुत्यन्तरे ब्रह्मणोऽपि स्वप्नसम्बन्धप्रसिद्धेरिह महीयमानत्वलिङ्गात्स्वप्नवाक्यस्यापि
ब्रह्मपरत्वोपपत्तेः सुषुप्तिवाक्यस्य यत्र यस्मिन्नाधारे समस्तोऽपि जन्तुस्सुषुप्तो भवतीति सुषु-
प्त्याधारपरत्वोपपत्तेरित्याशङ्कानिराकरणार्थं जीवत्वलक्षणमेतद्वाक्यत्रयप्रतिपाद्यमिदंतया नि-
र्दिशति---<pratika>अवस्थात्रयवर्तित्वं चेति</pratika> । अयमाशयः । स्वप्नवाक्ये स्वप्नप्रयोजकत्वेन सुषुप्ति-
वाक्ये सुषुप्त्याधारत्वेन च ब्रह्मणि सम्भवि स्वप्नसुषुप्त्यवस्थावत्त्वमुपपद्यते । स्वप्नसम्बन्ध्यात्मो-
पदेशानन्तरं <quote>‘घ्नन्ति त्वेवैनं विच्छादयन्ति वाप्रियवेत्तेव भवत्यपि रोदितीवे’</quote>तीन्द्रेण तस्य हन्य-
मानत्वविच्छाद्यमानत्वबन्धुजनमरणाद्यप्रियद्रष्ट्टत्वरोदितृत्वादिप्रतिभासवतो दुष्टत्वस्य सुषु-
प्तिसम्बन्ध्यात्मोपदेशानन्तरं <quote>‘नाह खल्वेवं सम्प्रत्ययमात्मानं जानात्यहमस्मीति नो एवेमानि
भूतानि विनाशमेवापीतो भवति नाहमत्र भोग्यं पश्यामी’</quote>ति तस्य विशेषविज्ञानरहिततया वि-
नष्टप्रायत्वतो दुष्टत्वस्य चोक्तत्वात् । <quote>‘एतदभय’</quote>मित्यादि तु मुक्तावस्थाभाविरूपापेक्षयोपपद्यते ।
एवं द्वितीयतृतीयपर्याययोस्स्वप्नसुषुप्त्यवस्थावत्त्वप्रतिपादकत्वव्यवस्थितौ प्रथमपर्यायस्य जाग-
रावस्थावत्त्वप्रतिपादकत्वमौचित्यात्सिद्ध्यति । प्रथमपर्यायानन्तर<quote>‘मेतं त्वेव ते भूयोऽनुव्याख्या-
स्यामी’</quote>ति प्रतिज्ञापूर्वकमेव द्वितीयतृतीयपर्याययोः प्रवृत्तत्वेन प्रथमपर्यायस्य स्पप्नसुषुप्तिमज्जी-
वान्यविषयत्वकल्पनायोगात् <quote>‘अक्षिणि दृश्यत’</quote> इत्यस्य दर्शनादक्षिणि सन्निहितोऽनुमीयत इ-
त्यर्थकत्वेन जागरावस्थाविषयत्वोपपत्तेश्चेति प्रजापतिवाक्ये जीवः संसारिदशायां तिरोहिता-
पहतपाप्मत्वादिकः सन् मुक्त्यवस्थायां साधनाधीनतदाविर्भावः प्रतिपाद्यते न संसारदशा-
यामप्याविर्भूतापहतपाप्मत्वादिकः । दहराकाशे श्रूयमाणं त्वपहतपाप्मत्वादिकं नित्याविर्भूतमेव
ग्राह्यम् । तद्ग्रहसम्भवे तिरोहितत्वेनासत्प्रायस्य साधनाधीनाविर्भावस्य च ग्रहणायोगादित्य-
भिप्रायमाविर्भूतस्वरूपस्त्विति परिहारसूत्रांशं व्याचष्टे---<pratika>निजानादीति</pratika> । ननु दहरवाक्ये
ऽपि संसारदशायां तिरोहितं मुक्तिदशायामाविर्भवदेवापहतपाप्मत्वादिकमुच्यते । तथा हि <quote>‘त इ-
मे सत्याः कामा अनृतापिधाना’</quote> इति सत्यकामत्वस्य तावत्तिरोहितत्वमुक्तम् । येषामेव तिरो-
