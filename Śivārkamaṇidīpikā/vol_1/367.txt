<pb n="367"/>
<p>लिङ्गादपि परमात्मेत्याह—<pratika>श्रुतोपनिषत्कगत्यभिधानाच्च</pratika> ।। १६ ।। श्रुतरहस्यविज्ञानब्रह्मवित्प्राप्यदेवयानाख्यग-
तेरेवेहाक्षिपुरुषविदोऽभिधानाचेत्यर्थः ।।</p>
<p><pratika>सू॰ ।। अनवस्थितेरसंभवाच्च नेतरः</pratika> ।। १७ ।। प्रतिबिंबजीवपक्षयोरक्ष्णि तयोर्नित्यावस्थानाभावादादित्यपक्षे
तदुपपत्तावपि आत्मत्वाद्यसंभवात् त्रिष्वप्यमृतत्वाभयत्वादिधर्माणा सुतरामसंभवाच्च परमेश्वर एवाक्षिस्थानः प्रत्येतव्य इत्यर्थः १७</p>
<p><pratika>श्रीकण्ठमते, <quote>‘अनवस्थिते’</quote></pratika> रित्येतदधिकरणान्तरमिति विशेषः । विषयवाक्यसंशयपूर्वपक्षादिकं पूर्ववत् प्रायशः ।
संशयविकल्पे इन्द्रियाधिष्ठातृदेवतात्मत्वं तु नोपात्तम् । <quote>‘दहरं विपापं’</quote> <quote>‘पद्मकोशप्रतीकाश’</quote>मित्यादिषु परमेश्वरस्य हृदयपुण्डरीक
एव सन्निधानश्रवणादक्ष्यन्तःस्थितेरश्रवणादक्ष्यन्तःश्रूयमाणः पुरुषः प्रतिबिंबात्मा वा जीवो वा स्यान्न परमेश्वर इति पूर्व-
पक्षं कृत्वा निरुपाधिकामृतत्वाभयत्वादीनां परमेश्वर एवोपपत्तेस्य एवाक्ष्यन्तश्श्रूयते इति सिद्धान्तितम् ।। १३ ।।</p>
<p>यदुक्तमक्ष्यन्तः स्थितिरीश्वरस्य न श्रुतेति तत्राह---<pratika>स्थानादिव्यपदेशाच्च</pratika> ।। १४ ।। <quote>‘यश्चक्षुषि तिष्ठन्’</quote> इत्यादिश्रु-
तिषु चक्षुःस्थितिनियमनादिकस्य व्यपदिश्यमानत्वाच्चायं परमेश्वर एवेत्यर्थः ।। १४ ।।</p>
<p>प्रतिबिंबात्मपक्षेऽनुपपत्तिमाह—<pratika>सुखविशिष्टाभिधानादेव च</pratika> ।। १५ ।। प्रतिबिंबात्मनि सुखासंभवात् <quote>‘कं ब्रह्म खं
ब्रह्मे’</quote>ति पूर्वमस्य सुखविशिष्टतयाभिधानाच्चयं परमेश्वर एव ।। १५ ।।</p>
<p>यदुक्तमक्षिपुरुषस्य जीवरूपत्वं तत्राह---<pratika>अत एव स ब्रह्म</pratika> ।। १६ ।। श्रीकण्ठरामानुजभाष्ययोरेवास्य सूत्रत्वेन लेखनं
दृश्यते—<pratika>अत एव</pratika>=यत एव <quote>‘यद्वाव कं तदेव खं तदेव क’</quote>मिति कखशब्दाभिधेयं प्रकृतं ब्रह्मैवापरिच्छिन्नसुखरूपत-
योपदिष्टमत एव—<pratika>सः</pratika>=अक्ष्याधारतया प्रतिपाद्यमानः—<pratika>ब्रह्म</pratika>=परमेश्वर एव । जीवे निरतिशयसुखरूपत्वासंभवान्न जीव इत्यर्थः ।</p>
<p>पूर्वपक्षे पुनरन्यामनुपपत्तिमाह---<pratika>सू॰ ।। श्रुतोपनिषत्कगत्यभिधानाच्च</pratika> ।। १७ ।। श्रुतब्रह्मस्वरूपाधिगन्तव्यार्चिरा-
दिगतेरक्षिपुरुषं श्रुतवतः प्रतिपादनाच्च नासौ जीवश्छायापुरुषो वा भवितुमर्हति किं त्वीश्वर एवेति सिद्धम् ।। १७ ।।</p>
<head>इति श्रीकण्ठमते अन्तराधिकरणम् ।। ५ ।।</head>
<p><pratika>सू॰ ।। अनवस्थितेरसंभवाच्च नेतरः</pratika> ।। १८ ।। अस्य <quote>‘अगुंष्ठमात्रः पुरुषोऽगुष्ठं च समाश्रितः । ईशस्सर्वस्य जगतः
प्रभुः प्रीणाति विश्वभु’</quote>गित्यादि महोपनिषद्वाक्यं विषयं । इहाङ्गुष्ठमात्रत्वादिविशिष्टः प्राणवायुर्वा परमेश्वरो वेति संशयः ।
प्राणाग्निहोत्रप्रकरणादंगुष्ठमात्र इत्यल्पत्वव्यपदेशाच पंचाहुतिभोक्ता प्राणवायुरेवेति पूर्वपक्षः । सकलजगदीश्वरत्वविश्वभुक्त्वा-
दीनां धर्माणामन्यत्राभिधानेऽनवस्थानादसंभवाच्च न प्राणः किं तु परमेश्वर एवेति सिद्धान्तः । अतोऽत्रेश्वर एव प्राणाग्निहोत्रा-
राध्यत्वेन प्राणरूपः प्रतिपाद्यत इति सिद्धम् ।। १८ ।।</p>
<head>इति श्रीकण्ठमते अनवस्थित्यधिकरणम् ।। ६ ।।</head>
<p><pratika>रामानुजमते, <quote>‘अन्तरउपपत्ते’</quote></pratika>रित्यारभ्य <pratika><quote>‘अनवस्थितेरसंभवाच्च नेतर’</quote></pratika> इत्यन्तं सूत्रषट्कमेकाधिकरणमेव ।
अर्थवर्णने परं प्रायःश्रीकण्ठमतमेवानुस्रियते । विषयवाक्यं समानमेव । संशयकोटिस्तु भगवत्पादमतवत् अक्ष्यन्तःश्रूयमाणः
प्रतिबिंबात्मा वा जीवो वा इन्द्रियाधिष्ठातृदेवतात्मा वा परमात्मा वेति चतुर्विधैव । प्रतिबिंबदेवताजीवेष्वेकतमस्यैवाक्ष्यन्तः-
श्रूयमाणत्वं न परमात्मन इति पूर्वः पक्षः । सिद्धान्तस्तु, सू॰ ।। <pratika>अन्तर उपपत्तेः</pratika> ।। १३ ।। निरुपाधिकामृतत्वाभयत्वसंय-
द्वामत्वादीनां परमात्मन्येवोपपत्तेरन्तरः परमात्मैवेत्यर्थः ।</p>
<p><pratika>सू॰ ।। स्थानादिव्यपदेशाच्च ।।१४।। सुखविशिष्टाभिधानादेव च ।।१५।। अत एव च स ब्रह्म ।।१६।।
श्रुतोपनिषत्कगत्यभिधानाच्च</pratika> ।। १७ ।। इत्येतेषां चतुर्णां सूत्राणामर्थः श्रीकण्ठमतान्न भिद्यते ।।</p>
<p><pratika>सू॰ ।। अनवस्थितेरसंभवाच्च नेतरः</pratika> ।। १८ ।। परस्मादितरो जीवादिर्नाक्ष्याधारः । चक्षुषि नियमेनानवस्थितेर-
मृतत्वाद्यसंभवाच्च ।। इति ।</p>
<p><pratika>आनन्दतीर्थमते</pratika> । विषयवाक्यं समानमेव । अक्षिस्थः पुरुषः अग्निर्वा विष्णुर्वेति संशयः । तस्मिन्नेव प्रकरणे अग्निना
<quote>‘य एवादित्ये पुरुषस्सोऽहमस्मी’</quote>ति स्वस्यादित्यमण्डलस्थत्वाभिधानात् <quote>‘एषा सोम्य तेऽस्मद्विद्या चात्मविद्या चे’</quote>ति तत्राग्निवि-
द्याया आत्मविद्यातः पृथक्त्वस्योपदेशाच्चादित्यस्यैवाक्षिस्थत्वादग्निरेवाक्षिस्थ इति पूर्वः पक्षः । सिद्धान्तस्तु अमृतत्वाभयत्वा-
दिनिरवकाशबहुलिङ्गाद्यनुरोधाद्विद्याभेदोक्तेरग्न्यन्तर्यामित्वसर्वगतत्वादितद्धर्मभेदमूलकत्वादुभयत्र विष्णोरेकस्यैवोपास्यत्वावगमाच्च
अक्षिस्थो विष्णुरेवेति ।। सूत्रार्थस्तु, <pratika>सू॰ ।। अन्तर उपपत्तेः ।। १३ ।। अन्तरः</pratika>=<quote>‘य एषोऽन्तरक्षिणी’</quote>ति श्रुत्युक्तः चक्षुर-
न्तःस्थो विष्णुरेव न त्वग्निः । कुतः—<pratika>उपपत्ते</pratika>=एतदमृतत्वब्रह्मशब्दादीनामन्तरे श्रवणात्तेषां च विष्णावेवोपपत्तेरित्यर्थः ।</p>
<p><pratika>सू॰ ।। स्थानादिव्यपदेशाच्च ।। १४ ।।</pratika> ब्रह्मस्थानभूताक्षिशक्तेः तदधिष्ठातृब्रह्मशक्तेश्चाक्षिस्थपुरुषसंबन्धादक्षिस्था-
नासंगत्वादेर्व्यपदेशादक्षिस्थो विष्णुरेवेत्यर्थः ।।</p>
