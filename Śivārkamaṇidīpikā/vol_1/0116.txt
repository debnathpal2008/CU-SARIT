<pb n="116"/>
यस्मात्तद्ब्रह्मेति शेषः । “यतो वा इमानि शृतानि जायन्ते । येन जातानि जीव-
<!-- APPAYYA !-->
ध्योऽयं विचित्रानन्तकार्ययुक्तः प्रपञ्च इत्येतत्सूचनार्थमित्ययत्नसाध्यत्वलक्षकेन विलासश-
ब्देन दर्शितं भवति । तेनापि परमेश्वरस्यापरिच्छेद्यानन्तशक्तिमत्त्वरूपमहिमविशेषसिद्धिः ।
एवमस्येति पदं व्याख्यातम् । यत इति पदं व्याख्येयम् । तल्लक्षणीकृतजन्मादिप्रपञ्चसम्ब-
न्धित्वेन लक्ष्यनिर्देशकमिति स्पष्टमेव । अत्रेयं शङ्कोन्मिषति । तसिल्‌प्रत्ययोऽत्र जनिकर्तृ-
प्रकृतिरूपापादानपञ्चम्यन्तान्न भवति । जनिकर्तुः प्रपञ्चस्यात्र षष्ठ्यन्तपदेन जन्माद्युपसर्ज-
नतया निर्दिष्टस्य <quote>‘यतो वा इमानि भूतानि जायन्त’</quote>इति मूलश्रुताविव यच्छब्दनिर्दिष्टकार-
णसम्बन्धित्वेनान्वयाभावात् । <quote>‘जनिकर्तुः प्रकृति’</quote>रिति<ref>(पा॰१-४-३०)</ref>सूत्रे जनिकर्तृविशेषण-
स्य यत्र जनिकर्तुः कार्यतयान्वयो न तु जनेः तत्रैवापादानसंज्ञेत्येतदर्थताया वाच्यत्वात् ।
अन्यथा तद्वैयर्थ्यात् । प्रकृतिशब्दस्योपादानरूपकारणविशेषवाचितया तत एव तत्कार्यस्या-
क्षेपतो लाभसम्भवात् । अथोच्येत प्रकृतिशब्दः स्वभावविषययैव शक्त्या मृत्स्वभावो घट
इत्यादिव्यवहारात्कार्यस्वभावरूपेषूपादानेषु प्रयुज्यते । क्लृप्तशक्त्या प्रयोगनिर्वाहे शक्त्यन्त-
रकल्पनानुपपत्तेः । तथा सति कार्यस्य प्रकृतिस्वरूपं कारणमित्येतावत्तत्र प्रयोक्तव्यं स्यादि-
ति चेत् । सत्यम् । तथापि लोके वेदे च निरूढ्या प्रकृतिपदमात्रस्य तत्र प्रयोगः न्यायशा-
स्त्रव्यवहारे कार्यं प्रति समवायिनि कारणे समवायिपदमात्रस्येव । पाणिनिना तु <quote>‘प्रकृति’</quote>रि-
त्येतावति सूत्रे कृते विवक्षितार्थः स्पष्टो न भवतीति जायमानस्य स्वभावरूपं यत्कारणं तस्या-
पादानसंज्ञा विधीयत इत्यर्थस्पष्टीकरमाय <quote>‘जनिकर्तु’</quote>रिति विशेषितम् । अत एव <quote>‘तदर्थं विकृतेः
प्रकृता’</quote>विति <ref>(पा॰५-१-१२)</ref> सूत्रे विकृतिपदसन्निधानेन प्रकृतिपदस्योपादानपरत्वं लभ्यतामि-
त्येतदर्थमेव विकृतिग्रहणं कृतम् । एवं जनिकर्तृविशेषणमन्यथैवार्थवदिति नैतद्युक्तम् । अत्र
कारक इत्यधिकारतः कारकाणां मध्ये यत्स्वभावरूपं कारकमित्यर्थलाभे सति कस्य स्वभा-
वरूपमित्याकाङ्क्षायां प्रत्यासत्त्या कार्यस्य स्वभावरूपमित्यर्थपर्यवसानेन कारणावान्तरविशेष-
भूतोपादानपरत्वाधिगतिसम्भवात् यथाकथञ्चिदत्र <quote>‘जनिकर्तुः’</quote> प्रकृतिरिति<ref>(पा॰१-४-३०)</ref>सू-
त्रेणापादानसंज्ञासमर्थनेऽपि जन्मकारण इव जगत्स्थितिप्रलयादिकारणेष्वपादानसंज्ञाविधा-
नाभावेनापादानपञ्चम्यन्तस्य स्थित्यादिभिरन्वयाभावप्रसङ्गाच्च । <quote>‘यत’</quote>इत्यस्यापादानपञ्च-
म्यन्तत्वाभ्युपगमे निमित्तान्तरशङ्कानिरासाभावेन ततो लक्ष्यस्य निरतिशयबृहत्त्वासिद्धेश्च ।
अथोच्येत हेतुपञ्चम्यन्तादिह तसिलू/?/प्रत्ययोऽस्तु तद्धेतुत्वं सङ्कोचे कारणाभावान्निमित्ततयो-
पादानतया च विवक्षितमिति ततो निरतिशयबृहत्त्वसिद्धिरप्युपपद्यत इति । नैतदपि युक्तम् ।
<quote>‘विभाषा गुणे स्त्रिया’</quote><ref>(पा॰२-३-२५सू.)</ref>मिति गुण एव हेतौ पञ्चमीविधानेन द्रव्ये ब्रह्मणि
हेतौ पञ्चम्यसम्भवादितीमां शङ्कां निराकर्तुं व्याचष्टे—<pratika>यतो यस्मादिति</pratika> । <quote>‘पुत्रात्प्रमोदो जा-
यत’</quote> इत्यादिप्रयोगदर्शनात् <quote>‘विभाषा गुणे स्त्रियामि’</quote> ति <ref>(पा॰२-३-२५)</ref> सूत्रे विभाषेति
योगविभागेनागुणवचनेभ्योऽपि हेतौ पञ्चमी समर्थनीयेति भावः । <quote>‘हेता’</quote> विति <ref>(पा॰
२-३-२३)</ref>सूत्रविहितहेतुतृतीयान्तादप्यत्र तसिल्‌प्रत्यय उपपद्यते । <quote>‘इतराभ्योऽपि दृश्यत’</quote>
<ref>(पा॰५-३-१४ सू.)</ref> इति तृतीयान्तादपि तद्विधानादित्यपि द्रष्टव्यम् । सूत्रस्यापेक्षितं पूरयति—
<pratika>तद्ब्रह्मेति शेष इति</pratika> । यत्पदाक्षिप्ततत्पदाध्याहारेण पूर्वसूत्रगतब्रह्मपदानुषङ्गेण पूर्वसूत्रे
