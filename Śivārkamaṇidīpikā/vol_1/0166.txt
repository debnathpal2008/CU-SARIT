<pb n="166"/>
कार्यतानिरूपितकारणताश्रयेष्वाकाङ्क्षाज्ञानादिष्वतिव्याप्तेः । ननु, व्यापारवत्त्वमपि विशेषणं विव-
क्षितम् । न च पदज्ञानानां पदार्थस्मृतिवदाकाङ्क्षाज्ञानादीनां कश्चिद्व्यापारोऽस्तीति चेन्न । तथा स-
त्यनुमानप्रमाणत्वेनाभिमतस्य लिङ्गपरामर्शस्य व्यापाराभावेन तत्राव्याप्तेः । ननु, <quote>‘यद्ययं निर्वह्नि-
स्स्यान्निर्धूमस्स्या’</quote>दिति विषयपरिशोधकस्तर्कः तद्व्यापारः तस्य धूमाभावापादनरूपस्य स्वारसिक-
धूमवत्त्वज्ञानापेक्षत्वेन परामर्शजन्यत्वादिति चेन्न । विरोधिशङ्कानिबर्ननद्वारानुमित्युपयोगिन-
स्तस्य शङ्काया असार्वत्रिकत्वेनानावश्यकत्वात् । न च परामर्शद्वारा व्याप्तिज्ञानं कारणं तद्द्वा-
रा लिङ्गज्ञानस्यापि कारणत्वसम्भवेन विनिगमनाविरहात् लिङ्गविशेष्यकपरामर्शस्थले लिङ्ग-
ज्ञानस्येव व्याप्तिविशेष्यकपरामर्शस्थले विशकलितव्यभिचाराभावसहचारज्ञानजन्यपरामर्श-
स्थले च व्याप्तिज्ञानस्या भावेनासार्वत्रिकस्योभयत्रापि तुल्यत्वात् । ननु, तर्हि व्याप्तिव्यभिचा-
राभावसहचारलिङ्गज्ञाननि सर्वाण्यपि करणानि सन्तु । न च, क्वचित् किञ्चित्सम्भवति न सर्वं
सर्वत्रेत्यनुगमः । परामर्शजनकज्ञानत्वेनानुगतेन रूपेण कारणत्वाभ्युपगमात् । न च स्मृति-
रूपपरामर्शस्थले अनुमित्यजनकसंस्कारव्यवहितस्य पूर्वानुभवरूपपरामर्शजनकज्ञानस्यानुमि-
तिजनकत्वासम्भवः । व्यापरेणेव व्यापारजनकेन व्यवधानस्यापि कार्यकारणभावाविरोधि-
त्वात् स्वर्गजनकावान्तरापूर्वव्यवहितस्यापि यागस्य स्वर्गजनकत्वाभ्युपगमादिति चेन्न । प्रत्-
क्षपरामर्शस्थले व्याप्तिज्ञानलिङ्गज्ञानेश्वरज्ञानानाम् अनुमितिरूपपरामर्शस्थले परामर्शतज्जनक-
ज्ञानानां शब्दपरामर्शस्थले पदपदार्थाकाङ्क्षादिज्ञानानां च बहूनां परामर्शजनकज्ञानानां मेलने
कस्यचिदेव प्रमाणत्वमित्यत्र विनिगमनाविरहेणैकानुमित्युत्पत्तावनेकानुमितिकरणरूपानुमानप्र-
माणाभ्युपगमावश्यम्भावे लाघवान्मनःकालेश्वरादिसाधारणेन परामर्शजनकत्वेनैव तत्कारणता-
भ्युपगमौचित्यात् परामर्शाव्यवहितपूर्वक्षणोत्पत्तिकं तत्कारणं ज्ञानमनुमानमभ्युपगम्यत इति
चेन्न । स्मृतिरूपपरामर्शस्थले तदभावात् । अस्तु तर्हि सर्वं परामर्शकारणमनुमानमिति चेत्
तथा सति प्रत्यक्षादिप्रमोत्पत्तावप्यनेकप्रमाणाभ्युपगतौ नास्ति कश्चिद्दोष इति । येन यत्सि-
द्ध्यति तत्प्रमाणमित्येतावत एव लक्षणत्वसम्भवाद्व्यर्थमव्यभिचारेणेति विशेषणम् । एतेनानुभ-
वत्वसाक्षाद्व्याप्यैकजात्याश्रययावज्जन्यवृत्तितदन्यावृत्तिधर्मावच्छिन्नकार्यतानिरूपितकारणता-
श्रयत्वविशेषितं प्रमाकरणत्वं प्रमाणलक्षणमित्यपास्तम् । असम्भवश्चात्राधिकः । प्रत्यक्षादिप्र-
माणजन्याश्चतुर्विधा अपि ह्यनुभवा अनुभवत्वसाक्षाद्व्याप्यैकजात्याश्रयाः । न ह्येतेषां मध्ये
कश्चिदप्यनुभवोऽनुभवत्वसाक्षाद्व्याप्यजातिद्वयस्याश्रयः । तथा च चतुर्विधप्रमाणजन्यसक-
लानुभववृत्तिकार्यतानिरूपितकारणताश्रयत्वमिन्द्रियलिङ्गादिषु क्वचिदपि नास्तीति स्पष्टमेव ।
नन्वनुभवत्वसाक्षाद्व्याप्या एकजातिश्चतुर्विधेष्वनुभवेषु नानुवर्तत इति चेन्मानुवर्तिष्ट । तथापि प्र-
त्यक्षादिष्वनुभवत्वसाक्षाद्व्याप्यजातित्वमिव प्रत्येकमेकत्वमपि तावदस्ति । तथा च यथानुभवत्व-
साक्षाद्व्याप्यजातीनां भेदेऽपि सर्वेऽप्यनुभवा अनुभवत्वसाक्षाद्व्याप्यजात्याश्रयाः । एवमेकत्व-
विशेषिततज्जात्याश्रया अपि भवन्तः केन वारयितुं शक्यन्ते । नन्वेकजातीत्यत्रैकशब्दः एक-
त्वाधिकरणत्वप्रतीत्यर्थो न भवति । सर्वासामपि जातीनां प्रत्येकमेकत्वेनाव्यावर्तकत्वात् ।
किं त्वनुभवत्वसाक्षाद्व्याप्यजातीनां मध्ये कस्याश्चिदेव ग्रहणार्थः । <quote>‘तदन्यावृत्ती’</quote>त्यस्य चोक्तरू-
पजात्याश्रययावज्जन्यवृत्त्यनित्यज्ञानत्वावच्छिन्नकार्यतानिरूपितकारणताश्रयशरीराद्यतिव्या-
