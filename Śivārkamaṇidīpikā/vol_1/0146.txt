<pb n="146"/>
ण्यम् । शास्त्रस्य प्रमाणान्तराप्राप्तविषयत्वादिति पूर्वः पक्षः ।
<!-- APPAYYA !-->
र्शनात् अनुमानविषयेऽपि जगत्कर्तरि तत्प्रामाण्यमुपपद्यत इत्याशङ्क्याह—<pratika>शास्त्रस्य प्रमाणा-
न्तराप्राप्तविषयत्वादिति</pratika> । अयं भावः । प्रागेव प्राप्तेऽर्थे शास्त्रस्य प्रामाण्यं क्वचिदपि न
दृश्यते । तथाहि—द्विरात्रादिवाक्यान्यग्निबोधकपदयुक्तान्यखण्डोपकारमुखेन तज्जनकानि सर्वा-
ण्यपि प्राकृताङ्गान्यविशेषेण प्रापयतो विशिष्य तत्तदङ्गेषु सामान्यमुखेन पर्यवस्यतश्च द्विरा-
त्रादिचोदकवाक्यात्प्रागेव तेषु विशिष्याग्निसम्बन्धं बोधयंति । <quote>‘तावब्रूता’</quote> मिति वाक्यं पौर्णमा-
सीपदयुक्तमन्तरालकालविधानसामर्थ्यपरामर्शात्प्रागेवोपांशुयाजे पौर्णमासीकालयोगं बोधयति ।
<quote>‘द्वे आहवनीय’</quote> इति वाक्यं गार्हपत्यान्वाहार्यपचनवाक्यद्वयसामर्थ्यपरामर्शात्प्रागेव <quote>‘द्वे आ-
हवनीय’</quote> इत्याहुत्यन्तराणामाहवनीयाद्व्यावृत्तिं बोधयति । नानाशाखागताग्निहोत्रादिवाक्या-
नि च तत्तच्छाखाध्यायिनं प्रति स्वशाखाध्ययनप्राथम्यात् शाखान्तरवाक्येभ्यः प्रागेवाग्नि-
होत्रादिकर्तव्यतां बोधयंति । स्वर्गकामवाक्यं च सामान्यमुखप्रवृत्तात् स्वर्गकामवाक्यात्
प्रागेव ज्योतिष्टोमस्य विशिष्य स्वर्गसम्बन्धं बोधयति । (ए१वमेषां द्विरात्रादिवाक्यानां चोद-
कवाक्यादिभ्यः प्रागेव स्वस्वार्थबोधकत्वाभावे तेषामज्ञातज्ञापकत्वरूपं प्रामाण्यमेव न सिध्ये
त् । दूरे प्रामाण्यविशेषरूपं शास्त्रत्वम्) । न चैवमिहापि गृहीतव्युत्पत्तिकप्रसिद्धपदघटितं <quote>‘य-
तोवे’</quote>त्यादिशास्त्रं प्रसिद्धव्याप्यव्यापकतद्व्याप्तिग्रहादिसापेक्षादनुमानात्प्रागेव जगत्कर्तारं बोध-
य२तीति शङ्कनीयम् । <quote>‘यतोवे’</quote>त्यादिशास्त्रं हि यच्छब्दयोगात् जगज्जन्मादिकारणस्यानुवादकं
न स्वयं तस्य प्रापकम् । तस्य शास्त्रप्रतिपन्नार्थानुवादकत्वाभ्युपगमेऽपि <quote>‘सन्मूलाः सोम्येमाः
सर्वाः प्रजाः सदायतनाः सत्प्रतिष्ठा’</quote> इति वाक्यं तस्य पुरोवादकमभ्युपगन्तव्यमर्थैकरूप्या-
त् । तत्तु <quote>‘अन्नेन सोम्य शुङ्गेनापो मूलमन्विच्छ अद्भिः सोम्य शुङ्गेन तेजोमूलमन्विच्छ तेजसा
सोम्य शुङ्गेन सन्मूलमन्विच्छे’</quote>ति कार्यलिङ्गेन जगत्कारणानुमानप्रदर्शनपूर्वकं प्रवृत्तत्वादनुमा-
नसिद्धार्थानुवादकमिति स्वप्रकरण एव स्पष्टम् । अतस्तदुपजीवनेन प्रवृत्तस्य <quote>‘यतोवे’</quote>त्यादि-
वाक्यस्यानुमानमुखनिरीक्षणावश्यम्भावात् तदनन्तरप्रवृत्तिकस्यास्य जगज्जन्मादिकारणे
कथमपि न प्रामाण्यशङ्कावकाशः । ननु, जगत्कर्तुरनुमानतः सिद्धिसम्भवेऽपि तस्य<quote>‘यतोवे’</quote>
त्यादिवाक्य एव <quote>‘तद्बह्मे’</quote>ति विधीयमानं तस्य त्रिविधपरिच्छेदराहित्यं वाक्यान्तरेषु
विधीयमानं च तस्य गुणचरितविग्रहविशेषादिवैशिष्ट्यं वेदान्तैकप्रमाणकमभ्युपगन्तव्य-
मिति चेदस्तु नाम । न तावता तस्यानुमानप्रमाणत्वं <quote>‘यतोवे’</quote>त्यादिलक्षणवाक्यस्य
तदनुवादकत्वं च हीयते । न३ हि प्रत्यक्षादिना स्वरूपतो लक्षणतश्च देवदत्तं जानानं
प्रति लक्षणमुखेन तदनुवादपूर्वकं तस्य पुत्रेयत्तादिकथने क्रियमाणे पुत्रेयत्तादि-
कथनस्य श्रोतारं प्रत्यननुवादकत्वमस्तीत्येतावता लक्षणकथनस्य प्रत्यक्षादिसिद्धार्थानुवा-
दकत्वमपैतीति । एवं पूर्ववृत्तानुमानरूपप्रमाणान्तरप्राप्तार्थविषयकत्वात् <quote>‘यतो वे’</quote> त्या-
दिशास्त्रस्य तत्पुरोवादकत्वाभिमतस्य <quote>‘सन्मूलाः सोम्येमाः सर्वाः प्रजा’</quote> इत्यादिशा-
स्त्रस्य वा जगत्कर्तरि प्रामाण्यं नोपपद्यत इति पूर्वपक्षे प्राप्ते तस्य तत्र प्रामाण्यमु-
<note>(१) एतद्गे/?/खाङ्कितं वाक्यं ङ. पुस्तक एव दृश्यते । नान्येषु</note> <note>(२) <quote>‘बोधयतीति तथैवास्यापि प्रामाण्यमुपपद्यत इति’</quote>
ङ. पाठः ।</note> <note>(३) <quote>‘तत्र हि’</quote> इति ख. पाठः ।</note>
