<pb n="316"/>
त्वात्; यथा विश्वेदेवावरुद्धायामामिक्षायां वाजिनां न प्रवेशः । अतो ब्रह्मैव
मनोमयत्वादिधर्मवत्त्वेनोपास्यमिति ।। उपक्रमगतं ब्रह्मैव मनोमयत्वादिविशिष्ट-
मित्युक्ते अवान्तरसिद्धस्य जीवस्य प्रसङ्गोऽनर्थकः स्यादित्याशङ्कायामाह---
<sutra>।। सू॰ ।। विवक्षितगुणोपपत्तेश्च ।। २ ।।</sutra>
सत्यसंकल्पत्वसर्वकामत्वादीनां विवक्षितानां गुणानां ब्रह्मण्येवोपपत्तेश्च
<!-- APPAYYA !-->
शिष्टगुणावरोधे सति तु श्रूयमाणं तद्विरुद्धं गुणान्तरंस्वात्मसंगतियोग्यं कर्मान्तरं गमयेदितिगु-
णाधिकरणन्यायः ।इह तु नास्ति तथाकर्मान्तरावगतिः।जीवस्याहत्योपास्यत्वेन श्रवणाभावात् ।
तस्मादुत्पत्तिशिष्टगुणावरुद्धे कर्मणि न तद्विरुद्धगुणान्वय इत्येतावत्यंशे दृष्टान्ततया गुणा-
धिकरणन्यायोपन्यासः । तस्माच्छान्दोग्याग्‍निरहस्ययोस्सर्वात्मत्वेनोपक्रान्तं ब्रह्मैव मनोमय-
त्वादिगुणकम् । अत एव बृहदारण्यके शाण्डिल्यविद्यायां ‘मनोमयोऽयं पुरुषो भास्सत्य,
मित्यादिना मनोमयत्वादिगुणानां सत्यशब्दोक्तस्य सार्वात्म्यस्य च समुच्चयो दर्शित इति
सर्व समञ्जसम् ।। उत्तरसूत्रमवतारयितुमाशङ्कते—<pratika>ब्रह्मैवेति</pratika> । अयमाशयः । <quote>‘स क्रतुं कुर्वीते’</quote>
त्यत्र <quote>‘यथाक्रतुरस्मिँल्लोके पुरुष’</quote> इति प्रकृतः पुरुषो निर्दिश्यते । तन्निर्देशो न तद्विशेषणत्वेन
फलविशेषप्रतिपत्त्यर्थः । फलविशेषविशिष्टत्वेन पूर्वं तस्याप्रकृतत्वात् । नाप्युपास्यगुणानुसा-
रिफलसामान्यप्रतिपत्त्यर्थः । तत्प्रतिपत्तेर्यथाक्रतुवाक्यैनैव सिद्धत्वात् । नाप्युपासनाकर्तृपुरुष-
सामान्यप्रतिपत्त्यर्थः । उपासनायाः कर्तृव्यभिचारेणार्थादेव तत्सिद्धेः । अतो मनोमयत्वा-
दीनां ब्रह्मविशेषणत्वे तन्निर्देशोऽनर्थक एव स्यात् । तेषामुपासकपुरुषविशेषणत्वे तु विशे-
षणप्रतिपत्यर्थत्वेन सार्थको भवति । अस्ति ह्यर्थसिद्धस्यापि विशेष्यस्य विशेषणप्रतिपत्त्यर्थो
निर्देशः । यथा <quote>‘उमां स पश्यन्नृजुनैव चक्षुषे’</quote>ति । तस्माज्जीवनिर्देशानर्थक्यपरिहाराय मनो-
मयत्वादीनां तद्विशेषणत्वमभ्युपगन्तव्यम् । तथा च सत्युपास्यगुणान्वयादन्यार्थनिर्दिष्ट-
स्यापि जीवस्योपास्यत्वमुपास्यभेदादुपासनान्यत्वं च भवदभ्युपगन्तव्यमित्याशङ्कानिवारणा-
र्थमिदं सूत्रमिति । ।। सू ।। <pratika>विवक्षितगुणोपपत्तेश्च ।। २ ।। सत्यसङ्कल्पत्वेति</pratika> । सत्यस-
ङ्कल्पत्वमवितथसङ्कल्पत्वं न तु सद्विषये सङ्कल्पराहित्यम् । श्रुत्यन्तरप्रसिद्ध‍यहेयगुणत्वसिद्ध‍या-
द्यनुसारेणैकपद्यस्योचितत्वात् । तच्च स्वाभाविकं नित्याविर्भूतं ब्राह्ममेव ग्राह्यम् । न तु मुक्तौ हेत्व-
न्तराधीनाविर्भावम् । हेत्वाक्षेपकल्पनागौरवात्।सर्वकर्मत्वं सर्वप्रपञ्चरूपकार्यवत्त्वम्।कर्मशब्दस्य
बालाक्यधिकरणन्यायेन कार्यमात्रपरत्वात् । सर्वकामत्वं सर्वं कामयत इति व्युत्पत्त्या सकलसृ-
ज्यविषयकामनावत्त्वं सर्वकल्पनानुयायिसकलभोग्यवस्तुशालित्वं वा । एतेन <quote>‘सर्वगन्धस्सर्वरस’</quote>
इति व्याख्यातम् । <quote>‘सर्वमिदमभ्यात्त’</quote>इत्युपासनाकालवृत्तिसकलप्रपञ्चव्यापित्वं तात्कालिकं
न तूपासकस्य मुक्तिकाले भविष्यत्तात्कालिकप्रपञ्चव्यापित्वम् । अवाकित्वमुपासनाकाले
वागिन्द्रियोपलक्षितसकलेन्द्रियराहित्यम् । वाकिशब्दो वाग्वाचिनो वाक्शब्दादिनिप्रत्ययस्य
तदस्यास्तीति वर्तमानार्थे विहितत्वात् । अतस्सत्यसङ्कल्पत्वादिकं ब्रह्मण्येवोपपद्यते न जीव
इत्यर्थः । नन्वत्रैव प्रकरणे तत्क्रतुन्यायप्रतिपादनात्तदनुसारेण ये गुणा मुक्तौ उपासकेन
प्राप्तुं शक्यास्तत्परत्वेनैव सत्यसङ्कल्पादिशब्दाः व्याख्यातव्याः न तु ब्रह्मसाधारणगुणपरत्वेनेति
