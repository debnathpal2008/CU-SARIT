<pb n="271"/>
न भूताकाशप्राणयोरिति सिद्धान्तः ।। ननु भूताकाश इत्युपपदग्रहणेन किमिति चे-
त्—परमाकाशस्य परप्रकृतिरूपस्य सर्वभूतकारणत्वसद्भावात् सप्रयोजनम् । तर्हि
परमेश्वर इति कथं निर्णयः ? तदभेदात्, इति सिद्धम् ।।</p>
इत्याकाशाधिकरणप्राणाधिकरणे ।। ९ ।। १०।।
<!-- APPAYYA !-->
प्यङ्गीकरणीयमिति । आकाशग्रहणमत्र वाय्वादिकस्याप्युलक्षणम् । आकाशवत्रिविधं पृथि-
व्यादिकं प्रत्यपि कस्यचिदाकाशस्य कारणत्वं न सम्भवतीत्यस्य हेतोरविशिष्टत्वात्प्रथमसृज्य-
वाचित्वादाकाशपदं सर्वोपलक्षणत्वेनोपात्तम् । भाष्यान्तराणि निगदव्याख्यानानि ।।
<head>।। इत्याकाशाधिकरणं प्राणाधिकरणं च ।।९।।१०।।</head>
<!-- APPAYYA !-->
<head>नयमणिमालायाम्</head>
<head>अथाकाशाधिकरणप्राणाधिकरणे ।।९।।१०।।</head>
<sutra>सू ।। आकाशस्तल्लिङ्गात् ।। २३ ।।</sutra>
<lg><l>आकाशस्याम्नाता छान्दोग्ये सर्वभूतकारणता । आम्नायबोधितेऽर्थे न च विमतिः कर्तुमुचिता नः ।। २२ ।।</l></lg>
<lg><l>अस्तु स परमाकाशस्तदभेदादीश्वरोऽपि तद्धर्मा । न हि भूताकाशे सा घटते जनिमत्तया विदिते ।। २३ ।।</l></lg>
<sutra>सू ।। अत एव प्राणः ।। २४ ।।</sutra>
<lg><l>प्राणे तु का गतिरिति प्राणाद्ध्येवेत्यपि श्रुतेऽन्यत्र । शिव एव सोऽपि लिङ्गात्सा श्रुतिरानन्दविश्रान्ता ।। २४ ।।</l></lg>
<head>इत्याकाशाधिकरणप्राणाधिकरणे ।। ९ ।। १० ।।</head>
<!-- APPAYYA !-->
<head>सूत्रार्थचन्द्रिकायाम्</head>
<head>अथ आकाशाधिकरणप्राणाधिकरणे ।। ८ ।। ९ ।। श्रीकण्ठमते तु ।। ९ ।। १० ।।</head>
<p><pratika>भगवत्पादमते, सू. । आकाशस्तल्लिङ्गात्</pratika> ।। २२ ।। अस्य <quote>‘अस्य लोकस्य का गतिरित्याकाश इति होवाच सर्वाणि
ह वा इमानि भूतान्याकाशादेव समुत्पद्यन्ते आकाशं प्रत्यस्तं यन्ति आकाशो ह्येवैभ्यो ज्यायानाकाशः परायणम् ।’</quote> इति छान्दो-
ग्यवाक्यं विषयः । तत्र किमाकाशशब्देन परं ब्रह्माभिधीयते उत भूताकाशमिति संशयः । लोकवेदयोराकाशशब्दस्य भूताकाशे
प्रसिद्धतरप्रयोगदर्शनेन ब्रह्मणि गौणत्वस्याश्रयणीयत्वेन मुख्यार्थसम्भवे गौणार्थग्रहणस्यान्याय्यतया भूताकाशस्यापि वाय्वादि-
क्रमेण कारणत्वोपपत्त्या ज्यायस्त्वपरायणत्वयोरपि भूतान्तरापेक्षया अस्मिन्भूताकाशे उपपद्यमानतया च आकाशशब्देन भूताका-
शमेवाभिधीयत इति पूर्वः पक्षः । सिद्धान्तस्तु <quote>‘आकाशादेवे’</quote>त्यवधारणबलात् <quote>‘सर्वाणी’</quote>ति भूतविशेषणस्वारस्याच्च सर्वभूतोत्पत्ति-
लयकारणत्वस्य मूलकारणे ब्रह्मण्येवोपपत्तेः अनापेक्षिकयोर्ज्यायस्त्वपरायणत्वयोरि परमात्मन्येकस्मिन्नेवोपपन्नतरत्वात् भूयसीनां
ब्रह्मलिङ्गश्रुतीनामनुग्रहाय एकस्या आकाशश्रुतेर्बाधस्य युक्तत्वाच्च आकाशशब्देन ब्रह्मैव अत्र उद्गीथे उपास्ततयाभिधीयत इति ।
<pratika>आकाशः</pratika>=आकाशशब्दवाच्यः परमात्मैव । कुतः । <pratika>तल्लिङ्गात्</pratika>=तस्य ब्रह्मणः समस्तमहाभूतसृष्ट्यादिकस्य लिङ्गस्य अस्मि-
न्वाक्ये दृष्टत्वादित्यर्थः ।। २२।।</p>
<p><pratika>सू. । अत एवप्राणः</pratika> ।। २३ ।। उद्गीथे <quote>‘प्रस्तोतर्या देवते’</quote>त्युपक्रम्य <quote>‘कतमा सा देवतेति प्राण इति होवाच । सर्वाणि
ह वा इमानि भूतानि प्राणमेवाभिसंविशन्ति प्राणमभ्युज्जिहते सैषा देवता प्रस्तावमन्वायत्ते’</quote>ति छान्दोग्ये श्रूयमाणं वाक्यं
विषयः । संशयनिर्णयौ पूर्वाधिकरणवदेव । अत्र प्राणशब्देन किं प्रञ्चवृत्तिः प्राणोऽभिधीयते उत परं ब्रह्मेति संशये पञ्चवृत्तिः
प्राण इति पूर्वः पक्षः । सर्वभूतसंवेशनोद्गमनादेः अनन्यथासिद्धब्रह्मलिङ्गात् पूर्वाधिकरणोक्तन्यायाच्च अत्रापि प्राणशब्दाभिधेयं
परं ब्रह्मैव उपास्यतया अभिधीयत इति सिद्धान्तः ।। २४ ।।</p>
<p><pratika>श्रीकण्ठमते,</pratika> पूर्वाधिकरणैः परमशिवस्य परममङ्गलास्पदमुपास्यरूपमभिधाय तल्लक्षणानां नामरूढिवशात् अन्यत्रातिव्याप्ति-
शङ्कायां तन्निराकरणाय इमे अधिकरणे आरभते । सू. ।। <pratika>आकाशस्तल्लिङ्गात् ।। २३ ।। अत एव प्राणः</pratika> ।। २४ ।।
विषयवाक्यपूर्वपक्षसिद्धान्तदिकं पूर्ववत् ।। प्राणकाशशब्दाभ्यां परमेश्वर एव प्रतिपाद्यत इति निष्कर्षः ।। २३ ।। २४ ।।</p>
<p><pratika>रामानुजमते, सू. । आकाशस्तल्लिङ्गात् ।। २३ ।। अत एव प्राणः</pratika> ।। २४ ।। विषयवाक्यपूर्वपक्षसिद्धान्तादिकं
प्रायः पूर्ववदेव । नास्ति वैलक्षण्यमिति न पृथक्प्रपञ्च्यते ।। २३ ।। २४ ।।</p>
