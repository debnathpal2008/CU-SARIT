<pb n="489"/>
ण्यनिर्धारणाधीनस्य गोत्रविशेषप्रश्नस्यानवसरदुःस्थत्वात् । किं तु गोत्रप्रश्ने किमयं वक्ष्यतीति
तज्जातिपरीचिक्षिषया । स त्वशूद्रश्चेदनुपनीतोऽयमिदानीमध्ययनाङ्गोपनयनेन संस्कार्यः
शूद्रश्चेदिदानीमेव विद्याङ्गोपनयनेन संस्कार्य इति कर्तव्योपनयनविशेषनिर्णयार्थः । ततश्च
शूद्रत्वाभावनिर्धारणमध्ययनाङ्गोपनयनकर्तव्यतानिर्णय उपयुज्यत इति व्यक्तमेव । अस्तु
वा तस्य विद्योपदेशार्थता । तथापि न शूद्रस्य विद्यानधिकारसिद्धिः । तस्य सत्यपि विद्या-
धिकारे <quote>‘न शूद्राय मतिं दद्यादि’</quote>ति प्रतिषेधमालोच्य शूद्रत्वाभावनिर्धारणपूर्वकमाचार्यो
विद्यामुपदेष्टुं प्रववृत इत्युपपत्तेः । न हि ज्योतिष्टोमादिष्वहीनत्वाभावमालोच्य आर्त्विज्ये
याजकाः प्रवर्तन्त इत्येतावता प्रजाकामादीनां द्वादशाहादिष्वनधिकारः । तस्माच्छूद्रस्य
विद्यानधिकारसिद्ध्युपसंहारोऽयमयुक्त इति चेत् । उच्यते । युक्त एवायमुपसंहारः । शूद्र-
स्याष्टवर्षत्वादियुक्तब्राह्मणादिसंस्काररूपोपनयनाभावेन विद्याधिगमोपयुक्तानां <quote>‘गुरुरनुग-
न्तव्योऽभिवादयितव्य’</quote> इत्यादिस्मृतिविहितानां प्रत्युपस्थितनियमाचाराणां सन्ध्यावन्द-
नादीनां च विद्यापेक्षितानां विद्यायाश्चानुष्ठानासम्भवात् । पूर्वतन्त्रे हि गुर्वनुगमनादयः
किमनुपनीतेनापि शक्तेन पुरुषेण कर्तव्याः उत उपनीतेनैव कर्तव्या इति संशये गुर्वा-
दिप्रीतिरूपदृष्टफलकत्वात्तदर्थिनानुपनीतेनापि कर्तव्या इति <quote>‘तस्मिस्तु शिष्यमाणा निज-
नने न प्रवर्तेर’</quote>न्निति <ref>(जै॰)</ref> सूत्रेण पूर्वपक्षं कृत्वा जातकमाद्युपनयनान्तकर्मसु पुत्रगामिफ-
लार्थेष्वपि बालादन्यस्य पित्रादेरधिकारश्रवणात् उपनयनादूर्ध्वमध्ययनादिषु सर्वेष्वपि
तद्गामिफलकेषु कर्मसु तस्यानधिकारश्रवणादुपनयनसंस्कारेण वेदाध्ययनयोग्यतेव सकल-
वैदिककर्मयोग्यतापि क्रियत इत्यवगमात् स्मार्ता वाराणामप्यनुमितवेदमूलकत्वेन वैदिक-
त्वाविशेषादुपनीतेनैव कर्तव्या इति <quote>‘अपि वा वेदमूलत्वादुपाये न प्रवर्तेर’</quote>न्निति <ref>(जै॰)</ref> सूत्रेण
सिद्धान्तितम् । स्मरन्तिच <quote>‘उपनयनादिर्नियम’</quote> इत्यादि । तस्मादनुपनीतस्य नास्ति सन्ध्यो-
पासनादिकम् । तच्च वैदिककर्मानुष्ठानयोग्यतापादकमिति <quote>‘आनर्धक्यमिति चेन्न तदपेक्षत्वा-
दि’</quote>ति <ref>(ब्र॰ ३-१-१०)</ref> सूत्रेण सूत्रकारो वक्ष्यति । स्मरन्ति च <quote>‘सन्ध्याहीनोऽशुचिर्नित्यमनर्ह-
स्सर्वकर्मसु । यदन्यत्कुरुते कर्म न तस्य फलभाग्भवे’</quote>दित्यादि । एवं च शूद्रस्योपनयनाभावे-
ऽपि तदुद्देशेन विशिष्य विहितानां कर्मणां तदङ्गनियमानां चानुष्ठानसम्भवेऽप्यन्येषां वैदि-
ककर्मणां तदपेक्षितानां प्रत्युपस्थितनियमाचाराणां च सन्ध्योपासनादीनां चानुष्ठानं न स-
म्भवति । अतो युक्तो वैदिकीषु विद्यासु शूद्रस्यानधिकार इत्युपसंहारः । अत्रोपसंहारभाष्ये
<quote>‘वेदाध्ययनादिप्राप्ति’</quote>रितत्यत्र वेदाध्ययनग्रहणमनुपनीतस्य वेदाध्ययनाभावान्न शूद्रस्य ब्रह्मवि-
द्यायामधिकार इत्येतदर्थं न भवति । उपनयनस्य सकलवैदिककर्मयोग्यतापादकत्वस्योप-
पादिततया तदभावे साक्षादेव तदनधिकारोपपादनसम्भवात् । किं तु दृष्टान्तार्थम् । तच्चो-
दाहृतपूर्वमीमांसाधिकरणसिद्धान्तसूत्रे <quote>‘वेदतुल्यत्वा’</quote>दित्यनेन विवक्षितम् । यथा वेदाध्य-
यनस्य उपनयनात्पूर्वमप्राप्तिः एवं स्मार्तनियमानामपि । वैदिकत्वाविशेषादित्येतद्वेदाध्यय-
नदृष्टान्तीकरणमनुकुर्वदिह तदधिकरणन्यायसञ्चारस्य विविक्षितत्वं सूचयति । यद्यपि <quote>‘वेद-
तुल्यत्वा’</quote>दित्येतत् स्मृतीनामनुमेयवेदसिद्धार्थविषयतया वैदिकार्थनिबद्धत्वेन वेदतुल्यत्वा-
दिति तत्सूत्रभाष्ये शबरे/?/स्वामिना व्याख्यातम् । तथापि तस्य स्मार्ताचाराणामनुमेयवेद-
