<pb n="238"/>
कार्यत्वेन च <quote>‘यो देवानां प्रथमं पुरस्ताद्विश्वाधिको रुद्रो महर्षिः । हिरण्यगर्भं
पश्यत जायमानम्’</quote> <ref>(महाना. १२.)</ref> इति । अतो हिरण्यगर्भादेः सर्वप्रपञ्चस्य
कारणत्वमीश्वरस्येति सिद्धम् ।।
<!-- APPAYYA !-->
त्पत्तिर्बहुषु प्रदेशेष्वाम्नायते । अतस्तदविरोधार्थमयं मन्त्रः/?/ इत्थं व्याख्यातव्यः । महर्षिर्योग-
बलेन कालत्रयवृत्तांतसाक्षात्कारसमर्थो रुद्रः स्वाविर्भावात्प्रागेव जातं स्वजनकं हिरण्यगर्भं
जायमानावस्थाविशिष्टं योगबलेन साक्षात्कृतवानिति । अन्यथा परस्परविरोधेनाप्रामाण्या-
पत्तेरिति । अवैदिकव्याख्यानमुपसंहारव्याजेन निराकरोति—<pratika>अत इति</pratika> । अयमाशयः ।
एवं व्याख्यानेपि कथं विरोधस्समाहितो भवति । रुद्रस्य क्वचिद्ब्रह्मणः क्वचिन्नारायणादपि
ह्युत्पत्तिः श्रूयते । कल्पभेदेन व्यवस्थितिरिति चेत् किमत्र सा व्यवस्था न प्रवर्तते येनेत्थं
व्याख्यातव्यं स्यात् । श्वेताश्वतरपाठानध्ययनप्रयुक्तं चेदं व्याख्यानम् । तत्र हि द्वितीया-
ध्याये---<quote>‘यो देवानां प्रभवश्चोद्भवश्च विश्वाधिको रुद्रो महर्षिः । हिरण्यगर्भं जनयामास पूर्वं
स नो बुद्ध‍या शुभया संयुनक्तु’</quote> इत्यप्यस्य मन्त्रस्य पाठो दृश्यते । अतस्तदनुसारेण तदी-
यचतुर्थाध्यायपाठे तैत्तिरीयपाठे च पश्यतेत्यस्य प्राग्वर्णित एवार्थो ग्राह्यः । वस्तुतस्तु, नात्र
कल्पभेदेन व्यवस्था । किंतु परमशिवाद्ब्रह्मण उत्पत्तिरस्मिन्मन्त्रे प्रतिपाद्या । अन्यत्र ब्रह्मणो
नारायणाद्वा संहाररुद्रस्योत्पत्तिः प्रतिपाद्येति व्यवस्था । अत्र हि दहरविद्योपास्यतया निर्धा-
रणीयस्यास्य विभूतिषु <quote>‘स ब्रह्मा स शिवस्सेन्द्र’</quote> इति संहाररुद्रोऽपि गृहीतः । ‘नारायणाद्ब्र-
ह्मा जायते नारायणाद्रुद्रो जायते अथ पुनरेव नारायणस्सोऽन्यत्कामो मनसा ध्यायत तस्य
ध्यानान्तस्थितस्य ललाटात्स्वेदोऽपतत् ता इमा आपः प्रतता आसुः । तासु चेजी हिरण्मय-
मण्डं तत्र ब्रह्मा चतुर्मुखोऽजायत । अथ पुनरेव नारायणः सोऽन्यत्कामो मनसाध्यायत ।
तस्य ध्यानान्तस्थस्य ललाटात्र्य/?/क्षः शूलपाणिः पुरुषोऽजायत । बिभ्रत्सत्यं ब्रह्मचर्यं तपो
वैराग्य”मित्यादि श्रुत्यन्तरयोस्तु ब्रह्मसहपाठात् <quote>‘एतौ द्वौ विबुधश्रेष्ठौ प्रसादक्रोधजौ
मम । मया दर्शितपन्थानौ सृष्टिसंहारकारका’</quote>विति महाभारते <quote>“ततो मे सहसोत्पन्नः प्र-
सादो मुनिपुङ्गवाः । चतुर्मुखस्ततो जातो ब्रह्मा लोकपितामहः । तदन्तरेऽभवत्क्रोधः कस्मा-
च्चित्कारणात्तदा । आत्मनो मुनिशार्दूलास्तत्र देवो महेश्वरः । रुद्रः क्रोधात्मको जज्ञे शूल-
पाणिस्त्रिलोचनः । तेजसा सूर्यसङ्काशः त्रैलोक्यं संहरन्निव ।।”</quote> इति कूर्मपुराणे च नारा-
यणवचनैरुपबृंहणाच्च रुद्रशब्देन स एव मूर्त्यन्तर्गतसंहाररुद्रो गृहीतः । एवं शत-
पथब्राह्मणादिषु ब्रह्मण उत्पन्नत्वेन प्रतिपादितः स एव संहाररुद्रः । कथं ब्रह्मप्रभवस्य
हि रुद्रस्य स्थाणुरित्यसाधारणं नाम । यथोपेन्द्रस्य विष्णुरिति यथावा यदूद्वहस्य कृष्ण इति।
ब्रह्मप्रभवं ब्रह्मनियोगात्सृष्टौ प्रवृत्तं जरामरणहीनानेव सृजन्तमेवंभूताः प्रजा मा स्राक्षीरिति
पुनर्ब्रह्मवचनात्सृष्टेर्निवृत्तं रुद्रं प्रस्तुत्य <quote>‘स्वात्मजैरेव तै रुद्रैर्निवृत्तात्मा व्यतिष्ठत । स्थाणुत्वं तेन
तस्यासीद्देवदेवस्य शूलिन’</quote> इति कूर्मपुराणे, <quote>‘ततः प्रभृति देवोऽसौ न प्रसूते शिवाः प्रजाः ।
ऊर्ध्वरेताः स्थितः स्थाणुर्यावदाभूतसम्प्लव’</quote>मिति शिवपुराणे, <quote>‘ततः प्रभृति विश्वात्मा न प्र-
सूते शिवाः प्रजाः । स्थाणुवन्निश्चलो यस्मात्स्थितः स्थाणुरतस्स्मृत’</quote> इत्यादित्यपुराणे च स्था-
णुशब्दस्य तन्नामत्वप्रतिपादनात् । स्थाणुनाम्नश्च रुद्रस्य महाभारते सभापर्वणि <quote>‘यत्र भूतप-
