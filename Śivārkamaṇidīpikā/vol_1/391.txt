<pb n="391"/>
<sutra>।। सू॰ ।। अत एव न देवता भूतं च ।। २८ ।।</sutra>
यतोऽयं वैश्वानरस्त्रैलोक्यशरीरकः पुरुषशब्दवाच्यश्च अत एव न देवता-
ऽग्निः, न तृतीयं भूतं वा ।।
इह जाठराग्निरूपतयोपास्यत्वे सिद्धे परमेश्वरस्याग्निशब्दवाच्यत्वे तद्योजना-
भेदमाचार्यान्तराणां दशर्यति---
<sutra>।। सू॰ ।। साक्षादप्यविरोधं जैमिनिः ।। २९ ।।</sutra>
नावश्यमग्निरूपतयोपास्यत्वादेवेदमग्निशब्दसामानाधिकरण्यम् । अग्रनयना-
<!-- APPAYYA !-->
आहुत्याधारस्तत्पाचकश्च तं प्रत्येवायतनकल्पनौचित्यात् । पुरुषान्तःप्रतिष्ठितत्वमपि पुरुषे प-
र्याप्तवृतौ तत्रैवस्वारसिकम् । <quote>‘इदं वाव तदिदमस्मिन्नन्तःपुरुषे ज्योति’</quote>रितिश्रुत्यन्तरप्रसि-
ध्द्यनुसारि च । तस्मादग्निवैश्वानरश्रुत्योः प्रवृत्तिनिमित्तसाक्षादाश्रयविषयत्वरूपौत्सर्गिकार्थला-
भेनानुगृहीतस्य बहुलिङ्गानुग्रहस्य लाभाय पुरुषात्मब्रह्मश्रुतीनां गौणत्वाङ्गीकारो न दोषायेति
चेन्न । <quote>‘अहं वैश्वानरो भूत्वा प्राणिनां देहमाश्रितः । प्राणापानसमायुक्तः पचाम्यन्नं चतुर्विध’</quote>
मिति प्राणाहुतिद्रव्यपक्तृत्वस्य जाठरान्तर्यामिणि परमेश्वरेऽपि प्रसिद्धतया जाठरान्तर्या-
मिरूपेण प्राणाहुतिद्रव्याधारत्वस्यायतनत्रयकल्पनस्य पुरुषेऽन्तःप्रतिष्ठि/?/तत्वस्य च तत्राप्युप-
पत्तेः । <quote>‘यदिदमस्मिन्नन्तः पुरुषे ज्योति’</quote>रिति विद्यान्तरे पुरुषशब्दस्य <quote>‘स वा एषपुरुषोऽन्नरस-
मय’</quote> इत्यत्रेव शरीरपरतया अत्र <quote>‘पुरुषेऽन्तःप्रतिष्ठित’</quote>मिति पुरुषशब्दस्य पुरुषविधमिति शरीरव-
त्परपुरुषशब्दसमभिव्याहारेण शरीरवत्त्वपरतया च भिन्नार्थत्वेन तत्र प्रसिद्धेरत्रानुपयुक्तत्वा-
च्च । तस्मान्न जाठरो वैश्वानर इति ।। सू ।। <pratika>अत एव न देवताभूतं च ।। २८ ।। भूतदेव-</pratika>
तयोस्त्रैलोक्यव्यापित्वमस्ति । देवतायां पुरुषश्रुतिरप्युपपद्यते । उभयोरपि वाभिमानिदेवता-
रूपेण जाठररूपेण च पुरुषेऽन्तःप्रतिष्ठितत्वमप्युपद्यत इत्यधिकाशङ्कानिराकरणार्थं सूत्रम् ।
तथाहि—भूते द्युप्रभृतिनियमनशक्तेः पुरुषश्रुत्यन्वयस्य चासम्भवात् देवतायां हेत्वनपेक्षित-
नियमनशक्तिपूर्णत्वप्रवृत्तिनिमित्तकपुरुषश्रुत्यन्वययोरसम्भवाच्च देवता भूतं च न वैश्वानर-
इति तन्निराकरणाभिप्रायः ।। सू ।। <pratika>साक्षादप्यविरोधं जैमिनिः</pratika> ।। २९ ।। पूर्वमग्नि-
वैश्वानरशब्दप्रवृत्तिनिमित्तं प्रति साक्षादग्निवत्तद्द्वारा परमेश्वरस्याप्याश्रयत्वेन उभयोरपि
प्रवृत्तिनिमित्ताश्रयत्वाविशेषादग्निवैश्वानरशब्दयोस्तदुभयसाधारण्यमुक्तम् । इदानीं परमे-
श्वरस्य साक्षात्प्रवृत्तिनिमित्ताश्रयतयापि तयोस्तत्साधारण्यमुच्यते । अग्रमुत्कृष्टफलं नय-
त्याराधकानिति नैरुक्तप्रसिद्धमग्निशब्दस्य निर्वचन <quote>‘मग्निः कस्मादग्रं नयती’</quote> ति । तदेव महा-
भारतेऽपि प्रदर्शितम्---<quote>‘यस्माच्चायं नयत्यग्रां गतिं विप्रान्सुपूजितः । तस्माच्च नयनाद्राजन्वे-
देष्वग्निरितीर्यत’</quote> इति । तन्निर्वचनमग्न्यपेक्षयापि परमेश्वरे समञ्जसतरम् । तथा अङ्गति गच्छ-
त्यूर्ध्वदेशमित्य<quote>‘गिगता’</quote> वितिधातोरौणादिकेन निप्रत्ययेन नलोपेन च तस्य निर्वचनं
प्रसिद्धम् । तदपि निरुपाधिकोर्ध्वदेशरूपदिव्यस्थानप्राप्तिमति परमेश्वरेऽग्न्यपेक्षयापि
समञ्जसतरम् । वैश्वानरशब्दस्य निर्वचनमग्नौ वैश्वानरस्य ऋषेरपत्यमित्यपत्यार्थ-
तद्धितान्ततया प्रसिद्धस्य तस्य विश्‍वेषु नरेष्वन्तर्यामितया सति परमेश्वरे भवतार्थद्धि-
