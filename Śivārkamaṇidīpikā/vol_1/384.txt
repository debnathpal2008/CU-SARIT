<pb n="384"/>
प्रधानमक्षरम् । <quote>‘अक्षरात्परतः परः’</quote> <ref>(मुण्ड ॰ २.१.)</ref> इति जीवाद्भेदव्यपदेशाच्च
न चीवः ।।
<sutra>।। सू॰ ।। रूपोपन्यासाच्च ।। २४ ।।</sutra>
<quote>‘अग्निर्मूर्धा चक्षुषी चन्द्रसूर्यौ दिशः श्रोत्रे वाग्विवृताश्च वेदाः । वायुः प्राणो
हृदयं विश्वमस्य पद्भ्यां पृथिवी ह्येष सर्वभूतान्तरात्मा ।।’</quote> <ref>(मुण्ड ॰ २.१.)</ref> इत्यक्षरस्य
त्रैलोक्यरूपत्वमुपन्यस्यते । अतश्च सकलात्मा परमेश्वर एवात्राक्षरपदाभिधेयः ।।
इत्यदृश्यत्वाधिकरणम् ।। ८ ।।
<!-- APPAYYA !-->
परत्वरूपभेदव्यपदेशादक्षरं न जीवश्चेत्याह—<pratika>अक्षरादिति ।</pratika> एवं <quote>‘यदा पश्यः पश्यते रुक्मवर्णं
कर्तारमीश’</quote>मिति कर्तृकर्मभावेन जन्यजनकभावेन नियम्यनियामकभावेन च भेदव्यपदेशो-
ऽपि सूत्रार्थतया द्रष्टव्यः । प्रधानजीवव्यावृत्तत्रैलोक्यशरीरत्वश्रवणादपि न प्रधानं जीवो वाक्षर-
मिति प्रतिपादयितुं सूत्रम्---<pratika>सू॰ ।। रूपोपन्यासाच्च ।। २४ ।।</pratika> न<quote>‘न्वग्निर्मूर्धे’</quote>त्यादिमन्त्रे अस्येति
सर्वनाम्ना <quote>‘दिव्यो ह्यमूर्तः पुरुष’</quote>इति मन्त्रवर्णितमक्षरात्परं पुरुषं परामृश्य तस्यैव त्रैलोक्यश-
रीरत्वमुच्यते नाक्षरस्येत्याशङ्क्याह—<pratika>अक्षरस्येति ।</pratika> <quote>‘अग्निर्मूर्धे’</quote>त्येतस्मादव्यवहितपूर्वपठिते
<quote>‘एतस्माज्जायते प्राणो मनस्सर्वेन्द्रियाणि चे’</quote>ति मन्त्रे एतस्मादित्यस्य प्रकृताक्षरपरत्वेन <quote>‘अ-
ग्निर्मूर्धे’</quote>ति मन्त्रपठितस्यास्येतिपदस्यापि तत्परत्वमेवोचितम् । <quote>‘एतस्मा’</quote>दिति पदमपि तदव्य-
वहितपूर्वमन्त्रपठितमक्षरात्परं परामृशेदिति चेत् यद्येवं तस्मिन्मन्त्रेऽक्षरात्परतः परे प्रयुक्तं
<quote>‘स बाह्याभ्यन्तर’</quote>इत्यत्र श्रुतं स इति सर्वनामापि <quote>‘यथा सुदीप्ता’</quote>दिति तदव्यवहितमन्त्रश्रुतं
भूतयोन्यक्षरमेव परामृशेदिति तत्प्रणाडिकया <quote>‘अग्निर्मूर्धे’</quote> तिमन्त्र श्रुतमस्येतिपदमपि तदेव
परामृशेदिति भावः ।। <pratika>।। इति अदृश्यत्वाधिकरणम् ।। ८ ।।</pratika> ।।
<!-- APPAYYA !-->
<head>नयमणिमालायाम् ।</head>
<head>अथ अदृश्यत्वाधिकरणम् ।। ८ ।।</head>
<sutra>सू॰ । अदृश्यत्वादिगुणको धर्मोक्तेः ।। २२ ।। विशेषणभेदव्यपदेशाभ्यां च नेतरौ ।। २३ ।। रूपोप-
न्यासाच्च ।। २४ ।।</sutra>
<lg><l>प्रकृतिः परिणामित्वादक्षरशब्दोक्तमव्यक्तम् । पुरुषोवाक्षरशब्दात्कर्मद्वारास्य योनित्वम् ।। ४७ ।।</l></lg>
<lg><l>................ तद्विज्ञानेन सर्वविज्ञानम् । अग्निर्मूर्धेत्यादि च पुरुषे प्रकृतौ च नान्वेति ।। ४८ ।।</l></lg>
<head>इत्यदृश्यत्वाधिकरणम् ।। ८ ।।</head>
<head>सूत्रार्थचन्द्रिकायाम्</head>
<head>अथ अदृश्यत्वादिगुणकाधिकरणम् ।। ६ ।। श्रीकण्ठमते ।। ८ ।।</head>
<sutra>स॰ ।। अदृश्यत्वादिगुणको धर्मोक्तेः ।। २१ ।। विशेषणभेदव्यपदेशाभ्यां च नेतरौ ।। २२ ।। रूपोप-
न्यासाच्च ।। २३ ।।</sutra>
<p>पूर्वाधिकरणे प्रधानविरोधिद्रष्ट्टत्वादिधर्मवशान्न प्रधानमन्तर्यामीत्युक्तम् । तर्हि तद्विरोधिधर्माणामत्राश्रवणात् प्रधानमेवा-
दृश्यत्वादिगुणको भूतयोनिः स्यादिति प्रत्युदाहरणत्वेनाधिकरणान्तरमारभते <pratika>।। सू॰ ।। अदृश्यत्वादिगुणको धर्मोक्तेः ।। २१ ।।</pratika>
अदृश्यत्वादिगुणकः भूतयोनिः परमात्मा । कुतः । <quote>‘यः सर्वज्ञस्सर्ववित्’</quote>इत्यादिना परमात्मधर्माणां सर्वज्ञत्त्वसर्ववित्वादीनामु-
च्यमानत्वादित्यर्थः । अस्य<quote>‘यत्तदद्रेश्यमग्राह्यमगोत्रमवर्णमचक्षुःश्रोत्रं तदपाणिपादं नित्यं विभुं सर्वगतं सुसूक्ष्मं तदव्ययं य-
द्भ‍ूतयोनिं परिपश्यन्ति धीराः ।।’</quote>इत्यादि वाक्यं विषयः । तत्र किमदृश्यत्वादिगुणको भूतयोनिः प्रधानमुत शारीरः किं वा पर-
मात्मेति संदेहः । योनिशब्दस्य प्रकृत्यर्थत्वनिमित्तार्थत्वाभ्यां प्रधानं वा जीवो वा अदृश्यत्वादिगुणको भूतयोनिर्भवितुमर्हती-
ति पूर्वः पक्षः । सर्वज्ञत्वसर्ववित्त्वाभ्यां परमात्मैवादृश्यत्वादिगुणको भूतयोनिर्नान्य इति सिद्धान्तः ।।</p>
<p>भूतयोनेः परमात्मत्वे हेत्वन्तरमाह <pratika>।। सू॰ ।। विशेषणभेदव्यपदेशाभ्यां च नेतरौ ।। २२ ।।</pratika> <quote>‘दिव्यो ह्यमूर्तः पुरुष’</quote>इत्या-
दिना दिव्यत्वादिविशेषणश्रवणान्न जीवः<quote>‘अक्षरात्परतः पर’</quote> इत्यादिना अक्षरस्याव्याकृतस्य परमात्मनश्च भेदेन व्यपदिष्टत्वात्
