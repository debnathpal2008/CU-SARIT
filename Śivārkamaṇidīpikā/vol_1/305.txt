<pb n="305"/>
प्रपञ्चशब्दोऽपि ब्रह्मणः। तस्मात् सर्वशब्दवाच्यत्वं ब्रह्मणः <quote>‘सर्वो वै रुद्रः’</quote> (महाना॰
<!-- APPAYYA !-->
पैकक्रियासाधनत्वादिति यावत् । गुणद्रव्ययोर्हि विभक्तिश्रुतिभिरभिधीयमानं क्रियासामा-
न्यशेषत्वं विशेषाकाङ्क्षायां समभिव्याहृतक्रीणातिपदसमर्पितक्रयात्मकैकक्रियाशेषत्वरूपं पर्यव-
स्येत् । ततश्च गुणस्य साक्षात्क्रियां साधायितुमसमर्थस्य द्रव्यपरिच्छेदरूपद्वाराकाङ्क्ष्या द्र-
व्यस्य परिच्छेदकगुणाकाङ्क्ष्या चार्थिकेन पार्ष्ठिकान्वयेनान्योन्यान्वयनियमः पर्यवस्येदिति ।
एवं चामूर्तस्यारुण्यस्य क्रयसाधनत्वायोगात् अरुणयेत्येतदगत्या वाक्यभेदेन प्राकरणिक-
करणभूतसकलद्रव्यान्वयीति पूर्वपक्षशङ्कापि निरस्ता भवतीति । एवमरुणाधिकरणन्यायसिद्धा-
वेव तदवलम्बनः सङ्ख्यामुष्ट्यधिकरणन्यायः प्रवर्तते । तस्माद्ग‍ुणमात्रवाचिनो नीलादिशब्दा
भवन्तु वा ते द्रव्यपर्यन्ताः । तावता प्रकृते का सङ्गतिः । न हि तावता विशेषणवाचिनः
सर्वेशब्दास्तद्विशिष्टधर्मिपर्यन्ता इति नियमस्सिद्ध्यति । दण्डादिशब्देषु स्वात्मविशिष्टपुरुषाद्य-
नभिधायिषु व्यभिचारात् । न च विशेषणतैकस्वभाववाचिनां तथा नियमः । प्रपञ्चस्या-
पि ब्रह्मविशेषणत्वनियमासिद्धेः । <quote>‘ब्रह्म सर्वात्मभूत’</quote>मिति व्यवहारे तद्विशेपणस्यापि प्रप-
ञ्चस्य <quote>‘सर्वं ब्रह्म’</quote> <quote>‘सर्वं ब्रह्मणी’</quote> त्यादिव्यवहारे तद्विशेष्यत्वस्य ब्रह्मानवगाहिलौकिकव्यवहारे
स्वातन्त्र्यस्य च दर्शनात् । न चापृथक्सिद्धधर्मवाचिना तथा नियमः । हस्तादिशब्दानां शरीरप-
र्यंतत्वादर्शनात् आत्मवियुक्तस्य शरीरस्य शोषणविशरणादिदर्शनेनात्मापृथक्सिद्धेरिव शरीर-
वियुक्तानां हस्तादीनामपि तद्दर्शनेन शरीरापृथक्सिद्धेस्सिद्ध्यविशेषात् देहादिशब्दानामात्म-
पर्यन्तत्वादर्शनाच्चेत्याशङ्क्याह---<pratika>तस्मादिति</pratika> । अयमाशयः । नीलादिशब्दास्तावद्ग‍ुणविशिष्ट-
द्रव्यस्यापि वाचकाः । नीलमुत्पलमित्यादिसमानाधिकरणव्यवहारदर्शनात् । न च मतुब्लो-
पात्तन्निर्वाहः । मतुब्लोपानुशासनस्य हि मतुब्लोपेनैव द्रव्याभिधानमिति नाभिप्रायः । शब्दा-
भावस्य शब्दकार्यकारित्वाभावात् । नापि लुप्तेन स्मृतेन मतुपा तदभिधानमिति तदभि-
प्रायः । मतुब्लोपस्य सिद्धशब्दान्वाख्यानार्थं वैयाकरणकल्पितत्वेन वस्तुतस्तत्र लुप्तस्य मतु-
पोऽभावात् । तस्मान्मतुब्लोपानुशासनेनापि नीलादिशब्दानां गुणविशिष्टद्रव्यवाचकत्वमेव
सिध्द्यति । मतुबश्रवणे तल्लोपानुशासनबलात् तदर्थप्रत्ययावश्यंभावेच सति नीलादिशब्दाना-
मिव तज्जनकत्वपर्यवसानात् कमर्थं तर्हि मतुब्लोपानुशासनम् । समानाधिकरणव्यवहारादेव
हि नीलादिशब्दानां गुणविशिष्टद्रव्यवाचकत्वं सिद्ध्यति । उच्यते । सन्ति नीलादिशब्दाः
केवलगुणवाचका अपि । <quote>‘घटस्य नीलो गुण’</quote> इत्यादिव्यधिकरणव्यवहाराणामपि दर्शनात् ।
तथा च यथा गुणविशिष्टद्रव्यवाचिनां नीलादिशब्दानां निष्कृष्टगुणपरत्वविवक्षायां नैल्यं
नीलत्वं नीलिमेति भावप्रत्ययः तथा तेषां निष्कृष्टगुणवाचिनां द्रव्यपरत्वविवक्षायां मतुप्प्रत्य-
योऽपि भवेत् । दृश्यते हि पुण्यपापादिशब्दाना <quote>‘मयं पुरुषः पुण्यः अयं पापः’</quote> <quote>‘अस्य पुण्य-
मस्य पाप’</quote> मित्यादिद्विविधव्यवहारदर्शनात् धर्माधर्मादिमात्रवाचकत्वेन तद्धर्मिपर्यन्तत्वेन
च द्विविधानां धर्माधर्ममात्रवाच कानां धर्मिपर्यन्तत्वविवक्षायां पुण्यवान्पापवानित्यादिर्मतु-
बन्तव्यवहारः। तथात्रापि तत्प्राप्तौ तद्व्यावृत्त्यर्थं मतुब्लोपानुशासनम् । तेन द्रव्यपर्यन्ता एव
नीलादिशब्दाः द्रव्येषु प्रयोक्तव्याः । गुणमात्रपर्यवसायिनोऽप्यभेदोपचारविवक्षायां प्रयो-
क्तव्याः । यथा—<quote>‘साक्षान्नीलगुण एवेयं वनिता निलमेवेय’</quote>मिति कदापि गुणमात्रपर्यवसितानां
