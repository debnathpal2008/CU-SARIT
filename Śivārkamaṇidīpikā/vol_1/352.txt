<pb n="352"/>
जानाति तदाऽस्य महिमानं निरतिशयं अपहतशोकः प्राप्नोतीति । अतः स्वत-
न्त्रस्य शिवस्यानादिमुक्तस्य शरीरसंबन्धेऽपि जीववन्न तद्गतदोषापत्तिः । तस्मा-
ज्जीवपरमेश्वरौ गुहागतौ ।। पुनरुपपत्तिमाह---
<sutra>।। सू॰।। विशेषणाच्च ।। १२ ।।</sutra>
किंच---जीवपरमेश्वरावस्मिन् प्रकरणे विशेष्येते, <quote>‘न जायते म्रियते वा विप-
श्चित्’</quote> <pratika>(कठ॰ २.१८.२०.)</pratika> इत्यादिना जीवः,<quote>‘अणोरणीयान् महतो महीयान्’</quote>इत्या-
दिना परमेश्वरः । एतद्विशेषणं जीवबुद्धिपक्षे कथं <pratika>संभवतीति</pratika> ? अतो जीवपरमेश्व-
रावेव गुहां प्रविश्य प्रेर्यप्रेरकभावेन शरीरशरीरिभावेन चाश्रिताविति निर्णयः ।।
इति गुहाधिकरणम् ।। ४ ।।
<!-- APPAYYA !-->
शरीरानुप्रवेशेऽपि न तत्प्रयुक्तदोषसप्रसङ्ग इत्युपसंहरति—<pratika>अत इति</pratika> ।। उत्तरसूत्रमवतारयति—
<pratika>पुनरिति</pratika> । रथिसारथिकल्पनानुगुण्येन बुद्धिजीवावेव गुहाप्रविष्टौ वाच्याविति शङ्कावारणाय
युक्त्यन्तरमुच्यत इत्याशयः <pratika>।। सू॰ ।। विशेषणाच्च ।। १२ ।।</pratika> <pratika>जीवपरमेश्वराविति ।</pratika> अय-
माशयः । पूर्वोत्तरसन्दर्भपर्यालोचनायामपि गुहाप्रविष्टौ जीवपरमेश्वरावेव लभ्येते । <quote>‘न जायते
म्रि/?/यते’</quote><quote>‘अणोरणीया’</quote>नित्यादिमन्त्रेषु जीवपरावुपक्षिप्य <quote>‘तमक्रतुं पश्यति वीतशोक’</quote>इत्यादिप्र-
देशेषु द्रष्ट्टदृश्यभावेन तौ विशेष्येते । तत्र जीवस्य द्रष्टृत्वं दृश्यपरसन्निकर्षापेक्षम् । यदि तयोरेव
गुहाप्रवेशवर्णने तात्पर्यं कल्प्येत तदा स्थानविशेषणमहिम्ना परोपासनानिरतब्राह्मणादिहृदय-
गुहासूपासनातज्जन्यसाक्षात्कारविषयत्वयोग्येन सूक्ष्मरूपेण परमेश्वरस्योपासकसन्निकर्षप्रति-
पादकत्वेनाकाङ्क्षितार्थसमर्पकोऽयं मन्त्रः उपपादितो भवेत् । बुद्धिजीवपरत्वे तदाकाङ्क्षापूरणमपि
न भवेत् । <quote>‘तं दुर्दर्श’</quote>मित्यादिषु गुहाहितत्वादिवर्णनस्य सकलचेतनाचेतनसाधारणान्तर्यामि-
विषयतयाप्युपपन्नत्वेनात्र <pratika>स्थानविशेषणमहिम्नेव</pratika> तत्र केनचिदुपायेन विशिष्योपासकहृदयेषू-
पासनासाक्षात्कारविषयत्वयोग्येन प्राप्यरूपभिन्नेन केनचित्सू्क्ष्मरूपेणोपासकसन्निकर्षप्रतिपाद-
नस्यापेक्षितस्यान्यतोऽलाभात् । रथिसारथिरूपयोर्जीवबुद्ध‍योः शरीररूपरथाश्रयत्वप्रतिपादनं तु
नापेक्षितम् । तस्य प्रसिद्धत्वात् । अपिच रथिरथादिकल्पनं न परप्राप्त्यर्थम् । रथत्वादिना क-
ल्पितेनोपासनोपयुक्तेन शरीरेण सोमलोकस्थस्य तस्य प्राप्त्यसम्भवात् । किं तु तद्ज्ञानप्राप्त्यर्थम् ।
रथसारथ्यादीनामभिमतदेशं प्राप्तुकामेन रथिनेव ज्ञानं प्राप्नुकामेन शरीरेन्द्रियप्रभृतीनां वशी-
करणीयत्वात् । <quote>‘यस्तु विज्ञानवान्भवति युक्तेन मनसा सह । तस्येन्द्रियाणि वश्यानि सदश्वा
इव सारथे’</quote>रिति ज्ञानोपायभूतस्य तेषां वशीकरणस्य तत्रैवोच्यमानत्वाच्च । तथा च ज्ञानोपायत्वेन
रथसारथ्यादिकल्पनमपि दर्शनरूपज्ञानापेक्षितदृश्यसन्निकर्षेसिद्ध‍ये परस्य गुहाप्रवेशप्रतिपाद-
नमपेक्षत इति तदनुरोधेऽपि <pratika>गुहाप्रविष्टौ</pratika> जीवपरावेव सिद्ध्यत इति । <pratika>एतद्विशेषणमिति</pratika> ।
जीवपरयोर्द्रष्ट्टदृश्यभावेन विशेषणं बुद्धिजीवपक्षे कथं निराकाङ्क्षं भवतीत्यर्थः । अधिकरणा-
र्थमुपसंहरति—<pratika>अतो जीवेति</pratika> । अत्र गुहाप्रवेशस्य श्रुत्यन्तरप्रसिद्ध‍या ब्रह्मधर्मत्वेन स्पष्ट-
स्यापि पूर्वपक्षदशायां ब्रह्मधर्मत्वासम्भवशङ्काकलुषितत्वान्नातिस्पष्टतेति पादसङ्गतिः ।।</p>
<head>।। इति गुहाधिकरणम् ।। ४ ।।</head>
