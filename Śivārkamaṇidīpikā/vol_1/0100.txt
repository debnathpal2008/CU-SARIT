<pb n="100"/>
लाभफलकतां च दर्शयति तस्मात् । ब्रह्मजिज्ञासेति कर्मणि षष्ठ्यास्समासः । <pratika>ब्रह्मणः</pratika>=<quote>‘जन्माद्यस्य यत’</quote> इतिवक्ष्यमाणलक्ष-
णस्य नित्यशुद्धबुद्धमुक्तस्वभावस्य सर्वज्ञस्य सर्वशक्तिमतः भोक्तृस्वरूपभूतस्य वस्तुनः । <pratika>जिज्ञासा</pratika>=(ज्ञातुमिच्छा) विचारः
इत्यर्थः । अत्र प्रकृत्या ज्ञाधातुना फलीभूतं ब्रह्मापरोक्षज्ञानमजहल्लक्षणया कथ्यते । सन्प्रत्ययेनेच्छासाध्यो विचारो जहल्ल-
क्षणयोच्यते ।। एवं च ब्रह्मजिज्ञासापदस्य मोक्षसाधनब्रह्मापरोक्षज्ञानफलकों वेदान्तवाक्यविचार इति फलितोऽर्थः ।
<pratika>कर्तव्या</pratika> (इतिशेषः) अस्याधिकरणस्य वेदान्तवाक्यविचारो विषयः । स न कर्तव्यः कर्तव्यो वेति विषयप्रयोजनसंभवा-
संभवाभ्यां संदेहे यद्धि संदिग्धं सप्रयोजनं तस्य विचारविषयत्वं, ब्रह्मणस्तु स्फुटतराहंप्रत्ययालंबनत्वेनासंदिग्धत्वात् त-
ज्ज्ञानान्मुक्तिलक्षणप्रयोजनाभावाच्च न विचारविषयत्वम् । अतोऽसंभावितविषयादिमान्वेदान्तवाक्यविचारो न कर्तव्य इति
पूर्वपक्षः । सिद्धान्तस्तु, श्रुतिगम्यब्रह्मात्मतत्वस्याहं प्रत्ययानालंबनत्वेन संदिग्धत्वात्तत्साक्षात्कारादनर्थनिवृत्तिलक्षणमोक्षसंभवा-
त्संभावितविषयादिमान्वेदान्तवाक्यविचारस्साधनचतुष्टयसंपन्नेनाधिकारिणा मोक्षसाधनब्रह्मापरोक्षज्ञानाय कर्तव्य इति ।</p>
<p><pratika>श्रीकण्ठमते. अथ</pratika>=निखिलपुरुषार्थरत्नाकरस्य परमप्रबोधसाधनस्य भगवतो धर्मस्य विचारानन्तरम् । <pratika>अतः</pratika>=यतोऽ
धीतवेदेन धर्मो विचारितोऽतस्तदनुष्ठानसंपन्नचित्तशुद्धिनानेन ब्रह्मापि निरतिशयनिः श्रेयसकरं विचारणीयमिति हेतोः ।
ब्रह्मजिज्ञासेति कर्मणिषष्ट्यास्समासः । <pratika>ब्रह्मणः</pratika>=सकलचिदचित्प्रपञ्चाकारपरशक्तिविशिष्टाद्वितीयवैभवस्य सकलनिगमसाररहस्य-
निधानस्य भवशिवशर्वपशुपतिपरमेश्वरमहादेवरुद्रशंभुप्रभृति पर्यायवाचकशब्दसारप्रकाशितपरममहिमविलासस्य स्वशेषभूत-
निखिलचेतनसमुपासनानुगुणसमुदितनिजप्रसादसमर्पितपुरुषार्थसार्थस्य परब्रह्मणः । <pratika>जिज्ञासा</pratika>=प्रतिपादकस्योपनिषच्छास्त्रस्य
विचारः । पूर्ववदत्रापि लक्षणैव । <pratika>कर्तव्या</pratika> (इत्यध्याहारः) <quote>‘परीक्ष्य लोकान्कर्मचितान्ब्राह्मणो निर्वेदमायान्नास्त्यकृतः कृतेन’</quote>
<quote>‘तद्विज्ञानार्थं स गुरुमेवाभिगच्छेत्समित्पाणिः श्रोत्रियं ब्रह्मनिष्ठम्’</quote> इत्यादि वाक्यं विषयः । तत्र ब्रह्म विचारार्हं न वेति
विषयप्रयोजनसंभवासंभवाभ्यां सन्देहे सन्दिग्धस्य सप्रयोजनस्यैव वस्तुनः विचारार्हत्वात् <quote>‘अयमात्मा ब्रह्मे’</quote> त्यादिश्रुत्या
अयमिति प्रत्ययेन प्रत्यक्षसिद्धस्यैवात्मनः ब्रह्मत्वोपदेशात् असन्दिग्धत्वेन विषयत्वासंभवात् विचारफलभूतस्य तद्विषयज्ञानस्य
ज्ञेयपरिच्छेदकत्वाङ्गीकारे ब्रह्मणोऽपरिच्छिन्नत्वभङ्गापत्त्या तदपरिच्छेदकत्वे ब्रह्मणः यथावदप्रकाशतापत्त्या च ज्ञानस्यैवासंभवात्
संभवेऽपि तस्य अनादिसिद्धसंसारस्य दुरपह्नवत्वेन मुक्तेरप्रसक्ततया प्रयोजनाभावाच्च ब्रह्म विचारयोग्यं न भवतीति पूर्वः पक्षः ।
सिद्धन्तस्तु, <quote>‘अयमात्मा ब्रह्मे’</quote> त्यादिश्रुत्या अस्यैव अहंकारबद्धस्य संसारिणो जीवस्य ब्रह्मत्वोपदेशात् अन्वर्थस्य
ब्रह्मशब्दस्य निरतिशयज्ञानानन्दादिशक्तिमहिमातिशयशालिवस्तुपरत्वात् परस्परविलक्षणयोः ब्रह्मत्वजीवत्वयोरेकभावबोधिनी-
नामन्नप्राणमनोविज्ञानादित्यादिभिन्नभिन्नार्थब्रह्मत्वबोधिनीनां च श्रुतीनां सत्वात्, किं वा ब्रह्मेति बहुधा सन्दिग्धस्य ब्रह्मणः
विषयत्वसंभवात्, श्रवणमननादिनिश्चितस्य परमकारुणिकस्य सर्वानुग्राहकस्य महादेशिकस्य परब्रह्मणश्शिवस्य प्रसादाति-
शयेनास्याधिकारिणः प्रध्वस्तपाशपटलायाः कैवल्यलक्ष्म्याः प्राप्तेः प्रयोजनत्वेन श्रुतिभिरुपदिष्टत्वात् ब्रह्मणः ईदृगिदमिति
परिच्छेदासंभवेऽपि लक्षणमुखेनेतरव्यावृत्ततामात्रेण परिच्छेदसंभवाच्च वेदान्तश्रवणं सविषयं सप्रयोजनं चेति कृत्वा ब्रह्म
विचारार्हं भवत्येवेति समीचीनोऽयं ब्रह्मविषयः शास्त्रारंभ इति ।</p>
<p><pratika>श्रीरामानुजमते</pratika> प्रायः सूत्रार्थः श्रीकंठमतानुसारी । ब्रह्मशब्दाभिधेयं वस्तु परं भिद्यते । पूर्वपक्षसिद्धान्तावन्यावेव । यथा—
<pratika>अथ</pratika>=कर्मज्ञानानंतरम् । <pratika>अतः</pratika>=कर्मविचारस्य वृत्तत्वाद्धेतोः । ब्रह्मजिज्ञासेति कर्मणिषष्ठ्याः समासः । <pratika>ब्रह्मणः</pratika>=स्वरूपतो
गुणैश्च निरतिशयबृहत्त्वशालितया अन्वर्थब्रह्मशब्दाभिधेयस्य निखिलहेयप्रत्यनीकानन्तकल्यागुणरत्नारकस्य सर्वेश्वरस्य
पुरुषोत्तमत्य । <pratika>जिज्ञासा</pratika> (ज्ञातुमिच्छा) विचारः कर्त्तव्य इत्यर्थः । इच्छाया इष्यमाणप्रधानत्वात् इष्यमाणं ज्ञानमिह विधीयते ।</p>
<p>अत्र वृद्धव्यवहारादन्यत्र आद्यव्युत्पत्त्यसंभवात् व्यवहारे च कार्यपरतयैव व्युत्पत्तेः सर्वशब्दानां कार्यार्थबोधकतया सिद्ध-
वस्तुबोधनासंभवात् सिद्धरूपे ब्रह्मणि वेदान्तानां प्रामाण्यं नास्तीत्यप्रमाणिकमिदं ब्रह्मविचाररूपं शास्त्रमनारंभणीमिति पूर्वः पक्षः ।</p>
<p>अम्बादिशब्दानामंगुलिनिर्देशपूर्वकबहुप्रयोगेण सिद्धव्युत्पत्तिस्संभवतीति वृद्धव्यवहारादन्यत्रापि शब्दानामाद्यव्युत्पत्तिसंभ-
वात् <quote>‘पिता ते सुखमास्त’</quote> इत्यादिवृद्धव्यवहारे च सिद्धव्युत्पत्तिसंभवात् शब्दानां सिद्धवस्तुबोधनसामर्थ्यात् वेदान्तवाक्यानां
सिद्धरूपे ब्रह्मणि प्रामाण्यमस्तीति तद्विचाररूपं शास्त्रमारंभणीयमिति सिद्धान्तः ।। <pratika>श्रीकण्ठरामानुजयो</pratika>र्मते पूर्वोत्तरमीमां-
सयोः भिन्नकर्त्तृकत्वेऽपि ऐकशास्त्र्यमभिमतम् । <pratika>श्रीभगवत्पाद</pratika>मते तु भिन्नशास्त्रत्वमिति विवेकः ।।</p>
<p><pratika>श्रीमदानन्दतीर्थमते अथ</pratika>=अध्ययनशमदमादिरूपाधिकारसम्पत्त्यनन्तरम् । <pratika>अतः</pratika>=मोक्षाख्यप्रयोजनस्य सत्वात्
विष्णोः प्रदासाद्वा । <pratika>ब्रह्मणः</pratika> गुणपूर्णस्य विष्णोः । <pratika>जिज्ञासा</pratika> श्रवणादिरूपा । <pratika>कर्त्तव्येत्यर्थः</pratika> ।। अत्र नित्यनिर्धूतनिखिलविशेषस्य
स्वप्रकाशजीवचैतन्यस्वरूपस्यैव सर्वैर्वेदान्तैः उपक्रमादिलिंगोपेतैः ब्रह्मत्वेन प्रतिपादनात् तत्र विचारणीयांशस्य अभावेन
निर्विषयत्वात् इदं शास्त्रमनारंभणीयमिति पूर्वः पक्षः ।</p>
<p>ब्रह्मशब्देन गुणपूर्त्यभिधानात् जीवस्याल्पगुणताया अनुभवसिद्धत्वात् तद्व‍यतिरिक्तस्य गुणपूर्णस्य ब्रह्मणः विचारार्हत्वेन
सविषयत्वादिदं शास्त्रमारम्भणीयमिति सिद्धान्तः ।। अस्य <quote>‘तद्विजिज्ञासत्वे’</quote>ति विषयवाक्यम् ।</p>
<p>इति <pratika>हालास्यनाथ</pratika>कृतौ <pratika>सूत्रार्थचन्द्रिकायां</pratika> जिज्ञासाधिकरणम् ।</p>
