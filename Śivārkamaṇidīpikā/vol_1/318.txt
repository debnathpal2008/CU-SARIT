<pb n="318"/>
<p>अथ अनुपपत्त्यधिकरणम् ।। २ ।।
इह सामान्येन जीवस्योपास्यत्वं नास्ति, किंतूपासकत्वमिति निरूपितम् ।
पुनरपि सकलजीवसमष्टिरूपहिरण्यगर्भोपादानभूतस्य नारायणस्यापि विश्वा-
धिकब्रह्मविषयकमुपासकत्वं, नोपास्यत्वमित्यभिधातुमिदमधिकरणमारभ्यते---</p>
<sutra>।। सू ।। अनुपपत्तेस्तु न शारीरः ।। ३ ।।</sutra>
<p>अस्य महोपनिषदि श्रूयते विषयः <quote>‘पतिं विश्वस्यात्मेश्वरं शाश्वतं शिवमच्यु-
तम् । नारायणं महाज्ञेयम्’</quote> इत्यादि ।। अत्र विश्वपतित्वादिलक्षणयुक्ततया
नारायणशब्दवाच्यो मूर्त्यात्मा परमेश्वरोऽन्यो वेति संदेहः ।। <quote>‘सहस्रशीर्षं
देवम्’</quote> इत्यारभ्य सहस्रशीर्षत्वादिविधेयत्वेन नारायणस्य मूर्त्यात्मन एवोद्दे-
श्यत्वेनाभ्यासात्, <quote>‘समुद्रेऽन्तं विश्वशम्भुवम्’</quote> इति समुद्रशायित्वादित-
ल्लिङ्गाच्च, तत्पर्यायवाचकाच्युतहरिशब्दादिप्रयोगाच्च, नारायण एव मूर्त्यात्मा</p>
<!-- APPAYYA !-->
<head>अथ अनुपपत्त्यधिकरणम् ।। २ ।।</head>
<p>यथा शाण्डिल्यविद्यायां जीवसामान्यस्य प्रसङ्गो नोपास्यत्वेन किं तूपासकत्वेन । तथैव
चेतनमध्ये सर्वोत्कृष्टस्य नारायणस्य नारायणानुवाके प्रसङ्गोऽपीति दृष्टान्तसङ्गतिं दर्शयन्नुत्त-
राधिकरणमवतारयति—<pratika>इहेति ।। सू ।। अनुपपत्तेस्तु न शारीरः</pratika> ।। ३ ।। तैत्तिरीयोपनिषदि
<quote>‘पतिं विश्वस्ये’</quote>त्यादिकमुदाहृत्य तत्र विश्वपतित्वानन्येश्वरत्वादिधर्मैः प्रतिपाद्यः पञ्चकृत्याधि-
कारिषु मूर्त्यात्मसु पञ्चसु पञ्चमो नारायणाख्यो मूर्त्यात्मा उत मूर्त्यात्मातीतः परमेश्वर इति
तयोर्मध्ये कस्य विश्वपतित्वादिकं युक्तमित्यनवधारणात्संशयमाह—<pratika>महोपनिषदीत्यादिना</pratika> ।
यद्यपि नारायणस्तत्र विश्वपतित्वादिधर्मैः प्रतिपाद्य इति स्पष्टमेव । तथापि नारायणः स्वकी-
यैस्तैः प्रतिपाद्यः उत परमेश्वराभेददृष्ट्यवलम्बनैस्तदीयैरिति संशयार्थो द्रष्टव्यः । अत्रैवं
पूर्वपक्षः । श्रुतिरेव भगवती विश्वपतित्वादिधर्मेषु प्रमाणम् । श्रुतिश्च <quote>‘पतिं विश्वस्ये’</quote>त्यादि-
ना नारायणस्य तान्प्रतिपादयति । अत्र हि नारायणमुद्दिश्य विश्वपतित्वादयोऽभिधीयन्ते ।
द्वितीयानां <quote>‘येनावृतं स्वं च दिवं महीं चे’</quote>त्यादाविव प्रथमार्थत्वा<quote>‘त्तत्वं नारायणः परः’</quote><quote>‘व्या-
प्य नारायणः स्थित’</quote>इत्यादिप्रथमान्तसामानाधिकरण्यात् । न च प्रथमानामेव <quote>‘भूयस्सृष्ट्वा
पतयस्तथेश’</quote>इत्यादाविव द्वितीयार्थत्वं कल्प्यतामिति वाच्यम्। प्रथमान्तत्वे विनैव क्रियाध्या-
हारमुद्देश्यविधेयभावेनान्वयोपपत्तेः । द्वितीयान्तत्वे <quote>‘उपासीते’</quote>ति क्रियाध्याहारप्रसङ्गात् ।
यद्यपि रुद्राध्याये रुद्रस्यापि विश्वपतित्वादिकं श्रुतं तथापि तस्य नमस्कारैरिष्टानिष्टप्राप्तिनि-
वृत्तिप्रार्थनालिङ्गैस्स्तुतिपरत्वावसायात् । स्तुतिपरवाक्येभ्यस्तत्वपरवाक्यस्य प्रबलत्त्वात्तदनु-
सारेण विश्वपतित्वादिकं नारायणस्यासाधारणधर्म इत्यभ्युपगन्तव्यम् । नच नारायणानुवाक-</p>
<!-- APPAYYA !-->
<head>नयमणिमालायाम</head>
<head>अथ सर्वत्रप्रसिद्धाधिकरणम् ।। १ ।।</head>
<sutra>सू ।। सर्वत्र प्रसिद्धोपदेशात् ।। १ ।। विवक्षितगुणोपपत्तेश्च ।। २ ।।</sutra>
<lg><l>प्रकृतत्वात्क्रतुवाक्ये मनोमयत्वादिधर्मको जीवः । स वितथसंकल्पोऽपि स्यात्सति वस्तुन्यसंकल्पः ।। ३३ ।।</l></lg>
<lg><l>ब्रह्मावरुद्धमासीदुपासनमुपक्रमाम्नातम् । तद्ग‍ुणसमर्पणपरे वाक्ये जीवः कथं प्रविशेत् ।। ३४ ।।</l></lg>
<head>इति सर्वत्रप्रसिद्धाधिकरणम् ।। १ ।।</head>
