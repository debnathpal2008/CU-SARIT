<pb n="323"/>
<quote>‘परमात्मा व्यवस्थितः’</quote> इति परमेश्वर एव परमात्मा तदन्तर्वर्तितया ध्येय-
त्वेनोच्यते । ततो ध्यातृत्वेन नारायणस्य ध्येयत्वेन परमेश्वरस्य च कर्मत्वं कर्तृ-
त्वं च व्यपदिश्यते । अतो नारायणादन्य एवोपास्यः परमात्मा । <quote>‘स ब्रह्मा स
शिवः’</quote> इत्यादिना ब्रह्मविष्णुरुद्रेन्द्रादिप्रपञ्चविभूतिविशिष्टत्वं परमेश्वरस्यो-
पदिश्यते । अत्र विष्णोरग्रहणेऽपि कैवल्योपनिषदि श्रूयते । <quote>‘हृत्पुण्डरीकं विर-
जम्’</quote> इत्यादिना हृदयपुण्डरीकं प्रस्तुत्य, <quote>‘उमासहायं परमेश्वरं प्रभूं त्रिलोचनं
नीलकण्ठं प्रशान्तम् । ध्यात्वा मुनिर्गच्छति भूतयोनिं समस्तसाक्षिं तमसःपरस्तात् ।
स ब्रह्मा स शिवः सेन्द्रः सोऽक्षरः परमः स्वराट् । स एव विष्णुः स
प्राणः स कालोऽग्निः ।। (कैव)’</quote> इत्यादि । तन्न्यायोऽत्राध्याहार्यः । <quote>‘यो वै रुद्रः स
भगवान् भूर्भुवःसुवर्यश्च ब्रह्मा तस्मै वै नमो नमः यश्च विष्णुः, यश्च महेश्वरः’</quote>
इत्याद्यथर्वश्रुतिरपि द्रष्टव्या । अत्र विभूतित्वेन ब्रह्मशिवयोर्मध्ये विष्णोरग्रह-
णं परमेश्वरोपासकतया तस्य प्रस्तुतत्वादित्यविरोधः ।। <quote>‘सहस्रशीर्षा पुरुषः’</quote>
<!-- APPAYYA !-->
दिगुणकीर्तनं च नोपासकत्वान्वयविरोधीति समर्थयिष्यत इति भावः । <pratika>परमेश्वर एवेति ।</pratika>
परमेश्वर एव <quote>‘परमात्मा व्यवस्थित’</quote> इत्युक्तः परमात्मा नारायणहृदयपुण्डरीकमध्यवर्तित्वेनो-
च्यते ध्येयत्वेन हेतुनेति योजना । ध्येय एव हि ध्यानस्थानवर्तित्वेन वक्तुमुचितः । ध्ये-
यत्वं च परमेश्वरस्यैव पूर्वानुवाके प्रतिपन्नम् । तत्र च परमात्मशब्दोऽपि वर्तितुमर्हति ।
<quote>‘अणोरणीया’</quote>निति विद्योपक्रममन्त्रे तस्य महामहिमयु१क्तात्मनः प्रस्तुतत्वादिति भावः । न-
न्वेतावता परमेश्वरस्यैवादित्यपुरुषान्तर्वर्तित्वेनेव नारायणहृदयपुण्डरीकवह्निशिखामध्यवर्ति-
त्वेनास्मदाद्युपास्यत्वमत्र लभ्यते न तु नारायणोपास्यत्वमपि । तथा च कथं <quote>‘कर्मकर्तृव्यप-
देशा’</quote>दिति सूत्रोपपत्तिरित्याशङ्क्याह—<pratika>तत इति ।</pratika> यस्मात्प्रकृतो नारायणो हृदयपुण्डरीकस-
म्बन्धित्वेनान्वेति ततो हृदयपुण्डरीकवर्तित्वेनोक्तस्य पूर्वानुवाके हृदयवदुपास्यत्वस्य दृष्टत-
यात्रापि नारायणहृदयपुण्डरीकवर्तित्वेनोक्तस्य नारायणोपास्यत्वप्रतीतौ तन्निर्वाहाय <quote>‘महा-
ज्ञेय’</quote>मिति नारायणविशेषणम् । महान् <quote>‘धातुः प्रसादान्महिमानमीश’</quote> मिति प्राङ्महत्त्वेन
वर्णितो भवादिनामाष्टकान्तर्गतमहान्नामा च परमेश्वरो ज्ञेयः उपास्योऽस्येत्येवमर्थकं वक्तुमु-
चितमिति तेन विशेषणेन परमेश्वरनारायणयोर्ध्यानक्रियायां कर्मकर्तृभावो व्य-
पदिश्यत इत्यर्थः । एवं <quote>‘महाज्ञेय’</quote>मिति विशेषणस्य सिद्धान्तोपयोगित्वं सूचयितुमेव भाष्ये
तावत्पर्यन्तं विषयवाक्यं लिखितम् । <pratika>तन्न्यायोऽत्रेति ।</pratika> तथैवात्रापि विष्णोरुपास्यविभूत्य-
न्तर्गतिर्विवक्षितेत्यभ्युपगन्तव्यम् । विध्यैक्यादिति भावः । ब्रह्मविष्णुरुद्राणां परमेश्वरविभू-
तित्वं श्रुत्यन्तरे सिद्धमित्युदाहरति—<pratika>यो वै रुद्र इति ।</pratika> नारायणानुवाके विष्णोरुपास्यवि-
भूतिविवक्षायामपि तदनभिधानमुपासकत्वनिर्देशेनैव तल्लाभादित्याह—<pratika>अत्रेति</pratika> । उत्तरसूत्र-
मवतारयितुमाशङ्कते—<pratika>सहस्रशीर्षेति ।</pratika> पुरुषसूक्ते सहस्रशीर्षत्वादिविशिष्टं पुरुषमुपक्रम्य
तस्य निजैकांशसमाप्तजगद्विशिष्टतया सकलजगदुपादानत्वमुक्तम् । स एव पुरुषो नाराय-
णानुवाकेऽपि <quote>‘सहस्रशीर्ष’</quote>मित्यारभ्य <quote>‘व्याप्य नारायणः स्थित’</quote>इत्यन्तेन प्रतिपाद्यते । स च
<note>(१) <quote>‘युक्तात्मत्वेन’</quote> इति च. पाठः ।</note>
