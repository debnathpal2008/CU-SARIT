<pb n="583"/>
दितत्तच्छब्दवाच्यं सर्वात्मकं सर्वज्ञं सर्वशक्तिकं सर्वाधिकमनन्यसामान्यवैभवं
ब्रह्मशब्दार्थविश्रान्तिपदं निखिलवेदान्तवाक्यसामरस्यसमन्वयतात्पर्यपर्यवसा-
नविषयं शिवमुमासहितं परमेश्वरं प्रति बोधकत्वं युक्तमेवायदुक्तंकर्मप्रकरणमिति,
तत्र लिङ्गेन प्रकरणबाधो युक्तः।अनेनैवन्यायेन यत्रयत्र चेतनेऽचेतने वा जगत्का-
<!-- APPAYYA !-->
णादीनामपि तात्पर्येण शिवे समन्वय इति । उक्तन्यायमविचारितेषु वेदान्तवाक्येष्वप्यति-
<pratika>दिशति---अनेनेति</pratika> । अयमर्थः स्कान्दे सूतसंहितायां दर्शितः&mdash;<quote>‘कानि चिद्वेदवाक्यानि
ब्राह्मणा वेदवित्तमाः । रुद्रमूर्ति समाश्रित्य शिवे परमकारणे । पर्यवस्यन्ति विप्रेन्द्रास्तथा
वाक्यानि कानिचित् । विष्णुमूर्ति समाश्रित्य ब्रह्ममूर्तिं च कानिचित् । आग्नेयमूर्तिमाश्रित्य
श्रुतिवाक्यानि कानिचित् । सूर्यमूर्तिं मुनिश्रेष्ठास्तथैवान्यानि कानिचित् । एवं मूर्त्यभिधा-
नेन द्वारेणैव मुनीश्वराः । प्रतिपाद्यो महादेवः स्थितस्सर्वासु मूर्ति’</quote>ष्विति । तत्र स्थालीपुला-
कन्यायेन कानिचिद्वाक्यान्युदाह्रियन्ते । ऐतरेयके विश्वामित्रं प्रकृत्य श्रूयते&mdash;<quote>‘इन्द्रस्य प्रियं
धामोपेयाय तमिन्द्र उवाच ऋषे प्रियं वै मे धामोपागाः वरं ते ददामीति स होवाच त्वामेव
विजातीयामिति तमिन्द्र उवाच प्राणो वा अहमस्म्यृषे प्राणस्त्वं प्राणस्सर्वाणि भूतानि प्राणो
ह्येषः स एष तपति स एतेन रूपेण सर्वा दिशो विष्टोऽस्मी’</quote>त्यादि । अत्रेंद्रेणोपदेश्य<quote>‘स्त्वा-
मेव विजानीया’</quote>मित्युपक्रमादिन्द्र इति प्राणशब्दात्प्राणवायुरिति <quote>‘य एष तपती’</quote>त्याद्युक्त्या
सूर्य इति च यद्यपि प्रतीयते । तथापि <quote>‘प्राणस्त्वं प्राणस्सर्वाणि भूतानी’</quote>ति सर्वात्मत्वलिङ्गा-
दिन्द्रप्राणसूर्याणामन्येषां च भूतानामन्तर्यामी शिवो निश्चीयते । <quote>‘प्राणस्तथानुगमा’</quote>दि (ब्र॰
सू॰) त्यधिकरणव्युत्पादितप्रतर्दनाख्यायिकान्यायसाम्यात् । ननु, प्रतर्दनाख्यायिकायां
सामान्येन हिततमप्रश्ने <quote>‘मामेव विजानीही’</quote>त्यादेरिन्द्रस्योत्तरप्रपञ्चस्य ब्रह्मलिङ्गाद्यनुगमाद्युक्तं
ब्रह्मपरत्वमिह तु<quote>‘त्वामेव विजानीया’</quote>मिति सावधारणस्य इन्द्रस्वरूपजिज्ञासया प्रश्नस्योत्तरं
कथमन्यविषयं स्यात् । अथर्वशिरसि रुद्रं प्रति <quote>‘को भवा’</quote>निति प्रश्नोत्तरस्य हि तदन्यविषयत्वं
कल्पयितुमयुक्तमित्युक्तम् । सत्यमत्रोत्तरस्य इन्द्रविषयत्वे बाधकमस्ति । तद्विषयत्वे हि
<quote>‘प्राणो वा अहमस्मी’</quote>त्येतावदेव वक्तव्यं न तु <quote>‘प्राणस्त्वं प्राणस्सर्वाणि भूतानि प्राणो ह्येष
तपती’</quote>ति सर्वात्मकत्वम् । न ह्यस्य प्राणस्येन्द्रत्वे सम्बोध्यस्य ऋषेस्सर्वभूतानां सूर्यस्य च
तदात्मकत्वं सम्भवति । न वा <quote>‘स एतेन रूपेण सर्वा दिशो विष्टोऽस्मी’</quote>त्युक्तमादित्यात्मना
सकलदिग्व्यापकत्वमिन्द्रस्योपपद्यते । अत<quote>‘स्त्वामेव विजानीया’</quote>मिति प्रश्नस्तेजोबाहुल्यादिन्द्रे
परब्रह्माविर्भूतमुन्नीयते न तद्विषय एव प्रवृत्त इति कल्प्यते । अथवा इन्द्रशब्दः परमेश्वर-
पर एवास्तु । ऐतरेय एव <quote>‘तद्वा इदं बृहती सहस्त्वं सम्पन्नं तद्यशः स इन्द्रः सर्वभूताना-
मधिपतिः स य एवमेतमिन्द्रं भूतानामधिपतिं वेदे’</quote>ति भूताधिपत्यलिङ्गेन <quote>‘तस्य नाम मह-
द्यश’</quote> इति श्रुत्यन्तरप्रसिद्धयशोनाम्ना च समर्पिते परमेश्वर एवेन्द्रशब्दस्य प्रयुक्तत्वात् ।
तथा ऐतरेयारण्यक एव संवत्सरं प्रकृत्य श्रूयते&mdash;<quote>‘तस्यैतस्यासावादित्यो रसः स यश्चायम-
शरीरः प्रज्ञात्मा यश्चासावादित्यः एकमेव तदिति विद्यात्तस्मात्पुरुषं प्रत्यादित्यो भवतीति
तदप्येतदृषिणोक्तं चित्रं देवानामुदगादनीक’</quote>मित्यादि । अत्र संवत्सरस्य स्वामित्वेनोक्तस्सू-
