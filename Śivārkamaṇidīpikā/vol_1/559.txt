<pb n="559"/>
तद्विज्ञानेन सकलप्रपञ्चविज्ञानं न संभवति । तथा हि&mdash;कुलालज्ञानेन घटादि कार्यं
न ज्ञायते, किंतु तदुपादानमृत्पिण्डज्ञानेन । अतो निमित्तस्य ब्रह्मण उपादानत्वे
तत् संभवतीति ब्रह्मैवोपादानमपि ।।
<!-- APPAYYA !-->
मतमविज्ञातं विज्ञात’</quote>मिति पृष्ट्वा कथमेकेन श्रुतेन सर्वं श्रुतं मतं विज्ञातं स्यात् कथमिदमा-
श्चर्यमुपपद्यते इत्याशयवता श्वेतकेतुना पुनः पृष्टो मृत्पिण्डादिदृष्टान्तैस्तदुपपाद्य <quote>‘नवै नू-
नं भगवन्तस्त एतदवेदिषुर्यद्येतदवेदिष्यन्कथं मे नावक्ष्य’</quote>न्निति <quote>‘भगवांस्त्वेव मे तद्ब्रवी-
त्वि’</quote> ति तेन पुनः पृष्टः तथा <quote>‘सोम्येति’</quote> प्रतिज्ञाय <quote>‘सदेव सोम्येदमग्र आसी’</quote>दित्या-
द्युपदिदेशेति । अत्र हि प्रतिज्ञाया गौणत्वे प्रधानज्ञानेन सर्वमन्यदप्रधानं
फलतो विदितप्रायं भवतीत्यस्यार्थस्य लोकसिद्धत्वात्तदुपपत्तिं पश्यतः <quote>‘कथं नु भग-
वस्स आदेश’</quote> इति प्रश्नस्तदुत्तरवाक्ये मृद्धटादिदृष्टान्तैस्तदुपपादनं चासमञ्जसं स्यात् ।
तस्माद्यथा तन्मुख्यं भवति तथा समर्थनीयम् । <quote>‘सदेव सोम्येदमग्र आसीदेकमेवाद्वितीय’</quote>-
मित्यत्र सत्पदं सूक्ष्मचिदचिद्विशिष्टवस्तुपरम् । अन्यथा ब्रह्मातिरिक्तस्य जीववर्गस्यान्यस्य
कस्यचन सत्त्वेनावधारणविरोधात् । तस्मात्पृथग्भूतवस्त्वन्तरव्यवच्छेदकत्वेन समर्थनी-
यत्वात् तज्ज्ञाने च तत्कार्यं सर्वमपि जगद्विषयो भवति । कार्यद्रव्यस्य कारणानन्यत्वात् ।
तत्र स्थौल्यापत्तिःपरं न विषयीभवति । अतस्तेनाकारेण संशयविषयत्वमश्रुतत्वादिश्रवणं चोप
पद्यत इति । इत्थं प्रतिज्ञामुख्यत्वोपपादनप्रकारमभिप्रेत्यैव भाष्ये हेतुविचारवाक्ये चिदचि-
द्विशिष्टं सर्वं जगदिति विशेषितम् । स्थूलचिदचित्प्रकारकब्रह्मात्मकं सर्वकार्यमिति तस्यार्थः ।
एवं प्रतिज्ञानुपरोधात् ब्रह्मोपादानमभ्युपगन्तव्यमित्युपपाद्य दृष्टान्तानुपरोधादपि तथाभ्यु-
पगन्तव्यमित्यमुमंशं मृत्पिण्डस्य घटशरावादीनां च मृत्कार्यान्तरत्वेन तस्य तदुपादानत्वाभा-
वात्तदुपादानत्वेऽप्युपादानादुपादेयस्य भिन्नद्रव्यत्वेन तज्ज्ञानिनो ज्ञातत्वासम्भवात्तत्सम्भ-
वेऽपि एकपिण्डज्ञानेन सकलमृण्मयज्ञानासम्भवाच्चोपादानज्ञानेन तत्कार्याणां ज्ञातत्वविष-
यतया दृष्टान्तवचनं न मुख्यमुपपादयितुं शक्यम् । किंतु <quote>‘देवदत्त एवं भोजयितव्य’</quote> इति
देवदत्तभोजनव्याख्यानानन्तरमेतेन यज्ञदत्तभोजनं व्याख्यातमिति अव्याख्याते व्याख्या-
तत्ववचनवदेकप्रकारकत्वविषयतया गौणं समर्थनीयम् । एवं च दार्ष्टान्तिकवचनमपि
गौणं स्यादित्याशङ्कानिवर्तनेनोपपादयति&mdash;<pratika>तथा हीति ।</pratika> अत्र ब्रह्मणि केवलनिमित्तत्वे
तज्ज्ञानात्सकलज्ञानं न सम्भवति किं तूपादानत्वे सत्येवेति स्वप्रतिज्ञातार्थानुगुणतया
कुलालज्ञानादिदृष्टान्तोपन्यासे श्रुतावप्येवमेव दृष्टान्तो दार्ष्टान्तिकानुगुणतया यथा तदुप-
पादको भवति तथा नेतव्यः । अतो दृष्टान्तस्य प्रकारैक्यविषयत्वे दार्ष्टान्तिकस्य प्राधान्य-
विषयत्वे चोक्तप्रकारेण तदुपपादकत्वायोगात् दृष्टान्तदार्ष्टान्तिकावप्युपादानविषयावेव योज-
नीयाविति सूच्यते । अत्रायमाशयः । <quote>‘वाचारम्भणं विकारो नामधेयं मृत्तिकेत्येव सत्य’</quote>मि-
त्यस्य दृष्टान्तोपपादनार्थस्य मृद उपादानात्तद्विकाराणां घटादीनामनन्यत्वव्यवस्थापनार्थ-
त्वेनारम्भणाधिकरणे व्याख्यास्यमानत्वात्तदन्वयानुरोधेन दृष्टान्तस्तावदुपादानज्ञानेनोपादे-
यानां ज्ञातत्वविषय एव वक्तव्यः । न च मृदेव घटादीनामुपादानं न तु मृत्पिण्डः घटादिषु
मृदाकारस्येव पिण्डाकारस्यानुवृत्त्यभावादिति वाच्यम् । मृत्पिण्ड एव घटः कृत इति व्यव-
