<pb n="194"/>
स्थस्य परमेश्वरस्य जगदाकारेण परिणामो विकरणे हेतु’रिति यदभाणि तदज्ञानवि-
लसितम् । नामरूपविभागानर्हसूक्ष्मचिदचिच्छक्तिविशिष्टस्य परमेश्वरस्य कारण-
त्वं नामरूपविभागार्हस्थूलचिदचिच्छक्तिविशिष्टस्य कार्यत्वमिति वदतामस्माकं
तत्प्रसङ्गभयाभावात् । ननु, <quote>‘सदेव सोम्येदमग्र आसीदेकमेवाद्वितीय’</quote>मित्यादिना
सूद्रूपं वस्तु निर्विशेषमेवावधारणादवगम्यते कारणावस्थमेतत्कथं सूक्ष्मप्रपञ्चवि-
शिष्टमित्युच्यत इति चेन्न । सदेवेत्यवधारणेन न विशेषनिषेधः किंत्वसत्कार-
णत्वनिषेधः<quote>‘असद्वा इदमग्र आसीत् ततो वै सदजायते’</quote>ति श्रवणादसत्कारण-
त्वस्य भ्रा१न्तिप्रसक्तिसत्त्वात् । किं च<quote>‘सदेव सोम्येदमग्र आसीदेकमेवाद्वि-
तीय’</quote>मित्यत्र कथं निर्विशेषत्वं ब्रह्मणः । ‘आसीदिति हि क्रियाविशेषः । <quote>‘अग्र’</quote>इ-
ति हि कालविशेषः । <quote>‘एकमेवे’</quote>त्यवधारणमधिष्ठात्रन्तरनिषेधपरम् । <quote>‘अद्वितीय’</quote>-
मिति जगदुपादानत्वमुच्यते । अत एव सर्वज्ञमनन्तशक्तिविशिष्टं च । कथं सर्वज्ञ-
<!-- APPAYYA !-->
स्थस्येत्यादिना । द्वारान्तरापेक्षमपि पारमेश्वरमेवोपादानत्वं सद्विद्याप्रतिपाद्यमभ्युपगन्त-
व्यम् । ईक्षतिलिङ्गानुरोधादिति भावः । अपृथक्सिद्धकार्यावस्थाश्रयत्वं ह्युपादनत्वम् । त-
त्पारमेश्वरमाश्रयान्तरनैरपेक्ष्यात्प्रबलं प्राकृतं तत्सापेक्षत्वाद्द‍ुर्बलमिति विपरीतन्यायोऽपि प्रकृ-
त्यधिकरणे प्रदर्शयिष्यते । ननु, जगत्कारणस्य ब्रह्मणो विशिष्टरूपत्वे तदेव सद्विद्यागतसत्प-
दवाच्यमभ्युपगन्तव्यम् । तन्न युज्यते । सकलभेदवस्तुप्रत्याख्यानार्थावधारणविरोधात्तदनुरो-
धेन तस्याखण्डविशेष्यमात्रपरताया वक्तव्यत्वादिति तटस्थश्शङ्कते---<pratika>नन्विति</pratika> । न तावदिह
<quote>‘सदेवे’</quote>त्यवधारणविरोधः । तस्य श्रुत्यन्तरापातदर्शनजन्यभ्रान्तिप्रसक्तासत्कारणत्वनिषेधा-
र्थत्वादित्याह---<pratika>सदेवेति</pratika> । ननु सदिति निर्देशेनैवासत्कारणत्वनिषेधो लभ्यते किमवधारणेने-
त्याशङ्क्याह---<pratika>किं चेति</pratika> । तस्मिन्नेव वाक्ये अस्तिक्रियारूपायाः सत्तायाः कालविशेषस्य च
निर्देशेन सकलविशेषनिषेधस्यानुपपन्नतया सदितिनिर्देशलभ्यासत्कारणत्वव्यावृत्त्यनुवादेन त-
द्दार्ढ्यार्थत्वमेवावधारणस्य वक्तव्यम् । तेन सदसद्विषय श्रुत्योर्बलाबलावधारणं लभ्यते । न
च <quote>‘तद्धैक आहुरसदेवेदमग्र आसीदेकमेवाद्वितीयं तस्मादसतस्सज्जातं कुतस्तु खलु सोम्यैवं
स्यादिति होवाच कथमसतः सज्जायेते’</quote>त्यग्रिमवाक्ये स्पष्टमसद्वादिनिराकरणात् तेनैव तयो-
र्बलाबलावधारणं लभ्यत इत्यवैयर्थ्यार्थमवधारणस्यान्यनिषेधकत्वं वक्तव्यमिति वाच्यम् ।
<quote>‘न चतुस्त्रिंशदिति ब्रूयात् षङ्विशतिरित्येव ब्रूया’</quote>दि२त्यत्रेवावधारणार्थस्यैव स्पष्टीकरणमित्यु-
पपत्तेः । अवाक्यभेदार्थं तत्र तथाभ्युपगम इत्येतदिहापि तुल्यमिति भावः । एवं चैकमेवे-
त्यत्राप्येकत्वोक्तिः सिद्धस्यैवाधिष्ठात्रन्तरनिषेधस्यावधारणेन स्थिरीकरणमित्याह---<pratika>एकमेवेति</pratika> ।
<quote>‘अद्वितीय’</quote> मित्यनेनोपादानान्तरनिषेधेन ब्रह्मण एव सकलजगदुपादानत्वमुच्यत इत्याह---<pratika>अ-
द्वितीयमिति</pratika> । एवं च <quote>‘एकमेवाद्वितीय’</quote>मिति विशेषणद्वयं चाक्षिपत् विशेषान्तरस्यापि प्रापकं
न तु कस्यचिदपि विशेषस्य निषेधकमित्याह---<pratika>अत एवेति</pratika> । सत्पदस्य सविशेषपरतायां पदान्तर-
<note>(१) <quote>‘भ्रान्तिप्रसक्तत्वात्’</quote> इति ख. पाठः ।</note> <note>(२) <quote>‘दिति प्रकरणार्थस्यैव’</quote> इति. ख. पाठः ।</note>
<note>(३) <quote>‘तन्निर्वाहकतया’</quote> इति ख. पाठः ।</note>
