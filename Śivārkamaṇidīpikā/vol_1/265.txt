<pb n="265"/>
प्रत्यस्तं यन्त्याकाशो ह्येवैभ्यो ज्यायानाकाशः परायणं स एष परोवरीयानुद्गीथः स एषोऽन-
न्त’</quote>इति । तथा उषस्तिनामा कश्चिदृषिर्धनाशया राज्ञो यज्ञं गत्वा स्वस्य ज्ञानवैभवं प्रकटयन्प्र-
स्तोतारमुवाच प्रस्तोतर्या देवता प्रस्तावभक्तिमनुगता तां चेदविद्वान्मम विदुषस्मन्निधौ प्रसो-
ष्यसि मूर्धा ते विपतिष्यतीति । एवमेवोद्गातारं प्रतिहर्तारं चोवाच्च उद्गीथप्रतिहारभक्त्यनुगत-
देवतावेदनं विनोद्गाने प्रतिहरणे च स्वपुरतः क्रियमाणे तयोर्मूर्धा विपतिष्यतीति । ते भीताः
कर्मभ्यो विरेमुः । ततो यजमानेनानुनीतो यावदेभ्यो धनं दद्यास्तावन्मह्यं दद्या इति यजमानं
पृष्ट्वा ततो लब्धतावद्धनदानप्रतिश्रवण उषस्तिः तदनन्तरं प्रस्तोत्रा प्रस्तावदेवतां पृष्टः प्राण-
इत्युपदिश्य तत्र सर्वभूतसंवेशनोद्गमनमुक्त्वा <quote>‘सैषा देवता प्रस्तावमन्वायत्ते’</quote> त्युपसंजहार ।
तथोद्गात्रोद्गीथदेवतां पृष्ट आदित्य इत्युपदिश्य <quote>‘सर्वाणि ह वा इमानि भूतान्यादित्यमुच्चैस्सन्तं
गायन्ती’</quote> त्युक्त्वा <quote>‘सैषा देवतोद्गीथमन्वायत्ते’</quote> त्युपसंजहार । एवं प्रतिहर्त्रा प्रतिहारदेवतां
पृष्टोऽन्नमित्युपदिश्य <quote>‘सर्वाणि ह वा इमानि भूतान्यन्नमेव प्रतिहरमाणानि जीवन्ती’</quote> त्युक्त्वा
<quote>‘सैषा देवता प्रतिहारमन्वायत्ते’</quote> त्युपसञ्जहार । तत्राकाशवाक्ये तावदित्थं पूर्वपक्षः । उपक्रम-
गताभ्यस्ताकाशश्रुतिबलाद्भ‍ूताकाश एवायम् । वाक्यशेषगतं तु सर्वभूतकारणत्वश्रवणं तत्रापि
योजयितुं शक्यम् । तस्य वाय्वादिसर्वभूतकारणत्वात् स्वस्मिन्नपि स्थूलसूक्ष्मरूपेण कार्यकार-
णभावसत्त्वाच्च । भूतशब्दस्य <quote>‘न हिंस्यात्सर्वभूतानी’</quote> त्यत्रेव प्राणिनिकायपरत्वे तत्कारणत्वमा-
काशस्य न सम्भवति । चेतनवर्गं प्रति तस्याकारणत्वादिति चेत् सत्यम् । तस्येह पञ्चमहा-
भूतपरत्वं भविष्यति । एवमन्यथासिद्धं लिङ्गं नोपक्रमगतायाः श्रुतेर्बाधकम् । अनन्यथासि-
द्धेन हि लिङ्गेन प्राक्पूर्वपपक्षे लिङ्गबाध उक्तः । न<quote>‘न्वाकाश इति होवाचे’</quote>त्यतः प्राक्<quote>‘अस्य
लोकस्य का गति’</quote>रिति प्रश्नवाक्ये सर्वलोककारणत्वं श्रूयते । तत्र लोकशब्दो लोक्यत इति
व्युत्पत्त्या प्राणिनिकायपरः । मैवम् । तत्रा<quote>‘स्य लोकस्ये’</quote>ति शब्दः पृथिवीलोकपर इति प्राक्
प्रस्तावानुसारेणावगमात् । न च पृथिवीमात्रकारणत्वेनापां प्रसिद्धतया प्रश्नवैयर्थ्यादस्येति-
सर्वनामश्रुतेर्बलीयस्त्वाच्चायं प्रश्नः सर्वलोकगतिविषय एवेति वाच्यम् । अपां कारणस्य तेजसः
प्रसिद्धत्वेऽप्यपां का गतिरिति प्रश्नदर्शनेन तद्वत्पृथिवीकारणेऽपि प्रश्नोपपत्तेः । <quote>‘अस्य लोक-
स्य की गति’</quote>रिति पप्राग्दाल्भ्यकृतस्य प्रश्नस्य <quote>‘न प्रतिष्ठां लोकमतिनयेदिति होवाचे’</quote>ति वर्णितो-
त्तरानुसारेण पृथिवीमात्रकारणविषयत्वसम्प्रतिपत्तेश्च अन्तवत्त्वदूषणमुक्तवतस्ते प्रसिद्धविल-
क्षणमनन्तं कारणमभिमतं तत्किमिति प्रश्नोपपत्तेश्च । अस्येतिपदस्य श्रुतित्वेऽपि सर्वनामस्वा-
भाव्यात् <quote>‘यदेव विद्यया करोती’</quote>त्यत्र यत्पदस्येव प्रकृतमात्रे सङ्कुचितवृत्तित्वोपपत्तेश्च । अथापि
स्यात् अभिधत्तामयमस्यशब्दः पृथिवीं तथाप्यन्तवत्त्वदोषापनिनीषया प्रश्नप्रवृत्तेः पृथिवीमात्र-
कारणनिरूपणे तदसिद्धेः छत्रिवदजहल्लक्षणया चेतनाचेतनात्मकसकलकार्यपर इति । मैवम् ।
प्रश्नवाक्यस्य केवलं पृथिवीकारणविषयत्वेऽपि अनन्ते सर्वकारणेऽपि पृथिवीकारणत्वसत्त्वेन
उत्तरस्यानन्तसर्वकारणविषयतामात्रेण अन्तवत्त्वदोषापनयनसम्भवेन तदर्थं प्रश्नवाक्ये लक्ष-
णाकल्पनस्यायुक्तत्वात् । नन्वाकाशस्य पृथिवीकारणत्वेन निरूपणेऽन्तवत्त्वदोषो नापनीतः
स्यादिति चेत् तर्ह्यनन्तत्वलिङ्गमेव पूर्वपक्षविरोध्याशङ्कनीयं न तु प्रश्नवाक्यास्पृष्टं सर्वलोकग-
तित्वम् । ननु, तथैवास्तु, अनन्तत्वमन्तवत्त्वदोषापनिनीषया विवक्षितम् उपक्रमोपसंहारपरामृष्टं
