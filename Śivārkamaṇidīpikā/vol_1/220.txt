<pb n="220"/>
धिकं निमित्तं परं ब्रह्म यत् ‘सत्यं ज्ञानमनन्तं ब्रह्म इत्युच्यते । <quote>‘तस्माद्वा एतस्मा-
दात्मन आकाशस्संभूतः’</quote> इत्याकाशादिप्रपञ्चप्रकृतित्वेन श्रुत आनन्दमयः परमा-
काशः । परमाकाशरूपत्वमस्य <quote>‘यदेष आकाश आनन्दो न स्यात्’</quote> इत्यतोऽवगम्यते ।
<quote>‘ब्रह्म पुच्छं प्रतिष्ठा’</quote> इति ब्रह्म आनन्दाकाशस्याधारत्वेनावगम्यते । अत एव <quote>‘स
एको ब्रह्मण आनन्दः’</quote> इति ब्रह्माश्रितत्वेनावगम्यते । पुनरेष एव <quote>‘आनन्दो ब्रह्मेति
व्यजानात्, आनन्दाद्ध‍येव स्वल्विमानि भूतानि जायन्त’</quote>इत्यादिना सकलभूतप्रकृ-
तित्वेन अभिधीयते । तत्र <quote>‘आनन्दो ब्रह्म’</quote> इत्यानन्दस्य ब्रह्मत्वव्यपदेशस्तु ब्रह्मध-
र्मत्वेन तदभेदात् <quote>‘सैषा भार्गवी वारूणी विद्या, परमे व्योमन् प्रतिष्ठिता’</quote> इति ब्रह्म-
धर्मस्वरूपे परमानन्दरूपे प्रपञ्चप्रकृतौ परमशक्तिपर्याये चिदात्मनि परमे व्योम्नि
वारुणी विद्या समाप्तेत्युच्यते । ततो ब्रह्मधर्मस्वभावः प्रकृत्यात्मा परमाकाशरूपा
परमशक्तिः आनन्दमय इत्युच्यते । तद्धर्मित्वेन प्रतिष्ठेत्युच्यते परं ब्रह्म । विज्ञा
<!-- APPAYYA !-->
पुच्छं प्रतिष्ठेत्यनेन निर्दिश्यते । न प्रणवः । ब्रह्मश्रुतेः<quote>‘असन्नेव स भवती’</quote>त्यनन्तरश्लोके ब्रह्म-
शब्दाभ्यासस्य च मुख्यार्थत्यागायोगात् । न च श्लोक आनन्दमयविषयः पूर्वपर्यायेषु
श्लोकानामवयविविषयत्वदृष्टेरिति वाच्यम् । अन्नमयपर्यायश्लोकस्य <quote>‘अन्नाद्वै प्रजाः प्रजा-
यन्ते’</quote> इत्यादेरन्नविषयतया तन्नियमासिद्धेस्तद्वदवयविसम्बन्धियत्किञ्चिद्विषयतया तत्पर्या-
यश्लोकतोपपत्तेश्च । न च तत्र स्थितस्य तत्प्रतिष्ठात्वनिर्देशानुपपत्तिः । भुवि स्थितस्य पर्वतस्य
भूधरत्ववत्स्वशक्तिरूपे परमासने स्थितस्य परब्रह्मणः तत्प्रतिष्ठात्वोपपत्तेः । न चैवं सति <quote>‘त-
स्माद्वा एतस्मादि’</quote>त्यादेः कारणवाक्यस्य ब्रह्मविषयत्वे तत्प्रतिपाद्यकारणभूतात्मनिर्धारणस्य
आनन्दमये पर्यवसानं <quote>‘तस्माद्वा एतस्मादि’</quote>ति वाक्यशैलीसमाप्त्यवगमितं विरुद्ध‍येत । आन-
न्दमयविषयत्वे तस्य ब्रह्मानन्त्योपपादनार्थत्वमेतस्मिन्मतेऽभ्युपगन्तव्यम् । सर्वान्तरात्मत्व-
स्यानन्दमयमतिलङ्घ्य प्रतिष्ठारूपे ब्रह्मणि पर्यवसानं च विरुद्ध‍येतेत्युभयतःपाशा रज्जुरिति
शङ्कनीयम् । उभयथाप्युपपत्तेः । ब्रह्मविषयत्वे कोशचतुष्टयात्मकगुहानिरतिशयानन्दात्मक-
परमव्योमरूपयोः प्रकारचतुष्टयपर्यङ्करीत्या हार्दपरब्रह्मस्थानयोर्निरूपणार्थमेव <quote>‘तस्माद्वा ए-
तस्मादि’</quote>ति श्रुतिशैली प्रवृत्ता । न तु कारणभूतस्यात्मनः सर्वान्तरत्वनिर्दिधारयिषया । अन्न-
मयकोशे <quote>‘स वा एष पुरुष’</quote>इति कारणभूतात्मवाचकतदेतच्छब्दसामानाधिकरण्यं प्राणमया-
दिषु तद्वाचकात्मशब्दसामानाधिकरण्यं च स्थाननिरूपणसमय एव तेषु तद्द‍ृष्टिविधानार्थं न-
तु तेषु तद्ब‍ुद्ध‍यवतारणक्रमेण तस्य सर्वान्तरत्वनिर्धारणार्थमित्युपपत्तेः । आनन्दमयविषयत्वेऽ
पि तदपृथक्सिद्धाश्रयस्य ब्रह्मण एवानन्त्यसिद्धेः । तस्मादिति मन्त्रब्राह्मणप्रकृतब्रह्मपरा-
मर्शि । एतस्मादिति तदव्यवहितमन्त्रमात्रप्रकृतपरमव्योमपरामर्शि । उभयोस्सामानाधिकर-
ण्यमभेदोपचारेण । अभेदोपचारश्च तन्मूलभूतापृथक्सिद्धाश्रयाश्रयिभावद्योतनेनानन्द-
मयविषयवाक्यकारणविषयवाक्यानां ब्रह्मानन्त्योपपादनपर्यवसायित्वज्ञापनार्थ इत्युपपत्तेः ।
ब्रह्मणो गुहापरभव्योमरूपसर्वान्तरत्वस्य <quote>‘गुहायां परमे व्योमन्नि’</quote>ति वाक्येन प्रागेव सिद्धेः ।
एतस्मिन्मते <quote>‘तस्यैप एव शारीर आत्मा यः पूर्वस्ये’</quote>ति वाक्यानां सर्वेषामपि ऐकरूप्येण प्रति-
ष्ठारूपब्रह्मविषयतया ततोऽपि तस्योक्तसर्वान्तरत्वसिद्धेश्च । तदतिरिक्तसर्वान्तरत्वस्य ‘तस्माद्वा
