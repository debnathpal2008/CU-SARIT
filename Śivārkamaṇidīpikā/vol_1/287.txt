<pb n="287"/>
नायमुपास्यः परमेश्वरः, उपक्रमे <quote>‘मामेव विजानीहि त्रिशीर्षाणं त्वाष्ट्रमहनम्’</quote>
इत्यादिना प्रज्ञातजीवभावस्येन्द्रस्योपास्यत्वोपदेशात् । अत उपसंहारस्तदनुगुणो
नेतव्य इति चेत्—नैतदुचितम्, उपक्रमादारभ्यास्मिन् प्रकरणेऽध्यात्मसंबन्धस्य
परमेश्वरधर्मस्य बाहुल्यात् । तथा हि, उपक्रमे तावत् <quote>‘यं त्वं मनुष्याय हिततमं
मन्यसे’</quote> इति हिततमोपासनं प्रारब्धम् । तत् परमेश्वरधर्मः, तदुपासनस्यैव मो-
क्षसाधनस्य हिततमत्वात् । मध्ये च <quote>‘एष ह्येव साधु कर्म कारयति तं यमेभ्यो
लोकेभ्य उन्निनीषते एष ह्येवासाधु कर्म कारयति तं यमधो निनीषते’</quote> इति स-
र्वकर्मकारयितृत्वं श्रूयते । तथा, <quote>‘तद्यथा रथस्यारेषु नेमिरर्पिता नाभावरा अर्पिता
एवमेवैता भूतमात्राः प्रज्ञामात्रास्वर्पिताः प्रज्ञामात्राः प्राणेऽर्पिताः’</quote> इति जडचेत-
नात्मकसकलप्रपश्चाधारत्वं श्रूयते तच्च परमेश्चरधर्मः । अतः परमेश्चरधर्मबाहु-
ल्यादिहोपास्य इन्द्रो न भवति ।।
कथमिन्द्रो जीवत्वादनुपास्योऽपि स्वविषयमुपासनमुपदिशतीत्याशङ्कायामाह---
शास्त्रदृष्ट्या तूपदेशो वामदेववत् ।। ३१ ।।
अनेन जीवेनात्मनाऽनुप्रविश्य नामरूपे व्याकरणवाणि’ इत्यादिशास्त्रदृष्ट्या
<!-- APPAYYA !-->
<pratika>सम्बन्धभूमा ह्यस्मिन्</pratika> ।। ३० ।। <quote>‘आत्मोपदेशा’</quote>दिति हेतो<quote>‘र्मामेव विजानीही’</quote>ति सावधारण-
वाक्येन <quote>‘त्रीशीर्षाणं त्वाष्ट्र’</quote>मित्यादिना स्वचरितोपन्यासेन च स्वात्मन एवोपास्यत्वोपदेशा-
दित्यर्थमभिप्रेत्य व्याचष्टे—<pratika>नायमित्यादिना</pratika> । उपसंहार इत्येतद्धिततमत्वोपक्रमस्याप्युपलक्ष-
णम् । उपक्रमोपसंहारापेक्षयावधारणश्रुत्युपबृंहितं मध्यगतत्वाष्ट्रवधादिलिङ्गबाहुल्यं प्रबल-
मिति भावः । <pratika>उपक्रमादारभ्येति</pratika> । तथा च परमेश्वरधर्माणामेव भूयस्त्वादिन्द्रलिङ्गानां
भूयस्त्वमसिद्धम् । तत्सत्त्वेऽपि तेषां परमेश्वरधर्माणामिवोपक्रममारभ्योपसंहारपर्यन्तमनुवर्त-
मानतया भूयस्त्वं सौत्रेणास्मिन्निति पदेन सूचितमसिद्धमिति भावः । <pratika>जडचेतनात्मकेति</pratika> ।
यद्यपि पूर्वं <quote>‘ता वा एताः दशैव भूतमात्राः अधिप्रज्ञं दश प्रज्ञामात्रा अधिभूत’</quote>मिति भूतमा-
त्राभिः सह परस्परापेक्षत्वेनोक्ता दश प्रज्ञामात्रा दशेन्द्रियाणि तथाप्यत्र नेम्यरनाभिदृष्टान्तो-
पन्यासपूर्वकं भूतमात्राधारत्वेन प्राणाधारत्वेन चोक्तत्वाद्दशसङ्ख्यारादित्याच्च ज्ञानस्वरूपाश्चेत-
ना एव प्रज्ञामात्राशब्देन ग्राह्या इति भावः । <pratika>तच्चेति</pratika> । <quote>‘एष लोकाधिपतिरेष लोकपाल एष लोकेश’</quote>
इत्युक्तमौपसंहारिकमानन्दादिकं च परमेश्वरधर्मजातं समुच्चीयते ।। <quote>‘मामेव विजानीही’</quote>ति
वचननिर्वाहार्थत्वेनोत्तरसूत्रमवतारयति---<pratika>कथमिति । जीवत्वादनुपास्योऽपीति</pratika> । <quote>‘सर्व-
मन्यत्परित्यज्ये’</quote>ति श्रुतेरिति भावः <pratika>।। सू ।। शास्त्रदृष्ट्या तूपदेशो वामदेववत्</pratika> ।।३१।।
।। <pratika>अनेनेति</pratika> । नामव्याकरणं नामवाच्यत्वात्मकनामवैशिष्ट्यसम्पादनं तदुभयं परमेश्वरक-
र्तृकमित्येतावदेव यद्यपि <quote>‘नामरूपे व्याकरवाणी’</quote>त्यतः प्रतीयते न तु तन्नामवैशिष्ट्यं रूपवै-
शिष्ट्यं च परमेश्वरधर्मिकमित्यपि प्रतीयते । तथापि <quote>‘तद्धेदं तर्ह्यव्याकृतमासीत्तन्नामरूपाभ्यां
व्याक्रियते’</quote>ति समानार्थश्रुत्यन्तरे नामरूपव्याकरणस्याव्याकृतशब्दपरिगृहीतप्रलयदशोपसं-
हृतानभिव्यक्तनामरूपपरमेश्वरपर्यन्ततया स्पष्टमाम्नातत्वादिहापि<quote>‘बहु स्या’</quote>मिति प्राग्वर्णितपार-
मेश्वरबहुभवनसङ्कल्पानुगुण्यात् <quote>‘अनेन जीवेनात्मनानुप्रविश्ये’</quote>ति जीवशरीरकेण स्वात्मना
