<pb n="067"/>
कथञ्चित्स्तावकत्वाभ्युपगमेऽप्यत्र तव्यप्रत्ययपरक्रियाश्रुतिभेदेन स्पष्टे वाक्यभेदे प्रवृत्तिविशे-
षकरस्य यस्य कस्यचिद्विधेरेवाभ्युपगन्तव्यत्वेनाप्रतीतानर्थकप्रायस्तावकत्वाभ्युपगमस्यायु-
क्तत्वात् । न च प्रथमपरिसङ्ख्यायामु/?/पजीव्यविरोधो दोषः । न हि वेदान्तानामध्ययनं न
कर्तव्यमित्येवमत्र परिसङ्ख्या । किं तु तेषां श्रवणादन्यन्न कर्तव्यमिति । एवमपि वेदा-
न्तानां श्रवणवच्छेषतयानुष्ठेयमध्ययनमेव तत्सजातीयं विवर्तितं भवति । एवं च वेदान्तानां
श्रवणादन्यन्न कर्तव्यमिति विशेषनिषेधसामर्थ्यादध्ययननिषेधस्तद्विध्युपज्ञप्राप्तिमत्तया निव-
र्तमानमपि श्रवणं प्रतिप्रसूतं भवति । अत एव प्रथमपरिसङ्ख्याशङ्कायां प्रस्तुतार्थानुपयोगि-
त्वादिदोषस्यापि नावकाशः । कृष्णलश्रपणस्येव वेदन्तश्रवणस्य प्रतिप्रसवाधीनत्वात् द्वितीय-
परिसङ्ख्यायामप्युक्तरीत्यैवास्य दोषस्य नावकाशः । वेदान्तादन्यन्न श्रोतव्यमिति विशेषनि-
षेधसामर्थ्याद्वेदान्ताः श्रोतव्या इत्यर्थतो लाभात् । यद्वा । द्वितीयपरिसङ्ख्याशङ्का श्रवणवि-
धिनिराकरणप्रसङ्गादुत्थापिति सर्वात्मना श्रोतव्यवाक्ये विधिप्रत्याशां निराकर्तुमिति तत्र प्र-
स्तुतार्थानुपयोगित्वादिसम्भवेऽपि न दोष इति । परिहारग्रन्थस्य त्वयमभिप्रायः । श्रवणा-
दन्यन्न कर्तव्यमिति परिसङ्ख्याध्ययनाभावात् वेदान्तेभ्यो निवर्तमानस्य श्रवणस्य प्रयोज-
नाभावात् कृष्णलेभ्यो निवर्तमानस्य श्रपणस्य तद्विधानार्थमेव प्रवृत्तेन <quote>‘कृष्णलं श्रपये’</quote>दिति
वाक्येनेव विधानं न लभ्यते। किं तु अध्ययनस्येव श्रवणस्य निषेधेन स्पर्शो नास्तीत्येताव-
ल्लभ्यते । न हि <quote>‘शल्यकशशश्वाविट्कूर्मगोधाव्यतिरिक्तान्पञ्चनखान्न भक्षये’</quote> दिति निषेधेन
शल्यकादिभक्षणे विधिर्लभ्यते । किं तु पुरुषेच्छानुसारेण यथाप्राप्ति कदाचित्तद्भक्ष१णं भवति
कदाचिन्न भवति । एवं शल्यकादिभक्षणवन्निषेधास्पृष्टं श्रवणमध्ययनविध्युपज्ञाक्षेपानुसारे-
णाध्ययनवतां भवति तद्रहितानां न भवतीत्येव स्यात् । न केवलमयं प्रकारो विशेषनिषेधे ।
किं तु विशेषविधावप्ययमेव प्रकारः । अत एव <quote>‘अर्धमन्तर्वेदि मिनोत्यर्धं बहिर्वेदी’</quote>ति यूपमा-
नादेशविधिवाक्ये प्रतीतैकवाक्यत्वभङ्गपरिहारार्थ<quote>‘मन्तर्वेदि’</quote> <quote>‘बहिर्वेदीति’</quote> शब्दाभ्यामेकोऽ
न्तरालदेशो लक्ष्यत इति व्यवस्थापनार्थे <quote>‘तथा यूपस्य वेदि’</quote> <ref>(जै०३—७—१३-सू.)</ref>रित्यधिकरणे
अर्धमन्तर्वेदीत्येव विधिरस्तु । तत्रार्धमिति विशेषणसामर्थ्यादर्धं बहिर्वेदीति लभ्यत इत्यर्थः ।
लब्धार्थानुवादो न तु तत्रापि विध्यन्तरमिति वाक्यभेदापत्तिरित्याशङ्क्य विधावर्धमिति वि-
शेषणबलाद्विधानादेवार्धान्तरं व्यावर्तते । तदर्धान्तरमिच्छातो यत्र क्वचन भवत्कदाचिद-
न्तर्वेद्यपि भवेदित्यर्धं बहिर्वेदीति नित्यवदनुवादो न घटत इत्युक्तम् । एवमत्रापि निषेधे
श्रवणान्यत्वविशेषणबलान्निषेधादेव श्रवणं व्यावर्तते न तु स्वयं तत्सामर्थ्यादेव नित्यवत्प्रा-
प्नोति । एवंचाध्ययनविध्युपज्ञमेव श्रवणस्य प्राप्तिरिति यथाप्राप्ति ममुक्षोदयात्पूर्वं याज्ञव-
ल्क्यसंन्यासप्रसक्तिमन्मैत्रेयीब्रीह्मणगतोपाख्यानानुसारेण मुमुक्षया संन्यासात्पूर्वं वा अध्यय-
नवतामेव तत्स्यात् । मुमुक्षोदये ततः संन्यासे वा सत्यध्ययनप्रतिषेधेन तद्रहितानां न भवे-
दित्येतत्सर्वं हृदि निधायैवा <quote>‘नधीतवेदान्तानां विचारायोगा’</quote> दित्युक्तम्। मुमुक्षोदयात्पूर्वमधीत-
वेदान्तानां विचारसम्भवेऽपि तस्मिन् तत्पूर्वके सन्यासे वा वेदान्ताध्ययनात्प्रागेव सति तदन-
न्तरमध्ययनप्रतिषेधादनधीतवेदान्तानां विचारायोगादित्यर्थः । एवं कोषां चिन्मुमुक्षूणां वे-
<note>(१) <quote>‘भक्षणीयं’</quote> इति घ पाठः ।</note>
