<pb n="127"/>
तव्यापेक्षतया पशुपतिशब्दवाच्यं ब्रह्म । तथा हि श्रूयते <quote>‘एषामीशे पशुपतिः
पशूनां चतुष्पदामुत च द्विपदा’</quote>मित्यादि । पाशसम्बन्धेन पशुत्वव्यवहारात् पशु-
ग्रहणात्पशुपाशद्वयं च गृहीतं भवति । अनेन चिदचिन्नियामकं ब्रह्मेति विज्ञा-
यते । संसाररुग्द्रावकत्वाद्रुद्रशब्दवाच्यं ब्रह्म । <quote>‘तरति शोकमात्मवि’</quote>दिति श्रव-
णात् । परतेजोभिरनभिभवनीयत्वादुग्रशब्दवाच्यत्वं ब्रह्मणः । <quote>‘न तत्र सूर्यो
भाति न चन्द्रतारक’</quote> मिति श्रवणात् । नियामकत्वेन निखिलचेतनभयहेतुतया
भीमशब्दाभिधेयं ब्रह्म । <quote>‘भीषास्माद्वातः पवत’</quote>इत्यादिश्रुतेः । महत्त्वेन दीव्यमा-
<!-- APPAYYA !-->
यान्तः स्वाभाविकमसङ्कुचितं शिवस्यैश्वर्यमाचष्ट इति भावः । तदैश्वर्यस्य सकलचेतनाचेत-
नविषयत्वं पशुपतिनाम्नापि सिद्ध‍यतीत्याह—<pratika>ईश्वरस्येति</pratika> । ननु, तेन पशुशब्दोक्तचेतनविषयत्व-
मैश्वर्यस्य सिद्ध‍यति न त्वचेतनविषयत्वमपीत्याशङ्क्याह—<pratika>पशुग्रहणादिति</pratika> । <quote>‘ब्रह्माद्याः स्थाव-
रान्ताश्च देवदेवस्य शूलिनः । पशवः परिकीर्त्यन्ते संसारवशवर्तिनः । तेषां पतित्वाद्देवेशः
शिवः पशुपतिः स्मृतः । मलमायादिभिः पाशैस्स बध्नाति पशून्पतिः । स एव मोचकस्स्तेषां
भक्त्या सम्यगुपासितः । चतुर्विंशतितत्वानि मायाकर्मगुणा अमी । विषया इति कथ्यन्ते
पाशा जीवनिबन्धनाः । ब्रह्मादिस्तम्बपर्यन्तान्पशून्बध्वा महेश्वरः । पाशैरेतैः पतिर्देवः कार्यं
कारयति स्वकम् ।।’</quote> इति हि पुराणेषु श्रूयते । अनेनैतत्सिद्धं भवति । पशुपतिनामान्तर्गतः
पशुशब्दो न गवाश्वादिप्रसिद्धपशुवाची । नापि <quote>‘प्रमथेऽपि पशुः पुमा’</quote>निति निखण्ट‍वनुसारेण
प्रमथवाची । किन्तु ब्रह्मादिस्थावरान्तसकलचेतनवाची । <quote>‘येषामीश’</quote> इति मन्त्रे द्विपाच्चतुष्पा-
द्ग्रहणमपि सकलचेतनोपलक्षणम् । तद्वाचित्वं च न शक्त्या । किंतु गवाश्वमहिषादयस्तत्स्वा
मिभिः पाशैराबध्य स्ववशीकृत्य वाहनदोहनादिकर्मस्विव सर्वेऽपि चेतनाश्शिवेन मलमाया-
दिभिः पाशैराबध्य स्ववशीकृत्य स्वाराधकरूपतया यथाकथञ्चित्स्वाराधनोपयोगितया वा स्व-
कीयेषु तत्तद्वस्तुसामर्थ्याधीनेषु कार्येषु विनियुज्यन्त इत्यनेन सादृश्येन गौण्या वृत्त्येति ।
एवं च पश्वधिष्ठानं पाशाधिष्ठानाधीनमिति तदुक्त्यैव पाशाधिष्ठानमप्यर्थतो लभ्यत इति
भावः । <pratika>संसारेति</pratika> । रुजं द्रावयतीत्यस्मिन्नर्थे रुद्रशब्दो <quote>‘रुग्दुःखं दुःखहेतुत्वात्तद्रावयति
नः प्रभुः । रुद्र इत्युच्यते तस्माच्छिवः परमकारण’</quote>मिति पौराणिकैर्व्युत्पादितः पृषोदरादिः ।
उत्पूर्वाद्गमेरुद्गच्छति उत्तरो भवतीत्यस्मिन्नर्थे <quote>‘१ऋज्रेन्द्राग्रवज्रे’</quote>त्यादिना रन्प्रत्ययान्ततया नि-
पातितः उग्रशब्दः श्रेष्ठवाची । अत एव हि <quote>‘उग्रोऽस्युग्रोऽहं सजातेषु भूयास’</quote>मिति मन्त्रे
जातिश्रैष्ठ्याशंसाविषये स्वस्मिन्नुग्रशब्दः प्रयुक्तः । इह तु सङ्कोचकाभावात् <quote>‘यस्मात्परं नाप-
रमस्ति किञ्चित्’</quote> <quote>‘न तत्समश्चाभ्यधिकश्च दृश्यत’</quote> इत्यादिश्रुतिप्रतिपन्नपरभावबोधकसर्वोत्तर-
त्वपरः । यद्यप्यनेन नियामकान्तरानियम्यत्वं कारणान्तराकार्यत्वमभिभावकान्तरानभिभव-
नीयत्वमित्यादि सर्वं सिद्ध‍यति । तथापि तस्य सर्वस्योपलक्षणतयैकमुदाहरति—<pratika>परतेजोभि-
रिति</pratika> । भीमादयोऽपादान इति<ref>(पा॰-३-४-७४-सू.)</ref> निपातितो भीमशब्दोऽपि<quote>‘भीषास्माद्वातः
पवत’</quote>इत्यादि श्रुतिप्रतिपन्नपरभावबोधकनियन्तृत्वप्रयुक्तमहाभयहेतुत्वपर इत्याह—<pratika>नियामक-
त्वेनेति । महत्त्वेनेति</pratika> । मानुषानन्दादिहैरण्यगर्भानन्दपर्यन्तसांसारिकभावापेक्षयोत्कृष्टे
<note>(१) <quote>‘ऋज्रेन्द्राग्रवज्रविप्रकुब्रचुबक्षुरखुरभद्रोग्रभेरभेलशुक्रशुक्लगौरवन्रेरामालाः’</quote>इत्येतदौणादिकं सूत्रं वेदितव्यम् ।</note>
