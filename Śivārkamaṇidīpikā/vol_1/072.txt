<pb n="072"/>
विचारणीयम् । तन्नियोगरूपचोदनालक्षणस्य तदाराधनविशेषसाधनरूपस्य
<!-- APPAYYA !-->
ब्रह्मशब्दप्रवृत्तिनिमित्तपौष्कल्याभावात् । शिवस्तु परं ब्रह्म तत्पौष्कल्यस्य तत्रैव विश्रान्तेः ।
अत एव श्रूयते—<quote>‘ऋतं सत्यं परं ब्रह्मे’</quote>ति । अथर्वशिरसि च श्रूयते—<quote>‘अथ कस्मादुच्यते परं
ब्रह्म यस्मादुच्चार्यमाण एव बृहति बृंहयति तस्मादुच्यते परं ब्रह्मे’</quote>ति । न चैतन्नामनिर्वचनं
प्रणवविषयमेव न तु शिवविषयमिति शङ्कनीयम् । <quote>‘य ॐ/?/ङ्कारः स प्रणवो यः प्रणवः स
सर्वव्यापी यः सर्वव्यापी सोऽनन्तो योऽनन्तस्तत्तारं यत्तारं तत्सूक्ष्मं यत्सूक्ष्मं तच्छुक्लं
यच्छुक्लं तद्वैद्युतं यद्वैद्युतं तत्परं ब्रह्म स एकः स एको रुद्रः स ईशानस्स भगवान्स महेश्वरः
स महादेव’</quote> इत्योङ्कारादिमहादेवान्तानि नामान्येकविषयत्वेन तत्रानुक्रम्य तेषां प्रत्येकमेकैक-
निर्वचनस्य प्रदर्शनेन<quote>‘शिवो वा प्रणवो ह्येष प्रणवो वा शिवस्तथा । वाच्यवाचकयोर्भेदो ना-
त्यन्तं विद्यते क्वचिदि’</quote>ति शिवपुराणोक्तरीत्या प्रणवनाम्नां निर्वचनस्यापि प्राक्प्रकृते शिव
एव पर्यवसानात् । अत एवाथर्वशिखायामपि <quote>‘ॐकारः प्रलयः प्रणवः सर्वदेववेदयोनिः सर्व-
वाच्यं समुद्धर्ता ता१रो विष्णुर्ब्रह्म प्रकाशो विद्युद्व्यापी’</quote>ति नाम्नां महादेवो वाच्यत्वेन दर्शितः
<quote>‘सकृदुच्चारितमात्र ऊर्ध्वमुन्नामयति तस्मादोङ्कार’</quote>इत्यादिना <quote>‘व्यापनाद्व्यापी महादेव’</quote> इत्यन्तेन ।
यथा <quote>‘तदेव ब्रह्म परमं कवीना’</quote>मित्यन्तेन प्रजापतेः परब्रह्मभावः यथा च <quote>‘नारायणपरं ब्रह्मे’</quote>
त्यन्तेन नारायणस्य तथा हिरण्यगर्भशारिकाधिकरण........स्थास्यति । एवं ब्रह्मप्रतिपादकस्य
वेदान्तभागस्य यद्विचारणीयत्वं <quote>‘ब्रह्मजिज्ञासे’</quote>ति सूत्रशेषलब्धं दर्शितं तद्गतं धर्मविचारा-
नन्तर्यमथशब्दार्थं दर्शयन् धर्मं द्वादशलक्षणीप्रतिपाद्यैः प्रमेयविशेषैर्विशिनष्टि—<pratika>तन्नियोगरू-
पेत्यादिभिः शप्तभिर्विशेषणैः</pratika> । तथाहि-कर्ममीमांसाया<quote>‘मथातो धर्मजिज्ञासे’</quote>ति सूत्रेण प्रमा-
णस्वरूपसाधनफलैर्धर्मस्य विचारं प्रतिज्ञाय प्रथमाध्याये तस्मिन्प्रमाणं निरूपितम् । तत्र
प्रथमपादे साक्षाद्धर्मे प्रमाणभूतायाश्चोदनायाः पौरुषेयत्वाद्यप्रामाण्यहेतुशङ्कानिराकरणपूर्वकं
तत्र प्रामाण्यमुपपादितम् । द्वितीयपादे अर्थवादमन्त्रयोः विध्यपेक्षितद्रव्यदेवतादिस्तुत्यनु-
ष्ठेयार्थस्मृतिसमर्पकतया तृतीयपादे मन्वाद्याप्तप्रणीतवेदाविरुद्धस्मृत्यादीनां मूलवेदानुमाप-
कतया चतुर्थपादे <quote>‘त्वग्निहोत्रं जुहोति’</quote> <quote>‘श्येनेनाभिचरन्यजेते’</quote>त्यादिविधिवाक्यगतानामग्निहो-
त्रादिपदानां नाम्ना कर्मभेदः नाम्ना धर्मातिदेशः नाम्ना दूरस्थस्यानुवाद इत्यादिप्रयोजन-
वत्या कर्मनामतया च तत्र प्रामाण्यमुपपादितम् । *एवं प्रमाणसिद्धस्य धर्मस्य परस्परभिन्नं
स्वरूपं द्वितीयाध्याये निरूपितम् । तत्र <quote>‘यजति ददाति जुहोती’</quote>ति चोदनासु यज्यादिधातु-
भेदरूपेण शब्दान्तरेण यागदानहोमानां भेदः <quote>‘समिधो यजति’</quote> <quote>‘तनूनपातं यजती’</quote>त्यादिवि-
धिषु <quote>‘यजती’</quote>ति पञ्चकृत्वोऽभ्यासेनाविशेषपुनश्श्रुतिरूपेण प्रयाजानांभेदः<quote>‘सप्तदश प्राजापत्या-
न्पशूनालभेते’</quote>त्यत्र द्रव्यदेवतासम्बन्धभेदिन्या सप्तदशसङ्ख्यया तद्नुमेययागानां भेदः
<quote>‘अथैष ज्योति’</quote>रित्यादिवाक्येषु ज्योतिरादिनामधेयैस्तन्नामकयागानां प्रकृतज्योतिष्टोमाद्भेदः
<quote>‘तप्ते पयसि दध्यानयति सा वैश्वदेव्यामिक्षा वाजिभ्यो वाजिन’</quote>मित्यत्र आमिक्षारूपगुणान्त-
रावरुद्धे यागे निवेशमलभमानेन वाजिनगुणेन वाजिनयागस्यामिक्षायागाद्भेदः प्रकरणान्त-
रेण नित्याग्निहोत्रान्मासाग्निहोत्रस्य भेद इत्येवं द्वितीयाध्याये कर्मभेदः सापवादः प्रपञ्चितः* ।
<note>(१) <quote>‘तारम्’</quote> इति पाठान्तरम् ।</note>
