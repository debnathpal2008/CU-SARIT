<pb n="092"/>
हादेशिकस्य सर्वानुग्राहकस्य शिवस्य परब्रह्मणः प्रसादातिशयेनास्याधिकारिणः
प्रध्वस्तपाशपटला प्रत्यक्षीभूतनिरतिशयज्ञानानन्दस्वरूपा तत्समानगुणसारा कै-
<!-- APPAYYA !-->
र्तत इति दूषणस्य नावकाशः । निवृत्तौ प्रमाणसद्भावो हि निवृत्त्यभ्युपगमे तन्त्रमु/?/ । न तु
सादित्वमनादित्वं वा । इदानीमुत्पन्नव्यक्तिविशेषानुभवेन तदज्ञानस्यानादेरपि निवृत्त्यभ्युप-
गमात् । न हि तदज्ञानं सादीति वक्तुं शक्यम् । इदानीन्तनव्यक्तिविशेषस्य पूर्वं कदाचिद-
पि दर्शनाभावेन तदनादित्वावश्यंभावात् । अज्ञानं ज्ञानप्रागभावरूपमित्यभावत्वात्तस्य निवृ-
त्तिरभ्युपगम्यत इति चेत् किमत्यन्ताभावस्य तथाभूतस्यापि निवत्तिरभ्युपगम्यते । निवृत्तौ
प्रमाणाभावात्तस्य सा नाभ्युपगम्यत इति चेत्तर्ह्यावश्यकत्वात्प्रमाणसद्भाव एव तदभ्युपगमे
तन्त्रमिति किमजागलस्तनायमानेन मानाभावत्वेन । किञ्च संसारिणां सर्वविषयत्वयोग्यचिच्छ-
क्तिरूपनित्यसिद्धज्ञानावरणभूता मलद्रव्यशक्तिविशेषा एव तत्तद्विषयाज्ञानानीत्यज्ञानानाम-
भावत्वकथापि वृथैव । तेषामभावत्वेऽपि भूतले घटाभाववत् समयविशेषसंसर्ग्यत्यन्ताभावतोपप-
त्तावप्रामाणिकप्रागभावत्वकल्पना न युक्ता।गौतमसूत्रेऽप्यनादेः संसारस्य निवृत्तौ <quote>‘प्रागुत्पत्तेर-
भावान्नित्यत्वव’</quote>दिति प्रागभावनिवृत्तिं दृष्टान्तीकृत्य प्रागभावासम्प्रतिपत्तावनादिभावनिवृत्तौ
दृष्टान्तेन भाव्यमि<quote>‘त्यनुशये चाणुश्यामता नित्यत्ववद्वे’</quote>ति परमाणुश्यामतानिवृत्तिदृष्टान्तेनाना-
दिभावनिवृत्तिरभ्युपगता । एतेन द्रव्यस्य ज्ञानमात्रान्निवृत्तिः सर्वजीवगतानर्थनिदानस्यैकपु-
रुषमोक्षकारणान्निवृत्तिश्च न सम्भवतीति दूषणान्तरमप्यनवकाशीकृतम् । तत्तन्मुच्यमानजी-
वावरणभूतानां मलशक्तीनामेव निवृत्त्यभ्युपगमात् श्रवणमननध्यानसाक्षात्कारैरुपचीयमान-
भक्त्युपबृंहितैः प्रसन्नस्य शिवस्यैव मोचकत्वाभ्युपगमेन तस्य द्रव्यनिवर्तकत्वसम्भवाच्च । तद-
भ्युपगमप्रदर्शनायैव <pratika>सर्वानुग्राहकस्येति</pratika> विशेषणम्। प्रसादातिशयस्तु, तद्व्यापारत्वेनोपन्यस्तः।
न तु, प्रसादातिशयो मुक्तिसाधनं न परमेश्वर इत्यभिप्रायेण। <quote>‘फलमत उपपत्ते’</quote>रि<ref>(ब्र॰३-२-३८.)</ref>
त्यधिकरणे परमेश्वरस्य फलसाधनत्वेन व्यवस्थापयिष्यमाणत्वात् । प्रसादेन परमेश्वरस्य
सव्यापारीकरणे श्रवणमननादिपुरुषप्रयत्नस्योपयोगः । लोके हि साधनं द्विविधं सिद्धमसिद्धं च ।
तत्रासिद्धं कृष्यादि फलकामेनोत्पादनीयम् । सिद्धं कुठारादि सव्यापारीकरणीयम् । परमेश्वरश्च
मोक्षे सिद्धरूपं साधनमिति मोक्षार्थिना निगलमोचनार्थिना राजेव स प्रसादेन सव्यापारीकरणी-
य इति । एवं शिवस्य मोचकत्वं दृढीकर्तुमेव ब्रह्मविद्योपदेष्ट्टगुरुमूर्तिमधिष्ठाय स एव श्रवणा-
दीनामपि सम्पादक इति प्रदर्शनाय <pratika>महादेशिकस्येति</pratika> विशेषणम् । साक्षात्परम्परया च
मोक्षप्रदानरसिकतायां हेतुगर्भं विशेषणं <pratika>परमकारुणिकस्येति</pratika> । पारम्यं करुणाया नित्यसिद्ध-
त्वेन निरतिशयत्वेन च विवक्षितम् । एवं परमकारुणिकस्सर्वज्ञस्सर्वशक्तिकश्च सर्वानपि युगप-
त्किमिति न मोचयतीत्याशङ्कापरिहाराय <quote>‘प्रध्वस्तपाशपटले’</quote>त्यत्र पाशः पटलमिवेत्युपमितस-
मासेन मलाख्यस्य प्राथमिकसंसारपाशस्य नयनपटलसादृश्यं दर्शितम् । यथा नयनानां पटला-
वरणमतिकारुणिकेनापि भिषजा पक्वभावं प्रतीक्ष्यैवापास्यते एवं परमेश्वरेणापि पुंसां मलावरण-
मिति भावः । मलमायाकर्मरूपपाशसमूहार्थो वा पटलशब्दः । पाशपटलप्रध्वंसमात्रं नैयायिकमु-
क्तिवन्न स्वतः प्रयोजनमिति प्रयोजनरूपताप्रदर्शनाय <pratika>प्रत्यक्षीभूतेत्यादि</pratika> विशेषणम् । मुक्तौ
ब्रह्मानन्दानुभवरूपपरमपुरुषार्थसद्भावप्रदर्शनार्थं सत्यसङ्कल्पत्वाद्युत्कृष्टब्रह्मगुणाविर्भावसद्भा-
