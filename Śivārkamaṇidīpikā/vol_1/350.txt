<pb n="350"/>
गुहाहितं गह्वरेष्ठं पुराणम्’ <ref>(कठ॰२.१२.)</ref> इति गुहाप्रवेशदर्शनात् । यदुक्तमीश्वरस्य
न भोक्तृत्वमिति तदपि न युज्यते; <quote>‘प्राणारामं मनआनन्दम्’</quote> <ref>(तै॰१.६.)</ref> इति
ब्रह्मणोऽप्यात्मारामस्य मनोमात्रविषयस्वरूपानन्दभोगदर्शनात् । तथा पुराणं च—
<quote>‘आत्मशक्त्यमृतास्वादप्रमोदरसिको युवा । अनन्तपरमानन्दमकरन्दमधुव्रतः ।।’</quote>
इत्यादि । जीवस्य स्वकर्मफलभोक्तृत्वं प्रसिद्धम्।एवं च तयोर्भोगस्य साधारणत्वेन
श्रवणेऽपि तत्र विशेषः समाश्रीयते भोक्तृविशेषात्, यथा <quote>‘राजभृत्यावन्नं भुञ्जा-
ते’</quote> इत्यत्र तत्तदुचितान्नविशेषः । यदुक्तं तयोर्न वैषम्यमिति, तन्न; यतो <quote>‘नित्यो
नित्यानां चेतनश्चेतनानां’</quote> <ref>(कठ॰५.१३.)</ref> इत्यादिश्रुत्या नित्यत्वचेतनत्वादिना
<!-- APPAYYA !-->
शेषणगुहाप्रवेशपरामर्शि । <quote>‘सर्वनाम्नानुसन्धिः वृत्तिछन्नस्ये’</quote>ति शब्दविद्भिरुक्तत्वेनान्योपसर्जन-
स्यापि सर्वनाम्ना परामर्शसम्भवादित्यभिप्रेत्य व्याचष्टे—<pratika>तयोरिति</pratika> । परमेश्वरस्य गुहाप्रवेश-
दर्शने <quote>‘तं दुर्दर्श’</quote>मिति मन्त्र उदाहृतः । जीवस्य तद्दर्शने तु <quote>‘या प्राणेन सम्भवत्यदितिर्देवताम-
यी । गुहां प्रविश्य तिष्ठन्ती या भूतेभिर्व्यजायते’</quote>ति मन्त्र उदाहार्यः । जीवस्य गुहाप्रवेशे
पूर्वपक्षिणो विवादाभावादयं मन्त्रः कण्ठतो भाष्ये नोदाहृतः । कर्मफलमत्तीत्यदितिर्जीवः प्रा-
णेन सम्भवति सह वर्तते । देवशब्दादिन्द्रियवाचिनः स्वार्थे तल्प्रत्यय इति देवतामयी च-
क्षुरादीन्द्रियप्रधानभूता । भूतेभिर्व्यजायत देहाकारविपरिणतभूतोपाधिकं जननं प्राप्तेति म-
न्त्रार्थः । एव मेतत्प्रकरणगतयोरेव मन्त्रयोर्जीवपरौ गुहाप्रविष्टत्वेन निर्दिष्टाविति तयोरेवात्रा-
पि ग्रहणं युक्तमिति भावः । <quote>‘ऋतं पिबन्ता’</quote> विति विशेषणं छत्रिन्यायेन । लक्षणां स्वतन्त्र-	
प्रयोजकानुगतकर्तृत्वसामान्यविवक्षां चानपेक्ष्य द्वयोरपि मुख्यस्वतन्त्रभोक्तृत्वं विषयतयोप-
पादयति—<pratika>यदुक्तमित्यादिना</pratika> । स्यादेतत् । <quote>‘ऋतं पिबन्ता’</quote> वित्यस्य परमेश्वरेऽपि तदुचितान-
न्दभोक्तृत्वविषयतया<quote>‘छायातपा’</quote>वित्यस्य<quote>‘ज्ञाज्ञौ द्वा’</quote>वित्यादिश्रुत्यन्तरसिद्धवैलक्षण्यविषयतया
च सङ्गतावपि गुहाप्रवेशः परमेश्वरे न सङ्गच्छते । तस्य मनुष्यादिशरीरप्रवेशे मनुष्यादेरिव
तत्प्रयुक्तदुःखभोक्तृत्वप्रसङ्गात् परशरीरानुप्रविष्टस्यापि पिशाचादेस्तत्ताडनादिना दुःखदर्शनात् ।
अत<quote>‘स्तं दुर्दर्श’</quote>मिति मन्त्रे <quote>‘तत्सृष्ट्वा तदेवानुप्राविशत्’</quote> <quote>‘अन्तः प्रविष्टः शास्ता जनाना’</quote>-
मित्यादिश्रुत्यन्तरेषु च परमेश्वरस्य मनुष्यादिशरीरप्रवेशश्रवणं गौणतया नेतव्यम् । यथा
राजकीयानां देशव्याप्तिरेव राज्ञो देशव्याप्तिरिति व्यपदिश्यते तथा परमेश्वरनियम्यत्वादिना
तदीयानां जीवानां सुरनरतिर्यगादिशरीरानुप्रवेशः परमेश्वरस्य तत्प्रवेश इति व्यपदिश्यते ।
यद्वा । <quote>‘मीमांसायामस्य प्रवेश’</quote>इत्यादिव्यवहार इव <quote>‘गूढमनुप्रविष्ट’</quote>मित्यादिषु प्रवेशशब्दो
ज्ञानपरः । तथा च सकलप्राणिहृदयगुहान्तर्गताशेषवृत्तान्ताभिज्ञत्वं तेनोच्यते । न च <quote>‘गुहां
प्रविष्टा’</quote>वित्यत्रापि प्रवेशशब्दः परमेश्वरे तथा योजयितुं शक्यः । जीवतद्द्वितीययोरुभयोरप्यत्र
प्रवेशश्रवणेन आद्ययोजनाया असङ्घटनात् । राजकीयव्याप्तेरेव राजव्याप्तित्वोपचारस्थले
राजतदीया देशं व्याप्नुवन्तीति व्यपदेशादर्शनात् छत्र्यच्छत्रिसाधारणैकसार्थवर्तित्ववदिह
मुख्यगौणसङ्ग्राहकस्यैकस्य शब्दवृत्तिनिमित्तस्याभावात् वृत्तिद्वयविरोधेन छायातपा-
वित्यस्यावृतानावृतप्रकाशतापरत्वे तेनैव सार्वज्ञ्यस्य सिद्धतया तत्पौनरुक्त्यप्रसङ्गेन
<pratika>च द्वितीययोजनाया अप्यसङ्घटनात् । तस्माद्ग‍ुहां प्रविष्टौ</pratika> बुद्धिजीवावित्येवाभ्युपगन्त-
