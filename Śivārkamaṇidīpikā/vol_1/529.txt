<pb n="529"/>
<quote>‘प्राणस्य प्राणमुत चक्षुषश्चक्षुरुत श्रोत्रस्य श्रोत्रमन्नस्यान्नं मनसो ये मनो विदुः’</quote>
इति वाक्यशेषात् पञ्चजनसंज्ञकाः प्राणादयः पञ्चेन्द्रियाणीति गम्यते । अतोऽपि
न तान्त्रिकतत्त्वप्रसक्तिः ।।
पुनरुपपत्तिरुच्यते&mdash;
<sutra>।। सू ।। ज्योतिषैकेषामसत्यन्ने ।। १३ ।।</sutra>
एकेषां काण्वानाम्, <quote>‘अन्नस्यान्नम्’</quote> इति शब्दाभावे ‘तद्देवा
<!-- APPAYYA !-->
संज्ञिषु तेषु प्रवृत्तिनिमित्तभूतैकधर्मापेक्षायां चक्षुश्श्रोत्रमनोबुद्धिषु क्लृप्तमिन्द्रियत्वं प्राणान्नश-
ब्दयोरपि कल्प्यते । <quote>‘विप्रतिषिद्धधर्माणां भूयसां स्यात्सधर्मत्व’</quote> मिति न्यायात् । तत्र वायुस-
म्बन्धित्वात्प्राणशब्दोक्तं वागिन्द्रियमन्नशब्दार्थपृथिवीसम्बन्धित्वादन्नशब्दोदितं घ्राणमद्य-
तेऽनेनेत्यन्नमिति व्युत्पत्त्या तेन रसनेन्द्रियं ग्राह्यम् । एवं घ्राणरसनयोस्तन्त्रेणोपोत्तयोरेकी-
कारात् पञ्चसङ्ख्या । यथा <quote>‘द्वादश मासाः पञ्चर्तव’</quote> इत्यत्र हेमन्तशिशिरयोरेकीकारात्
<quote>‘हेमन्तशिशिरावृतूनां प्रीणामी’</quote>ति प्रयाजानुमन्त्रणमन्त्रे समासरूपेणैकपदेनोपात्तयोरेकीकर-
णादृतूनां पञ्चसङ्ख्या । अतः पञ्चजनसमाससंज्ञाः प्राणादयः पञ्चेन्द्रियाणीति गम्यत इत्येवं
वाक्यशेषगताः पञ्चेन्द्रियरूपाः प्राणादयः पञ्च पञ्चजना निश्चीयन्ते । काण्वशाखायामन्नप्रा-
णाभावेन पञ्चजनसङ्ख्या न लभ्यत इत्याशङ्क्य तत्रापि गुणोपसंहारन्यायेनान्नस्य सत्त्वात्त-
ल्लाभोऽस्तीति वक्तुं शक्यत्वेऽपि तदलाभमङ्गीकृत्य तत्रासत्यप्यन्ने पूर्वमन्त्रानुसारेण पञ्चजना
इन्द्रियाणीति निश्चेतुं शक्यत इत्युक्तिभङ्ग्योत्तरमन्त्रवत् पूर्वमन्त्रोऽपि विवक्षितार्थनिश्चायकोऽ
स्तीत्युपपत्त्यन्तरमुत्तरसूत्रेणोच्यत इत्यत आह&mdash;<pratika>पुनरुपपत्तिरिति ।। सू ।। ज्योतिषैकेषा-
मसत्यन्ने ।। १३ ।।</pratika> काण्वशाखायां <quote>‘अन्नस्यान्न’</quote> मित्यस्य पाठाभावेऽपि शाखान्तरगुणोपसं-
हारेण लभ्यस्तदर्थोऽस्त्येव । न च काण्वशाखायां पाठाभावमात्रेण शाखान्तरेऽन्यार्थनि-
श्चयः । येन काण्वशाखायां शाखान्तरात्तदर्थग्रहणम् । दर्शितं हि पूर्वसूत्रे पञ्चसङ्ख्याविशे-
षितान् कांश्चिदप्रसिद्धान् पञ्चजनसंज्ञायास्संज्ञिनो निर्दिश्यानन्तरं प्राणादीनां पञ्चानां
पाठात्त एव संज्ञिन इत्यवधारणे सति तेषु प्रवृत्तिनिमित्तैक्येन एकसंज्ञाविषयत्वनिर्वाहाय
<quote>‘भूयसां स्यात्सधर्मत्व’</quote> मिति न्यायेन चक्षुःश्रोत्रमनस्सु त्रिष्ववगतमिन्द्रियत्वमेव प्रवृत्तिनि-
मित्तं ग्रहीतुं प्राणान्नशब्दयोरपि इन्द्रियपरत्वमन्नशब्दस्य तन्त्रेण घ्राणरसनग्राहकत्वं च
कल्प्यत इति । एवं च निर्णीतार्थशाखान्तरवाक्यानुसारेण काण्वशाखायामपि प्राणादिश-
ब्दानां वागिन्द्रियादिरर्थः शाखान्तरादुपसंहृतः । अन्नशब्दार्थत्वेन तेषां पञ्चसङ्ख्या चेति
निश्चये न काचिदनुपपत्तिः । निर्णीतार्थशाखान्तरवाक्यानुसारेणार्थनिश्चयो हि न्यायविद्भि-
राख्यायते न त्वनिर्णीतार्थवाक्यानुसारेण निर्णीतवाक्यार्थत्यागः । एवं काण्वशाखायामपि
शाखान्तर इवान्नस्य सत्त्वेऽपि तदभावमभ्युपेत्योच्यत इत्यभिप्रेत्य काण्वानां शाखायामन्नस्या-
भावे <quote>‘यस्मादर्वाक्संवत्सरोऽहोभिः परिवर्तते तद्देवा ज्योतिषां ज्योतिरायुर्होपासतेऽमृत’</quote>
मिति पूर्वमन्त्रप्रकृतषष्ठ्यन्तज्योतिश्शब्देन पञ्चजना इन्द्रियाणीति निर्णीयते । तथा च
काण्वशाखायां वाक्यशेषान्निर्णयालाभेऽपि उपक्रमात्तन्निर्णयो लभ्यत इत्येतदर्थपरतया सूत्रं
व्याचष्टे&mdash;<pratika>एकेषामिति</pratika> । ननु <quote>‘ज्योतिषा’</quote> मित्याम्नानेन पञ्चजना इन्द्रियाणीति कथं निर्णी-
