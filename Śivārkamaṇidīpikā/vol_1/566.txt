<pb n="566"/>
<quote>‘यदा तमस्तन्न दि/?/वा न रात्रिर्न सन्न चासच्छिव एव केवलः । तदक्षरं तत्
सवितुर्वरेण्यं प्रज्ञा च तस्मात् प्रसृता पुराणी ।।’</quote> इति । यस्मिन् काले विगतचन्द्र-
सूर्यादितेजस्कतया दिवारात्रिविभागशून्यं नामरूपविशेषराहित्येन स्थूलसूक्ष्मचे-
तनाचेतनसदसद्व‍यक्तिव्यवस्थारहितं सर्वमिदं तमोभूतमवर्तत, तदा शिव
एवाद्वितीयः केवलः स्वाविभागापन्नचिदचिच्छक्तिः स्वप्रकाशः परिशिष्टोऽभूत् ।
तदक्षरं तदेव तदानीं क्षररहितं नाशरहितं परं वस्तु, तत् सवितुर्वरेण्यं, तत्
सवितुरादित्यस्य पूर्वं तेजःप्रदत्वेन वरेण्यमन्तर्वर्ति तेजस्तदपि तदेव । तस्मात्
तादृशात् स्वविलीनस्वेतरनिखिलचिदचित्प्रपञ्चात् अद्वितीयात् पुराणी नित्यसिद्धा
तत्कालतमोऽपनोदिनी महास्फुरणरूपा परमा प्रज्ञा ज्ञानशक्तिः प्रसृता प्रावर्तत ।
<!-- APPAYYA !-->
क्षात्त्वस्यौत्सर्गिकत्वादिति।<quote>‘पशुना यजेत’</quote><quote>‘सोमेन यजेते’</quote>त्युत्पत्तिशिष्टयोरपि पशुसोमयोर्विशस-
नाभिषवादिवाक्यानुरो/?/धेन हृदयादिद्वारा रसद्वारा च हविष्ट्वाङ्गीकारात् । ननु, भवत्वन्यद्वारा
करणत्वादिनिर्वाहः । व्यापारव्यवधानेन कारणत्वाक्षतेः । उपादानत्वं त्वन्यद्वारा न निर्व-
हति तस्य साक्षादपृथक्सिद्धकार्यावस्थाश्रयत्वम् । न चान्यद्वारा कश्चिकस्यचिदाश्रयो भवति
दण्डाश्रयाश्रयत्वे तद्द्वारा तदाश्रिताश्रयत्वाभावादिति चेन्न । <quote>‘प्रासादे शेते’</quote> <quote>‘पर्यङ्के शेते’</quote>
इत्यादिलोकव्यहारे <quote>‘अक्षरमम्बरान्तधृते’</quote>रिति <ref>(ब्र॰१.३.९)</ref> सूत्रकारव्यवहारे चान्यद्वार-
काश्रयत्वानुमतावैकमत्यप्रदर्शनात् । न चान्यद्वारा कार्यावस्थाश्रयस्योपादानत्वे पटरूपं
प्रति तन्तूनामुपादानत्वप्रसङ्गो दोषः । इष्टापत्तेः । एतेन यथै<quote>‘न्द्र्या गार्हपत्यमुपतिष्ठेत’</quote>इत्य-
त्रो<quote>‘पान्मन्त्रकरणे’</quote>मन्त्रकरणकेऽर्थे वर्तमानादुपपूर्वात्तिष्ठतेरात्मनेपदविधानात् प्रतीयमानस्य
मन्त्रे धात्वर्थं समीपावस्थानं प्रति करणत्वस्य मुख्यस्य कथञ्चिदपि निर्वोढुमशक्यत्वा-
दभिधानशिरस्कत्वविशेषितं समीपावस्थानं प्रति करणत्वमौपचारिकमात्मनेपदालम्बनमिति
कल्प्यते । एवं परम्परया कार्यावस्थाश्रयस्य कार्यं प्रति मुख्यमुपादानत्वं सम्भवतीति
उपादानभूतप्रकृत्यादिविशिष्टस्य मुख्यमुपादानत्वं ब्रह्मोपादानत्वप्रतिपादकश्रुतीनामालम्बनं
स्यादित्यपि शङ्का निरस्ता । साक्षात्परम्परासाधारण्येनापृथक्सिद्धकार्यावस्थाश्रयत्वमात्रस्य
लक्षणत्वसम्भवेन गौरवपराहतसाक्षात्त्वविशेषणस्याप्रवेशादिति । तदेवं स्वतो निर्विकारस्यापि
शिवस्य प्रकृतिद्वारा विकाराश्रयत्वं सम्भवतीति तस्य जगदुपादानत्वोपपादनं मनसि निधा-
य शिवस्य प्रकृतिद्वारा विकाराश्रयत्वं प्रकृतित्वेनाभिमतायास्तदीयचिच्छक्तेः परिणामित्वे
सम्भवेत्तदेवाप्रमाणकमित्याशङ्कानिरासाय तत्र श्वेताश्वतरोपनिषदि श्रुतोमन्त्रः प्रमाणमित्य-
भिप्रेत्य तन्मन्त्रं पठित्वा तदर्थमाह&mdash;<pratika>यदा तम इति</pratika> । यद्य<quote>‘प्यत्ता चराचरग्रहणा’</quote>दित्यधि-
करणे पूर्वार्धस्यार्थो वर्णितः, तथाप्युत्तरार्धस्यार्थं वर्णयितुं सोऽप्यनूदितः । अस्य मन्त्रस्या-
भिप्रायो भाष्यकाराभिमतोऽस्माभिर्जन्मादिसूत्रे प्रपञ्चितोऽनुसन्धेयः । महास्फुरत्तारूपा
सकलप्रपञ्चानुगतास्फुरणरूपेत्यर्थः । अत एव तत्कालतमोऽपनोदिनी, तस्मिन्काले प्रलयार-
म्भादारभ्य सुषुप्ताविव जीवानां प्रपञ्चास्फुरणरूपं यत्तमोऽनुवृत्तं तस्यापनोदिनीत्यर्थः ।
<pratika>ज्ञानशक्तिः प्रसृतेति</pratika> । प्रलयदशायां शिवेनाविभागापन्नतया स्थिता पराशक्तिर्ज्ञानशक्ति-
