<pb n="276"/>
तण्डुलास्तत्संसृष्टं प्राजापत्य’</quote>मिति चित्रायागविधौ दध्याद्यनेकद्रव्यमेलनरूपसंसृष्टैकद्रव्यक
एको यागः । तत्पदं च संसृष्टद्रव्यपरमिति प्राप्ते तत्पदं प्रकृतपरामर्शित्वस्वाभाव्यादसंसृ-
ष्टदध्यादिसप्तद्रव्यपरं न तु संसृष्टैकद्रव्यपरमिति । दध्यादि सप्तद्रव्यकाः सप्त यागाः । सप्तस्वपि
द्रव्येषु तदिति नपुंसकैकवचनं <quote>‘नपुंसकमनपुंसकेने’</quote>त्यादिव्याकरणस्मृत्यनुसारेण । संसृष्टपदं तु
यागभेदेऽपि एकदैवत्यतया सान्नाय्यवद्दध्यादीनां सहप्रेक्षेपे संसर्गसत्त्वात्तदनुवादकं योज्यमिति
निर्णीतं टुपूटीकायामष्टमद्वादशाध्याययोः । <quote>‘अथैष ज्योति’</quote>रित्यत्र तु ज्योतिश्शब्दस्य
ज्योतिष्टोमसंज्ञायाः संज्ञान्तरत्वेन स्वतोऽर्थान्तरपरत्वस्वारस्यात् नामैकदेशत्वेन ज्योतिष्टोमा-
नुवादकत्वकल्पनायाः क्लिष्टत्वात् । एतेन <quote>‘सहस्त्रदक्षिणेन यजेते’</quote>त्येतावतापि प्रकृते ज्योति-
ष्टोमे गुणविधानोपपत्त्या <quote>‘अथैष ज्योति’</quote>रिति तदनुवादवैयर्थ्यात् ज्यौतिष्टोमिकद्वादशशत-
दक्षिणायाः सहस्त्रदक्षिणाया विकल्पप्रसङ्गाच्च । तत्रैव इति सर्वनाम्रः प्रस्तोष्यमाणपरत्वमगत्या
कल्पितम् । इह तु विपरीतम् । ज्योतिश्शब्दस्य हि सर्वावभासके परश्वर एव स्वारस्यं न
त्वादित्यादिषु । सकललोकव्यापिदीप्तियुक्तज्योतिष्ट्वेनानुवादश्च उपासनाविशेषार्थ इति न
वैयर्थ्यम् । नाप्यत्र विधीयमानस्य कस्य चिद्ग‍ुणस्य केनचिद्विरोधिगुणेन विकल्पः प्रसज्यते ।
तथाप्यशब्देनाधिकारार्थेन प्रकरणविच्छेदात् सर्वनाम्नः प्रकृतपरत्वं न सम्भवतीति चेन्न ।
तस्य कांस्यभोजिन्यायेन पूर्वप्रकृतापेक्षार्थत्वोपपत्तेः तस्य पूर्वोपासनान्वितब्रह्मगुणानां ज्योति-
रुपासनायामप्यन्वयसमर्पकतया साफल्याच्च । इदमारभ्यत इत्यनुक्त्वाप्यारम्भसम्भवेन आर-
म्भापरपर्यायाधिकारप्रतिपादनस्य श्रोतृचित्तसमाधानमात्रफलस्य निष्फलप्रायत्वात् । <quote>‘अथैष
ज्योति’</quote>रित्यत्र तु संज्ञाभेदादिभिः कर्मभेदनिश्चयात् पूर्वप्रकृतापेक्षार्थत्वं पूर्वपक्षितं न सम्भ-
वतीत्यगत्या तत्राधिकारार्थत्वमाश्रितम् । न चेहाधिकारार्थत्वस्य सर्वथैवासम्भवोऽपि । प्रकृतं
ब्रह्म अविहायैव तत्रोपासनान्तराधिकारार्थत्वसम्भवात् । तस्मात्सर्वनाम्नस्तत्समानाधिकरण-
ज्योतिःपदस्य च प्रकृतत्रिपात्पुरुषपरत्वात् ज्योतिषि निजैकांशसमाप्तसकलप्रपञ्चहेतोस्सर्वो-
त्तरत्वहेतोश्च नासिद्धिः । अथशब्दस्य पूर्वप्रकृतार्थापेक्षित्वाच्च न ज्योतिःश्रुतिस्वारस्यहानिः ।
तथापि यच्छब्दयोगेने प्रसिद्धवदनूद्यमानसकललोकव्यापिदीप्तिशालिज्योतिःष्ट्वमादित्यपरिग्रह-
इव पूर्वप्रकृतार्थपरिग्रहे न सम्भवति । पूर्वं तत्र तस्यावर्णितत्वादिति चेत् । उच्यते । निजैकांश-
समाप्तसकलभूतत्वहेतुना त्रिपात्पुरुषे वर्णितेन ज्योतिषः परमेश्वरत्वं त्रिपात्पुरुषेण सहैव
सिद्ध्यति । तस्य परमेश्वरत्वाभावे तदभिन्नतया प्रत्यभिज्ञायमानस्य ज्योतिषस्तदसम्भवात् ।
अपि च <quote>‘त्रिपादस्यामृतं दिवी’</quote>त्येतदनन्तरं <quote>‘यद्वैतद्ब्रह्मे’</quote>ति वाक्ये प्रकृतं त्रिपात्पुरुषं तत्पदेन
निर्दिश्य तद्विषयतया प्रयुक्तात्तदनन्तरं प्रागादिहृदयसुषिरवर्तिप्राणाद्युपासनानां प्रकृतत्रिपा-
त्पुरुषोपासनाङ्गानां विधानानन्तरं <quote>‘ते वा एते पञ्च ब्रह्मपुरुषाः स्वर्गस्य लोकस्य द्वारपा’</quote>
इति तेषां प्राणादीनां हृदयकमलान्तर्ध्यातव्यपरमाकाशाख्यस्वर्गलोकरूपप्रकृतत्रिपात्पुरुषराज-
धानीद्वारपालकत्वकीर्तने तद्विषयकतया प्रयुक्ताश्च ब्रह्मेति परमेश्वराभिधानादपि त्रिपात्पुरुषस्य
परमेश्वरत्वं सिद्ध्यति । इदमपि <quote>‘चरणाभिधाना’</quote>दिति सूत्रांशेन विवक्षितम् । चरणत्रयरूपस्य
पुरुषस्य ब्रह्मेति परमेश्वरवाचिना शब्देनाभिधानादित्यर्थः । एवं त्रिपात्पुरुषस्य परमेश्वरत्वसि-
