<pb n="026"/>
द्युपयुक्तोपनयनसंस्कारपूर्वकस्य‘स्वाध्यायोऽध्येतव्य इति स्वविधिप्रयुक्ततया नित्य-
<!-- APPAYYA !-->
तच्छब्दपरामृष्टस्य दध्यानयनसंस्कृतस्य पयसो दधिसंसर्गाद्धनीभावं प्राप्य आमिक्षापदवाच्य-
तामुपगतस्य वैश्वदेवयागेनेवाध्यापनेन सम्बन्धावगमादुपनयनस्य तदङ्गत्वमिति निरस्तम् ।
<quote>‘कुशलेन तक्ष्णा रथं निर्मापयती’</quote>त्यत्र तक्षकौशलस्य रथनिर्माण इवाध्ययने प्रयोज्यव्यापार एवो-
पनयनसंस्कारस्य विनियोग इत्युपपत्तेः । एतेन <quote>‘उपनीय तु यः शिष्य’</quote>मिति <ref>(मनु. अ. २—श्लो.
१४०)</ref> स्मृतिगतक्त्वाश्रुत्योपनयनाध्यापनयोः समानकर्तृकत्वमवगम्यते । तच्च नैकप्रयोगतां
विनेति प्रयोगैक्येनोपनयनस्याध्यापनाङ्गत्वसिद्धिः । यद्यपि प्रयोगैक्यं तयोः समप्राधान्ये वैप-
रीत्येनाङ्गाङ्गिभावे च सम्भवति, तथाप्युपनयनमुपनेयासक्तिं सम्पाद्य तदीयेनाध्ययनेनाध्या-
पनं निर्वर्तयितुं क्षममिति दृष्टद्वारसत्त्वादुपनयनस्याध्यापनाङ्गत्वेनैव प्रयोगैक्यनिर्वाहो युक्त
इत्यपि निरस्तम् । न हि श्रुत्यवगतमुपनयनस्याध्ययनाङ्गत्वं यच्छब्दयोगादनुवादसरूपया
स्मृत्या बाधितुं शक्यते । अतः स्मृतिगतक्त्वाप्रत्ययो <quote>‘दर्शपूर्णमासाभ्यामिष्ट्वा सोमेन यजे-
ते’</quote>त्यत्र क्त्वाप्रत्यय इव पौर्वापर्यमात्रविषयतया नेतव्यः । तस्मात्स्थितमेतदुपनेयार्थत्वेन श्रुतमु-
पनयनमध्ययनाङ्गं नाध्यापनाङ्गमिति । इतोऽप्युपनयनमध्ययनाङ्गमित्यभिप्रेत्य विशेषयति—
<pratika>अष्टवर्षत्वादियुक्तेति</pratika> । अत्राष्टवर्षत्वादीत्यादिशब्देन काम्यकल्परूपाण्यष्टवर्षत्वादीनि
गृह्यन्ते । काम्यकल्पा हि स्मर्यन्ते—<quote>‘गर्भाष्टमेषु ब्राह्मणमुपनयीत गर्भैकादशेषु राजन्यं गर्भ-
द्वादशेषु वैश्य’</quote>मि<ref>(आ॰.ध॰.१.प्र.१.प.१.ख.१९.सू.)</ref>ति प्रकृत्य<quote>‘अथ काम्यानि<ref>(२०. सू)</ref>सप्तमे
ब्रह्मवर्चसकाममष्टम आयुष्कामं नवमे तेजस्कामं दशमेऽन्नाद्यकाममेकादशे इन्द्रियकामं
द्वादशे पशुकाम’</quote><ref>(आ॰.ध॰.१.प्र.१.प.१.ख.२१.सू.)</ref>मिति । अत्रोपनयनाश्रिता ये वयोविशेष-
लक्षणा गुणास्तेषामुपनेयार्थत्वात्तदाश्रयप्रधानभूतोपनयनफलस्यापि फल१त्वेन तादर्थ्यं वक्त-
व्यमित्यु/?/पनेयार्थस्याध्ययनस्यैवोपनयनमङ्गमिति सिद्ध‍यति । <quote>‘तथाकामोऽर्थसंयोगा’</quote>दि<ref>(जै॰
३.८.१३)</ref>त्यधिकारणे हि प्रधानगुणफलयोरेकाश्रयत्वनियममौत्सर्गिकमवलम्ब्य परैः सिद्धा-
न्तितम् । उक्तं हि नयविवेके तदधिकरणसिद्धान्ते <quote>‘साङ्गकर्मण्यधिकृतस्य स२र्वत्र प्राधान्यमु-
त्सर्ग इति गुणफलमपि तस्यैवे’</quote>ति । तस्मात्काम्योपनयनकल्पपर्यालोचनयाप्युपनयनमध्य-
यनाङ्गं सिद्ध्यतीति भावः । किं चाष्टवर्षत्वादीत्यादिशब्देन त्रैवर्णिकानां नित्यकल्परूपाण्यष्ट-
त्वैकादशवर्षत्वद्वादशवर्षत्वानि गृह्यन्ते । तत्कीर्तनमुपनयनस्य नित्यत्वख्यापनेन तत्प्रधान-
भूतस्याध्ययनस्य नित्यत्वप्रदर्शनाय । तत्प्रदर्शनं चाध्ययनस्याध्यापनविधिप्रयुक्तत्वे नित्यानि-
त्यसंयोगविरोधस्याग्रिमविशेषणेन स्फोरयिष्यमाणस्योपपादनाय । एवमुपनयनस्याध्ययनाङ्ग-
त्वे सति विहिताध्ययनस्याध्यापनविधिप्रयुक्तत्वासम्भवात्स्वविधिप्रयुक्तमेवाध्यवनमिति सिद्ध-
म्।अपि चाध्ययनस्य स्वविधिप्रयुक्तत्व एव नित्यवदनुष्ठानं सिद्ध्येत्,नाध्यापनविधिप्रयुक्तत्व इति
दर्शयितुं <pratika>स्वविधिप्रयुक्ततया नित्यप्राप्तस्येति</pratika> विशेषणम् । अध्ययनं हि नित्यं तदङ्गस्योपन-
यनस्य नित्यत्वात् । <quote>‘अत ऊर्ध्वं त्रयोऽप्येते यथाकालमसंस्कृताः । सावित्रीपतिता व्रात्या
भवन्त्यार्यविगर्हिताः ।। योऽनधीत्य द्विजो वेदानन्यत्र कुरुते श्रमम् । स जीवन्नेव शूद्रत्व-
माशु गच्छति सान्वयः ।।’</quote> इति तदभावे दोषवर्णनात् । अध्यापनविधिस्तु काम्य इत्यङ्गीक्रियते ।
<note>(१) <quote>‘पररीत्यैव’</quote> इति ख. ग. पाठः ।</note> <note>(२) <quote>‘सर्वप्राधान्य’</quote>मिति ङ. पाठः ।</note>
