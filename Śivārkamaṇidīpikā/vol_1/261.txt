<pb n="261"/>
त्वोपपत्तेः। प्रधानप्रकृत्यंशमुख्यार्थलाभार्थं प्रथमाविभक्तिव्यत्ययादिकल्पनोपपत्तेः। न च
तथा सति तदिति नपुंसकनिर्देशानुपपत्तिः । नपुंसकलिङ्गस्य तत्पदस्य ब्रह्मनामतया तदुपपत्तेः ।
<quote>‘तदिति वा एतस्य महतो भूतस्य नाम भवति योऽस्यैतदेवं नाम वेद ब्रह्म भवतीत्यै’</quote>तरेयोप-
निषदि <quote>‘ॐ तत्सदिति निर्देशो ब्रह्मणस्त्रिविधः स्मृत’</quote> इति गीतासु च तस्य तन्नामत्वप्रसिद्धेः ।
न च तथा सति उत्तरार्धगतयत्पदाकाङ्क्षापूरणाय तत्पदान्तरमध्याहरणीयं स्यादिति वाच्यम् ।
उत्तरवाक्यगतयत्पदस्य तत्पदनिरपेक्षतायाः <quote>‘वीरप्रसूर्जगति भार्गव रेणुकैव या त्वां त्रिलोक-
तिलकं सुतमभ्यसूत’</quote> अदर्शि गातुवित्तमो यस्मिन्व्रतान्यादधु’रित्यादिलोकवेदप्रयोगेषु सुप्र-
सिद्धत्वात् तथैव शब्दविद्भिरालङ्कारिकादिभिर्व्युत्पादितत्वाच्च तदित्यस्य पुल्लिङ्गयत्पदप्रति-
निर्देशकत्वकल्पनस्य क्लिष्टत्वाच्च । यदि भर्ग इत्यस्य सकारान्तत्वमिष्यते तथापि छान्दसो
वर्णविकार इत्यकारान्तरूढ्या शिववाचित्वमेव तस्य सिद्ध‍यति न तु सान्तयोगेन ज्यो-
तिर्वाचित्वम् । रूढशब्दत्वकल्पनसम्भवे यौगिकशब्दत्वाभ्युपगमायोगात् । किञ्चिद्वर्णविका-
रेऽपि बहुसारूप्ये लोकवेदयोः शब्दतदर्थानन्यत्वस्य लोकवेदाधिकरणसिद्धत्वात् <quote>‘गूढो-
त्मा न प्रकाशते’</quote> <quote>‘सर्वप्रोक्तं त्रिविधं ब्रह्ममेतत्’</quote> <quote>‘ऊर्ध्वरेतं विरूपाक्षं’</quote> <quote>‘चक्षोस्सूर्यो अजायते’</quote>त्या-
दिषु आत्मादिशब्दानामाकाराभावादिविकारे सत्यप्यात्मादिशब्दरूपत्वस्य प्रसिद्धार्थपरत्वस्य
चाङ्गीकाराच्च । एवं च देवस्य द्युतिमतः सवितुरादित्यस्य वरेण्यं तेजःप्रदत्वेन समाश्रयणीयं
भर्गं शिवं ध्यायामः य आदित्यान्तर्वर्ती भर्गो नोऽस्माकं धियः प्रचोदयात् अन्तर्यामि-
त्वेन प्रेरयति इति मन्त्रयोजना । ननु <quote>‘यो देवस्सवितास्माकं धियो धर्मादिगोचराः । प्रेर-
येत्तस्य यद्भर्गस्तद्वरेण्यमुपास्महे ।।’</quote> इति स्मृतौ यदिति विशेषणेन भर्ग इत्यस्य सान्तत्वं
प्रख्याप्य तस्य सवितुरित्यनेनान्वयं धीप्रेरकत्वस्य सवितृविशेषणत्वं च समाश्रित्य वि-
धान्तरेण योजना दर्शिता । सत्यम् । पूर्वोदाहृतसवितृवरेण्यशब्दान्वयोपपादकन्यायविंरुद्ध-
त्वान्नातीव श्रद्धेया सा ।। <quote>‘धियो यो न’</quote>इत्यस्यादित्यपरत्वे च प्रकाशदानेन चाक्षुषज्ञानजनक-
तामात्रं तदर्थः स्यात् । असङ्कुचितधीप्रेरकत्वं तदर्थो न स्यात् । तदेव हि तदर्थत्वेन वा-
च्यम् । असङ्कोचलाभात् । <quote>‘स यश्चायमशरीरः प्रज्ञात्मा यश्चासावादित्य एकमेव तदिति
विद्यात्तस्मात्पुरुषं पुरुषं प्रत्यादित्यो भवति । तदप्यतेदृषिणोक्तम् । चित्रं देवानामुदगादनी-
कं चक्षुर्मित्रस्य वरुणत्याग्नेः । आप्रा द्यावापृथिवी अन्तरिक्षं सूर्य आत्मा जगतस्तस्थुषश्चे’</quote> त्यैत-
रेयोपनिषदर्थानुरोधाच्च । तत्र ह्य <quote>‘शरीरः प्रज्ञात्मे’</quote>ति जीवानामन्तर्याम्युक्तः । <quote>‘तस्मात्पुरुषं
पुरुषं प्रती’</quote>ति वाक्यशेषात् । शरीरे पुरुष इति यमवोचाम स एवायं दैहिक आत्मा तस्य योऽ-
यमशरीरः प्रज्ञात्मा स रस इति प्राग्जीवान्तर्यामितया तद्रसत्वेन तस्य कीर्तनाच्च । न च
न्यायविरोधमुपन्यस्य स्मृतिवचनं कथमुपेक्ष्यत इति वाच्यम् । विधान्तरेणापि मन्त्रयोजना-
प्रदर्शकानां स्मृतिवचनानां दर्शनेन परस्परपराहतेषु तेषु न्यायस्यानुरोध्यत्वात् । दृश्यन्ते हि—
<quote>‘देवस्य सवितुर्मध्ये यो भर्गो नो धियः क्रमात् । प्रचोदयात्तं वरेण्यं धीमहीत्यन्वयक्रमः ।।’</quote> इत्यादी-
न्यपि स्मृतिवचनानि । श्रुतिविरोधाच्च तदुपेक्षणीयम् । उदाहृतानि हि भर्गशब्दस्याकारा-
न्तत्वे सवितृवरेण्यशब्दयोः परस्परान्वये च गमकानि श्रुतिवचनानि । तस्माद्गायत्रीमन्त्रग-
तभर्गश्रुतितद्देवताप्रतिपादकस्मृतिपुराणवचनानुरोधाच्छिवस्यादित्यान्तर्वर्तित्वप्रतिपादकश्रुति-
