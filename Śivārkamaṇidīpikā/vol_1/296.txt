<pb n="296"/>
जीव इति पूर्वः पक्षः । कुतः ? तस्य प्रत्यासन्नत्वात् । <quote>‘अथ खलु क्रतुमयः पुरुषो
यथाक्रतुरस्मिन् लोके पुरुषो भवति तथेतः प्रेत्य भवति स क्रतुं कुर्वीत’</quote> इति
कर्मवशादिह परत्र च परिभ्रमन् जीवः प्रस्तुतः पूर्वम् । तदनन्तरं <quote>‘मनोमयः’</quote>
इति श्रूयते । अत एव मनोमयत्वादिधर्मको जीवः । मनोमयत्वप्राणशरीरत्वा-
देकं च संसारिलक्षणं न परमेश्वरलिङ्गम् । सति यथार्थे असंकल्पः इति सत्यसं-
कल्पत्वमपि संसारिधर्मत्वेन योजनीयम् । अतः सर्वथा मनोमयत्वादिधर्मको
<!-- APPAYYA !-->
प्रतिसम्बन्ध्याकाङ्क्षाया<quote>‘मन्तर्धौ येनादर्शनमिच्छति’</quote> <ref>(पा॰ १-४-२८-सू.)</ref> इत्यत्रेवान्तरङ्गत्वात
स्वात्मन इति लभ्यते । स्वात्मा चोक्तमनोमयत्वादिविशेषणविशिष्टो बुद्धिसन्निहित इति ते-
षामिहोपासकविशेषणत्वेऽप्यर्थादुपास्यविशेषणत्वपर्यवसानादित्याशयेन पूर्वपक्षयति—<pratika>जीव
इति</pratika> । स्यादेतत् । <quote>‘सर्वं खल्विदं ब्रह्म तज्जलानिति शान्त उपासीते’</quote>त्यत्र विहितां ब्रह्मोपा-
सनामनूद्य तत्र गुणमात्रविधायकं <quote>‘स क्रतुं कुर्वीते’</quote>त्यादिवाक्यं न तु गुणविशिष्टकर्मविधाय-
कम् । अग्निहोत्रविधिसन्निहितदध्यादिवाक्यवत्तत्र गुणमात्रविधिसम्भवे विशिष्टविधिगौरवा-
ङ्गीकारायोगात् । तथा चोत्पत्तिशिष्टब्रह्मावरुद्धायामुपासनायां जीवस्योपास्यत्वेनान्वयायो-
गात् न तदन्वयो मनोमयत्वादीनामुपास्यगुणानां किं तु तेषां ब्रह्मान्वय एव युक्तः । ननु
तत्राप्युत्पत्तिशिष्टसार्वात्म्यावरोधान्मनोमयत्वाद्यन्वयो न सम्भवति । न च सार्वात्म्यमुपास-
नाविधिवाक्यस्थं न सम्भवति । सर्वं खल्विदं ब्रह्म तज्जत्वादिहेतुनेति खलुशब्दकृतेन प्रसि-
द्धवन्निर्देशेन <quote>‘तज्जला’</quote>नित्यन्तस्योपासनविध्येकवाक्यत्वानिवारणात् किं तु शान्त्युपायप्रदर्श-
कवाक्यान्तरगतमनस्सार्बात्म्यं तत्र नोपास्यगुण इति शङ्क्यम् । उपासनविध्याकाङ्क्ष्या ब्रह्म-
ण इव तद्ग‍ुणस्याप्यन्यार्थसन्निधानत एव ग्रहणोपपत्तेरिति चेत् । मैवम् । एकस्यामुपासनायां
स्वतन्त्रोपास्यद्वयाभावादेकोपास्यावरुद्धायामुपास्यान्तरान्वयासम्भवेऽप्येकस्मिन्नुपास्ये ब१हुगु-
णवैशिष्ट्योपासनसद्भावादेकगुणावरुद्धेऽप्युपास्ये तदविरुद्धगुणान्तरान्वयोपपत्तेः । नन्वस्त्वेवं
तथाप्यत्र नोत्पत्तिशिष्टगुणावरोधः । उपक्रमे जीवोपासनाया एव विधानात् । हेयपशुपक्षि-
सरीसृपादिसर्वात्मत्वस्यानादिसंसारभाजि जीव इति निर्दोषे ब्रह्मण्यसम्भवेन <quote>‘इदं ब्रह्मागच्छ-
ती’</quote>त्यादिश्रुत्यन्तरेषु जीवेऽपि ब्रह्मशब्दप्रयोगदर्शनेन चात्र ब्रह्मशब्दस्य जीवपरत्वादिति
चेन्न । तस्य प्रसिद्धिप्राचुर्येण यौगिकार्थपौष्कल्येन <quote>‘गायत्री वा इदं सर्व’</quote>मित्यारभ्य ‘ब्रह्मप्रक-
रणानुवृत्त्या चात्र ब्रह्मपरत्वस्यैवोचितत्वात् । ब्रह्मणस्सार्वात्म्यं सर्वशरीरत्वं न तु तत्तादा-
त्म्यमिति हेयतादात्म्येन न तस्य दोषवत्त्वप्रसङ्गः । शरीरगतदोषाणां शरीरिण्यप्रसङ्गादिति
द्वितीयाध्याये समर्थयिष्यमाणत्वेनात्र ब्रह्मणि सार्वात्म्यानुपपत्तिशङ्कानवकाशाच्च । प्रत्युत
यस्य जीवस्य यावन्ति शरीराणि तावदात्मत्वमेव तस्य न त्वसङ्कुचितं सर्वात्मत्वमिति जीव
एव सार्वात्म्यानुपपत्तेः स्पष्टत्वाच्च तथाभूतस्य सङ्कुचितसार्वात्म्यस्यान्यत्र द्वेषादिवर्जनरूप-
शान्तावनुपयोगेनात्र तद्ग्रहणानुपपत्तेश्च । तस्मादुत्पत्तिशिष्टब्रह्मावरुद्धायामुपासनायामुपा-
स्यत्वेनानन्विते जीवे मनोमयत्वादीनामुपास्यगुणानामन्वयासम्भवात्तेषामुपास्यब्रह्मान्वय
एव युक्त इत्याशङ्कानिराकरणार्थमाह—<pratika>मनोमयत्वेति ।</pratika> अयमाशयः । यद्यपि मयटो विकार-
<note>(१) <quote>‘ब्रह्मगुण’</quote> इति. ङ. च. पाठः ।</note>
