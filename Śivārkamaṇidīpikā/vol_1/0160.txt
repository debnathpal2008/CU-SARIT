<pb n="160"/>
तावद्वैषम्यमिष्यते । ननु, परमेश्वरस्यैव वेदकर्तृत्वमिति न नियमः । <quote>‘षड्ढोता वै
भूत्वा प्रजापतिरिदं सर्वमसृजत ऋचो यजूंषि सामानी’</quote> त्यादिश्रवणाद्धिरण्यग-
र्भादेरपि तत्कर्तृत्वावगमादिन्नि चेन्न। हिरण्यगर्भोत्पत्तेः प्रागपि वेदानां सद्भा-
वात् । श्रूयते हि <quote>‘यो ब्रह्माणं विदधाति पूर्वं यो वै वेदांश्च प्रहिणोति तस्मै’</quote>
इति । यस्सर्वदेवानामादिमस्य हिरण्यगर्भस्यापि कर्ता तस्मै सर्वान्वेदानुपदि-
शति स एव सर्वाधिको वेदकर्ता परमदेशिकः । तथा हि श्रुत्याऽभिव्यज्यते ।
<!-- APPAYYA !-->
नन्वीश्वरस्य वेदरचनामूलत्वेन सिद्ध्यज्ज्ञानं विशिष्य सर्ववेदार्थविषयं तदधीन१वर्णपदानुपू-
र्व्यादिविषयं च सिद्ध्यतु नाम । तथापि तस्य नदीवालुकासङ्ख्यादिविषयत्वासिद्धेर्न निरङ्कु-
शसार्वज्ञ्यसिद्धिरिति प्रश्नस्य किमुत्तरं निष्पन्नम् । वेदरचनामूलभूतं ज्ञानं यावद्वेदतदर्थविषय-
मिति सिद्धौ शिवशक्तिर्दीपप्रभान्यायेन व्यवस्थितविषयेति शङ्कायां निरस्तायां नदीवालुका-
सङ्ख्यादिविषयत्वमपि सिद्ध्यतीति चेत् तथाप्यतीतानागतवस्तुविषयज्ञानं न सिद्ध्यति । ज्ञा-
नसंयोगस्य विद्यमानेष्वेव सम्भवात् सत्कार्यवादो सर्वेषामर्थानां सदा सत्त्वेऽपि तत्तदागन्तु-
कभूतभविष्यदवस्थाविशेषज्ञानं न सिद्ध्यतीति चेत् । उच्यते । वेदकर्तृत्वेन वेदरचनामूल-
भूतज्ञानसिद्धौ तद्रचनासमयेष्वसतां भूतभविष्यतामपि वेदार्थानां ज्ञानं सिद्ध्यतीति तद्व-
हिर्भूतानामपि भूतभविष्यतां ज्ञानं सिद्ध्येत् । शिवज्ञानस्य विद्यमानविषयेषु व्यवस्थितविषय-
त्वशङ्काया इव भूतभविष्यद्विषयत्वासम्भवशङ्काया अपि निरासे सति सङ्कोचकाभावेन सर्व-
विषयत्वसिद्धेः । यस्य प्रसादादतीतानागतविषयं ज्ञानं देवर्षिमनुष्यादीनां जायते तस्य पर-
मेश्वरस्यातीतानागतज्ञातृत्वकल्पने कानुपपत्तिः । कारणाधीनमतीतानागतविषयत्वमनित्य-
ज्ञानानां सम्भवति । नित्यस्य तु परमेश्वरज्ञानस्य तत्तदर्थसम्बन्धाधीनमेव तत्तद्विषयत्वं
वाच्यमित्यतीतानागतावस्थाविशेषविशिष्टैः सम्बन्धाभावे कथं तद्विषयत्वं स्यादिति चेन्न ।
जीवानामिवेश्वरस्यापि चिच्छक्तिः <quote>‘प्रज्ञा च तस्मात्प्रसृता पुराणी’</quote> ति वचनप्रामाण्येन नादृष्टा-
दिकारणाधीननानापरिणामविशेषवतीत्यभ्युपगमात् । तदेतत्सर्वमभिप्रेत्योक्तं भाष्ये <quote>‘परमेश्वर-
स्सर्वसाक्षी सर्वं प्रत्यक्षयती’</quote>ति। <quote>‘न सर्वं मुख्यतः प्रकाशयती’</quote>त्येतन्न सर्वं विशिष्य प्रकाशयती-
त्यस्याप्युपलक्षणम् । <quote>‘किमपि विशेषेणे’</quote>ति दृष्टान्ततयोपन्यस्तम् । ननु, ब्रह्मणो वेद-
कर्तृत्वे सति तेन महर्षीणां सार्वज्ञ्याद्विशिष्टमीश्वरस्य सार्वज्ञ्यं सिद्ध्येदपि तत्रैव न प्रमाणम् ।
निश्वसितादिश्रुतीनां षड्ढोतृवाक्यादीनामिव तत्तदभिमानिदेवतादृष्टत्वादिविषयत्वादित्यभि-
प्रायेण शङ्कते---<pratika>नन्विति</pratika> । प्रजापतेः परमेश्वराद्वेदावाप्तिश्रवणात्तस्य वेदप्रणेतृत्वमनुपपन्नं
दूरे तत्सृष्टानामग्न्यादीनामिति तेषां वेदकर्तृत्वश्रुतेरन्यथा नेतव्यत्वेऽपि परमेश्वरस्य वेदकर्तृ-
त्वश्रुतयो नान्यथा नेतव्याः । बाधकाभावात् । अतः सृज्यमानाय प्रजापतये वेदप्रदान-
श्रवणात् ततः प्रागेव परब्रह्मणा वेदाः प्रणीता इत्यभ्युपगन्तव्यमित्याशयेन परिहरति---
<pratika>नेति</pratika> । <quote>‘सर्वदेवानामादिमस्ये’</quote>ति विशेषणमग्न्यादीनां वेदकर्तृत्वश्रवणस्यान्यथा नेतव्यतायाः
कैमुतिकन्यायेन सिद्धिं दर्शयितुम् । यद्यप्युदाहृतमन्त्रे पूर्वमित्युक्त्यैवोपन्यस्तविशेषणार्थ-
स्सिद्ध्यति तथापि तस्य स्पष्टीकरणार्थं मन्त्रान्तरमुदाहरति---<pratika>तथा हीति</pratika> । अस्मिन्मन्त्रे
<note>(१) <quote>‘तदधिकवर्ण’</quote> इति घ. पाठः ।</note>
