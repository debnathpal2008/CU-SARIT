<pb n="512"/>
त्तरं परा उच्यन्ते । तदेतत्&mdash;
<quote>‘यच्छेद्वाङ्मनसी प्राज्ञस्तद्यच्छेज्ज्ञान आत्मनि । ज्ञानमात्मनि महति नियच्छे-
त्तद्यच्छेच्छान्त आत्मनि।।’</quote> इति श्रुतिरेवाग्रे दर्शयति ।
<!-- APPAYYA !-->
नैवं मनसः इन्द्रियेभ्यः पृथक्परिगणनाभावेन भूततन्मात्रापेक्षया निकृष्टत्वेन तद्विषयत्वे
<quote>‘अर्थेभ्यश्च परं मन’</quote> इत्यस्यानुपपत्तेः । एतेन कारणत्वनिबन्धनं भोक्तारं प्रत्यन्तरङ्गत्वनिब-
न्धनं वा परत्ववचनमित्यपि शङ्का निरस्ता । इन्द्रियाणामाहङ्कारिकत्वे <quote>‘इन्द्रियेभ्यः परा
ह्यर्था’</quote>इत्यस्य भौतिकत्वे <quote>‘अर्थेभ्यश्च परं मन’</quote>इत्यस्य चानुपपत्तेः । इन्द्रियेभ्योऽर्थानामन्तर-
ङ्गत्वे तदभावे च तयोरेवानुपपत्तेः । तस्मादिन्द्रियेभ्यः तद्विषया वशीकार्यत्वे पराः । वश्ये-
न्द्रियस्यापि विषयसन्निधौ इन्द्रियविजृम्भणात् । तेभ्यो मनः परम् । मनसि विषयध्यान-
प्रवृत्तौ विषयासन्निधानेऽपि रागादिविजृम्भणात् । तस्मादपि बुद्धिः परा । अध्यवसायाभावे
मनसोऽकिञ्चित्करत्वात् । ततोऽप्यात्मा परः । सर्वस्यापि विषयप्रवृत्तेरात्मेच्छायत्तत्वात् ।
तत एवात्मा अणुरपि महानिति विशेष्यते । तस्मादपि शरीरं परम् । तदायत्तत्वात्सर्वासा-
मपि पुरुषप्रवृत्तीनाम् । तस्मादपि परः सर्वान्तर्यामी सर्वप्रेरकः परिपूर्णः शिव इति इन्द्रिया-
दयो वशीकार्यतायामुत्तरोत्तरं परा उच्यन्त इत्येव युक्तमिति । <quote>‘दर्शयति चे’</quote>ति सूत्रशेषं
व्याचष्टे&mdash;<pratika>तदेतदिति</pratika> । वशीकार्यत्वे यदुत्तरोत्तरं परत्वमुक्तं तदेतदियं कठवल्लीश्रुतिरेवाग्रे
दर्शयति । <quote>‘यच्छेद्वाङ्मनसी प्राज्ञस्तद्यच्छेद‍्ज्ञान आत्मनि । ज्ञानमात्मनि महति नियच्छेत्त-
द्यच्छेच्छान्त आत्मनि’</quote> इति मन्त्रेण दर्शयतीत्यर्थः । अस्य मन्त्रस्यायमर्थः । वागुपलक्षित-
सर्वज्ञानसाधनेन्द्रियजातं मनसि यच्छेत् । बाह्येन्द्रियव्यापकत्वमुत्सृज्य मनोमात्रेणावति-
ष्ठेत । विषयविकल्पाभिमुखं तन्मनः आत्मनि निश्चितायां बुद्धौ विषयदोषाध्यवसायरूपायां
नियच्छेत्तां बुद्धिं महति प्रत्यगात्मनि नियच्छेत् तदुपादेयताविषयां तत्प्रवणां कुर्यात् । तं
च प्रत्यगात्मानं निरुपप्लवे परमात्मनि यच्छेत् तच्छेषताप्रतिपत्तिं कुर्यादिति । कथमयमर्थो
लभ्यत इति चेत् पूर्वापरपरामर्शेन वागादिशब्देषु छान्दसव्युत्पत्त्याश्रयणात् । क्वचित्किञ्चि-
न्नियच्छेदिति कर्माधिकरणयुक्तं हि नियमनं द्वितीयादिवाक्येषूच्यते । अतो वागित्यत्र
द्वितीयार्थे प्रथमा । <quote>‘सुपांसु लु’</quote>गिति द्वितीयायास्सुलुग्वा । <quote>‘मनसी’</quote>इति छान्दसो दीर्घः।<quote>‘इया-
डियाजीकाराणामुपसङ्ख्यान’</quote>मिति सप्तम्या ईकारो वा । चतुर्थवाक्ये तदिति लिङ्गव्यत्ययः
<quote>‘सुपां सुलु’</quote>गिति लुग्वा । पूर्ववाक्ये सप्तमीनिर्दिष्टस्यानन्तरवाक्ये द्वितीयया निर्देश इति
पूर्ववाक्येषु दर्शनेनात्र तत्पदस्यात्मपरत्वात् । नन्वित्थमनेन मन्त्रेण इन्द्रियमनोबुद्ध्यात्मनां
वशीकरणक्रम उक्त इत्यस्तु नाम । तावता कथमिन्द्रियार्थमनोबुद्ध्यात्मशरीरपरमात्मनां
तस्यापि परमात्मनः वशीकार्यत्वं नोक्तम् । वशीकार्यत्वेनोक्तानामपि इन्द्रियादीनामुत्तरोत्तरं
हेतुर्न.....त इति चेदुच्यते । योगकालकर्तव्येन्द्रियादिनियमनरूपद्वशीकरणक्रमप्रदर्शनपरोऽयं
मन्त्रः । अतः विषयशरीरयोरीहाग्रहणम् । विषयसन्निधानपरिहरणरूपं विषयवशीकरणं हि
व्युत्थानकालेऽपि कर्तव्यं हितमितमेध्याशनरूपं शरीरवशीकरणं व्युत्थानकाले तु कर्तव्यं
न योगग्रहणेऽपि । अत्रेन्द्रियादीनां वशीकार्यतायां परत्वे <quote>‘दर्शयति चे’</quote>ति लिङ्गोपन्यासस्य
