<pb n="064"/>
पि सा प्रस्तुतार्थानुपयोगिनी प्रस्तुतार्थपरिपन्थिनी च । वेदान्तविचारे साक्षाद्विधिश्रवणात्तत्र
स्वविधेरेव प्रवर्तकत्वोपपत्तौ किं प्रवर्तकान्तरान्वेषणेनेति हि शङ्का प्रस्तुता । तथाहि---तत्रा-
पूर्वविध्याशङ्का तावदप्रवृत्तप्रवर्तकत्वोपपादने उपयुज्यते । नियमविध्याशङ्कापि पाक्षिक्यां
प्रवृत्तौ प्रसक्तायां नियतप्रवर्तकत्वोपपादन उपयुज्यते । परिसङ्ख्याशङ्का तु न क्वाप्युपयुज्यते ।
प्रत्युत श्रोतव्यवाक्यस्य श्रवणविधायकत्वरूपस्वार्थपरित्यागाभ्युपगमात् स्वविधित एव श्र-
वणे प्रवृत्त्युपपत्तिरिति शङ्कायाः प्रस्तुतायाः परिपन्थिनी च भवति । अपि चाध्ययनपरिस-
ङ्ख्याङ्गीकारे दोषान्तरमपि प्रसज्यते । कथम् । अध्ययनविध्याकाङ्क्षाया अध्ययनसंस्कृतस्वा-
ध्यायविनियोगाकाङ्क्षाया वा अर्थज्ञानफलान्वये सति तत्सिद्ध्यर्थं कर्मविचाररूपवेदान्तश्रवणे-
ऽप्याक्षेपतः प्राप्तिरस्तीति खलु वेदान्तश्रवणविधिं परित्यज्य तदध्ययनपरिसङ्ख्याविधिरङ्गी-
क्रियते । कथमिदमुपपद्यते । यतो वेदान्तानामध्ययनप्रतिषेध द्विविधस्यापि वेदान्तश्रवणा-
क्षेपस्याध्ययनविधिमूलस्याप्रवृत्त्या वेदान्तश्रवणस्य कुतोऽपि प्राप्तिर्न भवेदिति स्वोपजीव्य-
वेदान्तश्रवणप्राप्तिविघातकत्वमप्यपरो दोषः स्यात् । यदि स्वोपजीव्यविरोधित्वं विधीनां
न दोषः तदा परिसङ्ख्यामुपजीव्य लब्धोन्मेषया वेदान्तश्रवणाप्राप्त्या परिसङ्ख्यामुपमृद्य त-
त्रापूर्वविधिः पुनरुन्मज्जेत् । तस्मादुपजीव्यविरोधोऽप्यस्यास्त्रिदोषदुष्टायाश्चतुर्थो दोषः स्या-
देव । नन्वयमेव दोषः परिहारग्रन्थेनोच्यते । अनधीतस्वाध्यायानां विचारायोगादिति ।
नेति ब्रूमः । न हि तत्र परिसङ्ख्योपजीव्यविचारप्राप्तेस्तया विघातो दोषत्वेनोच्यते किं तु
विचाराप्राप्तावर्थनिर्णयाभावेन विद्या१नुष्ठानासम्भवात् पुरुषार्थालाभः । वस्तुतस्सोऽपि न
दोषः । विचारं विना पुरुषार्थलाभासंभवे तदाक्षिप्त एव विचारे प्रवृत्त्या तल्लाभोपपत्तेः ।
विचाराभावेऽपि परमेश्वरप्रसादलब्धसकलवेदन्तार्थज्ञानं हिरण्यगर्भादिप्रणीतविद्यातद्वेद्य-
परब्रह्मरूपनिर्णायकग्रन्थोपदेशादिना विद्यानुष्ठानोपयोग्यर्थज्ञानमासाद्य विद्यानुष्ठानेन पुरु-
षार्थलाभोपपत्तेः । न ह्येकेन मुमुक्षुणा सकलवेदान्तप्रतिपादिता सर्वापि विद्याऽनुष्ठेया येन
सकलवेदान्तार्थज्ञानं तेन लब्धुं न शक्यमिति विचारोऽन्विष्यते । एकेनैकैव परविद्याऽनुष्ठे-
या <quote>‘विकल्पो विशिष्टफलत्वात्’</quote> <ref>(ब्र०३-३-५९.)</ref> इत्यधिकरणन्यायात् । तदुपयोग्यर्थज्ञानं
तूपदेशपरहैरण्यगर्भकल्पादिना सुलभमेव । <quote>‘नावेदविन्मनुते तं बृहन्त’</quote>मिति श्रुतिः अवेदेन
परमेश्वरज्ञानं न सम्भवतीत्येतत्परा न भवति । वेदानुसार्यागमादिनापि तद्ज्ञानदर्शनात् ।
किं तु वेदोक्तप्रकारेणैव स ज्ञातुं शक्यः । न तु शुष्कयुक्तिसमर्थितप्रकारेणेत्येतत्परा । <quote>‘नैषा
तर्केण मतिरापनेया प्रोक्तान्येनैव सुज्ञानाय प्रेष्ठे’</quote>तिश्रुत्यन्तरैकार्थ्यात् । नन्वेवं तर्हि पुरुषा-
र्थासम्भव इत्यस्य वेदान्ताध्ययनस्य प्रतिषिद्धत्वे तदर्थविचारे कस्यापि प्रवृत्त्यसम्भवात् वि-
चारशास्त्रारम्भो निष्फलः स्यादित्यत्र तात्पर्यमस्तु । स्यादेतत् । अध्ययननियमपरिसङ्ख्यया
केषां चिद्वेदान्ताध्ययनाभावेन तद्विचारे प्रवृत्त्यभावेऽप्यन्येषां प्रवृत्त्या विचारशास्त्रारम्भ-
साफल्यान्न तन्नैष्फल्यदोषप्रसक्तिः । अध्ययनपरिसङ्ख्येति प२क्षे ह्यध्ययननियमपरिसङ्ख्यैव
भवति । नाध्ययनस्वरूपपरिसङ्ख्या । तथा हि—नियमविधितः प्राप्तस्य तर्कितस्य वा परिस-
ङ्ख्या नियमपरिसङ्ख्या । अन्यतः प्राप्तस्य तर्कितस्य वा परिसङ्ख्या स्वरूपपरिसङ्ख्येति व्य-
<note>(१) <quote>‘विध्यनुष्ठानासम्भवात्’</quote> इति ङ. पाठः ।</note> <note>(२) <quote>‘पूर्वपक्षेऽपि’</quote> इति घ. पाठः ।</note>
