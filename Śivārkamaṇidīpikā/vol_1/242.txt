<pb n="242"/>
गस्यातीतानन्तरोपाधिजत्वेन स्वाभाविकत्वानङ्गीकाराच्छारीरत्वस्य चान्नमयादिशरीरपरंपराप्रदर्श्यमानत्वेनौपचारिकत्वाभ्युपग-
माच्च आनन्दमयशब्दवाच्यः परमात्मैवेति सिद्धान्तः ।। १२ ।।</p>
<p><pratika>विकारशब्दान्नेति चेन्न प्राचुर्यात् ।। १३ ।। विकारशब्दान्नेति चेत्</pratika>=विकारार्थकमयडन्तान्नमयादिप्रायपाठा-
दानन्दमयशब्देऽपि मयटो विकारार्थत्वेन ब्रह्मणश्चानन्दविकारत्वानुपपत्तेः आनन्दमयस्य न ब्रह्मत्वमिति चेत् । <pratika>न</pratika>=तथा न
भवति । कुतः । <pratika>प्राचुर्यात्</pratika>=आनन्दमयशब्दे मयटः प्राचुर्यार्थकत्वात् । स्मर्यते हि <quote>‘तत्प्रकृतवचने मय’</quote>डिति प्राचुर्यार्थेऽपि
मयट्प्रत्ययः । यथा अन्नमयो यज्ञ इत्यन्नप्रचुर उपचर्यते एवमानन्दप्रचुरं ब्रह्मानन्दमयशब्देनोच्यते । ब्रह्मण आनन्दप्रचुरत्वं
तावत् मनुष्यत्वादारभ्योत्तरोत्तरस्मिन्स्थाने शतगुण आनन्द इत्युक्त्या ब्रह्मानन्दस्य निरतिशयत्वावधारणात्सिद्ध्यति ।। १३ ।।</p>
<p><pratika>तद्धेतुव्यपदेशाच्च</pratika> ।। १४ ।। इतश्च प्राचुर्यार्थे मयट् । चकारोऽनुक्तसमुच्चयार्थः । तच्चानुक्तं ब्रह्मानन्दस्य निरति-
शयत्वावधारणमेव । तच्च निरूपितं पूर्वसूत्रार्थवर्णनावसाने । <quote>‘एष ह्येवानन्दयाति’</quote> इति ब्रह्मण आनन्दहेतुत्वस्य श्रुत्या व्यप-
दिश्यमानत्वाच्चानन्दमयशब्दे मयट्प्राचुर्यार्थकः । तस्मादानन्दमयः परमात्मा ।। १४ ।।</p>
<p>इतश्चानन्दमयः पर एवेत्याह---<pratika>मान्त्रवर्णिकमेव च गीयते ।। १५ ।।</pratika> <quote>‘ब्रह्मविदाप्नोति पर’</quote> मित्युपक्रम्य <quote>‘सत्यं
ज्ञानमनन्तं ब्रह्मे’</quote> त्यस्मिन्मन्त्रे यत्सत्याद्यात्मकं सर्वान्तरं ज्ञेयत्वेनोक्तं तन्मान्त्रवर्णिकं ब्रह्मैवानन्दमय इति ब्राह्मणे गीयते ।
मन्त्रब्राह्मणयोरैकार्थ्यादित्यर्थः ।। १५ ।।</p>
<p>इतश्चानन्दमयः परो न जीव इत्याह---<pratika>नेतरोऽनुपपत्तेः</pratika> ।। १६ ।। <pratika>इतरः</pratika>=ईश्वरादन्यः । <pratika>न</pratika>=आनन्दमयो न
भवति । कुतः । <pratika>अनुपपत्तेः</pratika>=<quote>‘सोऽकामयत बहु स्यां प्रजायेये’</quote> त्यादिश्रूयमाणस्य सृष्टेः प्राक्कामयितृत्वस्रष्टंव्यात्मकत्वादेरनु-
पपत्तेः । इत्यर्थः ।। १६ ।।</p>
<p>इतश्च नानन्दमयो जीव इत्याह---<pratika>भेदव्यपदेशाच्च ।। १७ ।।</pratika> <quote>‘रसो वै सः । रसं ह्येवायं लब्ध्वानन्दी भवति’</quote> इति
जीवानन्दमययोर्लब्धृलब्धव्यत्वरूपेण भेदेन व्यपदिश्यमानत्वादित्यर्थः ।। १७ ।।</p>
<p>ननु तर्ह्यानन्दमयशब्देन प्रधानमुच्यतां तत्राह---<pratika>कामाच्च नानुमानापेक्षा ।। १८ ।।</pratika> अनुमीयत इत्यनुमानमनु-
मानैकगम्यं प्रधानं तस्य <pratika>नापेक्षा=</pratika>आनन्दमयत्वेनात्र न स्वीकारः । कुतः । <pratika>कामात्</pratika>=तदधिकारे <quote>‘सोऽकामयते’</quote>ति
कामयितृत्वश्रवणादित्यर्थः । अत्र प्रधाननिराकरणं गतिसामान्यप्रदर्शनाय प्रासङ्गिकमिति बोध्यम् ।। १८ ।।</p>
<p>इतश्च नानन्दमयः प्रधानं जीवो वा इत्याह---<pratika>अस्मिन्नस्य च तद्योगं शास्ति ।। १९ ।।</pratika> अस्मिन्=आनन्दमये
प्रकृत आत्मनि । <pratika>अस्य</pratika>=प्रबुद्धस्यास्य जीवस्या<pratika>तद्योगं</pratika>=तदात्मना योगं तद्भावापत्तिरूपां मुक्तिम् । <quote>‘यदा ह्येवैष एतस्मिन्नदृश्ये
ऽनात्म्ये’</quote>इत्यादि शास्त्रं <pratika>शास्ति</pratika> । तस्मान्नानन्दमयो जीवः प्रधानं वा किं तु परमात्मैवेत्यर्थः ।। इदं तु एकदेशीयमतम् ।। १९ ।।</p>
<p>भगवत्पादीयमते त्वित्थं सूत्रयोजना । अत्र सौत्रेणानन्दमयपदेन तद्वाक्यस्थं ब्रह्मपदं लक्ष्यते । अतः <pratika>आनन्दमयः</pratika>=
आनन्दमयवाक्ये <quote>‘ब्रह्म पुच्छं प्रतिष्ठे’</quote>त्यत्र श्रुतो ब्रह्मशब्दः स्वप्रधानब्रह्मपरः नानन्दमयावयवपरः । कुतः । <pratika>अभ्यासात्</pratika>=
<quote>‘असन्नेव स भवति’</quote> इति श्लोके ब्रह्मण एव केवलस्याभ्यस्यमानत्वादित्यर्थः । अत्रानन्दमयवाक्यगते <quote>‘ब्रह्म पुच्छं प्रतिष्ठे’</quote>
त्यत्र किमानन्दमयावयवत्वेन ब्रह्मोच्यते उत स्वप्रधानत्वेनेति संदेहः । ब्रह्मणः <quote>‘ब्रह्म पुच्छं प्रतिष्ठे’</quote>ति आनन्दमयस्य
पुच्छरूपावयवत्वेन निर्देशात् ब्रह्मपदं तदवयवभूतब्रह्मपरमिति पूर्वः पक्षः । <quote>‘असन्नेव स भवती’</quote> त्यस्मिन्निगमनश्लोके ब्रह्मण
एव केवलस्याभ्यस्यमानत्वादानन्दमयस्य ब्रह्मत्वे प्रियाद्यवयववत्त्वेन ब्रह्मणस्सविशेषतापत्त्या वाक्यशेषे वाङ्मनसयोरगोचर-
त्वाभिधानान्निर्विशेषत्वस्य श्रवणात् पुच्छशब्दस्य लक्षणया पुच्छवत्पुच्छमित्याधारपरत्वाभ्युपगमाच्च पुच्छवाक्यस्थं ब्रह्मपदं
स्वप्रधानब्रह्मपरमेव नानन्दमयावयवपरमिति सिद्धान्तः ।। तस्मादन्नमयादिष्विवानन्दमयेऽपि मयड्विकारार्थ एव विज्ञेयो न
प्राचुर्यार्थः । सूत्राण्यन्यान्यप्येवं व्याख्येयानि ।। १२ ।।</p>
<p>यत्तु पुच्छशब्दस्यावयवपरत्वमिति तत्राह---<pratika>विकारशब्दादिति । विकारशब्दात्</pratika>=अवयवपरपुच्छशब्दात् तत्स-
मानाधिकरणब्रह्मशब्दो न स्वप्रधानब्रह्मपर इति चेन्न । <pratika>प्राचुर्यात्</pratika>=अवयवप्राये वचनात् पुच्छमित्युच्यते नावयवविवक्षया ।
अतः प्रतिष्ठासमभिव्याहारात् पुच्छशब्दस्याधारपरतया स्वप्रधानत्वेन ब्रह्मोच्यत इत्यर्थः ।। १३ ।।</p>
<p>इतश्च पुच्छशब्दस्याधारपरत्वमित्याह---<pratika>तद्धेत्विति</pratika> । तस्य ब्रह्मणः स्वविकारजातं प्रति हेतुत्वेन <quote>‘इदं सर्वमसृजत यदिदं
किंचे’</quote>ति वाक्ये व्यपदेशादित्यर्थः । न हि कारणस्य ब्रह्मणः स्वविकारस्यानन्दमयस्यावयवत्वं मुख्यया वृत्त्योपपद्यते । अतः
पुच्छपदमाधारपरमेव ।। १४ ।।</p>
<p>इतश्च पुच्छवाक्ये ब्रह्म स्वप्रधानमित्याह---<pratika>मान्त्रवर्णिकमिति</pratika> । <quote>‘यत्सत्यं ज्ञानमनन्त’</quote> मित्यादिमन्त्रवर्णप्रतिपाद्यं
ब्रह्म तदेव <quote>‘ब्रह्म पुच्छ’</quote> मिति ब्राह्मणवाक्ये स्वप्राधान्येन गीयते । मन्त्रब्राह्मणयोरैकार्थ्यादित्यर्थः ।। १५ ।।</p>
