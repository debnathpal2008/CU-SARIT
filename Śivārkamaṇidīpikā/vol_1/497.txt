<pb n="497"/>
स्वामितया सकलजगद्भयहेतुरीश्वर एव ।। ।। इति कम्पनाधिकरणम् ।। ९ ।।
<!-- APPAYYA !-->
सूत्रेण ताच्छील्यार्थे भूधातोरुकञ्प्रत्ययः । भयंकरं भवितुं शीलवदित्यर्थः । यद्वा । भावुकं
मङ्गलं शासकतया भयंकरमपि परिणामे श्रेयस्करमित्यर्थः । <quote>‘श्वश्रेयसं शिवं भद्रं कल्याणं
मङ्गलं शुभम् । भावुकं भविकं भव्यं कुशलं क्षेममस्त्रियाम् । शस्तं चाथ त्रिषु द्रव्ये पापपुण्यसु-
खादि च’</quote>ति अमरसिंहोक्तेः । अत्र प्राकरणिकानां ब्रह्मलिङ्गानां पूर्वपक्षे कम्पनहेतोरन्यत्रैवा-
शयात्तत्र तदन्वयोऽस्पष्ट इति स्पष्टास्पष्टब्रह्मलिङ्गता ।। <pratika>।।इति कम्पनाधिकरणम् ।।९।।</pratika></p>
<!-- APPAYYA !-->
<head>नयमणिमालायामथ कम्पनाधिकरणम् ।। ९ ।।</head>
<sutra>सू॰ । कम्पनात् ।। ४० ।।</sutra>
<lg><l>कम्पनहेतुः प्राणो मरुद्भवेदशनिपातने हेतुः । सकलजगदभयदायी भयदायी स्यात्कथं/?/ स शिवः ।। ६६ ।।</l></lg>
<lg><l>शिव एव शासकत्वाद्राजवदभयप्रदोऽपि भयहेतुः । वायोस्तु न प्रसक्तिर्मध्येब्रह्मपरसन्दर्भम् ।। ६७ ।।</l></lg>
<head>इति कम्पनाधिकरणम् ।। ९ ।।</head>
<!-- APPAYYA !-->
<head>सूत्रार्थचन्द्रिकायाम्</head>
<head>अथ कम्पनाधिकरणम् ।। १० ।।</head>
<p><pratika>।। सू॰ ।। कम्पनात् ।। ३९ ।।</pratika> भगवत्पादमते, इत्थं प्रासंगिकमधिकारविचारं परिसमाप्य प्रकृतवाक्यार्थं प्रवर्तयिष्यन्
प्रमिताधिकरणे ब्रह्मवाक्ये जीवानुवादो ब्रह्मज्ञानायेत्युक्तम् । न तथेह <quote>‘यदिद’</quote> मितिवाक्ये प्राणानुवादो युक्तः । तस्य स्वरू-
पतः कल्पितस्य ब्रह्मैक्यायोगादिति प्रत्युदाहरणसंगत्येदमाह---<pratika>।। सू॰ ।। कम्पनात् ।। ३९ ।।</pratika> अस्य <quote>‘यदिदं किचं जगत्सर्वं
प्राण एजति निस्सृत’</quote> मित्यादिकं कठवल्लीवाक्यं विषयः । तत्र <quote>‘एजृ कम्पने’</quote> इति धातोः कम्पनार्थकत्वात् सर्वजगत्कम्पनहेतुः
प्राणः प्रतीयते । स किं वायुविकार उत परमात्मेति संशयः । प्रसिद्धेः पञ्चवृत्तिः प्राण इति पूर्वपक्षः । <quote>‘प्राणस्य प्राण’</quote> मिति
प्राणशब्दस्य परमात्मनि प्रसिद्धेरिह प्राणशब्दवाच्यः परमात्मैव । कुतः । <pratika>कम्पनात्</pratika>=सर्वस्य सवायुकस्य जगतो जीवनादिचे-
ष्टाहेतुत्वात् । तद्धेतुत्वं <quote>‘न प्राणेन नापानेने’</quote> त्यादिश्रुतिप्रसिद्धम् ।।</p>
<p><pratika>श्रीकण्ठमते</pratika>, एवं प्रासंगिकमधिकारिनिरूपणं कृत्वा प्रकृतं प्रस्तौति---<pratika>सू॰ ।। कम्पनात् ।। ४१ ।।</pratika> विषयवाक्यं समा-
नमेव । अत्र कम्पनहेतुरशनिर्वा प्राणवायुर्वा परमेश्वरो वेति त्रेधा संशयः । सकलजगदभयदायिनः परमकारुणिकस्य परमेश्व-
रस्य जगत्कम्पनहेतुत्वस्यायुक्तत्वात् वज्रप्राणयोर्जगत्कम्पनहेतुत्वस्योपपत्तेश्च वज्रप्राणश्रुतिभ्यां तयोरन्यतरस्य जगत्कम्पनहेतुत्वं
युक्तमिति पूर्वः पक्षः । कल्याणमूर्तेरपि परमेश्वरस्य शासकत्वाद्भयदर्शनत्वोपपत्तेः स्वामितया सकलजगद्भयहेतुः परमेश्वर
एवेति सिद्धान्तः ।</p>
<p><pratika>रामानुजमते</pratika>, प्रासंगिकं परिसमाप्य प्रकृतं परिसमापयति---<pratika>सू॰ ।। कम्पनात् ।।४१।।</pratika> अङ्गुष्ठप्रमितप्रकरणमध्ये <quote>‘य
दिदं किं च’</quote> इति वाक्ये प्राणशब्दनिर्दिष्टाङ्गुष्ठप्रमितजनितभयनिमित्तस्याग्निवाय्वादिकृत्स्‍नजगत्कम्पनस्य श्रूयमाणतया अङ्गुष्ठप्र-
मितः परमात्मैवेति । <pratika>।। सू॰ ।। ज्योतिर्दर्शनात् ।। ४२ ।।</pratika> तत्रैव प्रकरणमध्ये परब्रह्मासाधारणस्य सर्वतेजश्छादकस्य
ज्योतिषो <quote>‘न तत्र सूर्य’</quote> इत्यादिवाक्ये श्रूयमाणस्य दर्शनादङ्गुष्ठप्रमितः परमात्मैव इति ।</p>
<head>इति रामानुजमते प्रमिताधिकरणम् ।।</head>
<p><pratika>आनन्दतीर्थमत्ते</pratika>, विषयवाक्यं समानम् । अत्र श्रूयमाणं वज्रमिन्द्रायुधं वा विष्णुर्वेति संशयः । वज्रश्रुतेरुद्यतत्वलिङ्गाच्च
वज्रमिन्द्रायुधमिति पूर्वः पक्षः । सप्राणसकलजगच्चेष्टकत्वरूपान्निरवकाशाद्विष्णुलिङ्गात् मुक्तिप्रदत्वलिङ्गात् वर्जनाद्वज्रमिति वज्र-
शब्दस्य यौगिकार्थपरत्वाच्च वज्रं विष्णुरेवेति सिद्धान्तः ।।</p>
<head>इति सूत्रार्थचन्द्रिकायां कम्पनाधिकरणम् ।। १० ।।</head>
