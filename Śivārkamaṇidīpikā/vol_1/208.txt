<pb n="208"/>
इति आनन्दवल्ल्यामाम्नायते ।। अन्रानन्दमय आत्मा जीवो वा ? परमेश्वरो वा ?
<!-- APPAYYA !-->
मयपर्याये तस्यात्मेश्वरवचनस्येश्वरान्तरनिरास इव तन्निरासे तात्पर्यम् । कुत एवं कल्प्यत
इति चेत् आत्मान्तरविवक्षायां <quote>‘तस्माद्वा एतस्मादन्योऽन्तर आत्मे’</quote>ति तत्प्रतिपादनप्रारम्भ-
स्य प्राणमयादिपर्यायचतुष्टयेऽपि दर्शनात् । इह <quote>‘तस्माद्वा एतस्मादानन्दमयादन्योऽन्तर
आत्मा ब्रह्मे’</quote>त्येवंरूपप्रारम्भादर्शनाच्चानन्दमय एवाकाशादिकारणभूत आत्मेति श्रुतितात्पर्या-
वसायादेवं कल्प्यते । ननु,भूमविद्यायामात्मजिज्ञासयोपसेदुषे नारदाय नामादिषूत्तरोत्तरमर्था-
न्तरोपदेशे <quote>‘अस्ति भगवो नाम्नो भूय इति वाग्वाव नाम्नो भूयसी’</quote> त्यादिप्रश्नप्रतिवचना-
भ्यामेवेति शैल्याः प्राणे समापनेऽपि विनैव तादृशे प्रश्नप्रतिवचने <quote>‘एष तु वा अतिवदति य-
स्सत्येनातिवदती’</quote> त्यादिना तदनन्तरं प्रतिपाद्यमाने सत्ये प्राणमुल्लङ्घ्यात्मोपदेशपर्य-
वसानमभ्युपगम्यते । इहापि तथा स्यादिति चेत् विषमो दृष्टान्तः । भूमविद्यायां प्राणो-
पदेशे नामादिष्वनुक्तस्यातिवादित्वस्योक्त्या तत्पर्यन्त एवात्मोपदेश इति भ्रान्ता शिष्ये
भूयः प्रश्नमकुर्वति स्वयमेवाचार्यः ततोऽर्थान्तरं सत्यमुपचिक्षेपेति श्लिष्यते । इह तूत्त-
रोत्तरात्मोपदेशे दृष्टायाः शिष्यप्रश्नं विना स्वयमेव प्रवर्तितायाः <quote>‘तस्माद्वा’</quote> इत्यादिशैल्या
नास्ति ब्रह्मणि परित्यागे किञ्चित्कारणम् । न तु <quote>‘तस्यैष एवे’</quote> त्यादिवाक्यस्य पर्यायच-
तुष्टयेऽप्यर्थैकरूप्यलाभः तत्र कारणं स्यादिति चेन्न । चरमप्रवृत्तभङ्गीभङ्गभिया प्रथमप्रवृत्त-
भङ्गीभङ्गायोगात् । तस्मादानन्दमय एव सर्वकारणभूत आत्मेति तस्मिन्नानन्दमये श्रुतस्या-
त्मशब्दस्य जीवब्रह्मसाधारण्यात् संशयमाह---<pratika>अत्रेति</pratika> । नन्वात्मशब्दः साधारणोऽपि <quote>‘ब्र-
ह्मविदाप्नोति पर’</quote>मिति ब्रह्मोपक्रमात्तद्विषयो भव१ति । न हि जीवस्य ब्रह्मशब्दार्हतास्ति । परि-
च्छिन्नत्वात् । न वा तद्विदः परप्राप्तिरस्ति । <quote>‘तन्निष्ठस्य मोक्षोपदेशा’</quote>दिति <ref>(ब्र॰—१—१—७)</ref>
सूत्रे तन्निषेधात् । न च <quote>‘सत्यं ज्ञानमनन्त’</quote> मिति लक्षणं तत्रान्वेति । उच्यते । ब्रह्मणः
तद्विदो जीवस्य चोपक्रमोऽस्ति तयोरात्मशब्देन कस्य परामर्शो युक्त इत्यनवधारणात्संशयः ।
<pratika>जीव इति पूर्वपक्ष इति</pratika> । तत्रात्मशब्देन ब्रह्मविद एव परामर्शो युक्तः । विभक्त्यैकरू-
प्यात् । <quote>‘प्रजापतिर्वरुणायाश्वमनयत्स स्वां देवतामार्छ’</quote>दित्यत्र <quote>‘स’</quote> इत्यनेनेव प्रजापतेः । न
च <quote>‘सत्यं ज्ञानमनन्तं ब्रह्मे’</quote>ति मन्त्रे ब्रह्मापि प्रथमान्तनिर्दिष्टमिति वाच्यम् । <quote>‘यो वेदे’</quote>ति
विदेः कर्मसमर्पकत्वेन ब्रह्मशब्दस्य द्वितीयान्तत्वात् । न चानन्दमयवाक्यगत आत्मशब्दः
<quote>‘तस्माद्वा एतस्मादात्मन’</quote>इति कारणवाक्यगतात्मशब्दोपात्तविषयः तत्र नास्ति विभक्त्यैक-
रूप्यमिति वाच्यम् । तत्र <quote>‘तस्मा’</quote>दित्यनेन प्रकृतपरामर्शसिद्धा <quote>‘वेतस्मा’</quote>दित्यस्य प्रकृतयोर्ब्रह्म-
जीवयोर्मध्ये कस्य परामर्शः कार्य इत्याकाङ्क्षायां लोकप्रसिद्धस्य जीवस्येति ज्ञापनार्थतया त-
त्राप्यात्मशब्दस्य जीवपरत्वात् । एवं च सर्गाद्यकाले शरीररहितस्य जीवस्य सङ्कल्पासम्भ-
वात् स्रष्टृत्वं न युज्यत इत्यपि शङ्का नावकाशं लभते । ब्रह्मविद्यया ब्रह्म प्राप्तस्य <quote>‘अभावं
बादरि’</quote> <ref>(ब्र॰. ४—४—१०—सू)</ref> रित्यधिकरणन्यायेन अशरीरस्यापि सङ्कल्पसम्भवादिति
भावः । नन्वसिद्धोऽत्र जीवधर्मोपलम्भः । न चान्नमयादयस्तद्धर्माः तेषां पक्षित्वेनोत्तरोत्तर-
मभ्यन्तरत्वेन च वर्णितानामप्रसिद्धतया जीवधर्मत्वेन ब्रह्मधर्मत्वेन वा निर्धारणासम्भवादि-
<note>(१) <quote>‘भविष्यति’</quote> इति ख. पाठः ।</note>
