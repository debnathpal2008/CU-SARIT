<pb n="129"/>
यदवगम्यते तदुक्तस्वभावतया सकलजगज्जन्मादिकारणं भवति । तत्र
तादृशमहिम्नि जगदुभयकारणत्वसम्भवात् । तदेतादृ१शमहत्त्वाद्ब्रह्मेत्युच्यते ।
<!-- APPAYYA !-->
त्त्ववाची । <pratika>तदुक्तस्वभावतयेति</pratika> । तत्प्रकृतं शिव२तत्त्वं जगत्कारणत्वोपपादकसर्वज्ञत्वसर्व-
शक्तिकत्वादिगुणस्वभावतया सृष्टिवैषम्यनैर्घृण्यापादकदोषरहितस्वभावतया च जगदुभय-
कारमं भवितुमर्हतीति कृत्वा परस्परविरुद्धानेककारणवाक्यसमवायेऽपि तदेव जगज्जन्मादि-
कारणमङ्गीकर्तुं युक्तमित्यर्थः । <pratika>तदिति</pratika> । तच्छिवतत्त्वमेतादृशमहत्त्वात्सर्वज्ञत्वादिकमङ्गषट्कम-
ष्टाभिधानप्रवृत्तिनिमित्तजातमित्येवंप्रकारान्महत्त्वात्कारणत्वाक्षेपकलिङ्गात् । जगज्जन्मादिकार-
णत्वरूपब्रह्मलक्षणयोगीति तदेव <quote>‘ब्रह्मविदाप्नोति पर’</quote>मित्यादिश्रुतिषु ब्रह्मेत्युच्यत इत्यर्थः ।
अत्र पूर्वपक्षे <quote>‘यदा तमस्त’</quote>दिति मन्त्रोदाहरणात् सिद्धान्ते शिवतत्त्वमिति तत्रत्यशिवशब्देन
व्यवहारात्तत्त्वशब्देन तदुक्ततमोमात्रावशिष्टकालविशेषावस्थायित्वप्रतिपादनात्, एतादृश
शब्देनैवंप्रकारवाचिना <quote>‘तदक्षरं तत्सवितुर्वरेण्यं प्रज्ञा च तस्मात्प्रसृता पुराणी’</quote>ति तदुत्तरार्धप्र-
तिपादिताक्षरशब्दप्रवृत्तिनिमित्तसवितृवरेण्यत्वबहुभवनसङ्कल्परूपजगत्कारणत्वाक्षेपकलिङ्गा-
न्तरसङ्ग्रहाच्च सर्वज्ञत्वादिषट्काष्टाभिधानप्रवृत्तिनिमित्तसद्भावरूपस्य सर्वकारणवाक्यानां शिवे
पर्यवसानोपपादकस्य न्यायजातस्यानुग्राह्यं प्रमाणं सर्वेषां कारणवाक्यानां शिवे पर्यवसानमा-
हत्य प्रतिपादयितुमेव प्रवृत्तो <quote>‘यदा तमो’</quote>मन्त्र इति सूचितं भवति । तमिमं भाष्यसूचितमर्थं
स्पष्टीकुर्मः । <quote>‘यदा तम’</quote> इति पूर्वार्धेन तमोऽवशेषाङ्कितं कालमनूद्य तत्कालवर्ती शिव इति
विधीयते । तेन <quote>‘तमो वा इदमेकमास’</quote> <quote>‘तत्परेणेरितं विषमत्वं प्रयाति’</quote> <quote>‘प्रजापतिर्वा इदमेक
आसीत्’</quote> <quote>‘नाहरासीन्न रात्रिरासीत्’</quote> <quote>‘सोऽस्मिन्नन्धे तमसि प्रासर्पत्’</quote> <quote>‘नासदासीन्नो सदासीत्त-
दानीं’</quote> <quote>‘तम आसीत्तमसा गूढमग्रे प्रकेतः’</quote>इत्यादिषु तत्पुरोवादेषु तथाभूतकालविशेषावस्थायि-
कारणवस्तुसमर्पकाणां परप्रजापत्यादिशब्दानां शिवे पर्यवसानं दर्शितं भवति । तृतीयपादेन
मुण्डकादिश्रुतकारणवाक्येषु कारणवस्तुसमर्पकाणामक्षरादिपदानामादित्यमण्डलवर्तिनि पु-
रुषे कारणत्वाक्षेपकलिङ्गं सर्वान्तर्यामित्वमुपवर्णयन्त्याः गायत्र्याश्च तस्मिन्पर्यवसानं दर्शि-
तम् । चतुर्थपादेन <quote>‘तदैक्षत बहु स्यां प्रजायेये’</quote>ति <quote>‘स ईक्षत लोकान्नु सृजा’</quote>इति<quote>‘सोऽकामयत
बहु स्यां प्रजायेये’</quote>ति <quote>‘तपसा चीयते ब्रह्मे’</quote>ति च स्रष्टुरादिसृष्टिपूर्वकालीनं स्रष्टव्यवस्तुजाता-
लोचनं प्रतिपादयतां छान्दोग्यादिश्रुतकारणवाक्यानां तत्र पर्यवसानं दर्शितम् । एवं सर्वेषां
कारणवाक्यानां शिवे पर्यवसानं प्रतिपादयितुं प्रवृत्तेनानेन मन्त्रेण शिव एव जगत्कारणं ब्र-
ह्मेत्यवसीयते । एतेन <quote>‘यदा तम’</quote> इति मन्त्रो न स्वयं कारणस्य तमसः प्रापकः । <quote>‘यदे’</quote>ति का-
लविशेषप्राप्तानुवादात् । प्राप्तिश्च<quote>‘अव्यक्तमक्षरे लीयते अक्षरं तमसि लीयते तमः परे देव ए-
कीभवती’</quote>ति सुबालोपनिषद्वाक्येन । तत्र च परशब्दो नारायणपरः, <quote>‘एष आत्मापहतपाप्मा
दिव्यो देव एको नारायण’</quote> इति तत्र श्रवणात् । ततश्च नारायणाधिष्ठितस्य तमसः प्रापकं
श्रुत्यन्तरमिह पुरोवाद इति तदनुरोधादनुवादमन्त्रश्रुततमोऽधिष्ठातृपरः शिवशब्दो नारायण
एव वर्तयितव्य इति निरस्तम् । भवत्येन <quote>‘यदा तम’</quote> इत्यनुवादः न तु सौबलवाक्यमेव पुरो-
बादः । अन्येषामप्यनूद्यमानार्थप्रापकवाक्यानां सत्त्वात् । नाप्यस्मिन्मन्त्रे <quote>‘तन्न दिवे’</quote> त्यादि-
<note>(१) <quote>‘दृशमहिमत्वात्’</quote> इति ग. पाठः ।</note> <note>(२) <quote>‘शिवशब्दं’</quote> इति घ. पाठः ।</note>
