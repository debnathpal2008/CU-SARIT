<pb n="278"/>
प्रकरणात् तदेकांशत्वमेवे प्रपञ्चस्य <quote>‘पादोऽस्य सर्वाभूतानि’</quote>इति श्रुतिराहेत्यत आह
छन्दोऽभिधानान्नेति चेन्न तथा चेतोऽर्पणनिगदात् तथा हि दर्शनम् ।। २६ ।।
पूर्वं <quote>‘गायत्री वा इदं सर्वं भूतं’</quote> इति छन्दसोऽभिधानात् तस्यैवात्राभिधानं
न परमेश्वरस्य इति चेत्—नैतत् संभवति गायत्र्याख्यस्य छन्दोमात्रस्य सर्वभूता-
<!-- APPAYYA !-->
विच्छेदोपपत्तेरित्याशङ्क्याह---<pratika>प्रकरणादिष्विति</pratika> । <quote>‘षड्विधा गायत्री’</quote> त्येतदनन्तरं<quote>‘तदेतदृचा-
भ्यनूक्त’</quote>मित्युक्तार्थविषयत्वेनावतारितायाः<quote>‘तावानस्य महिमा । अतो ज्यायांश्च पुरुषः । पादोऽस्य
सर्वा भूतानि । त्रिपादस्यामृतं दिवी’</quote>ति ऋचः तदेकविषयस्य <quote>‘यद्वैतद्ब्रह्मे’</quote>त्याद्यानन्तरसन्दर्भस्य च
गायत्रीविषयत्वमावश्यकमिति श्रुतिवाक्येनैव सङ्घटितं प्रकरणमिदमनन्यथासिद्धम्।अतस्तदनु-
सारेण सर्वभूतपादत्वमपि स्तावकत्वेन नेतव्यम् । ब्रह्मश्रुती वेदविषयत्वेन नेतव्ये इति भावः ।
ननु <quote>‘तदेतदृचाभ्यनूक्त’</quote>मिति वाक्यं पूर्वोत्तरसन्दर्भयोरेकविषयत्वघटकमिति न युज्यते । तथा
सति हि तत्र तत्पदं पूर्वसन्दर्भप्रतिपादितं गायञ्याश्चतुष्पदत्वषड्वित्वरूपमर्थजातं परामृशेत्
गायत्रीमेव वा । नाद्यः । उत्तरत्र षाड्विध्योक्त्यदर्शनात् पादचतुष्टयस्यापि गायत्र्यां भूतपृथिवी-
शरीरहृदयरूपस्य प्रतिपादनमिहान्यादृशस्येति भेदात् । न द्वितीयः । नुपुंसकलिङ्गविरोधात् ।
तस्मादत्र वाक्ये तत्पदमगत्या <quote>‘यद्वैतद्ब्रह्मे’</quote>ति प्रस्तोष्यमाणब्रह्मपरं वाच्यमिति नैतत्पूर्वोत्तर-
सन्दर्भयोरेकविषयत्वघटकमिति चेत् । उच्यते । सर्वनाम्नो बुद्धिसन्निहितप्रस्तुतपरत्वे सम्भ-
वति तदसन्निहितप्रस्तोष्यमाणपरत्वमयुक्तमिति प्रागुपपादितम् । सम्भवति च तदित्यत्र प्रधा-
नस्य प्रकृत्यंशस्य प्रस्तुतगायत्रीपरत्वं तदनुसारेण पाशबहुत्ववल्लिङ्गसर्वनामरूपं नपुंसकलिङ्गं
कथञ्चिन्नेतुं युक्तम् । तस्मात्प्रकृतस्य छन्दस एव <quote>‘तावानस्ये’</quote> त्यादिसन्दर्भेऽभिधानात् द्युसम्बन्धे-
न प्राक्प्रस्तुतः परमेश्वरः प्रत्यभिज्ञाप्यत इत्येतदयुक्तमिति शङ्कार्थः ।। सू ।। छन्दोऽभिधा-
नान्नेतिचेतिचेन्न तथा चेतोऽर्पणनिगदात्तथा हि दर्शनम्।।२६।।<pratika>अत्राभिधानमिति</pratika> । <quote>‘ता-
वानस्ये’</quote> त्यादिसन्दर्भे अभिधानमित्यर्थः । यद्यपि<quote>‘तावानस्ये’</quote> तिमन्त्रे गायत्र्यभिधायकशब्दो
ना१स्तीति न तत्प्रतिपादनमत्र शङ्कनीयम् । तथाप्यग्रे ब्रह्मश्रुत्योर्वेदवाचितया छन्दोऽभिधाय-
कत्वमभिप्रेतं शङ्कावादिनेत्येतदपि दर्शयितुं सूत्रभाष्ययोरभिधानग्रहणम् । सौत्रेण नञा विव-
क्षितां छन्दोऽभिधानानुपपत्तिमाह—<pratika>नैतदिति</pratika> । एत<quote>‘च्चरणाभिधाना’</quote> दिति पूर्वसूत्रोपन्यस्तं
<quote>‘तावानस्ये’</quote>ति मन्त्रेणोच्यमानं सर्वभूतात्मत्वं गायत्र्याख्यस्य छन्दोमात्रस्य न सम्भवतीति यो-
जना । अत्रायमाशयः । <quote>‘तावानस्ये’</quote>ति पुरुषसूक्तपठितो मन्त्र इह प्रकृतार्थविषयत्वेनावतारि-
तः । पुरुषसूक्ते च सहस्त्रशीर्षत्वादिविशिष्टपुरुषविशेषविषये नास्ति छन्दसः प्रतिपाद्यत्वप्रसक्तिः
प्रत्युत <quote>‘छन्दांसि जज्ञिरे तस्मा’</quote>दिति सर्वेषां छन्दसां तत्प्रतिपाद्यपुरुषकार्यकोटावाम्नानं दृश्यते
। अतस्तत्र सर्वभूतपादत्वकथनं न गायत्रीस्तावकत्वेन योजयितुं शक्यमिति गायत्रीश्रुतिरप्यन-
न्यथासिद्धा नान्यत्र योजयितुं शक्येत्याशङ्क्य तदनन्यथासिद्ध्युपपादकत्वेन तथेत्यादिसूत्रांशं
व्याचष्टे—<pratika>किं तु गायत्रीति</pratika> । अनेन तथेतिशब्दो गायत्रीसादृश्यपरः । चेतोऽर्पणमनुसन्धा-
नं निगद उपदेश इति व्याख्यातम् । एवं च गायत्रीसादृश्यानुसन्धानार्थं परमेश्वर गौणोऽ-
<note>(१) <quote>‘स्ति किंतु, तत्प्रतिपादनमात्रं शङ्कनीयम्’</quote> इति ङ. च. पाठः ।</note>
