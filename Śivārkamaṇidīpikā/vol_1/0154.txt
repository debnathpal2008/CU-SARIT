<pb n="154"/>
णिरिति श्रुति’ रिति परमेश्वरस्य सकलविद्याकर्तृत्वप्रतिपादनाच्च । सृष्टेः प्राक्
स्वात्मनि विलीनानां वेदानां पूर्वपूर्ववर्णानुपूर्व्यनुरूपरचनया पुनः कर्ता भवति
<!-- APPAYYA !-->
नामागमानां च पुराणशब्देनैव संग्रहः । सर्वेषामेषां विद्यास्थानानामादिकर्ता सर्गाद्यकालेषु
प्राथमिकः कर्ता शूलपाणिः । अत्र श्रुतिः <quote>‘छन्दांसि यज्ञाः क्रतवो व्रतानि भूतं भव्यं यच्च
वेदा वदन्ति । अस्मान्मायी सृजते विश्वमेत’</quote> दिति । न चायमध्यापकरीत्या तत्तद्विद्या-
स्थानगतवर्णावलीमात्ररचयिता किं तु साक्षात्कविः । अर्थविशेषानुपलक्ष्य श्लोकादिनिर्मातारो
हि कवयः । ते च परमेश्वरादन्ये पूर्वपूर्वकविच्छायापत्त्या कवयः । अयं तु साक्षात्कविः
स्वयमेव तत्तदर्थमुपलभ्य सर्वेषां विद्यास्थानानां निर्माता । अत्रापि श्रुतिः---<quote>‘तदेव ब्रह्म
परमं कवीना’</quote> मिति । तत्प्रकृतं ब्रह्मैव कवीनां मध्ये परममुत्कृष्टम् । तत्तद्विद्यास्थानैकदेश-
प्रबन्धारो ह्यन्ये कवयः देवर्षिमनुष्यादिरूपाः । अयं तु सकलविद्यास्थानप्रथमप्रबन्धृत्वात्स-
र्वोत्कृष्टः कविरिति तदर्थः । <quote>‘कविं कवीनामुपमश्रवस्तमम्’</quote> <quote>‘उदीरयं कवितमं कवीनां’</quote>
<quote>‘कविं सम्राज’</quote> मित्यादि श्रुत्यन्तराणामप्युक्तरूपे परमेश्वरस्य सर्वोत्कृष्टकवित्व एव तात्पर्यमि-
ति तादृशानि श्रुत्यन्तराण्यप्यत्र विवक्षितानि । ननु, यदि कविशब्देन निर्देशादर्थमु-
पलभ्य वेदादिरचयितृत्वमीश्वरस्य सिद्ध्येत्तर्हि तत एव स्वेच्छाधीनयानुपूर्व्या तद्रच-
यितृत्वमपि सिद्ध्येत् । न हि प्राक्सिद्धयानुपूर्व्या प्राचीनश्लोकादिकं कीर्तयन्कवि-
रित्युच्यते । ततश्चानुपूर्व्यनन्यथात्वरूपस्यापि वेदनित्यत्वस्याभावात् तन्नित्यत्वश्रुतिः
सर्वधा निर्विषया स्यादित्याशङ्कां परिहरति---<pratika>सृष्टेरिति</pratika> । सर्वज्ञः सर्वानुग्राहकः
परमेश्वरः प्रलये स्वस्मिन्विलीनान्वेदान् सृज्यमानाः प्राणिन एतेभ्यो वेदवाक्येभ्यः
कर्मोपासनादिकं ज्ञात्वा तदनुष्ठानेन कृतार्था भवन्त्वित्यभिप्रायेणैव हि विरचयति । ए-
वमभिप्रायपूर्विका वाक्यविरचनार्थानभिज्ञाध्यापकोच्चरितवेदवाक्यवदर्थोपलम्भमनपेक्ष्य व-
र्णावलिज्ञानमात्रेण न सम्भवतीत्यर्थमुपलभ्य रचयितृत्वं तावत्कविशब्देन संग्राह्यम् । न
त्वानुपूर्व्यन्तरेण रचयितृत्वमपि । कर्मोपासनादिप्रतीत्यर्थं प्राचीनानुपूर्व्यपेक्षणात् । अतस्त-
दन्यथात्वरूपमनित्यत्वं न प्रसज्यत इति न नित्यत्वश्रुतिविरोध इत्याशयः । ननु, कर्मोपास-
नादिप्रतीत्यर्थमानुपूर्व्यैक्यं नापेक्षते । आनुपूर्वीभेदेऽप्यर्थैक्यदर्शनात् । प्रतिदिनमहरादौ
भृत्यान्यथापूर्वं तत्तत्कार्येषु नियुञ्जानो हि स्वाम्येकरूप एवार्थे भिन्नभिन्नानुपूर्वीकमपि वाक्यं
रचयतीति दृष्टान्तविषम उपन्यासः । भृत्यनियोगवाक्येष्वानुपूर्वीभेदेऽप्यर्थो न भिद्यते ।
वेदे तु क्रमविशेषविशिष्टवाक्यसन्दर्भविषयेषु वेदपारायणादिविधिषु उपक्रमोपसंहारपाठक्र-
मादिपर्यालोचनया निर्णेतव्येषु कर्मसु चार्थो भिद्येतैव । तथा च कल्पभेदेन धर्माधर्मव्यवस्था-
विप्लवापत्तिः । न च पूर्वानुपूर्व्यनुरोधमात्रेण वेदवक्तुस्तत्र स्वातन्त्र्यभङ्गप्रसङ्गः । तथा सति
पूर्वकल्पेषु यानि भूतानि यद्ग‍ुणकानि येन रूपेण प्राणिनामुपकारकाणि येन क्रमेणोत्पत्ति-
मान्ति येन क्रमेण विलयवन्ति च तानि तथैव सृजतः संहरतश्च परमेश्वरस्य जगन्निर्माणमात्रे
पारतन्त्र्यप्रसङ्गात् । यदि तु प्राणिनां प्राचीनमदृष्टनिचयं भोगेन क्षपयित्वा ताननुजिघृक्षन्प-
रमेश्वरः पूर्वं प्राणिभिर्यथाभूतेन भूतभौतिकवर्गेण भोगाननुभूय पुनरपि तादृग्भोगसिद्ध्यर्थं
यान्यदृष्टान्यार्जितानि तानि तथाभूतेनैव तेन भोगं सम्पाद्य क्षपणीयानीति तत्क्षपणेच्छयैव
