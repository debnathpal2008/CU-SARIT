<pb n="281"/>
भूतपृथिवीशरीरहृदयैश्चतुष्पदेति व्यपदेशो न गायत्र्याख्ये छन्दस्युपपद्यते,
परमेश्वर एवोपपद्यते ।।
<!-- APPAYYA !-->
<quote>‘नद्यां’</quote> घोष इत्युक्त्यनन्तरं विशिष्य <quote>‘गम्भीरायां नद्यां घोष’</quote> इति वाक्ये नद्यां गम्भीरत्वा-
न्वये सति तथाभूतनदीसम्बन्धित्वेन नदीशब्दः तीरपरः । अतो वागात्मत्वस्य पूर्वमनुक्त-
त्वात् न चतुष्पदत्वव्यपदेशानुपपत्तिः । ननु, तथासति गायत्रीशब्दोक्ते परमेश्वरे षाड्विध्या-
न्वयो न सिद्ध‍येत् । वाचि गानकर्तृत्वं त्राणकर्तृत्वं चेति द्वे विधे पृथिव्यां सर्वभूतप्रतिष्ठात्व-
<quote>‘मेतामेव नातिशीयत’</quote> इति वाक्येनैतां पृथिवीं कर्मभूमिं सर्वभूतं संसारिजातं नातिशेत
इत्यर्थकेनोक्तं सर्वभूतानतिवर्तनीयत्वं चेति द्वे विधे शरीरहृदययोः प्राणपतिष्ठात्वं तदनतिवर्त-
नीयत्वं चेति द्वे विधे इति हि षाड्विध्यमुपपादानीयम् । तत्र पृथिव्याद्यात्मत्वमिव वागात्मत्वमपि
यदि परमेश्वरस्य प्राग्वर्णितं स्यात् तदा पृथिव्यादिधर्माणामिव वाग्धर्मयोरपि परमेश्वरधर्म-
त्वलाभात् तत्र षाड्विध्यान्वयस्सिद्ध‍येत् नान्यथेति चेन्मैवं शरीरहृदययोर्ये प्राणप्रतिष्ठात्वतद-
नतिवर्तनीयत्वे तयोराश्रयभेदाच्चतुष्ट्वेन परिगणनया षाड्विध्यान्वयोपपत्तेः वाग्धर्मत्वेनोक्तयो-
स्सर्वभूतगानत्राणयोर्वाग्रूपत्वेनोक्तायां गायत्र्यामन्वये सति पृथिव्यादिधर्माणां सर्वभूतप्रति-
ष्ठात्वादीनां तदात्मभूते परमेश्वर इव गायत्रीधर्मयोस्तयोरपि तदात्मभूते तस्मिन्पर्यवसानेन
तदुपपत्तेश्च । गायत्रीसादृश्यानुसन्धानपक्षेऽपि वाग्रूपगायत्रीपर्यवसितयोस्तयोस्तत्सादृश्यरूप-
तया परमेश्वरेऽपि प्राप्तेः । यद्वा । <quote>‘वाग्वै गायत्री वाग्वा इदं सर्वं भूत’</quote> मित्येतत्पर्यन्तं यत्स-
दृशत्वेन यच्छरीरकत्वेन वा शिवस्येपादानं कार्यं तस्या गायत्र्यास्सर्वभूतात्मत्वेन वा प्रशस्तत-
रत्वप्रतिपादनार्थम् । परशक्तिरूपेण सर्वभूतात्मिका हि वाक् । तत्सारकार्यतया तद्रूपा गायत्री
प्रशस्ततेरति तात्पर्यम् । <quote>‘गायति च त्रायते चे’</quote>त्येतत्तु सर्वभूतात्मभूतस्य गायत्र्यात्मभूतस्य
च परमेश्वरस्यैव तच्छरीरद्वारकधर्मयोः प्रतिपादकम् । अयं परमेश्वरः स्वशरीरभूतसर्वभूता-
न्तर्गतत्रैवर्णिकात्मना गायति गायत्रीमन्त्रं जपति गायत्रीमन्त्रात्मना च जपतस्तान्र/?/क्षतीति ।
<quote>‘आगच्छ वरदे देवि जप्ये मे सन्निधीभव । गायन्तं त्रायसे यस्माद्गायत्री त्वमुदाहृते’</quote>ति स्मृ-
तिः । तस्मा<quote>‘च्चतुष्पदे’</quote>ति व्यपदेशो भूतादिरूपांशचतुष्टयवत्त्वेनैवेति नायं छन्दस्युपपद्यते ।
तदेतत्सर्वमभिप्रेत्याह—<pratika>भूतपृथिवीति</pratika> । नन्वयं भूतादिपादव्यपदेशः क्षोदीयसि छन्दसी-
वातिमहीयसि परमेश्वरेऽपि नोपपद्यते । न हि परमेश्वरस्वरूपं चतुर्ष्वेव भूतादिषु पर्यवसित-
मित्याशङ्क्याह—<pratika>परमेश्वर एवेति</pratika> । परमेश्वर उपपद्यत एवेत्येवकारो भिन्नक्रमः । न ह्यंशच-
तुष्टयपरिच्छिन्नः परमेश्वरः इति सावधारणमुच्यते । किं त्वंशचतुष्टयवानित्येतावदुपास-
नार्थं कीर्त्यते । अत एव तावन्मात्ररूपत्वशङ्कानिराकरणार्थं प्रकृतपरमेश्वरविषयतया <quote>‘तावा-
नस्ये’</quote>ति मन्त्रोऽवतारितः । तेन ह्यस्य परमेश्वरस्य महिमा तावान्पूर्वाक्तांशचतुष्टयपरिमाणः ।
न चैवं तावन्मात्रपरिच्छिन्न इति शङ्कनीयम् । यतोऽयं पुरुषः परमेश्वरः ततो ज्यायांश्च भ-
वतीत्युक्त्वा तज्ज्यायस्त्वमुत्तरार्धेनाविष्कृतम् । अंशचतुष्टयात्मना विभक्तानि या/?/नि सर्वाणि
भूतानि पृथिवीशरीरहृदययुक्तानि तान्यस्यैकः पादः । त्रिपादयं तु तानि सर्वाणि अतिक्रम्य
वर्तत इति । ननु, पुरुषसूक्ते प्रकृतेन महिमवर्णनेन प्रसक्ता तत्परिच्छेदशङ्कामपाकर्तुं प्रवृत्तः
<quote>‘तावानस्ये’</quote>ति मन्त्रः कथमेतत्प्रकरणकृतमहिमवर्णनप्रसक्ततत्परिच्छेदशङ्कापाकरणार्थः स्यात् ।
