<pb n="017"/>
विवक्षितार्थोऽस्त्विति शङ्का स्यात् । कृत्स्नस्वाध्यायाध्ययनानन्तर्यं च वक्तव्यम् । स्वचिकीर्षि-
तशास्त्रे प्रेक्षावतां प्रवृत्त्यर्थं कर्तव्यत्वेन प्रतिज्ञायमाने धर्मविचारे प्रयोजकतया कार्यपरवेदा-
ध्ययनमात्रस्यापेक्षितत्वेऽप्यध्ययनविधेः कृत्स्नस्वाध्यायविषयत्वेन तदेकदेशमधीत्योपरन्तुम-
शक्यत्वात् । ननु, मा भूदथातःशब्दार्थपर्यालोचनया धर्ममीमांसाशास्त्रे ब्रह्मपरवाक्यविचारो-
ऽपि वृत्त इत्यवगमः । धर्मजिज्ञासा कर्तव्येति प्रतिज्ञयैव तदवगमः स्यात् । धर्मशब्दस्य
कर्मब्रह्मोभयसाधारणत्वात् । तथा हि-धर्मशब्दो न यागादिजन्यापूर्ववाची । किंतु यागादिक-
र्मवाची । अपूर्वमजानतामपि महात्मायमुपसर्पणीयो धर्मं चरतीति यागादिकमनुतिष्ठन्तं दृष्ट्वा
व्यवहारदर्शनात् । <quote>‘लोके धर्मिष्ठं प्रजा उपसर्पन्तीति’</quote> श्रुतावपि तथैव लोकव्यवहारस्यानुवा-
ददर्शनाच्च । <quote>‘यज्ञेन यज्ञमयजन्त देवास्तानि धर्माणि प्रथमान्यास’</quote>न्निति श्रुतौ यज्ञे धर्मशब्दप्र-
योगाच्च । यागादिषु च न धर्मत्वजातिरेकानुगतास्ति । या तस्य प्रवृत्तिनिमित्तं स्यात् । किं तु
धृञः प्रीतिवाचिनो धातोः<quote>‘अर्त्ति-स्तु-सु-हु सृ-धृ-क्षि-क्षु भा या-वा-पदि-यक्षि-नीभ्यो-म’</quote>न्निति
सूत्रेण साधनार्थे मन्प्रत्यये सति निष्पन्नो धर्मशब्दः श्रेयस्साधनत्वं योगेन समर्पयन् भोजना-
दिषु प्रयोगाभावादलौकिकश्रेयस्साधनवाचको योगरूढ्या पर्यवस्यति । न तु कार्यत्वं विधेयत्वं
वा तत्प्रवृत्तिनिमित्ते विशेषणान्तरमपि निवेशनीयम् । गौरवात् । एवं प्रवृत्तिनिमित्तानुरोधेन
धर्मशब्दस्य ब्रह्मसाधारण्ये सति धर्मजिज्ञासा कर्तव्येति प्रतिज्ञा अधीतवेदेन ब्रह्मविचारस्यापि
कर्तव्यतामवगाहत इति साधारणप्रतिज्ञासामर्थ्येन ब्रह्मविचारोपयोगिन्यायग्रथनमपि चिकी-
र्षितमिति धर्ममीमांसासूत्रकृदाशयपरिज्ञानात्तद्विचारोऽपि तत्र वृत्त इत्यवगम्यते,न हि सर्वज्ञा-
नां महर्षीणां ग्रन्थचिकीर्षार्वाचीनानामिव मध्ये विहतेति वक्तुं शक्यत इति चेन्मैवम् । धर्म-
शब्दस्यालौकिकश्रेयःसाधनमात्रवाचित्वे श्येनयागादीनामपि धर्मत्वापत्तेः । बलवदनिष्ठाननुब-
न्धित्वं विशेषणान्तरं क्रियत इति चेत् । किं तदनुबन्धित्वं तदविनाभूतत्वं तज्जननयोग्यत्वं वा ।
आद्ये श्येनादीनां धर्मत्वापत्तिस्तदवस्था । तज्जन्यदुरितस्य प्रायश्चित्तेन ब्रह्मज्ञानेन वा क्षप-
णे सत्यनिष्टानुत्पत्त्या तत्रापि भाव्यनिष्टाविनाभावाभावात् । (न१ कर्मजनकतया) द्वितीये तज्जन-
नायोग्यत्वं श्रेयसो विशेषणं तत्साधनस्य वा । आद्ये स दोषस्तदवस्थः । वैरिविपत्त्युद्देश्यक-
तदनुकूलव्यापाररूपाणां श्येनादीनामेव हिंसात्वेन दुरितोत्पादनद्वारा नरकजनकतया वैरिवि-
पत्तेस्तज्जन्यप्रीतेर्वा श्रेयस२स्तदजनकत्वात् । द्वितीये धर्मशब्दप्रवृत्तिनिमित्तस्य न ब्रह्मसाधार-
ण्यम् । सर्वकर्मफलप्रदस्य ब्रह्मणः श्रेयसीवानिष्टफलेऽपि जनकत्वात् । ननु, बलवदनिष्टाननुबन्धि-
त्वमित्यस्य बलवदनिष्टजननायोग्यत्वं नार्थः । तथा सति नित्यबुद्ध्या स्वर्गोद्देशेन वानुष्ठितस्य
ज्योतिष्टोमस्य धर्मत्वाभावापत्तेः । <quote>‘एकस्मै वा अन्ये यज्ञक्रतवः कामायाह्रियन्ते सर्वेभ्यो ज्यो-
तिष्टोम’</quote> इति श्रुत्या सर्वफलसाधनत्वेनावगतस्य तस्य वैरिविपत्तिं प्रत्यपि साधनतया श्येनयागा-
दिवत् बलवदनिष्टजननयोग्यत्वात् । किंतु श्रेयोऽर्थमनुष्ठिते यस्मिन्बलवदनिष्टजननार्थं तस्य
प्रयोगान्तरं नापेक्ष्यते तद्बलवदनिष्टानुबन्धीति तद्भिन्नत्वमर्थः । तथा च स्वर्गाद्यर्थमनुष्ठितेऽपि
ज्योतिष्टोमे बलवदनिष्टजननार्थं योगसिद्ध‍यधिकरणन्यायेन वैरिविपत्तिफलोद्देश्यकं प्रयोगान्त-
रमपेक्ष्यत इति प्रयोगान्तरानपेक्षभिन्नत्वाद्धर्मः, वैरिविपत्त्यर्थमनुष्ठिते तदर्थं प्रयोगान्तरं नापे-
क्ष्यत इति तद्भिन्नत्वाभावादधर्म इति व्यवस्था सङ्गच्छते । एवं चाननुष्ठिते ब्रह्मण्यनुष्ठितमनुष्ठा-
<note>(१) एतत्. घ. पुस्तक एव दृश्यते ।</note> <note>(२) <quote>‘श्रेयसस्तज्जनकत्वाभावात्’</quote> इति ख. ग. पाठः ।</note>
