<pb n="310"/>
यप्रदानं च शिवस्याराधनं विदुः ।। इत्यादिका’ । अतः सर्वाकारत्वात् ब्रह्मणः
<!-- APPAYYA !-->
त्यानामह्नामनुकीर्तनं धर्मातिदेशोपयोगि ज्योतिष्टोमगवायुरादीनामभेदविधानार्थम् । अथवा
<quote>‘स्थानेष्वेतेषु ये रुद्रं ध्यायन्ति प्रणमन्ति च । तेषामष्टतनुर्देवो ददाति परमं पद’</quote>मिति वाक्य-
शेषानुसारादुपासनाविधानार्थम् । यथा प्राणेष्वेकादशसु सत्स्वपि विद्याविशेषे <quote>‘सप्त प्राणाः
प्रभवन्ति तस्मा’</quote>दिति तेषां सप्तसङ्ख्याकीर्तनं तत्रत्योपासनाविशेषलाभार्थम् । अथवा सर्वे-
ष्वपि लैङ्गादिपुराणेषु मूर्त्यष्टकपरिगणने पृथिव्यादेरेकैकस्या मूर्तेस्सर्वलोकोपकारकत्वेन स्तु-
तिदर्शनात् स्तुत्यर्थं विशिष्य परिगणनम् । यथा सर्वासु विद्यासु सतोऽप्यर्चिरादिमार्गस्य पञ्चा-
ग्निविद्यायामुपकोसलविद्यायां च विशिष्य कीर्तनं स्तुत्यर्थम् । एवं च जगन्मूर्तेः परमेश्वर-
स्याष्टमूर्तिरिति नामाप्यष्टानां मूर्तीनां केनचिद्विशेषेणोपपद्यते । यथा षड्विंशताऽहोभिर्निर्व-
र्त्यस्यापि क्रतोर्द्वादशाह इति नाम सौत्यानामह्नां प्राधान्येन विशेषणं यथा वा षडग्निगोचराया
विद्यायाः पञ्चाग्निविद्येति नाम पञ्चानामग्नीनां सम्पादकत्वेन विशेषणम् । प्रपञ्चेनायमर्थोऽस्मा-
भिश्शिवतत्वविवेके निरूपितो द्रष्टव्यः । एवं परमेश्वरस्यासङ्कुचितसकलप्रपञ्चशरीरकत्वसिद्धेः
क्वचिदपि द्वेषेण निग्रहबुद्धिर्न कार्या, किंतु शिवमूर्तित्वबहुमानेन शिवाराधनरूपानुग्रहबुद्धिरेव
कार्येति <quote>‘देहिनो यस्य कस्यापी’</quote>त्यादिश्लोकद्वयेन दर्शितम् । उपपादितं <quote>‘सर्वं खल्वि’</quote>त्यादिवा-
क्यार्थवर्णनमुपसंहरति---<pratika>अत इति</pratika> । अत्रेदं चिन्त्यते । <quote>‘सर्व खल्विदं ब्रह्म तज्जला’</quote>निति
श्रुतिवाक्यस्य सर्वमिदं जगत् ब्रह्माधीनजन्मस्थितिध्वंसवत्त्वात् सागरबुद्ब‍ुदन्यायेन ब्रह्मा-
पृथक्सिद्धमित्यर्थे तात्पर्यं वर्णयित्वा प्रपञ्चस्य ब्रह्मापृथक्सिद्धिमात्रेण कथं ब्रह्मप्रपञ्चशब्दयोर्भि-
न्नार्थवाचिनोस्सामानाधिकरण्यमित्याकाङ्क्षायां तदुपपादनार्थमपृथक्सिद्धप्रकारवाचिशब्दानां
प्रकारिपर्यन्तत्वं व्युत्पादितम् । इदं व्यधिकरणम्। प्रपञ्चे ब्रह्मशब्दप्रवृत्त्युपपादनाय प्रकारिवाचि-
शब्दानामपृथक्सिद्धप्रकारपर्यन्तत्वं हि व्युत्पादनीयम्।न च प्राचीनग्रन्थस्यापि ब्रह्म स्वापृथक्सि-
द्धसर्वप्रपञ्चरूपप्रकारविशिष्टमिति श्रुत्यर्थवर्णन एव तात्पर्यं न तु सर्वं जगद्ब्रह्मापृथक्सिद्धमिति
श्रुत्यर्थवर्णन इति शङ्कनीयम् । <quote>‘तज्जलानिदंसर्वंब्रह्मा धीनजन्मस्थितिध्वंसकमेतत्सर्वं चिदचिद्रूपं
ब्रह्म ख’</quote> ल्विति भाष्यस्य जगद्ब्रह्मणोःप्रथमचरमनिर्देशेन खलुशब्दस्योपदिश्यमानार्थप्रसिद्धि-
द्योतकत्वसिद्धये भिन्नक्रमयोजनेन च सर्वं ब्रह्मापृथक्सिद्धमिति श्रुत्यर्थवर्णनपरत्वस्य स्पष्टं प्र-
तीतेः । न च प्रकारवाचिशब्दानां प्रकारिपर्यन्तत्वस्याग्रे यत्नेन व्युत्पाद्यमानस्य वैयधिकरण्य-
परिहाराय प्राचीनग्रन्थगतं प्रथमचरमनिर्देशादिमात्रमन्यथा योजनीयमिति वाच्यम् । श्रुतौ
सर्वशब्दस्य सर्वजगदपृथक्सिद्धब्रह्मपर्यन्तत्वकल्पने तज्जलानित्यस्यानन्वयापत्तेः । न हि तस्य
ब्रह्मविशेषणतया पदार्थैकदेशे जगत्यन्वयस्सभ्भवति । नापि ब्रह्माधीनजन्मस्थितिध्वंसरहिते
ब्रह्मण्यन्वयस्सम्भवति । न च <quote>‘तज्जला’</quote>नित्यस्यापि ब्रह्माधीनजन्मस्थितिध्वंसवज्जगदपृथक्सि-
द्धब्रह्मपर्यन्तत्वं वाच्यम् । तथा सति सर्वमिदं जगत् ब्रह्माधीनजन्मस्थितिध्वंसवत्त्वात्तदपृ-
थक्सिद्धं तदपृथक्सिद्धत्वात्तद्व्यपदेशार्हमित्येवं सर्वं ब्रह्मेति समानाधिकरणनिर्देशोपपादक-
तया तज्जलानित्यस्यान्वयाभावप्रसङ्गात् । न चेष्टापत्तिः । यद्यतो जायते येनैव हेतुनावतिष्ठते
यत्रैव लीयते तत्तस्मात्स्वजननादिकारणान्न व्यतिरिच्यते तदपृथक्सिद्धमेव भवतीति सा-
