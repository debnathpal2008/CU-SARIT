<pb n="144"/>
दश सम्पद्यन्ते दशाक्षरा विराट् य एवं विद्वान् विराट्सम्पन्नमग्निहोत्रं जुहोती’</quote>त्यत्र विराट्-
सम्पत्तिवाक्यानुसारेण दशसङ्ख्यानामग्निहोत्राहुतीनां मध्ये द्वे एवाहवनीये न त्वष्टावितरा
इति परिसङ्ख्यानामष्टानां गार्हपत्यान्वाहार्यपचनरूपाधिकरणान्तरविधानसामर्थ्यात्सिद्ध‍यतीति
सामर्थ्यरूपप्रमाणान्तरविषय एव परिसङ्ख्याने द्वे आहवनीय इति शास्त्रप्रवृत्तिर्दृश्यते । नन्व-
स्तु नाम प्रमाणान्तरविषयेऽपि शास्त्रप्रवृत्तिः । तथापि यत्प्रमाणान्तरविषयावलम्बनं शास्त्रा-
न्तरस्य किञ्चित्फलं वाच्यम् । अन्यथा तस्य सर्वथैव वैयर्थ्यप्रसङ्गात् । अस्ति च प्रमाणान्तर-
विषयावलम्बनानामुदाहृतशास्त्राणां किंचित् किञ्चित्फलम् । तथाहि—द्विरात्रादिशास्त्राद्द्विरात्रा-
दिष्वग्न्याश्रितगुणकामादिप्राप्तिः फलम् । अग्न्याश्रिता हि गुणकामाः श्रूयन्ते <quote>‘श्येनचितं
चिन्वीत स्वर्गकाम’</quote>इत्यादयः । तेन१ चोदकादग्नेः प्राप्तौ न प्राप्नुवन्ति । अंगस्य हि सतश्चोद-
कात् कथं भावाकाङ्क्ष्या कल्प्यात्प्राप्तिः न त्वङ्गाश्रितानां फलार्थगुणानाम् । तथाष्टमाध्याये
निर्णीतत्वात् । उपदेशादग्नेः प्राप्तौ तु प्रकृताविव द्विरात्रादिष्वपि तदाश्रिताः काम्यगुणाः
प्राप्नुवन्ति । <quote>‘तावब्रूता’</quote>मित्यादिशास्त्रस्योपांशुयाजे <quote>‘दर्शपूर्णमासाभ्यां स्वर्गकामो यजेते’</quote>त्यधि-
कारिवाक्योद्देश्यफलसम्बन्धसिद्धिः फलम् । तदभावे हि विद्वद्वाक्यस्थेन अधिकारवाक्य-
स्थेन च पौर्णमासपदेन <quote>‘यदाग्नेयोऽष्टाकपालोऽमावास्यायां च पौर्णमास्यां चाच्युतो भवति
अग्नीषोमीयमेकादशकपालं पूर्णमासे प्रायच्छ’</quote>दित्युत्पत्तिवाक्यावगतपौर्णमासीकालयोराग्नेया-
ग्नीषोमीययागयोरेव झटिति प्रवृत्तिनिमित्तावगत्या प्र२थमगृहीतफलयोः सम्बन्धकरणादर्थाव-
गम्यपौर्णमासीसम्बन्धस्योपांशुयाजस्य विलम्बितप्रवृत्तिनिमित्तप्रतीतिकतया विद्वद्वाक्याधि-
कारवाक्यगतपौर्णमासपदागृहीतस्य फलसम्बन्धो न सिद्ध‍येत् । तत्सम्भवे तु <quote>‘उपांशु पौर्ण-
मास्यां यजन्ती’</quote>ति प्रकृत्य <quote>‘जामि वा एतदि’</quote>त्याद्याम्नानादुपांशुयाजोत्पत्तिवाक्यश्रुतोऽन्तराल-
कालः पौर्णमासीरूपतां प्रापितो भवतीत्याग्नेयाग्नीषोमीययोरिवोपांशुयाजस्याप्युत्पत्तिवाक्या-
वगतपौर्णमासीकालत्वेन विद्वद्वाक्याधिकारवाक्यगतपौर्णमासपदप्रवृत्तिनिमित्तप्रतीतौ विशे-
षाभावात्तस्यापि फलसम्बन्धस्सिद्ध‍यति । <quote>‘द्वे आहवनीय’</quote> इति शास्त्रस्य <quote>‘दशानामप्याहुती-
नामग्निहोत्रं जुहुयात्स्वर्गकाम’</quote> इत्यधिकारवाक्योद्देश्यफलसम्बन्धसिद्धिः फलम् । तदभावे
हि गार्हपत्यान्वाहार्यपचनवाक्ये सङ्ख्याधिकरणविशिष्टकर्मविधायके स्यातां न त्व<quote>‘ग्निहोत्रं
जुहोती’</quote>ति वाक्यविहितकर्मानुवादेन गुणमात्रविधायके प्राप्ते कर्मणि । सङ्ख्याधिकरणरूपाने-
कगुणविधाने वाक्यभेदापत्तेः । ततश्च गार्हपत्यान्वाहार्यपचनवाक्ययोः सङ्ख्याधिकरणवि-
शिष्टहोमविध्यवश्यंभावेनेष्टावपि होमाः <quote>‘अग्निहोत्रं जुहोती’</quote>ति वाक्यविहिताद्धोमादन्य एव
स्युः । विहितस्य विधानायोगादिति । न तेषामग्निहोत्रमिति नाम सिद्ध‍यति । किं त्वग्निहोत्रवा-
क्यविधेयस्यैकस्यैव होमस्य तन्नामेति प्राप्नोति । तदुत्पत्तिवाक्यगतत्वात् । अग्निहोत्रवाक्य-
विहितस्य सायंप्रातःकालयोर्देवताभेदेन द्विर्द्विरभ्यसनीयस्य होमस्य गार्हपत्यान्वाहार्यपचन-
वाक्यविहितानामष्टानां होमानां चानुवादके विराट्सम्पत्तिवाक्ये तावत्साधारण्येनाग्निहोत्र-
शब्दप्रयोगसत्त्वेऽपि तस्य छत्रिन्यायेन लक्षणोपपत्तेः । अग्निहोत्रवाक्यविहिते कर्मणि प्रथ-
मावगतशक्त्यवश्यंभावेन तत्सम्वन्धादितरेषु लक्षणोपपत्तावनेकत्र शक्तिकल्पनस्यान्याय्यत्वा-
<note>(१) <quote>‘ते चोदकादग्नेः’</quote> इति घ. ङ. पाठः ।</note> <note>(२) <quote>‘गृहीतयोः फलसंबन्धः ।’</quote> इति. घ. पाठः ।</note>
