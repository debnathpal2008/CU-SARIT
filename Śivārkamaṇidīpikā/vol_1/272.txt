<pb n="272"/>
<head>अथ ज्योतिरधिकरणम् ।। ११ ।।</head>
<p>पूर्वं निखिलभुवननाकस्य निरस्तसमस्तदोषवासनाकलङ्कस्य निरतिशयमाङ्ग-
ल्यरत्‍नाकरस्य उमापतेः परब्रह्मणः आदित्यमण्डलमास्पदमिति निरूपितम् ।
तदिह तस्य स्थानान्तरमुच्यते---</p>
<head>ज्योतिश्चरणाभिधानात् ।। २५ ।।</head>
<p>छान्दोग्ये श्रूयतेऽस्य विषयः <quote>‘अथ यदतः परो दिवो ज्योतिर्दीप्यते विश्वतः
पृष्ठेष्वनुत्तमेषूत्तमेषु लोकोष्विदं वाव तद्यदिदमस्मिन्नन्तः पुरुषे ज्योतिः’</quote> इत्यादि ।।
अत्र सकललोकव्यापितया दिवि श्रूयमाणं परं ज्योतिः परमेश्वरो वा तदन्यो
वेति संशयः ।। द्युशब्दस्याकाशवाचित्वात् <quote>‘परो दिवः’</quote> इत्याकाशवर्ती सूर्य
<!-- APPAYYA !-->
<pratika>।।सू।। ज्योतिश्चरणाभिधानात्</pratika> ।।२६।। सङ्गतिं दर्शयन्नुत्तराधिकरणस्य विषयमाह—<pratika>पूर्व-
मिति</pratika> । पूर्व <quote>‘मन्तस्तद्धर्मोपदेशा’</quote> दित्यधिकरणे निखिलभुवननायकस्य सर्वलोककामेश्वरस्य नि-
रस्तसमस्तदोषवासनाकलङ्कस्य सर्वपापोदितस्य निरतिशयमङ्गल्यरत्नाकरस्य साधकानुजिघृक्ष-
या तदनुग्रहार्थं परिगृहीतदिव्यविग्रहकान्तिसौन्दर्यादिसर्वोत्तरमङ्गल्यगुणगणमणिगणमहास-
मुद्रस्य उमापतेस्तैत्तिरीयोपनिष<quote>‘द्युमापतय’</quote> इति विशेष्यपदेन निर्दिष्टस्य परब्रह्मणः आदित्या-
न्तर्वर्तिनः परमेश्वरस्यादित्यमण्डलं पर्यङ्कस्थस्य राज्ञः प्रासादवदास्पदमिति निरूपितम् । इ-
हाधिकरणे तस्य परमेश्वरस्य स्थानोक्तेः प्रसङ्गात्स्थानान्तरमुच्यत इत्यर्थः । यस्य वाक्यस्य
ब्रह्मणि तात्पर्यनिर्णये सति तदुपासनस्थानान्तरावगतिरपि लभ्य़ते तस्य ब्रह्मणि तात्पर्य-
निर्णयोऽत्र क्रियत इति यावत् । अनेन पूर्वाधिकरणद्वयस्य प्रसक्तानुप्रसक्तरूपत्वात्पूर्वाधि-
करणेनैवास्यापि प्रसङ्गसङ्गतिरिति दर्शितं भवति । तत्प्रदर्शनार्थमेव तदधिकरणनिर्णीतता-
त्पर्यकवाक्यलब्धानि परमेश्वरस्य विशेषणानि <quote>‘निखिलेभुवने’</quote> त्यादिना वर्णितानि । <quote>‘अथ यदतः
पर’</quote> इति लिङ्गव्यत्ययः छान्दसः । अतोदिवः परमूध्वर्वर्तितया बहिर्भूतं यत् ज्योतिर्दीप्यते ।
केषु विश्वतः विश्वस्य पृथिव्यादेरुपरिस्थानरूपेष्वनुत्तमेषूत्तमेषु च लोकेषु । लोकसामस्त्यस्पष्टी-
करणार्थं विश्वतः पृष्ठेषु सर्वतः पृष्ठेष्विति द्विर्वचनम् ।तज्ज्योतिरिदमेव । यदन्तः पुरुषे जाठराख्यं
ज्योत/?/रित्यर्थः । दिवः परमिति क्वचित्स्थितत्वेनोक्तस्यापि दीप्त्या सर्वलोकव्याप्तिरुपपद्यते ।
अत्र द्युशब्दस्य परापरान्तरिक्षलोकपराकाशसाधारण्यं संशयबीजमिति धर्मविशेषणेन दर्शयन्
संशयमाह—<pratika>अत्रेति</pratika> । <quote>‘दिवी’</quote>ति सामीप्ये सप्तमी । उदुम्बरे वसतीतिवद्दिवः परं श्रूयमाणमित्य-
र्थः । <pratika>तदन्यो वे ति</pratika> । आदित्यजाठरपूर्वपक्षद्वयसङ्ग्रहार्थं साधारण्येन निर्देशः । <pratika>द्यूशब्दस्येति</pratika> ।</p>
<!-- APPAYYA !-->
<p><pratika>आनन्दतीर्थमते, सू. ।। आकाशस्तल्लिङ्गात्</pratika> ।। २२ ।। अस्मिन्नधिकरणे विषयवाक्यसंशयादिकं समानमेव ।
<pratika>आकाशः</pratika>=आकाशशब्दवाच्यो विष्णुरेव । न प्रसिद्धकाशः । कुतः । <pratika>तल्लिङ्गात्</pratika>=छान्दोगश्रुत्युक्ताकाशे परोवरीयस्त्वादिरूप-
विष्णुलिङ्गस्य श्रवणादित्यर्थः ।। २२ ।।</p>
<p><pratika>सू. । अत एव प्राणः</pratika> ।। २३ ।। <quote>‘तद्वै त्वं प्राणो अभवः । महान्भोगः प्रजापतेः । भुजः करिष्यमाणः । यद्देवान्प्राणयो
नव ।’</quote> इति तैत्तिरीयवाक्यं विषयः । संशयपूर्वपक्षादिकं समानमेव । <quote>‘ह्रीश्च ते लक्ष्मीश्च पत्‍न्या’</quote>विति उत्तरत्र श्रूयमाणात् श्रीपति-
त्वरूपान्निरवकाशाद्विष्णुलिङ्गात् अत्रत्यप्राणशब्देन विष्णुरेवाभिधीयते न मुख्यप्राण इति सिद्धान्तः । <pratika>प्राणः=</pratika><quote>‘तद्वै त्वं प्राणो-
अभवः’</quote> इत्युक्तः प्राणो विष्णुरेव नान्यः । कुतः । <pratika>अत एव=</pratika><quote>‘हीश्चत’</quote> इति श्रीपतित्वलिङ्गादेवेत्यर्थः ।। २३ ।।</p>
<p><pratika>इति सूत्रार्थचन्द्रिकायामाकाशाधिकरणप्राणाधिकरणे ।। ८ ।। ९ ।। श्रीकण्ठमते ।। ९ ।। १० ।।</pratika>
