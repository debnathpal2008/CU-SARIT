<pb n="040"/>
सालोक्यं च गच्छती’त्यन्तेन गर्भाधानादिसकलकर्मणां पापमलापकर्षसंस्कार-
हेतुतां प्रकाशयति । अथ व्रीहिप्रोक्षणवत् सर्वकर्मणां संस्कारकत्वे <quote>‘सर्व एते
पुण्यलोका भवन्ती’</quote>तिश्रुत्युक्ताश्रमफलस्वातंत्र्यं न स्यादिति चेन्न । पुण्यलोकफला-
भिसन्धिपूर्वककर्मणां स्वातंत्र्येऽपि तदभिसन्धिरहितेन पुंसानुष्ठितकर्मणां
चित्तशुद्ध‍यादिसंस्कारजनकत्वोपपत्तेः । तथा च तस्य पुंसो यदेव ज्ञानफलं तदेव
कर्मफलं च । यथा व्रीहिप्रोक्षणं दर्शपूर्णमासोत्पत्त्यपूर्वहेतुतया स्वर्गे समुच्चीयते
तथा कर्माणि ज्ञानप्रयोजकतया मोक्षे समुच्चीयन्ते । अतो गुणकर्मत्वादङ्गत्वमेते-
षाम् । ननु, नित्यविधिप्राप्तस्य ज्योतिष्टोमादेरितिकर्तव्यतात्वविरोधान्न संस्कारक
तासिद्धिरिति चेन्न । कारणतया स्वतन्त्रविध्यन्तरविहितस्य सौत्रामणिबृहस्पति-
<!-- APPAYYA !-->
व्रीहिप्रोक्षणादिवत्कार्यान्तरोपयुक्तकिञ्चिद्द्रव्यगतातिशयाधानार्थतावसीयते तत्किमतिशयव-
द्द्रव्यसाध्यं कार्यं किञ्च तदतिशयवद्द्रव्यं कश्च तत्रातिशय इत्याकाङ्क्षायां <quote>‘स ब्रह्मणः सा-
युज्यं सालोक्यं च गच्छती’</quote> त्युपसंहारवाक्येन मोक्षः कार्यत्वेनावसीयते । तत एव शिवसाक्षा-
त्कारैकसाध्ये मोक्षे द्रव्यस्य साक्षाज्जनकत्वाभावेन साक्षात्कारजनकं चित्तमेव साक्षात्कार-
द्वारा तदुपयोगि द्रव्यं तदैकाग्र्यप्रतिबन्धनिवृत्तेरपेक्षितत्वात्तद्गतपापापनयनमेव परिगणित-
कर्मजन्यो मलापकर्षरूपोऽतिशय इत्यवसीयते । <quote>‘धर्मेण पापमपनुदति’</quote> <quote>‘ज्ञानप्रसादेन विशुद्ध-
सत्वस्ततस्तु तं पश्यते निष्कलं ध्यायमान’</quote> इत्यादि श्रुतिसंवादात् । ततश्चोदाहृतश्रुतौ स्मृ-
त्यनुसारेण द्वारविशेषावगतिरित्याशयः । ननु, यज्ञादीनां प्रोक्षणादिवद्ग‍ुणकर्मत्वे अर्थकर्मत्वं
न स्यात् । तथा च द्रव्योपसर्जनत्वं न स्यात् । तथा च द्रव्यो पसर्जनत्वं विना स्वातन्त्र्येण पुण्यलो-
कप्राप्तिफलकत्वं श्रूयमाणं विरुध्येतेत्याशङ्कते—<pratika>अथेति</pratika> । दृष्टादृष्टोभयार्थाङ्गानां स्विष्टकृदादीनां
त्यागांशेनार्थकर्मत्वमग्न्याद्युद्देशेन त्यक्तस्य पुरोडाशादिद्रव्यस्य प्रक्षेपांशेन प्रतिपत्तिरूपतया गु-
णकर्मत्वं च दृष्टम् । तथेह यज्ञादीनामभिसन्धिविशेषप्रवृत्तप्रयोगभेदेनार्थकर्मत्वगुणकर्मत्वयोर्ना-
स्ति विरोध इत्याशयेन परिहरति—<pratika>नेति</pratika> । ननु, <quote>‘विद्यां चाविद्यां चे’</quote>त्यादिश्रुतिदर्शनात् कर्म-
णामपि ज्ञानवत्साक्षान्मोक्षफलत्वेनार्थकर्मत्वमेवाङ्गीकर्तुं युक्तमिति ज्ञानकर्मसमुच्चयवादिशङ्कां
समुच्चयश्रुतीनां कर्मसमुच्चयरूपविषयप्रदर्शनेन निराकरोति—<pratika>तथा चेति</pratika> । ननु, गुणकर्मत्वस्वी-
कारे यज्ञादीनामङ्गत्वं स्यात् गुणकर्मणामङ्गत्वनियमात् आधानादीनामप्यग्न्यादीन्प्रत्यङ्गत्वेन
तदव्यभिचारादित्याशङ्क्य इष्टापत्त्या परिहरति—<pratika>अत इति</pratika> । ननु गुणकर्मत्वेनाङ्गत्वे पुण्य-
लोकसाधनत्वेन प्राधान्यं न सम्भवति स्विष्टकृदादिष्वङ्गेषु गुणकर्मत्वार्थकर्मत्वयोरिवाङ्गत्वस्य
फलसाधनत्वरूपप्रधानत्वश्य च क्वचिदप्येकस्मिन्कर्मणि समावेशादर्शनात् स्वर्गसाधनतया
प्रधानस्य कुण्डपायिनामयनमध्यगततया तदङ्गस्य चाग्निहोत्रस्य प्रकरणभेदेन भेदादित्याशयेन
शङ्कते—<pratika>नन्विति</pratika> । फलसाधनत्वस्याङ्गत्वेन तावद्वस्तुविरोधः । फलसाधनत्वस्य फलाङ्गत्वरू-
पत्वात् अन्याङ्गस्याप्यन्यशब्दोक्तफलसाधनरूपत्वात् एकस्य कर्मणः प्रयोगभेदेनानेकफलसा-
धनत्वस्य योगसिद्ध्यधिकरणादिसिद्धत्वात् । नापि शब्दविरोधः विनियोजकविधिभेदसत्त्वात् ।
अथाप्यन्यत्रादर्शनेन यदि विरोध आपाद्यते तत्राह—<pratika>कारणतयेति</pratika> । <quote>‘यथा यजेत्सौत्रामण्या
