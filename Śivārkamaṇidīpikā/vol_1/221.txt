<pb n="221"/>
नमयश्च तदुपासको जीवः । प्रतिष्ठाभूताद्धर्मिणः ब्रह्मणः धर्मभूतस्यानन्द-
मयस्य शक्त्यात्मनः भेदादर्शनादानन्दमय आत्मा ब्रह्मेत्यभिप्रायेण <quote>‘आनन्द
मयोऽभ्यासा’</quote>दिति सूत्रकारेण सूत्रितमिति ।।
<!-- APPAYYA !-->
एतस्मादि’त्यादेः ब्रह्मविषयत्वाश्रयणेऽप्य१सिद्धेः । मतान्तराश्रयणेऽपि तदसिद्धेश्च । वस्तुत-
स्तु द्वितीयपक्षाश्रयणमेव युक्तम् । <quote>‘सोऽकामयते’</quote>त्यादिना जगदुभकारणत्वेनानन्दमयं
प्रकृत्य <quote>‘को ह्येवान्यात्कः प्राण्यात् । यदेष आकाश आनन्दो न स्या’</quote>दित्यत्राकाशशब्देन तस्य
प्राग्वर्णितपरमव्योमरूपत्वप्रतिपादनात् । यद्यप्याकाशशब्दस्य सप्तम्यन्तत्वाश्रयणेन तयो-
र्वाक्ययोर्ब्रह्मपरत्वमपि सम्भवति । <quote>‘ब्रह्म पुच्छं प्रतिष्ठे’</quote>ति नपुंसकलिङ्गनिर्दिष्टस्य ब्रह्मणः <quote>‘तस्यैष
एव शारीर आत्मे’</quote>ति पुल्लिङ्गेनापि निर्दिष्टतया तत्र <quote>‘स’</quote>इति<quote>‘एष’</quote>इति च पुल्लिङ्गोपपत्तेः । तथापि
<quote>‘यदेष आकाश आनन्दो न स्यादि’</quote>ति प्रकृतस्यानन्दस्य <quote>‘सैषानन्दस्य मीमांसे’</quote>ति विचारं प्रस्तु-
त्य तस्य निरतिशयोत्कर्षाभिधाने<quote>‘स एको ब्रह्मण आनन्द’</quote> <quote>‘इत्यानन्दं ब्रह्मणो विद्वानि’</quote>ति च
ब्रह्मधर्मत्वप्रतिपादनात्तदनुसारेणाकाशशब्दस्य प्रथमान्तता सर्वनाम्नामानन्दमयपरता चाव-
सीयते । न च भृगुवल्ल्युक्तानन्दवत् इहापि <quote>‘सोऽकामयते’</quote>त्यादिना जगत्कारणत्वेनोक्त आ-
नन्दो ब्रह्मेति शङ्कनीयम् । दृष्टांतासिद्धेः । तत्राप्यानंदस्य <quote>‘सैषा भार्गवी’</quote>त्यादिवाक्यशेषानु-
सारेण परमव्योमरूपानन्दपरत्वात् । न च ब्रह्मजिज्ञासयोपसेदुषे भृगवे <quote>‘यतो वे’</quote>त्यादिजग-
त्कारणत्वलक्षणमुखेनोपदिष्टं ब्रह्म आनन्द इति निर्धारितमिति तत्र<quote>‘आनन्दो ब्रह्मेति व्यजानात् ।
आनन्दाद्ध‍येव खल्विमानि भूतामि जायंत’</quote> इत्यादिना ततः पूर्ववाक्येन प्रतिपन्नत्वात् । तदनुसा-
रेण गौडद्राविडयोरेव ब्रह्मविद्या प्रतिष्ठितेति तत्स्थेषु विद्वत्सु प्रतिष्ठिताया विद्यायास्तत्र प्रति-
ष्ठितत्वोक्तिवत्परमव्योमस्थे ब्रह्मणि प्रतिष्ठिताया विद्यायाः परमे व्योम्नि प्रतिष्ठितत्वोक्तिर्यो-
जनीयेति वाच्यम् । यथा सति <quote>‘सैषा भार्गवी’</quote>त्यादिवाक्यवैयर्थ्यापत्तेः । ब्रह्मणः परमव्योम-
स्थत्वस्य <quote>‘यो वेद निहितं गुहायां परमे व्योमन्नि’</quote>ति पूर्वानुवाकमन्त्रेण प्रतिपन्नत्वात् । ब्रह्म-
णि भृगुवल्याः प्रतिष्ठितत्वस्य <quote>‘अधीहि भगवो ब्रह्मे’</quote>त्याद्युपक्रमतः प्रतीतेश्च । तस्माद्वाक्य-
वैयर्थ्यपरिहारायैवं योजनीयम् । अपृथक्सिद्धधर्मतया ब्रह्मानन्यत आनन्दाज्जगज्जन्मादिकमु-
च्यमानं ब्रह्मणः सम्बन्धविशेषेण तटस्थलक्षणमि<quote>‘त्यधीहि भगवो ब्रह्मेति’</quote> उपक्रमैकवाक्य-
तानिर्वाहमभिप्रेत्य पूर्वानुवाके ब्रह्मधर्मतयोक्त आनन्दोऽपि भृगुणा लक्षणमुखेन ब्रह्मतया
ज्ञात इत्यभेदोपचारेण <quote>‘आनन्दो ब्रह्मे’</quote>ति व्यजानादिति वाक्यं प्रवृत्तमिति । एवं च प्रथम-
प्रवृत्तानन्दवल्लीस्वरसप्रतीतार्थानुरोधात् तदेकवाक्यतापि लभ्येत । एतेन भृगुवल्ल्युक्तानन्द-
वत् पञ्चमपर्यायस्थत्वादानन्दमयो ब्रह्मेत्यपि शङ्का निरस्ता । भृगुवल्ल्युक्तानन्दस्यापि धर्मान-
न्दत्वोपपादनादिति । एवं चास्मिन्पक्षे मध्यावयवत्वेन निरूपित आनन्दः प्रियमोदादिप्राय-
पाठात् सांसारिकसुखविशेष एवेति द्रष्टव्यम् । ननु, यद्यानन्दमयो ब्रह्मधर्म आनन्दः कथं तर्हिं
सूत्रकारेण <quote>‘आनन्दमयो ब्रह्मे’</quote>त्युक्तमित्याशङ्क्य श्रुतिवदभेदोपचारेणेत्याह—<pratika>प्रतिष्ठाभूता-
दिति</pratika> । प्रथमसूत्रादनुवृत्तं ब्रह्मपदमिह साध्यनिर्देशकमित्यभिप्रेत्यैवं सूत्रगतिरुक्ता । यदि
त्वीक्षति सूत्रा<quote>‘न्नाशब्द’</quote>मित्येतस्यानुवृत्तिरङ्गीक्रियते तदानीमानन्दमयः अशब्दं शब्देतरप्र-
<note>(१) <quote>‘श्रयणेऽपि तदसिद्धेश्च’</quote>इति ङ. पाठः ।</note>
