<pb n="545"/>
अथ वाक्यान्वयाधिकरणम् ।। ५ ।।
सर्वत्र जीवेश्वरयोरेकशब्दविषयत्वे प्रतीयमाने तत्सामानाधिकरण्यं कथमि
त्येतन्निरूपणायेदमधिकरणमारभ्यते&mdash;
<sutra>।। सू ।। वाक्यान्वयात् ।। १९ ।।</sutra>
<!-- APPAYYA !-->
<head>अथ वाक्यान्वयाधिकरणम् ।। ५ ।।</head>
<p>उत्तराधिकरणमवतारयति&mdash;<pratika>सर्वत्रेति</pratika> । उदाहरिष्यमाणे मैत्रेयीब्राह्मणे सर्वत्र आदिमध्या-
वसानेषु जीवेश्वरयोरेकशब्दविषयत्वं प्रतीयते । जीवपरत्वेन सम्प्रतिपन्नानामीश्वरपरत्वमीश्व-
रपरत्वेन संप्रतिपन्नानां जीवपरत्वम् । एवमेकशब्दविषयत्वे प्रतीयमाने जीवेश्वरयोरन्यतर एव
परिशिष्यत इत्यन्यतरः प्रत्याख्यातो भवति । तत्र प्रत्यक्षसिद्धजगत्प्रत्याख्यानायोगादीश्वरस्यैव
प्रत्याख्यानं पर्यवस्यति, जीवेश्वरयोरभेदो वा पर्यवस्यति । एवमीश्वरस्य तत्र जीवाद्भेदस्य
बाधकं तज्जीवेश्वरवाचित्वेन सम्प्रतिपन्नशब्दानां सामानाधिकरण्यमुपपादयितुं शक्यमित्या-
शङ्क्य तदुपपादनायाधिकरणमारभ्यत इत्यर्थः । अनेन माभूज्जीवाधिकरणवाक्यमीश्वरे तद्भेदे
वा बाधकम् । इदं तु बाधकं स्यात् । सामानाधिकरण्यस्यान्यथा निर्देष्टुमशक्यत्वादित्याश-
ङ्क्य प्रत्युदाहरणसङ्गतिर्दर्शिता भवति । तदुपपादनार्थमधिकरणमारभ्यत इत्यर्थः <pratika>।। सू ।।
वाक्यान्वयात् ।। १९ ।।</pratika> बृहदारण्यके मैत्रेयीब्राह्मणे याज्ञवल्क्यः स्वयं प्रविव्रजिषया
<!-- APPAYYA !-->
मुख्यप्राणलिङ्गाभ्यां संशयः । परिस्पन्दलक्षणस्य प्राणाश्रयस्य कर्मणः <quote>‘यस्य वैतत्कर्मे’</quote> ति श्रवणात् वाक्यशेषे च प्राणशब्द-
श्रवणाच्च वेदितव्यः प्राण इति उत भोगोपकरणभूतानां पुरुषाणां कर्ता धर्माधर्मलक्षणकर्मशाली जीवो वा वेदितव्यत्वेनोपदिश्यते
इति पूर्वपक्षः । <quote>‘ब्रह्म ते ब्रवाणि’</quote>इत्युपक्रमसामर्थ्यात् कृत्स्नजगत्कर्ता परमेश्वर एव वेदितव्यतयोपदिश्यते । कुतः । <pratika>जगद्वा-
चित्वात्</pratika>=<quote>‘यस्य वैतत्कर्मे’</quote> त्येतच्छब्दसमानाधिकरणस्य कर्मशब्दस्य कृत्स्‍नजगद्वाचकत्वात् इति सिद्धान्तः । अनेन
सूत्रार्थोऽपि व्याख्यात इति वेद्यम् ।</p>
<p><pratika>सू ।।जीवमुख्यप्राणलिङ्गान्नेति चेत्तद्व्याख्यातम् ।।१७।।</pratika>वाक्यशेषगताज्जीवलिङ्गान्मुख्यप्राणलिङ्गाच्च तयोरेवान्यतरस्येह
ग्रहणं न्याय्यं न परमेश्वरस्येति <pratika>चेत् तद्व्याख्यातम्</pratika>=परिहृतं चैतत् <quote>‘नोपासात्रैविध्यादाश्रितत्वादिह तद्योगात्’</quote>
इत्यत्र । उपक्रमोपसंहाराभ्यामस्य वाक्यस्य ब्रह्मविषयत्वावधारणात् <quote>‘प्राणबन्धनं हि सोम्य मनः’</quote> इत्यत्र प्राणशब्दस्यापि
ब्रह्मपरत्वनिश्चयात् जीवब्रह्मणोरभेदन्यायेन जीवलिङ्गस्यापि ब्रह्मपरत्वेन नेतुं शक्यत्वाच्च परमेश्वर एवेह वेदितव्यतयोपदिश्यत
इत्यर्थः । <pratika>सू ।। अन्यार्थं तु जैमिनिः प्रश्नव्याख्यानाभ्यामपि चैवमेके ।।१८।।</pratika> इदं वाक्यं जीवप्रधानं वा ब्रह्मप्रधानं
वेति नैव विवादावकाशः । यतः जैमिनिराचार्यस्तु जीवपरामर्शमन्यार्थं ब्रह्मप्रतिपत्त्यर्थं मन्यते । कस्मात् । <pratika>प्रश्नव्याख्या-
नाभ्याम्</pratika>= <quote>‘क्वैष एतद्बालाके पुरुषोऽशयिष्ट क्व एतदभूत् कुत एतदागात्’</quote>इति प्राणादिव्यतिरिक्ते जीवे प्रतिबोधिते पुनर्जी-
वव्यतिरिक्तविषयः प्रश्नो दृश्यते । <quote>‘यदा सुप्तः स्वप्ने न कंचन पश्यत्यथास्मिन्प्राण एवैकधा भवति’</quote> इति च प्रतिवचनमपि दृश्यते ।
तस्माद्यत्रास्य जीवस्य निःसंबोधतास्वच्छतारूपः स्वाप उपाधिजनितविशेषविज्ञानरहितं स्वरूपं यतस्तद्भ्रंशरूपमागमनं सोऽत्र
परमात्मा वेदितव्यतया श्रावित इति गम्यते । <pratika>अपिचैवमेके</pratika>=वाजसनेयिशाखिनः<quote>‘य एष विज्ञानमयः पुरुषः क्वैष तदाभूत्कुत
एतदागात्’</quote> इति प्रश्ने <quote>‘य एषोऽन्तर्हृदय आकाशस्तस्मिन् शेते’</quote> इति प्रतिवचने च स्पष्टं विज्ञानमयशब्देन जीवमाम्नाय तद्व‍य-
तिरिक्तं परमात्मानमामनन्ति । तस्मादिदं वाक्यं ब्रह्मणि समन्वितमिति सिद्धम् ।।</p>
<p><pratika>श्रीकण्ठरामानुजमतयोः</pratika> विषयवाक्यपूर्वपक्षसिद्धान्तादिकं सर्वं प्रायः पूर्ववदिति न पृथग्विवरणावकाशः । <quote>‘जीवमु-
ख्यप्राणलिङ्गा’</quote>दिति सूत्रे तु प्रतर्दनाधिकरणवदुपक्रमोपसंहारानुगुण्येन जीवप्राणलिङ्गान्यपि ब्रह्मपरतया नेतव्यानीं’त्यैककण्ठ्य-
मेवादृतम् । <quote>‘उपासात्रैविध्या’</quote>दित्यस्यार्थवर्णनप्रक्रिया परमनयोर्मतयोः पूर्वमताद्विलक्षणा ।। अधिकरणस्यास्य जगद्वाचित्वा-
धिकरणमिति व्यवहारः ।।</p>
<p>आनन्दतीर्थमते <quote>‘समाकर्षा’</quote>दिति पूर्वाधिकरणान्तिमसूत्रमारभ्य <quote>‘प्रकृतिश्चे’</quote>ति सूत्रावधिकस्य सूत्राष्टकस्य ऐकाधिकर-
ण्यकल्पनात्तस्याधिकरणस्योत्तरत्र व्याख्यास्यमानत्वाच्च नेह प्रपञ्चनम् ।।</p>
<head>इति सूत्रार्थचन्द्रिकायां बालाक्यधिकरणमथवा जगद्वाचित्वाधिकरणम् ।। ४ ।। ५ ।।</head>
