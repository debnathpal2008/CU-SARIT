<pb n="081"/>
त्याद्यधिकरणार्थनिर्णयोपयुक्तलिङ्गानां चासङ्ग्रहात् । न हि पूर्वतन्त्रे वस्तुसामर्थ्यमेव प्रमाण-
भूतं लिङ्गम् । अन्यत्तु <quote>‘चतुर्दश पौर्णमास्यामाहुतयो’</quote> हूयन्त इत्यादिभिरर्थवादादिभिरव-
गतं लिङ्गं केवलं प्रमाणानामनुग्राहकं स्वयं न प्रमाणम् । अत एव शाबरभाष्यादिषु तत्र
तत्रान्यार्थदर्शनरूपलिङ्गोपन्यासेऽपि लिङ्गमात्रमसाधकमिति तदनुग्राह्यप्रमाणान्वेषणं द्दश्यते ।
अतः प्रमाणभूतलिङ्गलक्षणेनान्यलिङ्गानामसङ्ग्रहो न दोषायेतिवदस्मिन् शास्त्रे वक्तुं न शक्य-
ते । ब्रह्मासाधारणधर्मादिरूपलिङ्गानाम् <quote>‘आदरादलोप’</quote> इत्यादिसूत्रार्थ<ref>

(ब्र॰३-३-३९)</ref>पर्यालोच-
नया वेदान्तेष्वर्थवादादिगतानामपि लिङ्गानां विवक्षितत्वेन प्रामाण्यावसायात् तथाभूतलि-
ङ्गानामेव वाक्यप्रकरणादिभ्यो बलवत्त्वेन तत्तदर्थनिर्णायकतया परिग्रहाच्च । <quote>‘अर्थवादाद्यव-
गतं लिङ्गमसाधक’</quote>मित्यभिमन्यमानः पूर्वमीमांसका अव्यक्ताधिकरणाश्वप्रतिग्रहेष्ट्यधिकरणा-
दिषु <quote>‘घृते प्ररोचनां द्दष्ट्वा विधिस्तत्रानुमीयते’</quote> <quote>‘प्रजापतिर्वरुणायाश्वमनय’</quote>दित्यादिवाक्यस-
न्दर्भस्योपक्रमेऽश्वदातुः प्रजापतेर्वरुणग्रहनिर्मोचनहेतुत्वेनेष्टेः प्रशंसावशादश्वदातुरियमिष्टि-
र्विधास्यत इत्यवगम्यत इत्यर्थवादे विधिशक्त्यभावात्तावन्मात्रं ततोऽनवगतं विध्युद्देशाद्ग्रा-
ह्यम् । विधिविषयांशस्त्वर्थवादावगत एवेति प्रतिगृह्णातिर्दान एव योजनीय इत्यादि वदन्तः
क्वचित्क्वचित्तदपि साधकमाद्रियन्ते । <quote>‘इतिकर्तव्यताकाङ्क्षा प्रकरण’</quote>मिति पूर्वतन्त्रोक्तं प्रकर-
णं न ब्रह्मविचारोपयोगि । सिद्धरूपस्य ब्रह्मण इतिकर्तव्यताकाङ्क्षाविरहादिति स्पष्टमेव ।
स्थानस्य तु सन्निधियथासङ्ख्यलक्षणस्य सङ्ग्राहकमनुगतं लक्षणं पूर्वतन्त्रोक्तं न दृश्यते ।
<quote>‘समाख्या यौगिकि संज्ञे’</quote>त्येतदपि न युक्तम् । पूर्वतन्त्रे होतृचमसादिसंज्ञाया इह शास्त्रे <quote>‘स
ब्रह्मविद्यां सर्वविद्याप्रतिष्ठा’</quote>मित्यादिषु श्रुतायाः ब्रह्मविद्यादिसंज्ञायाश्च समाख्यात्वसम्भवे-
ऽप्याध्वर्यवौद्गात्रादिसंज्ञायाः प्रकृतिप्रत्ययसमभिव्याहाररूपत्वेन तदभिमतैकपदश्रुतिरूपतया
समाख्यात्वासम्भवात् । तस्मादनुष्ठितैर्धर्मैस्सम्पाद्या चित्तशुद्धिर्द्वारमित्येतावदवशिष्यते ।
तदपि नोपपद्यते । न हि विचारितधर्माणः सर्वे चित्तशुद्ध्यर्थं धर्माननुतिष्ठन्ति । अनुष्ठितध-
र्माणो वा न नियमेन ब्रह्मविचारोपयोगिनीं चित्तशुद्धिं लभन्ते । न चैतावता ब्रह्मविचारस्य
धर्मविचारानन्तर्यनियमभङ्गेऽपि धर्मविचारस्य ब्रह्मविचारपूर्वभावित्वनियमस्य न क्षतिरिति
शङ्कनीयम् । यदनन्तरं नियमेन ब्रह्मविचारो भवति तथाभूतस्य तत्पुष्कलकारणस्यैवाथश-
ब्देन पूर्ववृत्ततया ग्राह्यत्वात् । अन्यथा किमपराद्धमुपनयादेः पूर्ववृत्तत्वग्रहणेन । तस्माद्ध-
र्मविचारस्य पूर्ववृत्तत्वेन ग्रहणमयुक्तमित्याशङ्कानिवर्तनार्थोऽयमतःशब्दः । तन्निवृत्तिस्तु
सत्यं धर्मानुष्ठानचित्तशुद्धिद्वारैव । धर्मविचारस्य ब्रह्मविचारोपयोगः तदर्थं धर्मविचारे क्रि-
यमाणे वेदचोदनादिप्रामाण्यं श्रुत्यादिस्वरूपबलाबलं च पूर्वोतन्त्रोक्तमर्यादया परिज्ञातमेत-
च्छास्त्राभ्याससम्पादनीयतत्परिज्ञानद्रढिमन्युपयुज्यत इति तदप्यानुषङ्गिकं प्रयोजनमित्य-
भिप्रेत्य धर्मविचारापेक्षायां तस्यापि प्रयोजनत्वोक्तिः न तु ब्रह्मविचारप्रयोजकतया । अत एव
<quote>‘प्रागथवे’</quote>त्यादिभाष्ये धर्मविचारापेक्षायां धर्मस्य ब्रह्मबोधहेतुत्वमेव मुख्यहेतुत्वेनोपन्यस्य
तत्र श्रुतिलिङ्गादिनिरूपणमन्वाचययुक्तित्वेनैवोपन्यस्तम् । तदनन्तरं च <quote>‘साधनं विना सा-
ध्यानिष्पत्ते’</quote>रित्यारभ्यैतावत्पर्यन्तं धर्मस्य ब्रह्मबोधहेतुत्वमेव तत्र हेतुतया प्रपञ्चितम् । अन्य-
न्न स्पृष्टम् । एवं च धर्मविचारस्य तन्निर्णयप्रभवधर्मानुष्ठानचित्तशुद्ध्यादिकं द्वारमिति स्थिते
