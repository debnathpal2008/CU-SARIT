<pb n="432"/>
इति अल्पप्ररिमाणत्वात्, तस्याणुभूतेऽस्मिन् संभवात्, न व्यापी परमेश्वरो दहरः ।।
<!-- APPAYYA !-->
परमेश्वरस्य हृदयावच्छेदोपाधिकाणीयस्त्वे वर्णितेऽपि तदनन्तर <quote>‘मेष म आत्मान्तर्हृदये ज्या-
यान् दिवो ज्यायानन्तरिक्षा’</quote>दित्यादिना स्वाभाविकव्यापकस्यापि वर्णनदर्शनात् । एवं च वा-
क्यशेषानुसारेण स्वाभाविकव्याप्तिमान्परमेश्वर एव दहराकाश इति युक्तम् । एवं स<quote>‘त्यथ य-
दिदमस्मिन्ब्रह्मपुर’</quote> इत्युपक्रमोऽपि सङ्गच्छते । देहस्य ब्रह्मपुरत्वोक्त्यापि देहान्तर्वर्तित्वेन ब्र-
ह्मोपासनाविधित्सयेदं प्रकरणमारभ्यत इति अवगम्यते । ननु<quote>‘चैत्रगृहे मैत्रस्तिष्ठती’</quote>त्यन्यगृ-
हत्वेन निर्दिष्टेऽप्यन्यावस्थानमुच्यते । तत्र <quote>‘मैत्र’</quote> इति विशिष्याधेयो निर्दिष्टः इहाप्याकाशश्रु-
त्या विशिष्य भूताकाशो निर्दिष्ट इति तुल्यमिति चेन्न । इह चैत्रगृहवाक्यान्वयाङ्गीकारे ब्रह्म-
पुरत्वेन देहोक्तेर्वैयर्थ्यप्रसङ्गात् । नहि मैत्रान्वेषिणं प्रति <quote>‘चैत्रगृहे मैत्रस्तिष्ठती’</quote>ति वाक्ये चैत्रगृ-
हत्वोक्तिर्देवदत्तगृहादिव्यावर्तनेनेवात्र ब्रह्मपुरत्वोक्तिर्देहान्तर्वर्तित्वेन ब्रह्मोपासनाविधित्साभावे
प्रकारान्तरेण साफल्यमश्नुवीत । तस्माद्यथा<quote>‘प्रजापतिर्वरुणायाश्वमनय’</quote>दित्याद्युपक्रमगतार्थ-
वादेनाश्वदातुः किञ्चिद्विधास्यत इत्यवगमात् तदनन्तरश्रुतं <quote>‘यावतोऽश्वान्प्रतिगृह्णीयात्तावतो
वारुणांश्चतुष्कपालान्निर्वपे’</quote>दिति वाक्यमश्वप्रतिग्रहीतुरिष्टविधायकतयावभासमानमप्यश्व-
दातुस्तद्विधायकमिति योज्यते।एवमिहाप्युपक्रमे देहस्य ब्रह्मपुरत्वोक्त्या देहस्यान्तः किञ्चित्प-
रमेश्वरस्योपासनं विधास्यत इत्यवगमात् तदनन्तरश्रुतं दहराकाशवाक्यं भूताकाशप्रतिपादक-
तयावभासमानमपि स्वरूपेण व्यापकस्य ब्रह्मशव्दोक्तस्य परमेश्वरस्य प्रतिपादकमिति योजनी-
यम् । तथा सत्येव <quote>‘यावान्वा अयमाकश’</quote>इति बाह्याकाशसाम्योक्त्यनन्तर <quote>‘मुभे अस्मिन्द्यावा-
पृथिवी अन्तरेव समाहिते । उभावग्निश्च वायुश्च सूर्याचन्द्रमसावुभौ । विद्युन्नक्षत्राणि यच्चास्ये-
हास्ति यच्च नास्ति सर्वं तदस्मिन्समाहित’</quote>मिति द्यावापृथिव्यादिसमाधानाधारत्ववर्णनमपि स-
ङ्गच्छते । तस्मात्स्वरूपेण व्यापकः परमेश्वर एव दहराकाश इत्याशङ्क्याह—<pratika>न व्यापी परमे-
श्वर इति ।</pratika> अयमाशयः । <quote>‘यावान्वा’</quote> इत्यादिवाक्यं भूताकाशसाम्यप्रतिपादनेन दहराकाश-
स्य व्यापकत्वपरं न भवति किं तु दहराकाशेनैव दहराकाशस्य साम्यप्रतिपादनेनातिसौक्ष्म्यपर-
म् । अयमित्यस्य प्रकृतदहराकाशपरामर्शित्वे सम्भवत्यप्रकृतबाह्याकाशपरामर्शित्वकल्पनानौ-
चित्यात् । तेनैव तस्योपमानोपमेयभावो नान्वेतीति चेत् सत्यम् । अनन्वय्यपि तन्निबध्यते
अनुपमत्वद्योतनाय यथा <quote>‘स्वे महिम्नी’</quote> त्यत्रानन्वय्यपि स्वस्य स्वेनाधाराधेयभावोऽनाधा-
रत्वज्ञापनाय निबध्यते । अत एव <quote>‘रामरावणयोर्युद्धं रामरावणयोरिवे’</quote>त्यादावनुपमत्वद्योतना-
याभेदे निबध्यमाने उपमानोपमेयभावो नान्वेतीति अन्वर्थनामानन्वयालङ्कार इत्याहुरालङ्का-
रिकाः।एवं निरतिशयसौक्ष्म्यपरत्वेन भूताकाशे जीवे चायं वाक्यशेष उपपद्यते । प्रत्युत भूता-
काशवद्व्यापको दहराकाश इत्येवं परमेश्वरपरत्वमेवास्य नोपपद्यते । कथं,तस्मिन्पक्षे खल्वाकाश-
शब्दस्य परमेश्वरे गौणी वृत्तिरेष्टव्या न यौगिकी वृत्तिः। प्रथपप्रतीतरूढ्यपरित्यागेन तत्पूर्वकगौ-
णवृत्त्युपपत्तौ तत्परित्यागापेक्षस्य योगस्यानुन्मेषात् । तस्याश्चा<quote>‘काशवत्सर्वगत’</quote> इति श्रुत्यन्तरप्र-
सिद्धम्,इहापि ब्रह्मपुर इति ब्रह्मशब्देन परमेश्वरस्योपासनात् बुद्धिस्थितं च व्यापकत्वमेव सादृ-
श्यनिमित्ततयावतिष्ठते। तथा चोपमेयनिर्देशकेन आकाशशब्देनैव भूताकाशसादृश्ये प्रतिपादिते
वाक्येन प्रतिपाद्यमानं तत्सादृश्यं कथमन्वेतु । न हि यो भूताकाशवद्व्यापकः स भूताकाशे तद्व्या-
