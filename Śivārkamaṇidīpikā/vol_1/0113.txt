<pb n="113"/>
सङ्ग्राह्यैव । <quote>‘एतस्यैवाक्षरस्य प्रशासने गार्गि प्राच्योऽन्या नद्यः स्यन्दन्ते श्वेतेभ्यः पर्वतेभ्यः
प्रतीच्योऽन्याः. यांयां च दिशमन्वेति । एतस्य वा अक्षरस्य प्रशासने गार्गि ददतो मनुष्याः
प्रशंसन्ति यजमानं देवाः दर्वीं पितरोऽन्वायत्ताः’</quote> <quote>‘भीषास्माद्वातः पवते’</quote> <quote>‘भीषोदेति सूर्य’</quote>
इत्यादिश्रुतेः कूर्मपुराणवायुसंहितादिगतनियोगाध्यायवचनबृन्दाच्च <quote>‘परात्तु तच्छ्रुतेः’</quote> <ref>(ब्र॰
२-३-४०)</ref> अन्तर्याम्यधिदैवादि’<ref>(ब्र॰१-२-१८)</ref>ष्वित्यधिकरणयोः सर्वस्यापि चेतनाचेतनव्या-
पारस्य परमेश्वरप्रेरणाधीनत्वस्य व्यवस्थापयिष्यमाणत्वाच्च । तस्मात्सौत्रेण जन्मादिशब्देन
परमेश्वरकर्तृकं जन्मादि प्रपञ्चधर्मपञ्चकं ग्राह्यमिति युक्तमेव । एकवचनं जन्मादीनां समु-
दायोपलक्षणम् । न त्वेकैकमिति ज्ञापनार्थम् । यद्यप्येकैकमपि लक्षणं भवितुमर्हति । अनति-
प्रसङ्गात् । जगद्वाचित्वा <ref>(ब्र॰-१-४-१६)</ref> दित्यधिकरणे च श्रुतजन्ममात्रकारणत्वस्य <quote>‘अक्षर-
मम्बरान्तधृते’</quote><ref>(ब्र॰१-३-१८)</ref> रित्यधिकरणे स्थितिकारणत्वमात्रस्य <quote>‘अत्ता चराचरग्रहणा’</quote> <ref>(ब्र॰
१-२-९)</ref> दित्यधिकरणे प्रलयकारणत्वमात्रस्य <quote>‘तन्निष्ठस्य मोक्षोपदेशा’</quote>दिति <ref>(ब्र॰१-१-७)</ref> सूत्रे
मोक्षकारणत्वमात्रस्य च ब्रह्मलिङ्गतयोपन्यासाच्च । तथापि जन्मादीनामन्यतमकारणत्वस्य
लक्षणतयोक्तौ तदितरकारणवस्त्वन्तरसत्त्वशङ्कया १लक्षणीयस्य २ब्रह्मणो निरतिशयं बृहत्त्वं न
सिद्ध्येत् । अतस्तद्ब्रह्मेति शेषाध्याहारलब्धलक्ष्यपरब्रह्मशब्दसमर्पितनिरतिशयबृह३त्त्वरूपलक्ष्या-
कारविपरीताबृ४हत्त्वशङ्काव्यवच्छेदेन सप्रयोजनं समुदायस्य लक्षणीकरणम् । एवं जन्मादि-
समुदायस्य लक्षणत्वमभिप्रेत्यैव <quote>‘यतो वे’</quote>त्यादिलक्षणवाक्ये <quote>‘तद्ब्रह्मेति’</quote>सकृल्लक्ष्यनिर्देशः कृतः ।
तत्प्रदर्शितं कारणत्वं ब्रह्मलक्षणं सिद्धं कृत्वा तेन प्रसिद्धसृज्यभावेन्द्रादिव्यावृत्त्या मन्त्रार्थ-
वादादिप्रसिद्धमहिमसकलदेवतामध्ये किं देवतारूपं ब्रह्मेति संशयनिवृत्तावपि श्रुत्यन्तरश्रुत-
जगत्कारणभावहरिहरादिमध्ये किंदेवतारूपमिति संशयानिवृत्तेः। तथा संशयानानां ब्रह्मास्तित्व-
मात्रं जानतां केषाञ्चिद्विमर्शप्रदर्शके <quote>‘ब्रह्मवादिनो वदन्ती’</quote>त्युपक्रम्य प्रवृत्ते <quote>‘किं कारणं ब्रह्म कुतः
स्म जाता जीवाम केन क्व च सम्प्रतिष्ठा । अधिष्ठिताः केन सुखेतरेषु वर्तामहे ब्रह्मविदो व्यव-
स्थे’</quote>ति मन्त्रे <quote>‘किं कारणं ब्रह्मे’</quote>ति विमर्शवाक्येन सामान्यतः प्रदर्शितं कारणत्वं तत्प्रपञ्चन-
परैः पञ्चभिर्वाक्यैः पञ्चकृत्यकारितारूपत्वेन विवृतम् । तत्र हि <quote>‘कुतस्स्म जाता’</quote>इत्यादिभि-
स्त्रिभिर्वाक्यैर्जन्मस्थितिप्रलयकारित्वमुच्यत इति स्पष्टमेव । <quote>‘केनाधिष्ठिताः सुखेतरेषु वर्ताम-
ह’</quote> इति वाक्येन बन्धकारित्वमुच्यते । <quote>‘सुखेतरे’</quote>ष्वित्यस्य द्वन्द्वसमासेन सुखदुःखात्मकेष्वि-
त्यर्थपरतया पञ्चमीतत्पुरुषेण वैषयिकसुखस्यापि दुःखपक्षे निक्षेपात्केवलदुःखरूपेष्वित्यर्थपर-
तया वा तताभूतेषु जन्मप्रवाहेष्वित्यत्र पर्यवसानम् । <quote>‘ब्रह्मविदो व्यवस्थे’</quote>त्यनेन <quote>‘केने’</quote>ति
पदानुषङ्गवता बन्धनिवृत्तिकारित्वमुच्यते । ब्रह्मविदः ब्रह्मस्वरूपनिर्धारणपूर्वकतत्साक्षात्का
रवतः पुरुषस्य व्यवस्था सकलदुःखनिवृत्तिपूर्वकनिरतिशयानन्दप्राप्तिलक्षणा विशिष्टावस्थ
तस्य केवलं सुखमेव न तु कदाचिदपि दुःखमिति व्यवस्था वा, ब्रह्मज्ञानफलात्कर्मफलादिव
कदाचिदपि प्रच्युतिर्नास्तीत्येवंभूता मर्यादा वा केन कारणभूतेन पुरुषधौरेयेण कृतेति
तदर्थः । ननु, लक्षणं लक्ष्यस्येतरभेदसाधने शब्दविशेषवाच्यत्वसाधने वा हेतुतयोपयुज्य-
ते । हेतौ च व्यभिचारवारकमेव विशेषणं निवेश्यं नान्यदिति नैयायिकानां मर्यादा । कथ-
<note>(१) <quote>‘तल्लक्षणीयस्य’</quote> इति घ. च. पाठः ।</note> <note>(२) <quote>‘ब्रह्मत्वं’</quote> इति घ. ङ. पाठः ।</note> <note>(३)(४) <quote>‘ब्रह्मत्व’</quote>इति घ.च.पाठः।</note>
