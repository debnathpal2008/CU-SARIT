<pb n="020"/>
किमस्य विषयः, यत्प्रसिद्धमनतिप्रसिद्धं च सन्देहजालसमारूढं वर्तते ।
कस्यानन्तरमस्यारम्भः, यस्य नियतप्रयोजकतया पूर्वभावित्वमवगम्यते ।
<!-- APPAYYA !-->
तद्विवेकासम्भवादिति भावः । <pratika>किमस्येति</pratika> । यत्सामान्यतः प्रसिद्धं विशिष्याप्रसिद्धं च स-
न्देहयोग्यं भवति स एव विषयः । ततश्च यदि<quote>‘अयमात्मा ब्रह्मे’</quote>त्यादिश्रुत्यनुसारेणाहमित्यनुभूय-
मानो जीव एव ब्रह्मेति मतं तदातिप्रसिद्धत्वान्न तस्य विषयत्वम् । यदि <quote>‘यन्मनसा न म-
नुत’</quote> इत्यादिश्रुत्यनुसारेण वाङ्गनसातीतंब्रह्मेति मतं तदा अत्यन्ताप्रसिद्धत्वान्न तस्य विषय-
त्वमिति भावः । <pratika>कस्यानन्तरमिति</pratika> । न वेदाध्ययनानन्तरमस्यैतच्छास्त्रकर्तव्यविचारस्या-
रम्भः । तदनन्तरकालस्य कर्मविचारावरुद्धत्वात् । नापि कर्मविचारस्यानन्तरं, तस्यात्रोपयोगा-
निरूपणादिति भावः । ननु, अनुबन्धचतुष्टयाक्षेपप्रस्तावे प्रयोजनाधिकारिविषयेष्वनुपपन्नत्वा-
भिप्रायगर्भतया पृष्टेष्वनेन प्रयोजनेन विषयेण वास्य शास्त्रस्य कस्सम्बन्ध इति सम्बन्धे
प्रष्टव्ये पूर्ववृत्तविशेषप्रश्नोऽत्र न सङ्गच्छते । किं च पूर्ववृत्तमधिकारिविशेषणमित्यग्रे भाष्य-
कार एव वक्ष्यति <quote>‘यस्य सम्पत्तिरिहाधिकारिविशेषणतया ब्रह्मविचारस्य साधनं तत्पूर्वभा-
वीति विज्ञायत’</quote>इति । इहापि स एवार्थः सङ्गृह्य दर्शितः <quote>‘यस्य नियतप्रयोजकतया पूर्वभा-
वित्वमवगम्यत’</quote> इति । ततश्चाधिकारिविशेषणविशेषप्रश्नोऽयमधिकारिप्रश्न एवान्तर्गत इति न
पृथक्कर्तव्यः । अपि च विषयप्रयोजनादिमच्छास्त्रारम्भे पूर्ववृत्तविशेषो नापेक्षितः । अत
एव <quote>‘अथ योगानुशासनम्’</quote> <quote>‘अथ शब्दानुशासनं’</quote> <quote>‘प्रमाणप्रमेये’</quote> त्यादिशास्त्रारम्भेषु पूर्ववृत्तप्र-
दर्शनं न दृश्यते । यत्रापि<quote>‘अथातो धर्मं व्याख्यास्याम’</quote> इति कणादसूत्रे शिष्यप्रश्नः पूर्व-
वृत्तोऽथशब्देन प्रदर्श्यत इति व्याख्यातं तत्रापि तन्निरर्थकमेव । शिष्यप्रश्नेन प्रवृत्तेऽपि
शास्त्रे विषयप्रयोजनाद्यभावे श्रोतॄणां प्रवृत्त्यसम्भवात् । तत्सद्भावे तमन्तरेण प्रवृत्तेऽपि शा-
स्त्रे तेषां प्रवृत्तिसम्भवाच्च । धर्मविचारशास्त्रे वेदाध्ययनं पूर्ववृत्तं प्रदर्शितमपेक्षितं दृष्टमिति चे-
त्किं ततः । न हि क्वचित्पूर्ववृत्तमपेक्षितं दृष्टमित्येतावन्मात्रेण सार्वत्रिकनियतापेक्षारहितस्य
तस्याभावेनात्र शास्त्रानारम्भशङ्का प्रवर्तते । तस्मात्पूर्ववृत्तप्रश्नोऽयमसङ्गत इति चेत् । उच्यते ।
शास्त्रस्य विषयप्रयोजनाभ्यां सम्बन्धो न पृथग्व्युत्पाद्यः । अस्यायं विषय इत्युक्ते तेन प्रतिपा-
द्यप्रतिपादकभावस्सम्बन्ध इति, अस्येदं प्रयोजनमित्युक्ते तेन कार्यकारणभावस्सम्बन्ध इति च
तत एवावगन्तुं शक्यत्वात् । तत्तत्सम्बन्धानुपपत्तिशङ्का तु विषयत्वप्रयोजनत्वानुपपत्तिशङ्कारू-
पैव पर्यवस्यति । न च विषय एवानन्यलभ्यत्वाकारो विषयत्वरूप आरिप्सितशास्त्रेण शक्य-
प्रतिपादनत्वं सम्बन्ध इत्यवान्तरभेदः कल्पनीयः । शक्यप्रतिपादनत्वविशिष्टस्यैवानन्यलभ्यत्व-
स्य विषयत्वरूपत्वात् । अत एव<quote>‘यत्प्रसिद्धमनतिप्रसिद्धं च सन्देहयोग्यं तद्विषय’</quote>इति प्रागुक्तम् ।
अत्र हि सामान्यतः प्रसिद्ध‍या शक्यप्रतिपादनत्वं विशिष्याप्रसिद्ध‍यानन्यलभ्यत्वं चोप-
नीयते । अत एव च<quote>‘अनन्यत्रभावो विषयशब्दार्थ’</quote>इति वदन्तो <quote>‘यथा मत्स्यानामुदकं
विषय’</quote>इति च तत्रोदाहरन्तश्शाब्दिका अ१पि<quote>‘छन्दोब्राह्मणानि च तद्विषयाणी’</quote> त्यादि
<ref>(पा॰ ३.२.६६.)</ref> सूत्रगतविषयशब्दस्य<quote>‘गुरौ वसती’</quote>त्यादिविषयसप्तम्याश्च तमेवार्थं मन्यन्ते ।
व्युपसर्गात् <quote>‘षिञ् बन्धन’</quote> इति धातोः <quote>‘एरच्’</quote> <ref>(पा॰. ३.३.५८. सू.)</ref> इत्यजन्तो विषय-
शब्दः । सामान्यतः प्रसिद्धोऽर्थो विशेषेणावसीयते प्रतिपाद्यतया बध्यत इति कर्मणि
<note>(१) <quote>‘अपि यस्तत्र भवति अन्यत्र च न भवति तमेव छन्दोब्राह्मणानि’</quote> इति च. पाठः ।</note> <note>(२) <quote>‘सप्तम्याश्चार्थं
मन्यन्ते’</quote> इति च. पाठः ।</note>
