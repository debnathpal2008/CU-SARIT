<pb n="533"/>
इति संख्योपसंग्रहाधिकरणम् ।। ३ ।।
<!-- APPAYYA !-->
किं तु दृष्टान्तीकरणव्याजेन कारणवाक्यानां ब्रह्मपरत्वस्याप्युपपादनार्थमिति पूर्वसूत्रशैथि-
ल्यानुवर्तनात् । अन्यथा तेषां परस्परविरोधेनार्थानिर्णयप्राप्तावाप्तपरिगृहीतं प्रधानमेवार्थ
इति साङ्ख्यप्रत्याशानवकाशीकरणालाभात् । न चैवं सति कारणवाक्यानामुक्तरीत्या प्रधा-
नमेवार्थ इति पूर्वपक्षनिरासार्थमधिकरणान्तरमेवानेन सूत्रद्वयेन क्रियतामिति वाच्यम् ।
तावता पञ्चजनमन्त्रे पूर्वापरमन्त्रयोस्तस्य च स्वारस्यानुरोधेन विरोधं प्रदर्श्य तत्र साङ्ख्यप्र-
सिद्धसङ्ख्याप्रवेशस्यानवकाशीकरणालाभेन उभयत्रापि तत्प्रवेशानवकाशीकरणार्थ <quote>‘मितरा-
ण्यपि रक्षांसि पेतुर्वानरकोटिषु । रजांसि समरोत्थानि तच्छोणितनदीष्विवे’</quote> ति समुच्चयोप-
मारीत्या लाघवेन युगपदुभयोपपादकतया व्याख्यातृसूचितत्वात् । एवं च दृष्टान्तेन कार-
णवाक्येषु तन्न्यायेन दार्ष्टान्तिके विरोधोत्थापनेन साङ्ख्यप्रत्ययवस्थानार्थमाद्यसूत्रं तदूर्ध्वो-
त्थितशङ्कासमाधानार्थं द्वितीयमिति श्लिष्यते । न च प्रथमसूत्रे <quote>‘व्यपदिष्टोके’</quote>रित्यनेन चेत-
नकारणवादिबहुकारणवाक्यानुरोधन्यायस्य सूचिततया तेनैव तदूर्ध्वशंकोत्थानानवकाश इति
वाच्यम् । वाक्यानुरोधन्यायस्य <quote>‘वाक्यान्वया’</quote>दिति सूत्रेण स्फुटीकरिष्यमाणतया ततः
प्राक् तत्तत्पूर्वपक्षविरोधिबहुवाक्यसद्भावमाच्छाद्य कृत्वाचिन्तया पञ्चाधिकरणप्रवृत्तिरिति
प्राग्वर्णितत्वात् । तस्मात्पूर्वाधिकरणशेष एवेदं सूत्रद्वयमिति सर्वमवदातम् ।। ३ ।।</p>
<head>।। इतिसङ्ख्योपसङ्ग्रहाधिकरणम् ।। ३ ।।</head>
<!-- APPAYYA !-->
<head>नयमणिमालायाम्</head>
<head>अथ सङ्ख्योपसङ्ग्रहाधिकरणम् ।। ३ ।।</head>
<sutra>सू॰ । न सङ्ख्योपसङ्ग्रहादपि नानाभावादतिरेकाच्च ।। ११ ।। प्राणादयो वाक्यशेषात् ।। १२ ।।
ज्योतिषैकेषामसत्यन्ने ।। १३ ।। कारणत्वेन चाकाशादिषु यथाव्यपदिष्टोक्तेः ।। १४ ।। समाकर्षात् ।। १५।।</sutra>
<lg><l>तत्त्वानि पञ्चविंशतिरुच्यन्ते पञ्चपञ्चजशब्दैः । श्रुत्यभिमतैव तस्मात्साङ्ख्योक्तप्रक्रिया निखिला ।। ७६ ।।</l></lg>
<lg><l>प्रकृतस्य समाकर्षादसद्यथा ब्रह्म ते तथाक्षाणि । आकाशाधाराभ्यां सङ्ख्याभेदान्न साङ्ख्यतत्वानि ।। ७७ ।।</l></lg>
<head>इतिसङ्ख्योपसंग्रहाधिकरणम् ।। ३ ।।</head>
<head>सूत्रार्थचन्द्रिकायाम् अथ सङ्ख्योपसंग्रहाधिकरणम् ।। ३ ।।</head>
<sutra>सू ।। न सङ्ख्योपसंग्रहादपि नानाभावादतिरेकाच्च ।। ११ ।। प्राणादयो वाक्यशेषात् ।। १२ ।। ज्यो-
तिषैकेषामसत्यन्ने ।। १३ ।।</sutra>
<p><pratika>भगवत्पादमते</pratika>, अस्याधिकरणस्य <quote>‘यस्मिन्पञ्च पञ्चजना आकाशश्च प्रतिष्ठितः । तमेव मन्य आत्मानं विद्वान्ब्रह्मा-
मृतोऽमृतम् ।।’</quote> इति बृहदारण्यकवाक्यं विषयः । अत्र <quote>‘पञ्च पञ्चजना’</quote> इति पञ्चसंख्याद्वयसंपन्नया पञ्चविंशतिसंख्यया
प्रधानादीनि सांख्यतत्त्वान्युच्यन्ते वा उत श्रुतिप्रसिद्धानि वेति संशयः । श्रुतिप्रसिद्धयानया पञ्चविंशतिसंख्यया सांख्यतत्त्वा-
नामुपसंग्रहात्प्राप्तं शब्दवत्त्वं प्रधानादीनामिति पूर्वपक्षः । <pratika>सिद्धान्तस्तु</pratika>, एवं पञ्चविंशतिसंख्योपसंग्रहादपि प्रधानादीनां
शब्दवत्त्वं न सिद्धयेत् । यतस्सांख्यतत्त्वानां पञ्चशः पञ्चशः साधारणधर्मो नास्ति । ततो नानाभावात्सांख्यतत्त्वानां <quote>‘यस्मि-
न्नि’</quote> ति सप्तमीनिर्दिष्टस्याधारभूतस्यात्मनः आकाशस्य च संकलनेन संख्याधिक्यसंभवाच्च अत्र पञ्चविंशतिसंख्यया सांख्य-
तत्त्वातिरिक्ताः केचन पञ्चजनाः सप्तसप्तर्षय इतिवद्रूढिमाश्रित्य प्रतिपाद्यन्त इति ।।</p>
<p>तर्हि के पुनस्ते पञ्चजना नामेत्याह---<pratika>प्राणादयो वाक्यशेषात् ।। १२ ।। वाक्यशेषात्</pratika>=<quote>‘प्राणस्य प्राणमुत
चक्षुषश्चक्षुरुत श्रोत्रस्य श्रोत्रमन्नस्यान्नं मनसो ये मनो विदुः’</quote> इति वाक्यशेषात् । <pratika>प्राणादयः</pratika>=प्राणचक्षुःश्रोत्रान्नमनांसि पञ्च
पञ्चजना उच्यन्त इत्यर्थः । केचित्तु देवाः पितरो गन्धर्वाः असुरा रक्षांसि च पञ्च पञ्चजना इति वदन्ति । अन्ये तुट
चत्वारो वर्णा निषादपञ्चमा इत्यभिप्रयन्ति । क्वचिच्च प्रजापरतया व्याख्यातम् । एषामन्यतमपक्षपरिग्रहेऽपि नास्ति
विरोधः । पञ्चविंशतेस्तत्त्वानामिह प्रतीतिमभ्युपेत्य सूत्राकाराः <quote>‘प्राणादयो वाक्यशेषात्’</quote>इति व्याचख्युः । इति ।।</p>
