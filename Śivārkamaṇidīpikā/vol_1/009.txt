<pb n="009"/>
अतोऽन्यथाकरणीयमिदं सूत्रं <quote>‘प्रकरणाविशेषात् खलु सर्वेषां तुल्यः पशुधर्मः स्यात् ।’</quote> असिद्धः
प्रकरणाविशेषः । <quote>‘आग्नेयः पशुरग्निष्टोम आलभ्यत’</quote> इत्यौपवसत्थ्येऽहनि सवनीयविधानेन
तदवान्तरप्रकरणसत्त्वात् । अतस्तदर्था एवेति । इयमेव व्यवधारणकल्पना । अन्यथा वाक्या-
र्थप्रति१भासेऽपि प्रमाणान्तरबलेन यदन्यथा वाक्यार्थवर्णनम् । व्याकरणे त्वत्यन्ताप्रतीतपारि-
भाषिकपदार्थग्रहणदूरस्थानुवृत्तिविपरिणामयोगविभागादिक्लेशः प्रसिद्ध एव । नैवं वैयासिकेषु
सूत्रेषु क्लेशोऽस्ति । किंतु प्रसन्नानि सन्त्येव तानि गम्भीराणीति स्पष्टो जैमिनिसूत्रादित उ-
त्कर्ष इति । एवंभूतमेवेदं व्याससूत्रजातं प्राचीनैर्व्याख्यातृभिः क्लिष्टाध्याहारादिना कलु-
षीकृतम् अभिभूतस्वाभाविकप्रसादतां नीतम् । तदिदानीमाचार्यप्रवरेण श्रीकण्ठयो-
गिना प्रसाद्यते सूत्रकाराशयस्थितऋजुयोजनाप्रदर्शनेन सम्यग्व्याख्यानेनाविर्भूतस्वाभा-
विकप्रसादं क्रियते । यथा स्फुटावलोकनक्षममेव नयनं प्राक्कैश्चन पुराणाचार्यपदव्यप-
देशकैर्भिषग्भिरहिताञ्जनदानादिना कलुषीकृतं भिषग्वरेण हिताञ्जनदानादिना प्रसाद्यते
तद्वदित्युत्तरार्धस्यार्थः । अत्र <quote>‘पूर्वाचार्यै’</quote>रिति स्थाने <quote>‘वृद्धवैद्यै’</quote>रिति पाठः क्वचिद्दृष्टः । <quote>‘कलु-
षित’</quote> मित्यनेन२ प्राचीनभाष्यादिग्रन्थानां सामान्येनोद्धाटितमपि सूत्राक्षराननुसारित्वं तत्त-
त्सूत्रव्याख्यानावसरे विशिष्य भाष्यकृता नोद्धाटयिष्यते । तथा सति केषाञ्चिदाग्रहप्रवृत्तानां
भाष्यादिग्रन्थवदिदमपि भाष्यं पौरोभाग्यमात्रवलम्बनं स्यात्, न च तदस्मत्कृतेर्युक्तमिति
स्वशैलीख्यापनाय श्रीकण्ठेनेति स्वनामकीर्तनम् । श्रीः ग्रस्तस्य कालकूटस्य कण्ठे नियम-
नप्रयुक्ता धवलस्य कण्ठस्य नैल्यकृतपरभागशोभा । तयोपलक्षितः कण्ठोऽस्येति व्युत्पत्त्या
श्रीकण्ठशब्दाः शिवे प्रवृत्तः३ । इहापि तव्द्युत्पत्तिस्मार४णेन विषसदृशस्य गृहीतस्य परदोषजा-
लस्य कण्ठे नियमयितृत्वमात्मनश्शैली,या <quote>“गुणदोषौ बुधो गृह्णन्निन्दुक्ष्वेलाविवेश्वरः । शिरसा
श्लाघते पूर्वं परं कण्ठे नियच्छती”</quote> ति सत्पुरुषधर्मत्वेन प्रसिद्धेति तेन नाम्ना ख्याप्यते । एवं
परदोषानुद्धाटयितृस्वभावेनाप्याचार्येण <quote>‘पूर्वाचार्यैः कलुषित’</quote>मित्येतावन्मात्रं सामान्येनोद्धा-
टितं श्रोतॄणां तत्र तत्र स्वपरभाष्यकृतव्याख्यानयोर्विशेषालोचने दृष्टिनिधानेन स्वभाष्यस्य
प्रामाणिकैरादरणीयत्वं यथा स्यादिति । एवं भाष्यकारेण परभाष्येष्वनुचिताध्याहारादिक्लेशं
विशिष्यानुद्धाटितमपि श्रोतॄणां दिक्प्रदर्शनाय तत्रतत्र वयं किञ्चित्प्रदर्शयामः । ब्रह्मणस्सर्वश-
क्तिमत्त्वप्रतिपादनार्थं सूत्रं <quote>“सर्वोपेता च तद्दर्शना”</quote> दिति । <ref>(ब्र॰२.१.३० सू॰)</ref>तत्र भाष्यान्तरेषु
<quote>‘सर्वोपेते’</quote>त्यस्य सर्वशक्त्युपेतेत्यर्थं परिगृह्य स्त्रीलिङ्गनिर्देशोपपादनाय देवतेति विशेष्यमध्याहृ-
तम् । तदध्याहारो न पूर्वापरसूत्रानुसारी । पूर्व<quote>‘मधिकं तु भेदनिर्देशा’</quote> दिति <ref>(ब्र॰२.१.२२)</ref>
सूत्रे ब्रह्मणो नपुंसकलिङ्गनिर्देशात् क्वचिदपि सूत्रे स्त्रीलिङ्गपदेन ब्रह्मनिर्देशाभावाच्च । नापि
विषयवाक्यानुसारी । <quote>‘परास्य शक्तिर्विविधैव श्रूयते’</quote> इत्यादिषु भाष्यान्तरोदाहृतेषु प्रसिद्धेषु
विषयवा५क्येषु स्त्रीलिङ्गपदेन तन्निर्देशाभावात् । अतस्तत्र देवतेति विशेष्याध्याहारः क्लिष्टः ।
इह तु भाष्ये सर्वापि शक्तिर्ब्रह्माश्रितेति द्वितीयान्तपदाध्याहारेण योजना कृता । परव्या-
ख्याने सर्वोपेतेत्येकं पदमिह पदद्वयमिति विशेषः । ऐकपद्यमाश्रित्य क्लृप्तोऽपि देवतापदा-
ध्याहारः शाङ्करभाष्ये सूत्रस्यार्थान्तरमप्यैकपद्यलभ्यमस्ति, <quote>‘मायां तु प्रकृतिं विद्या’</quote> दिति
<note>(१) <quote>‘प्रतिभानेऽपि’</quote> इति ख. पाठः ।</note> <note>(२) <quote>‘नेनेतरभाष्यादि’</quote> इति ख. ग. पाठः ।</note> <note>(३) <quote>‘प्रयुक्त’</quote> इति
ख. ग. पाठः ।</note> <note>(४) <quote>‘स्मरणेन’</quote> इति ख. ग. पाठः ।</note> <note>(५) <quote>‘विषयवाक्यादिषु’</quote> इति ग. पाठः ।</note>
