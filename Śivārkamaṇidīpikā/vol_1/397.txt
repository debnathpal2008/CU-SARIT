<pb n="397"/>
<p><pratika>श्रीकण्ठमते</pratika>, प्राणाधारत्वेन पूर्वमुपास्यतयोक्तस्य पुनर्जाठराग्निरूपेणोपास्यत्वमाह—<pratika>सू ।।वैश्वानरस्साधारणशब्दविशे-
षात ।। २६ ।।</pratika> इह विषयवाक्यसंशयपूर्वपक्षादिकं प्रायस्समानमेव । सूत्रार्थस्तु कियदिव भिद्यते । <pratika>वैश्वानरः</pratika> परमेश्वर एव ।
कुतः । <pratika>साधारणशब्दविशेषात्</pratika>=वैश्वानरशब्दस्य साधारण्येऽपि इदंप्रकरणोपक्रमे परमेश्वरासाधारणब्रह्मशब्दादिभिर्विशे-
ष्यमाणत्वाज्जाठराग्न्यादिषु तद्विशेषणस्यासंभवाच्च । परमेश्‍वर एव वैश्‍वानर इत्यर्थः ।।</p>
<p>परमेश्‍वरपक्षे प्रमाणान्तरमाह—<pratika>सू ।। स्मर्यमाणमनुमानं स्यादिति ।। २६ ।।</pratika> स्मृतिषु <quote>‘अग्निर्मूर्धे’</quote> त्यादिना स्मर्यमाणं
परमश्‍वेरस्य द्युलोकादिपृथिव्यन्तरूपत्वमिह <quote>‘मूर्धैव सुतेजा’</quote> इत्यत्र प्रत्यभिज्ञायमानं वैश्‍वानरस्य परमेश्‍वरत्वे लिङ्गमित्यर्थः ।।
<pratika>सू ।। शब्दादिभ्यः इत्यादि ।। २७ ।। शब्दादिभ्यः</pratika>=अग्निशब्दाग्नित्रयकल्पनाप्राणाहुत्याधारत्वेभ्यः । <pratika>अन्तःप्रतिष्ठाना-
च्च</pratika>=पुरुषेऽन्तःप्रतिष्ठितत्वलिङ्गाच्च।<pratika>नेतिचेत्</pratika>=नासौ परमेश्‍वर इति चेत् । <pratika>नातथादृष्ट्युपदेशात्</pratika>=जाठराग्निरूपतयोपास्यत्वो-
पदेशात् । <pratika>असंभवाच्च</pratika>=केवलस्य जाठराग्नेस्त्रैलोक्यशरीरत्वाद्यसंभवाच्च । किं च ।। यत एनं <quote>‘स एषोऽग्निर्वैश्‍वानरो यत्पुरुष’</quote>
इति वाजसनेयिनः निरुपाधिकपुरुषशब्दवाच्यमधीयते । अतोऽपि परमेश्‍वर एव वैश्‍वानर इति युक्तमित्यर्थः ।।</p>
<p><pratika>सू ।। अत एव न देवता भूतं च ।।२८।। अत एव</pratika>=यतोऽयं वैश्‍वानरस्त्रैलोक्यशरीरकः पुरुषशब्दवाच्यश्च अत एव ।
<pratika>न देवताग्नि</pratika>र्नापि <pratika>भूताग्नि</pratika>रित्यर्थः ।।</p>
<p>इह परमेश्‍वरस्य जाठराग्निरूपतयोपास्यत्वेनाग्निशब्दवाच्यत्वे सिद्धे तद्योजनाभेदानाचार्यान्तराभिमतान्दर्शयति---<pratika>सू ।। सा-
क्षादप्यविरोधं जैमिनिः ।। २९ ।।</pratika> अग्रनयनादियोगेनाग्निशब्दस्य परमेश्‍वरे साक्षाद्व‍ृत्तिसंभवात्सामानाधिकरण्याविरोध-
स्सुसाध इति जैमिनिरुवाचेत्यर्थः ।।</p>
<p><pratika>सू।। अभिव्यक्तेरित्याश्मरथ्यः ।।३०।।३१।।</pratika> उपासकबुध्द्यारोहार्थमपरिच्छिन्नस्यापि तस्य द्युप्रभृतिपृथिव्यन्तप्रदेशविशे-
षपरिच्छिन्नत्वमुच्यते इत्याश्मरथ्यः ।</p>
<p><pratika>सू।।अनुस्मृतेरिति बादरिः।।</pratika> द्युप्रभृतिपृथिव्यन्तस्य मूर्धादिपादान्तावयवत्वकल्पना <pratika>अनुस्मृतेः</pratika>=ब्रह्मप्राप्‍त्यर्थमाप्रायणम-
नुवर्तनीयध्यानरूपबुद्धिवृत्तये इति बादरिः । अन्नाद्धेतोर्वसतीतिवत्फलस्य हेतुत्वविक्षया सूत्रे पञ्चमीनिर्देशः ।।</p>
<p><pratika>सू ।। संपत्तेरिति जैमिनिस्तथा हि दर्शयति ।।३२।।</pratika> उपासकस्योरःप्रभृतीनाम् <quote>‘उर एव वेदि’</quote> रित्यादिना वेद्यादित्व-
कल्पनं विद्याङ्गभूतायाः प्राणाहुतेरग्निहोत्रत्वकल्पनार्थमिति जैमिनिर्मन्यते । <pratika>तथा हि दर्शयति</pratika>=<quote>‘अथ य एवं विद्वानग्निहोत्रं
जुहोति’</quote> इति श्रुतिर्दर्शयति इत्यर्थः ।</p>
<p><pratika>सू ।। आमनन्ति चैनमस्मिन् ।। ३३ ।।</pratika> तैत्तिरीयाः <pratika>एनं</pratika>=परमेश्‍वरम् । <pratika>अस्मिन्</pratika>=उपासकशरीरे । प्राणाहुतिवेलायां
भोक्तृतया <quote>‘शिवो मा विशाप्रदाहाय’</quote> <quote>‘प्रभुः प्रीणाति विश्‍वभुक्’</quote> इति <pratika>चामनन्ति</pratika> । सकलाचार्यमतेन न्यायेन प्राणाग्निहोत्रे-
ण परमेश्‍वर एवाराध्य इति सिद्धम् ।। इति ।। <pratika>अस्मिन्पादे त्रयस्त्रिंशत्सूत्राणि ।। ३३ ।। अधिकरणानि नव ।। ९ ।।</pratika></p>
<p><pratika>रामानुजमते ।। सू ।। वैश्वानरस्साधारणशब्दविशेषात् ।।२५।।</pratika> विषयवाक्यं समानमेव । किमयं वैश्‍वानरः परमा-
त्मेति शक्यनिर्णयः उत नेति संशयः । वैश्वानरशब्दस्य जाठराग्नौ महाभूततृतीये देवताविशेषे परमात्मनि च वैदिकप्रयोग-
दर्शनात् अस्मिन्प्रकरणे सर्वेषां लिङ्गोपलब्धेश्च अशक्यनिर्णय इति पूर्वः पक्षः । <quote>‘को न आत्मा किं ब्रह्म इति’</quote> सर्वेषां जीवाना-
मात्मभूतं ब्रह्म किमिति प्रक्रमात् उत्तरत्र <quote>‘आत्मानं वैश्‍वानर’</quote> मिति ब्रह्मशब्दस्थाने सर्वत्र वैश्‍वानरशब्दप्रयोगाच्च वैश्‍वानरात्मा
सर्वेषां जीवानामात्मभूतं परं ब्रह्मेति विज्ञायत इति सिद्धान्तः । सूत्रार्थस्तु, वैश्‍वानरशब्दनिर्दिष्टः परमात्मा अनेकार्थसाधारण-
स्यापि तस्यास्मिन्प्रकरणे सर्वात्मत्वादिभिः परमात्मासाधारणैर्विशेषणौर्विशेष्यमाणत्वात् । विशेष्यत इति विशेषः ।।</p>
<p><pratika>सू ।। स्मर्यमाणमनुमानं स्यादिति ।।२६।।</pratika> इतिशब्दः प्रकारवचनः । <pratika>स्मर्यमाणं</pratika>=प्रत्यभिज्ञायमानम् । इत्थं प्रत्य-
भिज्ञायमानं श्रुतिस्मृतिप्रसिद्धं रूपं वैश्वानरस्य परमात्मत्वे लिङ्गं स्यात् इत्यर्थः । अनुमीयतेऽनेनेति अनुमानम् । अन्येषामेतद-
धिकरणसूत्राणामर्थः श्रीकण्ठमतान्न भिद्यते प्रायशः । अन्तिमसूत्रार्थस्तु भिद्यते मनाक् । यथा <pratika>।। सू ।। आमनन्ति चैनम-
स्मिन् ।। ३३ ।। एनं</pratika>=परमपुरुषं द्युभ्यादिदेहं वैश्वानरम् । <pratika>अस्मिन्</pratika>=उपासकदेहे प्राणाग्निहोत्रेणाराध्यत्वाय <quote>‘तस्य हवा एतस्य
वैश्वानरस्य मूर्धैव सुतेजा’</quote> इत्यादिना <pratika>आमनन्तिहि</pratika> । उपासकमूर्धादिपादान्ता एव द्युप्रभृतयः परमपुरुषस्य मूर्धादय इति प्राणा-
ग्निहोत्रवेलायामनुसंधेयाइत्यर्थः । <pratika>अस्मिन्नपि मते सूत्राणि त्रयस्त्रिंशत् । अधिकरणानि तु षट्</pratika> । इति विशेषः ।।</p>
<p><pratika>आनन्दतीर्थमते, ।। सू ।। वैश्‍वानरस्साधारणशब्दविशेषात् ।। २८ ।।</pratika> <quote>‘यस्त्वेतमेव’</quote> मित्यादिछान्दोग्यवाक्यमेव
विषयः । अत्र वैश्‍वानरादिशब्दवाच्योऽग्निर्वा विष्णुर्वेति संशयः । <quote>‘अयमग्निर्वैश्‍वानरः’</quote> <quote>‘तद्यत्प्रथममागच्छेत्तद्धोमीयम्’</quote> <quote>‘येने-
दमन्नं पच्यते’</quote> इत्याद्यग्निवैश्‍वानरश्रुतिहोमाधारत्वपक्तृत्वादिलिङ्गैर्लोकप्रसिद्ध‍यग्निसूक्तादिव्यवस्थाविरोधापत्तेश्च वैश्‍वानरादिशब्द-
