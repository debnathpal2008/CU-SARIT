<pb n="062"/>
प्राप्तेः । न च परिसङ्ख्याविधिविषयत्वम् । एवं हि वेदान्ताश्श्रोतव्या एव
नाध्येतव्या इति पर्यवस्येत् । तथा सत्यनधीतवेदान्तानां विचारायोगात् पुरुषा-
<!-- APPAYYA !-->
ननियमविधौ यादृशी कोट्यन्तरस्य प्राप्तिस्तादृश्या सर्वत्र भाव्यमिति नियमः । <quote>‘व्रीहिभिर्य-
जेते’</quote>ति विधेः <quote>‘यवैर्यजेते’</quote>ति विध्यसिद्धिमपेक्ष्य व्रीहीणां नीवारादीनां च पक्षप्राप्त्या नीवारा-
दिपक्षेऽपि व्रीहीणां संयोजनेन नियमविधेः समर्थनीयत्वात् <quote>‘व्रीहीनवहन्ती’</quote>त्यत्र कस्यचिद्वि-
ध्यन्तरस्यासिद्धवद्भावमनपेक्ष्यैव नियमसद्भावादिति चेन्मैवम् । ईश्वरानुग्रहलब्धतात्विका-
र्थश्रद्धारहितस्य श्रवणविधिवाक्येऽपि पराभिमतयोजनया जीवात्मविचारविधपरत्वभ्रमसम्भ-
वेन भ्रमप्रयुक्ताया अन्यत्र प्रवृत्तेर्विधिशतेनाप्यपरिहार्यतयोक्तरूपनियमविध्ययोगात् । तस्मा-
न्नियमविधिपक्षोऽपि न सङ्गच्छते । तर्हि परिसङ्ख्याऽस्त्विति शङ्कां निराकरोति---<pratika>न चेति</pratika> ।
द्विविधा परिसङ्ख्या सम्भवति । एकस्मिन् शेषिणि शेषद्वयस्य समुच्चित्य प्राप्तौ तयोरेक-
स्य परिसङ्ख्यैका । यथा <quote>‘आज्यभागौ यजति यज्ञताया’</quote> इत्यत्रैकस्मिन्गृहमेधीये शेषिण्याज्य-
भागतदितराङ्गकलापरूपशेषद्वयप्राप्तौ तदितराङ्गकलापपरिसङ्ख्या । एकस्य शेषस्य समुच्चित्य
शेषिद्वयप्राप्तौ तयोरेकस्य परिसङ्ख्या द्वितीया । यथा <quote>‘इमामगृभ्णन्रशनामृतस्येत्यश्वाभिधानी-
मादत्त’</quote> इत्यत्राश्वरशनाग्रहणे गर्दभरशनाग्रहणे चैकस्य मन्त्रस्य <quote>‘इमामगृभ्ण’</quote>न्नित्यस्य रशनाग्र-
हणप्रकाशनसामर्थ्यरूपलिङ्गविशेषात्प्राप्तौ गर्दभरशनाग्रहणपरिसङ्ख्या । तत्र <quote>‘आत्मा श्रोतव्य’</quote>
इत्यस्य परमात्मा वेदान्तगोचरतात्पर्यावधारणरूपश्रवणविषयीकर्तव्य इत्यर्थपर्यवसाने सत्ये-
कस्मिन्वेदान्तरूपे शेषिणि द्वयोश्श्रवणाध्ययनरूपयोः शेषयोः प्राप्तावेकस्याध्ययनस्य परि-
सङ्ख्येति शेषपरिसङ्ख्या वा स्यात् । द्वयोर्वेदान्तकर्मकाण्डरूपयोश्शेषिणोरेकस्य श्रवणरूपशेष-
स्य प्राप्तौ कर्मकाण्डपरिसङ्ख्येति शेषिपरिसङ्ख्या वा स्यात् उभयथापि न सम्भवतीत्याह---
<pratika>एवं हीत्यादिना तस्मात्पूर्वोक्तमेव समीचीनमित्यतः प्राक्तनेन ग्रन्थेन</pratika> ।अत्रेदं चिन्त्य-
ते । उदाहृतशेषशेषिपरिसङ्ख्यान्यायेन वेदान्ताध्ययननिवृत्त्यर्थः परिसङ्ख्याविधिः कर्मका-
ण्डश्रवणनिवृत्त्यर्थो वेति विकल्प एव नोत्तिष्ठति । उभयत्रापि दोषत्रयापत्तेः ।
आद्यपक्षे श्रोतव्यवाक्यस्य वेदान्तश्रवणविधिरूपस्वार्थत्यागः वेदान्ताध्ययननिषेधरूप-
परार्थग्रहणमध्ययनविधिप्राप्तस्य वेदान्तभागाध्ययनस्य बाध इति त्रैदोष्यं प्रादुःष्या-
त् । द्वितीयपक्षेऽपि पूर्ववत्स्वार्थत्यागः कर्मकाण्डश्रवणनिषेधरूपपदार्थग्रहणमध्ययनविधे-
रर्थज्ञानपर्यन्तत्वपक्षेऽध्ययनविधिप्राप्तस्य अक्षरावाप्तिफलकत्वपक्षेऽध्ययनसंस्कृतस्वाध्यायवि-
नियोगाकाङ्क्षाकल्पितलैंगिकविधिप्राप्तस्य च कर्मकाण्डश्रवणस्य बाध इति त्रैदोष्यं प्रादुः-
ष्यात् । उदाहृतशेषशेषिपरिसङ्ख्ययोस्तु न तत्प्रसक्तिः । तथा हि---गृहमेधीयस्योपकार-
काकाङ्क्षायां दार्शपूर्णमासिकाङ्गकलापजन्योपकारप्रापकं चोदकवाक्यं यावत्कल्प्यते ताव-
देव शीघ्रप्रवृत्तेन प्रत्यक्षविधिनाऽऽज्यभागान्वये कृते क्लृप्तोपकारप्रकृताङ्गसम्बन्धनि-
राकाङ्क्षो गृहमेधीयविधिश्चोदकवाक्यकल्पनं नापेक्षत इत्याज्यभागविधिः गृहमेधीयवि-
धेरुपकाराकाङ्क्षाशान्तिसम्पादनद्वारा दार्शपूर्णमासिककृत्स्‍नाङ्गप्रापकचोदककल्पनाप्रतिबन्ध-
मुखेनाज्यभागव्यतिरिक्ताङ्गानां फलतो निवर्तको न शब्दवृत्त्या । तथा <pratika><quote>‘इमामगृभ्ण’</quote></pratika> न्निति
