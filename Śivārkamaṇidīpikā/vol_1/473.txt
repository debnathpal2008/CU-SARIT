<pb n="473"/>
<head>अथ अपशूद्राधिकरणम् ।। ८ ।।</head>
अथ <quote>‘मनुष्याधिकारत्वात्’</quote> इति सामान्येन मनुष्याणामधिकारे प्राप्ते विशे-
षमाह—
<sutra>।। सू ।। शुगस्य तदनादरश्रवणात् तदाद्रवणात् सूच्यते हि ।। ३३ ।।</sutra>
छान्दोग्ये श्रूयतेऽस्य विषयः <quote>‘आजहारेमाः शूद्रानेनैव मुखेनालापयिष्यथ’</quote>
<!-- APPAYYA !-->
<head>अथ अपशूद्राधिकरणम् ।। ८ ।।</head>
<p>उत्तराधिकरणस्याङ्गुष्ठाधिकरणेन सङ्गतिमाह---<pratika>अथेति</pratika> । यदि <quote>‘हृद्यपेक्षये’</quote>ति सूत्रे मनु-
ष्यग्रहणं मनुष्याणामेव ब्रह्मविद्याधिकार इत्येतदर्थं न भवति तत्र देवानामप्यधिकारसद्भा-
वात, तर्हि मनुष्याणां सर्वेषां तत्राधिकारोऽस्तीत्येतदर्थं तद्भवेत् । अन्यथा तद्वैफल्यप्रस-
ङ्गात् । ततश्च शूद्रसाधारण्येन मनुष्याणां तत्राधिकार इति प्राप्नोति । तत्र शूद्रापवादेन
विशेषप्रदर्शनार्थमुत्तराधिकरणमारभ्यत इत्यर्थः । इयमपि प्रासङ्गिकी सङ्गतिः <pratika>।। सू॰ ।।
शुगस्य तदनादरश्रवणात्तदाद्रवमात्सूच्यते हि ।। ३३ ।।</pratika> <pratika>छान्दोग्य इति ।</pratika> एवं
तत्रोपाख्यायते । जानश्रुतिः पौत्रायणः श्रद्धया बहुधनान्नप्रदः सर्वासु दिक्षु ग्रामनगरमा-
<!-- APPAYYA !-->
<pratika>रामानुजमते</pratika>, पूर्वाधिकरणमध्ये मनुष्याधिकारं ब्रह्मोपासनशास्त्रमित्युक्ते तत्प्रसगेन देवादीनामपि ब्रह्मविद्यायाम-
धिकारोऽस्ति न वेति प्रस्तूयते । पूर्वपक्षसिद्धान्तादिकं सर्वं श्रीकण्ठमतवदेवेति न पृथक्प्रपञ्चनावकाशः । अधिकरणरचना-
यां त्वस्ति विशेषः । <quote>‘मध्वादिष्वसंभवा’</quote>दित्यादिकं सूत्रत्रयमधिकरणान्तरतया योजितम् । प्रासंगिकत्वादस्य विचारस्य न
विषयवाक्योल्लेखः प्रातिस्विको दृश्यते । <quote>‘तदुपरि’</quote> इत्यत्र तत् उपरि इति पदच्छेदः । <pratika>तत्</pratika>=ब्रह्मोपासनम् । <pratika>उपरि</pratika>=देवा-
दिष्वपि इति सूत्रार्थे विशेषः । इतराणि सूत्राणि श्रीकण्ठीयमतेन समानार्थानि । अतो देवानां ब्रह्मविद्याधिकारे न कश्चिद्वि-
रोधः <pratika>।। इति श्रीरामानुजमते देवताधिकरणम् ।। ७ ।।</pratika></p>
<head>अथ मध्वधिकरणम् ।। ८ ।।</head>
<p><pratika>सू ।। मध्वादिष्वित्यादि ।</pratika> अत्राधिकरणान्तरत्वरचनामात्रमेव श्रीकण्ठमताद्विशेषः । सूत्रार्थवर्णनादिकं श्रीकण्ठमतवदेवेति
नास्ति विशेषः । अस्य <quote>‘असौ वा आदित्यो देवमधु’</quote> इत्यादिक <quote>‘मेतदेवामृतं दृष्ट्वा तृप्यती’</quote> त्यन्तं छान्दोग्यवाक्यं विषयः । शेषं
श्रीकण्ठमतवत् । <pratika>इति श्रीरामानुजमते मध्वधिकरणम् ।। ८ ।।</pratika></p>
<p><pratika>आनन्दतीर्थमते</pratika>, देवानां मुक्त्यर्थविद्यास्वधिकारोऽस्ति वा नवेति संदेहः । अनादिनित्यानां स्वमुक्त्यसंभवनिश्चयवतां
देवानां मुक्त्यर्थित्वाभावेन नास्ति तेषां ब्रह्मोपासनेऽधिकारः । अत एव पूर्वाधिकरणे मनुष्याधिकारत्वमुक्तमुपासनानामिति
पूर्वः पक्षः । <pratika>सिद्धान्तस्तु</pratika>, तेषामपि विशिष्टबुद्ध्यादिसद्भावेनाधिकारसंभवात् सृष्टिप्रलयार्थवादस्वारस्येन तेषामनि-
त्यत्वाच्च अस्ति देवानामपि ब्रह्मोपासनेऽधिकार इति ।। सूत्रार्थस्तु <pratika>।। सू ।। तदुपर्यपि बादरायणस्संभवात् ।। २५ ।।</pratika>
<pratika>तदुपर्यपि</pratika>=देवत्वयोग्यमनुष्याणां न केवलं मनुष्यत्वदशायां किं तु देवत्वादिप्राप्‍त्यनन्तरमपि वेदविद्याधिकारोऽस्ति ।
कुतः । <pratika>संभवात्</pratika>=तेषामप्यधिकारप्रयोजकविशिष्टबुद्ध्यादेर्योगात् । शति <pratika>बादरायणो</pratika> भगवान्वक्तीत्यर्थः ।। <pratika><quote>‘विरो-
धः कर्मणी’</quote> त्यादि ।</pratika> देवानां सादित्वे <pratika>कर्मणि</pratika>=पूर्वकल्पप्रवृत्तयज्ञादिकर्मणिविषये । <pratika>विरोधः</pratika>=उद्देश्याभावनिमित्तवै-
यर्थ्याख्यविरोधः । स्यादिति <pratika>चेन्न ।</pratika> कुतः । <pratika>अनेकप्रतिपत्तेः</pratika>=अनेकेषां योग्यमनुष्याणां देवतापदप्राप्तेः । <pratika>दर्श-
नात्</pratika>=‘यत्र पूर्व, इति श्रुतावुक्तत्वादित्यर्थः । <pratika>शब्दइति चेन्नेत्यादि ।</pratika> विरोधइति वर्तते । देवानामाद्यन्तवत्त्वे
<pratika>शब्दे</pratika>=वेदे । <pratika>विरोधः</pratika>=अप्रामाण्याख्यो विरोधः स्यात् नित्यत्वेन श्रुतिसिद्धवेदवाचां कदाचिद्वाच्यहीनत्वापत्तेरिति
<pratika>चेन्न । अतः</pratika>=<quote>‘धाता यथे’</quote> ति वेदवाक्यात् । तथा <pratika>प्रत्यक्षानुमानाभ्याम्</pratika>=महतां प्रत्यक्षात् देवानां प्रवाहतः
उत्पत्तिसाधकलिङ्गाच्च । <pratika>प्रभवात्</pratika>=प्रतिकल्पं नियमेन प्रभवशब्दितोत्पत्त्यवगमाच्च उक्तं युक्तमिति भावः <pratika>।। सू ।। अतएव
च नित्यत्वम् ।। २८ ।।</pratika> <pratika>अत एव</pratika>=पूर्वपक्ष्युक्तवेदनित्यत्वादेव तदन्यथानुपपत्त्यापि तद्वाच्यदेवप्रवाहस्य नित्यत्वं
सिद्ध्यति इत्यर्थः ।।</p>
<p><pratika>समाननामरूपत्वादित्यादि।अवृत्तावपि</pratika>=पूर्वकल्पे मुक्तानां देवानां पुनः स्वपदेषु असत्त्वेऽपि । <pratika>अविरोधः</pratika>
तत्प्रतिपादकैकविधवेदाप्रामाण्याख्यविरोधो नास्ति । कुतः । <pratika>समाननामरूपत्वात्</pratika>=एतत्कल्पोत्पन्नानामपि देवानां
