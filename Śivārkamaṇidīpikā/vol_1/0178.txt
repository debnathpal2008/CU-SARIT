<pb n="178"/>
त्वादीनां कर्तरि प्राप्तेश्च पूर्वमुक्तत्वात् । अतो नानुमानगम्यं ब्रह्म भवति । किं च
श्रुत्यानुगुण्यादनुमानमपि ब्रह्मणि प्रमाणं भवतु नाम । यत्र वाक्यानां तात्पर्यं
तत्र हि तेषां प्रामाण्यं न प्रत्यक्षादीनामिव सर्वत्र । वेदान्तवाक्यानां ब्रह्मणि
तात्पर्यनिर्णायकानि कानि लिङ्गानीति चेत् उपक्रमादीनि । तथा पठन्ति---<quote>‘उपक्र-
मोपसंहारावभ्यासोऽपूर्वता फलम् । अर्थवादोपपत्ती च लिङ्गं तात्पर्यनिर्णय’</quote>
<!-- APPAYYA !-->
नप्रामाण्यं सिद्धान्तेऽप्यवश्यमुपगन्तव्यमित्येतद्बीजमिति सूचयन्नेव तत्प्रामाण्याभ्युपगमस्त-
स्य वेदान्तानुगुण्यकृतः न स्वातन्त्र्यकृतः वेदान्तानुगुण्यकृततत्प्रामाण्याभ्युपगमश्च न
वेदान्तप्रामाण्यविघातक इत्यभिप्रेत्याह---<pratika>किं चेति</pratika> । अथोपासनाविधिपराणां वेदान्तानां
ब्रह्मण्यपि तात्पर्ये वाक्यभेदप्रसङ्ग इति तृतीयपूर्वपक्षो निराकरणार्थमुद्भावनीयः । तदुद्भाव-
नोपयोगितया तेषामुभयत्रापि तात्पर्यं व्यवस्थापयति---<pratika>यत्र वाक्यानामित्यादिना <quote>‘त-
ज्ज्ञानविधिपरा अपि ज्ञायन्त’</quote></pratika> इत्यन्तेन । अत्रेयं शङ्का समुन्मिषति । नैवं पूर्वपक्ष उप-
पद्यते । वेदान्तानां वाक्यभेदप्रसङ्गेनोभयत्र तात्पर्यासम्भवेऽपि चक्षुषो वस्तुद्वयसन्निकर्षव-
न्मयूखवत्त्वेन तदुभयविषयप्रत्यक्षप्रमाजनकत्ववत् परामर्शस्य साध्यद्वयव्याप्यलिङ्गद्वयविषय-
त्वेन तदुभयानुमितिप्रमाजनकत्ववच्च वेदान्तवाक्यानां ब्रह्मतदुपासनाविधिशक्त१पदद्वयवत्त्वे-
न तदुभयविषयशब्दप्रमाजनकत्वस्योपपन्नतया तेषां ब्रह्मण्यपि प्रामाण्यसम्भवात् । यदि
तात्पर्याभावेऽप्युभयविषयप्रमाजनकत्वमात्रेण वाक्यभेदः स्यात् तदा शब्दशक्तिप्रयुक्तस्योभ-
यविषयप्रमाजनकत्वस्यानिवार्यत्वाद्वाक्यभेदो दोष एव न भवेत् । सम्भवति ह्येकवाक्यत्वे
तस्य दोषतेति । तत्र यथा प्रत्यक्षादिप्रमाण्यं यावत्सन्निकृष्टादिविषयं न तथा शब्दप्रामाण्यं
यावद्व्यक्तिगोचरविषयम् । किं तु तात्पर्यनियन्त्रितं सत्तद्गोचरे व्यवस्थितम् । अत एव नाना-
र्थशब्दप्रयोगे यत्र तात्पर्यं तत्रैव प्रमा जायते । श्लेषकाव्यादिष्वनेकत्र तात्पर्ये तावत्यर्थे प्र-
मा जायते । तथा चोपासनाविधिपराणां वेदान्तानां ब्रह्मणि तात्पर्याभावाभ्युपगमे तत्र प्रा-
माण्यं न प्रसज्यत इत्यवाक्यभेदोपपत्तौ वाक्यभेदावहमुभयत्र तात्पर्यं नाभ्युपगन्तव्यमिति
परिहारप्रदर्शनेन पूर्वपक्षोपपादनार्थं सर्वत्रेत्यन्तम् । यद्यपि <quote>‘श्वेतो धावती’</quote>त्यादिलौकिकवा-
क्यात् तात्पर्याविषयेऽपि २तात्पर्यज्ञानस्याकारणत्वात्तात्पर्यभ्रमाद्वाक्यज्ञानं जायते । तज्ज्ञानं
क्वचिद्विषयाबाधेन संवादेन च प्रमापि भवतीत्यनुभवसिद्धम् । तथापि लोके तात्पर्याधीनं प्रा-
माण्यमिति प्रायिकोऽर्थः । वेदे तु नियम एव । वेदवाक्यादनेकविधार्थप्रतीतावर्थान्तरे बा-
धकन्यायोपन्यासपुरस्सरं खलु क्वचिदर्थे तात्पर्यं सर्वत्र व्यवस्थाप्यते । तथा च वेदवाक्या-
न्न्यायपरामर्शदोषेण जातं ज्ञानं भ्रमरूपमेव पर्यवस्यति । मन्त्रेषु त्वनेकत्र विनियु-
क्तेषु विनियोजकप्रमाणावगतमनेकत्र तात्पर्यमस्तीति । तत्र क्वचिदप्यर्थे ज्ञानं भ्रमरूपं न
भवति । मन्त्रप्रकाश्येषु द्रव्यदेवतादिषु यानि विशेषणानि बलवद्बाधकबलात् यत्र न समवय-
न्ति तत्र तेषामभिधानमदृष्टार्थमिति विशेषः । एवमुद्भावनीयपूर्वपक्षसम्भवं प्रदर्श्य तदुद्भावना-
य वेदान्तानां ब्रह्मणि तात्पर्यं तत्प्रमाणप्रश्नमुखेनोपपादयितुमुपक्रमते---<pratika>वेदान्तवाक्याना-
मिति</pratika> । ननूपक्रमादिभिस्तात्पर्यनिर्णयो नास्मिन्नधिकरणे क्रियमाणो दृश्यते उपक्रमादि-
<note>(१) <quote>‘शक्तिद्वयवत्त्वेन’</quote>इति ख.पाठः।</note><note>(२) <quote>‘तात्पर्येऽपि ज्ञानस्याधिकरणत्वात्तात्पर्यभ्रमाद्वा ज्ञानं जायते ।’</quote>इति च. ङः पाठः ।</note>
