<pb n="236"/>
नां पतिं जगद्धारकं परमेश्वरमेव’</quote> प्रतिपादयतः । अद्भ्यस्सम्भूतो हिरण्यगर्भ-
इत्युभयत्रापि परमेश्वर एव प्रतिपाद्यः । <quote>‘य ईशे अस्य द्विपदश्चतुपदः’</quote> <quote>‘आदित्य-
वर्णं तमसः परस्ता’</quote> दिति विश्वेश्वरत्वविश्वातीतत्वलिङ्गात् । ततो जगत्कारण-
<!-- APPAYYA !-->
मत्ति । यद्ध किंचाश्नुते अत्त्येनं मन्येते’त्याद्यैतरेयोपनिषदि श्रूयते । एवं च यमन्तःपुरुषे
हृदयादिप्रदेशेषु कवयश्चिन्तासन्तानेन तन्तुजालेन पटमिव स्वस्वाभिमतरूपविशिष्टं वयन्ती-
त्यर्थः । एवं सति <quote>‘वयन्ती’</quote>त्येतदपि स्वारस्यं लभते । उत्तरनारायणाद्येकवाक्यतापादनेनापि
नास्य हिरण्यगर्भपरत्वसिद्धिरित्याह—<pratika>अद्भ‍य इति</pratika> । उत्तरनारायणे हि <quote>‘वेदाहमेतं पुरुषं महा-
न्त’</quote>मिति द्वितीयमन्त्रः । तत्र श्रूयमाणं तमसः परस्तात् वर्तमानत्वमनन्योपायमुक्तिहेतुवेद-
नविषयत्वं च हिरण्यगर्भे न सम्भवतीति तस्य शिवपरत्वमवश्यं वक्तव्यम् । तन्निर्वाहाय च
<quote>‘तस्य त्वष्टा विदधद्रूपमेती’</quote>ति पूर्वमन्त्रे हिरण्यगर्भस्यान्तर्यामितया प्रस्तुतः परमेश्वर एव
<quote>‘एतं पुरुष’</quote>मित्यनेन परामृश्यते । न तु हिरण्यगर्भ इत्युपपादनीयम् । एवं च हिरण्यगर्भवि-
षयत्वेऽपि तदन्तर्यामिमहिमपर्यवसाय्येव सोऽनुवाकः । तथा हिरण्यगर्भमन्त्राष्टकमध्ये <quote>‘य
ईशे अस्य द्विपदश्चतुष्पदः कस्मै देवाय हविषा विधेमे’</quote>ति पठ्यते । तेन शिवासाधारणं पशु-
पतित्वं वर्ण्यते । <quote>‘एतावन्तो वै पशवो द्विपादश्चतुष्पादश्चे’</quote>ति श्रुत्यन्तरदर्शनात् । अत एव
श्वेताश्वतरोपनिषदि <quote>‘यो देवानां प्रभवश्चोद्भवश्च विश्वाधिको रुद्रो महर्षिः । हिरण्यगर्भं प-
श्यत जायमानं स नो देवः शुभया स्मृत्या संयुनक्तु’</quote> इति मन्त्रानन्तरं <quote>‘यो देवानामधिपो
यस्मिँल्लोका अधिश्रिता’</quote> इति मन्त्रस्येदमेवोत्तरार्धं पठ्यते । अतस्तत्र श्रुतो हिरण्यगर्भशब्दः
परमेश्वरपरो व्याख्येयः । हिरण्यरूपं वीर्यमस्य गर्भ इति व्युत्पत्तेः । न च <quote>‘प्रजापतिर्वै हिर-
ण्यगर्भ’</quote> इति तद्व्याख्यानरूपार्थवाददर्शनात् तस्य कमलासनपरत्वं वक्तव्यमिति वाच्यम् ।
<quote>‘हिरण्यगर्भस्समवर्तताग्र’</quote> इत्यादि <quote>‘आघारमाघारयति’</quote> इति वायव्यपशावाघारे मन्त्रविधेः
खल्वयमर्थवादः श्रूयते <quote>‘प्रजापतिर्वै हिरण्यगर्भः प्रजापतेरनुरूपत्वाये’</quote>ति । स त्वमन्त्रके प्रा-
जापत्ये पूर्वाघारे न भवति । किंत्वैन्द्रे मन्त्रवत्युत्तराघारे । तस्मिन्प्रकृतौ मन्त्रकार्यस्य नियमा-
दृष्टस्य क्लृप्तत्वेन तदपेक्षितमन्त्रमात्रविधौ लाघवादमन्त्रके पूर्वाघारे प्रकृतावक्लृप्तस्य तस्या-
प्यत्रैव कल्पनीयतया गौरवादिति स्थापितं दशमेऽध्याये <quote>‘हिरण्यगर्भे पूर्वस्य मन्त्रलिङ्गादुत्तर-
स्य वा मन्त्रार्थत्वा’</quote>दिति पूर्वोत्तरपक्ष<ref>(जै॰ १०.३.१३,१५.)</ref> सूत्राभ्याम् । तथा चानेन मन्त्रेण
विनियोजकश्रुतिबलात् द्वितीयाघारदेवतायाः इन्द्रस्य प्रकाशनं कर्तव्यमिति तन्निर्वाहाय
मन्त्रस्थहिरण्यगर्भपदस्येव तद्व्याख्यानरूपप्रजापतिपदस्यापि इन्द्रपरत्वस्य वक्तव्यत्वात् न
तद्बलान्मन्त्रगतहिरण्यगर्भपदस्य कमलासनपरत्वप्रसक्तिः । अतश्श्वेताश्वतरोपनिषत्प्रत्यभि-
ज्ञानगृहीतपाशुपत्यलिङ्गाद्धिरण्यगर्भमन्त्रा अपि परमेश्वरपरा एव । किं तु <quote>‘वचनात्त्वयथार्थ-
मैन्द्री स्या’</quote>दिति <ref>(जै॰ ३.२.३.)</ref> न्यायादैन्द्र्याघारे विनियोगविध्यनुसारेण तदनुष्ठानकाले
यथाकथञ्चिदिन्द्रे मन्त्रा/?/र्थो योजनीयः । तस्मान्न तदुभयैकवाक्यतयाप्यस्य सूक्तस्य हिरण्य-
गर्भपरत्वप्रसक्तिरिति भावः । तथाप्युत्तरनारायणपठितः <quote>‘प्रजापतिश्चरति गर्भे अन्तः’</quote> इति
मन्त्रभाग इह <quote>‘अम्भस्यपार’</quote> इति मन्त्रपठितः परमेश्वरे न सङ्घटते । तत्र हिरण्यगर्भपरत्वेना-
वधृतत्वादित्याशङ्क्याह—<pratika>तत इति</pratika> । इह जगत्प्रसूतिहेतुत्वादिपारमेश्वरलिङ्गसत्त्वा <quote>‘न्नैत-
