<pb n="135"/>
श्वरात्मिकाया एव <quote>‘मायिनं तु महेश्वर’</quote>मिति वाक्यशेषात् । सूक्ष्मचिदचिद्विशिष्टं
ब्रह्म कारणं स्थूलचिदचिद्विशिष्टं तत्कार्यं भवति । अतो जगज्जन्मादिलक्षणं ब्रह्मेति
सिद्धान्तः ।। इति जन्माद्यधिकरणम् ।। २ ।। ।। ।।
<!-- APPAYYA !-->
माया वियदाद्यचेतनरूपेण परिणमति ब्रह्माश्रया तदाश्रयजीवाश्रया च चिच्छक्तिज्ञानादिरू-
पेण । न तु ब्रह्म केनाप्याकारेण परिणमति । तथापि तथातथा परिणममानानां मायादीनां
ब्रह्मैवायुतसिद्धाश्रयत्वपर्यवसानभूमिरिति ब्रह्मपर्यन्तमुपादानत्वमायातीति भावः । ननु,
यद्येवं कार्यावस्थाश्रयत्वरूपमुपादानत्वमिष्यते तदा यथा मृदो भाविघटावस्थाश्रयभूतायाः
पिण्डावस्थाविशिष्टत्वेन कारणत्वेऽपि घटावस्थाविशिष्टत्वेन कार्यत्वमपि । एवं ब्रह्मणः सर्गा-
द्यसमये सूक्ष्मचेतनाचेतनविशिष्टत्वेन कारणत्वेऽपि स्थूलचेतनाचेतनविशिष्टत्वेन कार्यत्वम-
पि स्यादित्याशङ्क्याभ्युपगमेन परिहरति—<pratika>सूक्ष्मेति</pratika> । एवं व्यक्तिविशेषव्यवस्थितब्रह्मत्वनि-
र्धारणरूपप्रयोजनपर्यवसायित्वाज्जगज्जन्मादि ब्रह्मलक्षणमित्येतदुपपन्नमित्यधिकरणार्थमुपसंह-
रति—<pratika>अत इति</pratika> । एवं तटस्थलक्षणव्यवस्थितौ तदुपलक्षितस्य गुणविग्रहविशेषरूपं स्वरूप-
लक्षणमपि व्यवतिष्ठत इति भावः ।। <pratika>इति जन्माद्यधिकरणम् ।। २ ।।</pratika>
<!-- APPAYYA !-->
<head>नयमणिमालायाम्</head>
<head>अथ जन्माद्यधिकरणम् ।। २ ।।</head>
<sutra>सू॰ ।। जन्माद्यस्य यतः ।। २ ।।</sutra>
<lg><l>जन्मादि ब्रह्मलक्ष्म श्रुत...गुणतस्तेन किं वो... ... सदज्ञाननन्दमुख्यं खलु तदभिहितं तत्रतत्रान्यदन्यत् ।</l>
<l>तद्वाक्येष्वेव का...... विहता छागपश्वादिनीतिः नार्थस्सिद्धो विकल्पं भजति समुदये कर्तृता नोपपन्ना ।। ४ ।।</l></lg>
<lg><l>सर्वज्ञत्वादिषट्कं भवति भवमुखं यस्य नामाष्टकं च स्पष्टं तं पार्वतीशं गमयति शिव एवेति मन्त्रो... तानि ।</l>
<l>तद्ज्ञानानन्दसारस्स इति तदुदितः पञ्चकृत्योपलक्ष्यः तत्र श्रौतं विहायेतरदवधृतयो रूपजातं क्षिपेयुः ।। ५ ।।</l></lg>
<lg><l>एकं मन्त्रं बहूनां कथमिह कथयस्यर्थबोधे समर्थं को वा ब्रूते स एव स्वयमुपहरते बाधमेषामितीदम् ।</l>
<l>प्रत्येकं कारणोक्तिप्रकरणमखिलं स्वार्थसात्कर्तुकामास्तिष्ठन्तेऽन्योन्यरुद्धा विधिहारिगिरिशाद्याह्वया एव तस्मिन् ।। ६ ।।</l></lg>
<head>इति जन्माद्यधिकरणम् ।। २ ।।</head>
<!-- APPAYYA !-->
<head>सूत्रार्थचन्द्रिकायाम्</head>
<head>।। अथ जन्माद्यधिकरणम् ।। २ ।।</head>
<sutra>सू॰ ।। जन्माद्यस्य यतः ।। २ ।।</sutra>
<p><pratika>श्रीभगवत्पादमते</pratika>, इदमेकमधिकरणम् । जन्मादि अस्य यतः इति सूत्रपदच्छेदः । पूर्वाधिकरणेन वेदान्तदाक्यैर्ब्रह्मणो
विचार्यत्वे सिद्धे तस्य ब्रह्मणः किं लक्षणमित्याकाङ्क्षायामिदं सूत्रमारब्धम् । पूर्वाधिकरणेनास्याक्षेपिकी सङ्गतिः । <pratika>अस्य</pratika>=प्रत्यक्षा-
द्युपस्थापितस्य व्यवस्थितदेशकालनिमित्तक्रियाफलाश्रयस्य विचित्ररचनारूपस्य जगतः । <pratika>जन्मादि</pratika>=जन्मस्थितिभङ्गम् । जन्म
उत्पत्तिरादिर्यस्य जन्मस्थितिभङ्गस्य तज्जन्मादि । तद्ग‍ुणसंविज्ञानो बहुव्रीहिः । अन्यथा जन्मादिशब्देन स्थितिलययोरेव ग्रहणं
स्यात् न त्रयाणाम् । अतस्त्रितयलाभाय तद्ग‍ुणसंविज्ञानबहुव्रीह्याश्रयणमिति भावः । आदिपदेनात्र स्थितिप्रलययोरेव ग्रहणम् ।
नान्येषां वृद्धि परिणामापक्षयरूपाणां विकाराणाम् । तेषां वृद्धिपरिणामयोर्जन्मन्यपक्षयस्य च नाशोऽन्तर्भावादिति भावः । <pratika>यतः</pratika>=/?/
सर्वज्ञात्सर्वशक्तेस्सत्यज्ञानानन्दरूपात् कारणात् । <pratika><quote>‘भवति तद्ब्रह्मे’</quote>ति</pratika> वाक्यशेषः । <quote>‘भृगर्वै वारुणिः । पुनरेव वरुण पितरमु-
पससार । अधीहि भगवतो ब्रह्मे’</quote>त्युपक्रम्य, <quote>‘यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविश-
न्ति । तद्विजिज्ञासस्व । तद्ब्रह्मेति’</quote> इत्यादिवाक्यं विषयः । तत्र श्रूयमाणं जगज्जन्मादिकारणत्वं यतश्शब्दसंगृहीतं सत्यज्ञानान-
