<pb n="582"/>
द्धानि चत्वारि न हन्तव्यानि हेतुभि’</quote>रिति स्मरणात् । यत्तु मात्स्यवचनजातमुदाहृतं तत्
ब्रह्मविष्ण्वादीनां परस्परस्मादुत्कर्षं प्रतिपादयन्ति पुराणानि कल्पभेदप्रवृत्ततत्तदुत्कर्षविष-
यतया प्रमाणत्वेनोपपादयितुं प्रवृत्तं न तु पुराणेषु केषांचित् तमश्छन्नतत्वावबोधभ्रान्तक-
ल्पितत्वेनाप्रामाण्यं प्रतिपादयितुम् । <quote>‘त्रयस्ते कारणात्मानो जातास्साक्षान्महेश्वरात् । चरा-
चरस्य विश्वस्य सर्वस्थित्यन्तहेतवः । पित्रा नियमिताः पूर्वं त्रयोऽपि त्रिषु कर्मसु । ब्रह्मा
सर्वे हरिस्त्राणे रुद्रस्संहरणे पुनः । तथाप्यन्योन्यमात्सर्यादन्योन्यातिशयार्थिनः । तपसा
तोषयित्वा तं पितरं परमेश्वरम् । ब्रह्मनारायणौ पूर्वं रुद्रः कल्पान्तरेऽसृजत् । कल्पान्तरे
पुनर्ब्रह्मा रुद्रविष्णू जगन्मयः । विष्णुश्च भगवान्नुद्रं ब्रह्माणमसृजत्पुनः । तत्तत्कल्पान्तवृ-
त्तान्तमधिकृत्य महर्षिभिः । तानितानि प्रणीतानि विद्वांस्तत्र न मुह्यति ।’</quote> इति शिवपुराणे
तथैव प्रामाण्यव्यवस्थापनात् । एवं च तत्तत्कल्पानां तामसत्वादिविभागः हेमन्तग्रीष्मव-
र्षासु हिमातपवृष्टिप्राचुर्यवत् कल्पभेदेषु तमस्सत्वरजःप्राचुर्यं भवतीति तत्तद्ग‍ुणप्राचुर्यनि-
बन्धनः तथा बिभागश्चोपा/?/त्कर्षे सति तदुपाधिकोत्कर्षो युक्त इत्यौचित्यरूपेण वस्तुसा-
मर्थ्येन तामसादिसंहाररुद्राद्युत्कर्षोपपादनेन सार्थकः । <quote>‘यस्मिन्कल्प’</quote>इत्यादिश्लोकः पुराणा-
नामेककल्पविषयत्वे सति विरोधप्रतिभासतादवस्थ्यमिति शङ्कापरिहारार्थः । तत्र पुराणानां
तत्तत्कल्पे ब्रह्मप्रोक्तत्ववादः तत्तत्कल्पोत्कृष्टदेवतामहिमवर्णनपरस्य पुराणस्य तत्तत्कल्पवि-
शेषे प्रचारणं युक्तमिति औचित्येन कल्पविशेषे देवताविशेषोत्कर्षस्य उपोद्बलनार्थः । तस्मा-
दुपपन्नमविरोधेन पुराणादीनां प्रामाण्यम् । यत्तु पराशरसंहितारूपस्य विष्णुपुराणस्य
प्राबल्यकारणमुक्तं तद्विपरीतम् । तेन हि वायुसंहितारूपस्य शिवपुराणप्रभेदस्यैव बलवत्त्वं
सिद्ध्यति । तस्य <quote>‘ज्ञानमप्रतिघं यस्य वैराग्यं चत जगत्पत्तेः । ऐश्वर्यं चैव धर्मश्च सहसिद्धं
चतुष्टय’</quote>मिति सहजसार्वज्ञ्यवैराग्यादिमता पितामहेनोपदिष्टत्वात् । तत्र <quote>‘मुनीनां षट्कुली-
नानां ब्रुवतामितरेतरम् । इदं परमिदं नेति विवादस्सुमहानभूत् । परस्य दुर्निरूपत्वात्
जातस्तत्र न निर्णयः ।’</quote> इत्युपक्रम्य तेषां मुनीनामन्योन्यं विवदमानानां ब्रह्मसभोपसर्पण-
मुक्त्वा <quote>‘भगवन्नन्धकारेण महता वयमावृताः । खिन्ना विवदमानाश्च न पश्यामोऽत्र यत्पर’</quote>मि-
त्यारभ्य <quote>‘केनेदं चित्रकृत्येन प्रथमं सृज्यते जगत् । अन्तकाले पुनश्चेदं कस्मिन् प्रलयमेष्य-
ती’</quote>ति सामान्येन सकलकारणस्य तस्य परदैवतस्य प्रश्नमुत्थाप्य <quote>‘एवं पृष्टस्तदा ब्रह्मे’</quote>त्यारभ्य
<quote>‘उत्थाय सुचिरं ध्यात्वा रुद्र इत्युच्चरन् गिरम् । आनन्दक्लिन्नसर्वाङ्गः कृताञ्जलिरभाषत ।
यस्मात्सर्वमिदं ब्रह्मविष्णुरुद्रेन्द्रपूर्वकम् । सह भूतेन्द्रियैस्सर्वैः प्रथमं सम्प्रसूयते । कारणानां
च यो धाता ध्याता परमकारणम् । न सम्प्रसूयतेऽन्यस्मात् कुतश्चन कदाचन ।’</quote> इत्यारभ्य
अनेकशाखाविप्रकीर्णं बहुविधं शिवस्य वैभवं प्रपञ्चेन प्रदर्श्य <quote>‘तेनेदं चित्रकृत्येन प्रथमं
सृज्यते जगत् । अन्तकाले पुनश्चेदं तस्मिन्प्रलयमेष्यती’</quote>त्यादिना शिव एव सकलकारणभूतं
परदैवतमिति व्यवस्थापितत्वेन विष्णुपुराणे प्रष्टुरेकस्य प्रागेव शिष्यभूतस्य मैत्रेयस्य हृदया-
भिज्ञेन गुरुणा सामान्यप्रश्नेऽपि तथैव पूर्वसिद्धभक्तिविवर्धनाय तदनुकूलं विशेषविषयमुत्त-
रमुक्तमित्यन्यथासिद्धिवदिह परस्परं विवदमानानां बहूनामृषीणां प्रश्ने कस्यचिद्ध‍ृदयमनुसृ-
त्योत्तरमुक्तमित्यत्र विनिगमनाविरहेण तथान्यथासिद्धेर्वक्तुमशक्यत्वाच्च । तस्माद्युक्तं पुरा-
