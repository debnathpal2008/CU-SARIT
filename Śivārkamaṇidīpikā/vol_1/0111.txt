<pb n="111"/>
रेतसामाश्रमाणां ज्ञानफलसत्यसङ्कल्पशालित्वमुत्कर्षमाशङ्क्य <quote>‘स्यात्तु कर्मावयवेन तपसा वा
कश्चित्सशरीरोऽन्तवन्तं लोकं जयति सङ्कल्पसिद्धिश्च स्यात् न तु तज्ज्यैष्ठ्यमाश्रमाणा’</quote>मिति
<ref>(आ॰घ॰२-९-२४-१४)</ref> सूत्रेण गृहस्थैरपि कर्मविशेषादिना सत्यसङ्कल्पत्वं सम्पादयितुं शक्य-
मिति ब्रह्मज्ञानप्रधानानामाश्रमाणां तत्प्रयुक्तोत्कर्षो निराकृतः । तथा योगशास्त्रे <quote>‘परिणामत्र-
यसंयमादतीतानागतज्ञानम्’</quote><ref>(पातं॰यो॰-३विभूतिपा॰१६सू॰)</ref><quote>‘शब्दार्थप्रत्ययानामितरेतराध्या-
सात्सङ्करस्तत्प्रविभागसंयमात् सर्वभूतरुतज्ञानम्’</quote><ref>(१७सू॰)</ref><quote>‘संस्कारसाक्षात्कारात्पूर्वजातिज्ञानम्’</quote>
<ref>(१८सू॰)</ref><quote>‘प्रत्ययस्य परचित्तज्ञानम्’</quote><ref>(१९सू॰/?/)</ref><quote>‘प्रवृत्त्यालोकन्यासात्सूक्ष्मव्यवहितविप्रकृष्टज्ञानम्’</quote>
<ref>(२४सू॰)</ref><quote>‘भुवनज्ञानं सूर्ये संयमात्’</quote><ref>(२५सू॰)</ref><quote>‘चन्द्रे तारकाव्यूहज्ञानम्’</quote> । <ref>(२६सू॰)</ref><quote>‘ध्रुवे तद्गति-
ज्ञानम्’</quote> । <ref>(२७सू॰)</ref><quote>‘नाभिचक्रे कायव्यूहज्ञानम्’</quote><ref>(२८सू॰)</ref><quote>‘क्षणतत्क्रमयोस्सम्बन्धसंयमाद्विवेकजं
ज्ञान’</quote><ref>(५१सू०)</ref>मिति सूत्रैस्तत्तद्विषयसंयमफलत्वेनास्मदाद्यसम्भावितज्ञानशक्तिविलासाविर्भावो
दर्शितः । तथाच योगशास्त्रे <quote>‘ग्रहणस्वरूपास्मितान्वयार्थवत्त्वसंयामादिन्द्रियजयः’</quote> । <ref>(४६सू॰)</ref>
<quote>‘ततो मनोजवित्वं विकरणभावः प्रधानजयश्चे’</quote>ति<ref>(४७सू॰)</ref> सूत्रैरिन्द्रियग्रहणाद्यर्थवत्त्वान्तधर्म-
पञ्चकसंयमादिन्द्रियजयमुक्त्वा ततः प्रधानजयान्ता सिद्धिरुक्ता । <quote>‘प्रधानजयश्च सर्वप्रकृति-
विकारवशित्व’</quote> मिति वैयासिकभाष्ये व्याख्यातम् । तेन सर्वप्रकृतिकार्यवशित्वस्य पाप्मजरा-
मरणशोकक्षुत्पिपासाहेतुभूतप्रकृतिकार्यविशेषवशित्वस्यापि सिद्ध‍या तद्वश्यत्वाप्रसक्तेः <quote>‘अपह-
तपाप्मा विजरो विमृत्युर्विशोको विजिघत्सो विपिपास’</quote>इति परिगणितानां मुक्तिकालभाव्यावि-
र्भाववतामपहतपाप्मत्वादीनामपि संयमविशेषफलत्वं सिद्ध‍यति । विशिष्य च <quote>‘कण्ठकूपे क्षु-
त्पिपासानिवृत्ति’</quote><ref>(पातं॰यो॰पा॰३-२९सू॰)</ref>रित्यादिसूत्रैः कण्ठकूपादिसंयमफलत्वेन विजिघ-
त्सत्वादयो दर्शिताः । आगमेषु च पिशाचरक्षोयक्षगन्धर्वेन्द्रचन्द्रप्रजापतिचतुर्मुखानां पार्थि-
वाप्यतैजसनाभसमानसाहङ्कारिकबौद्धैश्वर्याणि प्रत्येकमष्टगुणान्युत्तरोत्तरेषां पूर्वपूर्वैश्वर्याष्टक-
सहितानि तत्तज्जन्मप्रापकपुण्यफलानि प्रपञ्चितानि । किं बहुना । व्याघ्रादीनां क्रोधलोभा-
दिना मनुष्यादिहनेन पाप्मानुदयोऽप्युक्तरीत्या तत्तज्जातिप्रापककर्मविशेषकृतापहतपाप्मत्वा-
द्याविर्भावप्रयुक्त एव । तस्मात्सत्यसङ्कल्पत्वादितिरोधानस्यापि परमेश्वरकार्यत्वं युक्तम् । किं
च सर्वमेतत्तिरोधानं न मलाख्येनाञ्जनेनानादिनापि सदैकरूपेण कृतं, किं तु नयनपटलवत
कालक्रमेण परिणतिं प्राप्नुवता । तथा च तत्तत्कालभवपरिणतिविशेषविशिष्टेनाञ्जनेन क्रियमा-
णमावारकविशेषकृतविशेषवदनित्यमेव । अपि च तिरोधानं नाञ्जनेनैव कृतम् । किं तु सर्ग-
काले देहद्वयाकारपरिणतया प्रलये सूक्ष्मावस्थां प्राप्तया मायया तत्तज्जात्यायुर्भोगप्रापककर्म-
भिश्च कृतम् । तत्र कर्माणि स्वरूपत एवानित्यानि । मायापि स्थूलसूक्ष्मावस्थाविशेषवैशि-
ष्ट्येन स्थूलावस्थायामपि तत्तद्देहविशेषवैशिष्ट्येन चानित्येति तत्तदावरकविशेषानित्यत्वकृतं
तदाहितविशेषस्यावरणस्यानित्यत्वमनिवार्यमिति तस्य परमेश्वरकार्यतायां न काचिदनुप-
पत्तिः । अत एव तृतीयाध्याये <quote>‘पराभिध्यानात्तु तिरोहितं ततो ह्यस्य बन्धविपर्यया’</quote>विति
<ref>(ब्र॰३-२-४)</ref> सूत्रेण जीवस्य सत्यसङ्कल्पादेः संसारदशायां परमेश्वरसङ्कल्पात्तिरोधाने प्रति-
पादिते कथमनादेस्तिरोधानस्य परमेश्वराधीनत्वमित्याशङ्कानिवृत्तये <quote>‘देहयोगाद्वा सोऽपी’</quote>ति
तदनन्तर<ref>(ब्र॰३-२-५)</ref>सूत्रेण सर्गकाले तत्तद्देहाकारपरिणतमायाकृतस्य प्रलयकाले सूक्ष्माव-
