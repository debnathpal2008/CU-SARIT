<pb n="536"/>
<sutra>।। सू ।। जगद्वाचित्वात् ।। १६ ।।</sutra>
श्रूयतेऽस्य विषयः कौषीतकिब्राह्मणोपनिषदि&mdash;<quote>‘ब्रह्म ते ब्रवाणि’</quote> इत्युपक्रम्य
<quote>‘यो वै बालाक एतेषां पुरुषाणां कर्ता यस्य वैतत्कर्म स वै वेदितव्य’</quote> इत्यादिकः ।।
इह वेद्यत्वेन श्रुतः परमेश्वरो जीवो वेति संशयः ।।
<quote>‘य एवैष आदित्ये पुरुषस्तमेवाहमुपासे य एवैष चन्द्रमसि पुरुषो य एवैष
<!-- APPAYYA !-->
स्मिन्पञ्चे’</quote> ति मन्त्राणां यथावदर्थवर्णनया तेषां निरीश्वरसाङ्ख्याभिमततत्वविषयत्वशङ्काप्रस-
ङ्गोऽधिकरणत्रयेण निराकृतः । इदानीं तस्य जीवाद्भेदेऽव्यवहितसूत्रप्रदर्शितसाधके बाधकश-
ङ्कास्पदस्य कौषीतकिब्राह्मणस्य यथावदर्थनिर्णयात् यस्य ततो भेद उपपाद्यत इत्यवतारि-
काग्रन्थस्यार्थः । तत्र पुनरपीत्युक्तेरयं भावः । एतदधिकरणविषयवाक्यगते <quote>‘यथा सुप्तः स्वप्नं
न कञ्चन पश्यती’</quote>त्यादावसाधारणाधेयत्वलक्षणभेदव्यपदेशो भेद उपपादयिष्यते । <quote>‘अन्यार्थं
तु जैमिनि’</quote> <ref>(ब्र॰ सू॰)</ref> रिति सूत्रेण व्यपदेशेन पूर्वमपि भेद उपपादितः । <quote>‘सुषुप्त्युत्क्रान्त्यो-
र्भेदेने’</quote>ति तस्य सूत्रस्य श्रुतिगतसर्वविधसौषुप्तिकभेदविषयत्वात् । तत्र <quote>‘ब्रह्मा ते ब्रवाणी’</quote>-
त्युपक्रम्य <quote>‘यस्य वैतत्कर्म स वेदितव्य’</quote> इति कर्मसम्बन्धिनो जीवस्य वेदितव्यत्वोपदेशो जीव-
परमेश्वरयोरभेद एवोपपद्यमानस्तयोर्भेदबाधकशङ्का तत्र निराकृतेति तन्निराकरणपूर्वकं
तेनात्र भेदोपपादनमिति । एवं चेयमवतारिका एतदधिकरणमात्रविषया । न तु पूर्वव्या-
ख्यान इवोत्तराधिकरणविषयापि । उत्तराधिकरणविषयवाक्यस्य सुषुप्त्युत्क्रान्तिसूत्रविषय
त्वाभावेन तस्य <quote>‘पुनरपी’</quote>त्यस्यानन्वयात् । अत एव तत्र पृथगवतारिका करिष्यते । तस्मि-
न्पक्षेऽन्यभावोऽन्यत्वं भेद इति यावत् । एवं च पूर्वव्याख्याने मा भूत् प्रागुदाहरणविषय-
वाक्येषु द्वितीयाशङ्कावकाशः, इह तु स्यादिति पूर्वाधिकरणत्रयेण उत्तराधिकरणद्वयस्य
प्रत्युदाहरणसङ्गतिः । द्वितीयव्याख्याने तु पूर्वाधिकरणत्रयस्य पत्यादिसूत्रेण उत्तराधिकर-
णद्वयस्य सुषुप्त्युत्क्रान्तिसूत्रेणाक्षेपिकी सङ्गतिः । पूर्वाधिकरणसङ्गतिस्तु पत्यादिसूत्राक्षेपसमा-
धानानन्तरं सन्निहितसुषुप्त्युत्क्रान्तिसूत्राक्षेपसमाधानमित्यवसरसंगतिलक्षणेति द्रष्टव्यम् <pratika>।। सू ।।
जगद्वाचित्वात् ।। १६ ।।</pratika> अत्रेयं विषयशुद्धिः । अजातशत्रुर्नाम काशिराजः स्वसमीप-
मागत्य <quote>‘ब्रह्म ते ब्रवाणी’</quote>त्युक्तवन्तं बालाकिं गार्ग्यं <quote>‘सहस्रं दद्‌म एतस्यां वाचि जनको
जनक इति जना धावन्ती’</quote>ति प्रशस्य बालाकिना <quote>‘य एवैष आदित्ये पुरुषस्तमेवाहमुपास’</quote>
इत्यादिभिर्वाक्यैर्ब्रह्मत्वेनोपदिष्टानादित्यचन्द्रविद्युत्स्तनयितत्‍न्वादिगतान्पुरुषानब्रह्मत्वेन तदु-
क्त्यनन्तरमेव प्रत्याख्याय ततस्तूष्णींभूते तस्मिन् <quote>‘किमेतावदेव तव ज्ञान’</quote>मिति पृष्ट्वा
तेनैतावदेवेत्यभिहिते <quote>‘मृषा वै किल मा समावादयिष्ठाः ब्रह्म ते ब्रवाणी’</quote>त्युक्त्या तमपोद्य
<quote>‘यो वै बालाक एतेषां पुरुषाणां कर्ता यस्य वैतत्कर्म स वेदितव्य’</quote>इति स्वयमुपदिदेश ।
अत्र यो वेदितव्य उपदिष्टः उपसंहारे च <quote>‘स पूर्वानात्मनोऽपहस्य स पूर्वेषां च भूतानां
श्रैष्ठ्यं स्वाराज्यमाधिपत्यं पर्येति य एवं वेदे’</quote>ति यद्वेदनस्य फलं वर्णितं स जीवः परमेश्वरो
वेति कर्मशब्दरूढियोगाभ्यां संशयमाह&mdash;<pratika>इहेति</pratika> । नन्वेतेषां पुरुषाणां कर्तेति श्रुतं प्रकृत्या-
दित्यमण्डलादिगतपुरुषकर्तृत्वं जीवे न सम्भवतीति कथं पूर्वपक्ष इत्याशङ्क्य तत्र तत्सम्भा-
वयति&mdash;<pratika>य एवेति</pratika> । अयमाशयः । आदित्यादिपुरुषास्तावदालोकदानादिना जीवस्योपका-
