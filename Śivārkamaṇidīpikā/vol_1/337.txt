<pb n="337"/>
शयः । परमकारुणिकस्य सर्वानुग्राहकस्य सकलभक्षकत्वमनुचितम् । हिंसारूपं
हि परप्राणविमोचनम् । हिंसाप्रवृत्तेः क्रोध/?/ एव मूलाङ्कुरः । क्रोधस्य चामङ्गलगुण-
स्य मोह एव मूलकन्दः । तस्य सर्वसंहारनिदानस्य तम एव प्रकृतिः । अतस्ता-
मसः सर्वसंहर्ता । तामसत्वं नाम आवृतज्ञानादिमत्त्वान्निष्प्रकाशत्वम् । सर्व-
<!-- APPAYYA !-->
टिरुपन्यस्ता । परमेश्वरस्य संहर्तृत्वासम्भवमुपपादयन् पूर्वपक्षयति—<pratika>परमकारुणिकस्येति</pratika> ।
<pratika>अनुचितमिति</pratika> । न हि सर्वदा करुणया सर्वाननुजिघृक्षन्किञ्चिदपि हिंस्यादिति भावः ।
न केवलं परमेश्वरस्य संहारप्रवृत्त्यसम्भवः तद्विरोधिकरुणावत्त्वात् किंतु तत्कारणक्रोधतमो-
गुणाभावादपीत्याह—<pratika>हिंसारूपं हीति</pratika> । यद्यपि परप्राणविमोचनमात्रं न हिंसा । क्रतुषु प-
शुप्राणविमोचनं पशूनामपि गतिप्रदत्वान्न हिंसेति तृतीयाध्याये समर्थयिष्यमाणत्वात् । तथा-
प्यवैधं तत्तथेति तात्पर्यम् । <pratika>मूलाङ्कुर इति</pratika> । वक्ष्यमाणमोहकन्दप्रभवायाः परहिंसाविषवी-
रुधः प्रथमाङ्कुर इत्यर्थः । अस्तु क्रोधोऽपि परमेश्वरस्य तत्राह—<pratika>क्रोधस्य चेति</pratika> । क्रोधो हि
पुरुषाणां परोपद्रवपर्यवसायित्वाच्च हेयस्सर्वथैवामङ्गलगुणः स क्वचिदपि कथञ्चिदपि यथा
नोद्भवेत् तथाभिज्ञैः प्रयतितव्यमिति वस्तुस्थितिः । अतः पुरुषाणां क्रोधोदये वस्तुतत्त्वान-
भिज्ञानरूपस्तमोगुणाविर्भावाधीनो मोह एव मूलमित्यर्थः । ननु, रुद्रस्य तामसत्वं तमउपाधि-
कत्वमात्रं न तु प्राकृतानामिव तमसाऽभिभवः । अतस्तस्य तामसत्वेऽपि ज्ञानावरणं न स-
म्भवतीत्याशङ्क्याह—<pratika>तामसत्वं नामेति</pratika> । तमोगुणावृतज्ञानादिमत्त्वरूपं हि तामसत्वं लोके
प्रसिद्धम् । रुद्रेऽपि तत्तथाभूतमेवाङ्गीकर्तुं युक्तम् । लोकप्रसिद्ध‍यनुरोधात् । तस्मिन् तमोऽभि-
भवकार्यक्रोधसंहारप्रवृत्तिसम्प्रतिपत्तेश्चेति भावः । ननु, हिंसायाः क्रोधैकमूलत्वावधारणमयु-
क्तम् । अस्ति हि मांसवर्माद्यपेक्षया धनलिप्सया परोपचिकीर्षया वा हिंसा । अस्ति च लीला-
मात्ररूपा । <quote>‘लोकवत्तु लीलाकैवल्य’</quote>मिति <ref>(ब्र॰ २.१.३३.)</ref> सूत्रे च जगद्व्यापारः परब्रह्मणो
लीलेति स्थापयिष्यते । सत्यम् । क्रोधात्मकः प्रपञ्चसंहर्ता रुद्रस्तावत्प्रसिद्धोऽस्ति । तद्विषय-
त्वेऽस्य मन्त्रस्य सम्भवत्यन्यविषयत्वं परिकल्प्य तस्य हिंसाव्यापारप्रवृत्तौ मूलान्तरान्वेषणा-
यां गौरवमिति पूर्वपक्षी मन्यते । प्रसिद्धं हि <quote>‘अहं च भवतो वक्रात्कल्पान्ते घोररूपधृत् ।
शूलपाणिर्भविष्यामि क्रोधजस्तव पुत्रक ।।’</quote> इत्यादिषु रुद्रस्य क्रोधप्रभवत्वं क्रोधजत्वं च । ताम-
सत्वं च तस्य प्रसिद्धमेव । तदेतदभिप्रेत्योक्तम् <pratika>अतस्तामसस्सर्वसंहर्तेति</pratika> । ननु, गुणमू-
र्तीरनुप्रविश्य परमेश्वर एव जगद्व्यापारन्करोतीति मर्यादा <quote>‘अयस्यग्निसमाविष्टे दाहोऽग्नेरेव
नायसः । मूर्त्यात्मस्वेवमैश्वर्यमीश्वरस्यैव नात्मना’</quote>मित्यादिशास्त्रप्रसिद्धा । अतश्चतुर्मुखस्य
स्रष्टृत्ववन्नारायणस्य पालयितृत्ववच्च रुद्रस्य संहर्तृत्वमपि पारमेश्वरं स्यादिति चेन्न । गुणमू-
र्तिचरितेष्वपि यानि लोकानुग्रहरूपाणि सच्चरितानि तानि पारमेश्वराणि विपरीतानि तत्तद्ग‍ु-
णमूर्तिचरितानीति व्यवस्थाङ्गीकारात् । <quote>‘सर्वं शिवोऽनुगृह्णाति न निगृह्णाति कंचन । निगृ-
ह्णतां तु ये दोषाश्शिवे तोषामसम्भवात् । लोकानुग्रहणायैव शिवेन परमात्मना । सदाशिवा-
दयस्सर्वो मूर्त्यात्मानोऽप्यधिष्ठिताः ।। मूर्त्यात्मस्वपि रागाद्या दोषास्सन्त्येव वस्तुतः । तथापि
तेषामेवैते न शिवस्य तु सर्वथे’</quote>त्यादिशास्त्रप्रामाण्यात् । अत एव नीललोहितनियुक्तेन भैरवेण
ब्रह्मपञ्चमशिरोलवने कृते तत्कालमाविर्भूतेन परमेश्वरेण ब्रह्मणे जीवनं दत्वा नीललोहितरुद्राय
<quote>‘मैवमित्थं क्रूरकर्म कार्षी’</quote>रित्युपदिष्टमिति कूर्मपुराणे प्रपञ्चितम् । ननु, परमेश्वरस्यापि सर्वसंहर्तृ-
