<pb n="051"/>
लेऽध्येतव्यानां व्याकरणादीनां वेदाङ्गत्वान्यथानुपपत्त्याप्यधीतस्वाध्यास्याप्य१र्थज्ञाने विनि-
योगस्सिध्यति । अकिञ्चित्करस्याङ्गत्वायोगात् नित्ये वेदस्वरूपेऽनुपकारकाणां तेषां फलोप-
कारकत्वस्यैव वक्तव्यत्वाच्च । एवं चाङ्गाध्ययनं स्वाध्यायादापाततो ज्ञानस्य तन्निर्णय एव
पुरुषार्थावगतेश्चोत्पादनेन तन्निर्णिनीषामुत्पादयति । सा च न्यायविचारमन्तरेण वेदात्तदर्थनि-
र्णयासम्भवात् तन्निर्णयार्थं विचिचारयिषामुत्पाद्य विचारे प्रवर्तयतीत्यध्ययनविधेरक्षरग्रहण-
पर्यन्तत्वेऽपि नियमेन विचारे प्रवृत्तिस्सिध्यति । एतत्सर्वं <quote>‘स्वाध्यायसंस्कारोऽध्ययन’</quote>मिति
पक्षमनुवदतोऽङ्गाध्ययनादापातप्रतीत्यादिकं वदतश्च भाष्यकारस्य हृदयस्थितमुन्नीयते । ए-
तेन व्याकरणादीनामङ्गत्वान्यथानुपपत्त्याध्ययनस्यार्थज्ञानफलकत्वमङ्गीकर्तव्यमिति शङ्कापि
निरस्ता । वेदाङ्गत्वं हि तेषामुच्यते न त्वध्ययनाङ्गत्वम् । वेदाङ्गत्वं तु तेषामध्ययनस्याक्षरग्र-
हणमात्रपर्यन्तत्वेऽप्यध्ययनसंस्कृतस्य वेदस्यार्थज्ञानोपयोगित्वात् युज्यत एव । नन्वङ्गाध्यय-
नस्यार्थज्ञानपर्यन्तत्वमवश्यमङ्गीकरणीयम् । अन्यथाध्ययनसंस्कृतवेदजन्यार्थज्ञानोपयो-
गित्वासम्भवेन वेदाङ्गत्वानिर्वाहात् । ततश्चाङ्गाध्ययनवद्वेदाध्ययनमप्यर्थज्ञानपर्यन्तं स्यात् ।
<quote>‘स्वाध्यायोऽध्येतव्य’</quote>इत्यत्र तव्यप्रत्ययस्वारस्यातिलङ्घनमपि <quote>‘वेदाङ्गानि समस्तानि कृष्णपक्षे-
षु सम्पठे’</quote>दित्यत्र द्वितीयाविभक्तिस्वारस्यातिलङ्घनवदेव स्यादिति चेन्न । <quote>‘प्रयाजशेषेण हवीं-
ष्यभिघारयती’</quote>त्यत्र प्रयाजशेषप्रातिपदिकानुसारेण तृतीयाविभक्त्यवगतगुणभावस्येव <quote>‘वे-
दाङ्गानी’</quote>ति स्मृतावङ्गप्रातिपदिकानुसारेण द्वितीयाविभक्त्यवगतप्राधान्यस्य त्यागेऽपि स्वा-
ध्यायविधिवाक्यगततव्यप्रत्ययस्वारस्यत्यागे कारणाभावात् नित्यस्याध्ययंनस्यार्थज्ञानपर्यन्त-
त्वे नियतकर्तव्याग्निहोत्राद्यनुष्ठानोपयोगिकर्मभागज्ञानार्थस्य धर्मविचारस्येव ब्रह्मविचारस्यापि
विरक्ताविरक्तसाधारण्येन सर्वैरपि कर्तव्यतापत्त्या <quote>‘परीक्ष्य लोका’</quote> नित्यादिश्रुतिविरोधापत्तेश्च ।
न चाध्ययनसंस्कृतस्य वेदस्य लिङ्गादर्थज्ञाने विनियोगेऽप्येष दोषः । यथाऽऽधानविधिरग्नि-
संस्कारमात्रपर्यवसायीत्याधानेनार्जितस्याग्नेर्यदा यदग्निसाध्यं कर्म नित्यं काम्यं वा कर्तव्यत-
योपस्थितं तदा तत्र विनियोगः, यथा वा धनार्जनविधिरर्थप्राप्तिपर्यवसायीति प्रतिग्रहादि-
नार्जितस्य धनस्य यदा यद्धनसाध्यं लौकिकं वैदिकं वा कर्म कर्तव्यतयोपस्थितं तदा तत्र
विनियोगः तथाध्ययनविधेरक्षरग्रहणपर्यवसायित्वे यदा स्वाध्यायसाध्यं जपपारायणार्थज्ञाना-
दि कर्तव्यतयोपस्थितं तदा तत्र विनियोग इत्युपपत्तेः । नन्वध्ययनविधेरक्षरग्रहणमात्रपर्यव-
सा२यित्वेनार्थज्ञानपर्यन्तत्वाभावे <quote>‘अधीत्य स्नाया’</quote>दिति विधेरप्यक्षरग्रहणानन्तरमेव स्नानकर्त-
व्यताविधायितया स्नानात्पूर्वं कर्मविचारो न स्यात् । न च स्नानानन्तरमेव दारपरिग्रहं कृत्वा-
ऽग्नीनाधायावश्यकर्तव्यानामग्निहोत्रादिकर्मणामनुष्ठानसिद्ध्यर्थमर्थज्ञानस्यापेक्षितत्वात्तदर्थं स
ततः पूर्वं स्यादिति वाच्यम् । तथा स <quote>‘त्यधीत्य स्नाया’</quote> दिति श्रौतक्रमविरोधप्रसङ्गात् । अग्नि-
होत्रानुष्ठानाद्यपेक्षितज्ञानस्याध्ययनतदङ्गानुष्ठानाद्यपेक्षितज्ञानस्येव उपद्रष्ट्टवचनादिभिरपि स-
म्भवात् । न च वाच्यमध्ययनसंस्कृतस्य स्वाध्यायस्य विनियोगाकाङ्क्षायां लिङ्गादर्थज्ञाने
विनियोगो <quote>‘वेदेनैव वेदार्थो ज्ञातव्य’</quote> इत्युपायनियमपर्यवसायी । अतस्यस्य नियतोपायस्या-
<note>(१) <quote>‘ध्यायस्यार्थज्ञाने’</quote> इति घ. पाठः ।</note> <note>(२) <quote>‘सायित्वे सत्यर्थज्ञान’</quote> इति क. पाठः ।</note>
