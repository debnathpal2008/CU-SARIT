<pb n="356"/>
न्द्रियप्रवेशोऽस्ति, मनःसंबन्धात् । स एवाक्षिपुरुषः । अथवा छायापुरुषः । इति
प्राप्ते निरूपयामः—परमेश्वर एवाक्ष्यन्तःपुरुष इति, निरुपाधिकामृतत्वाभय-
<!-- APPAYYA !-->
काले मनसोऽक्षिसंयोगे स्वयमपि तत्संयुक्तस्सन्मुख्यतयैव भवत्यक्ष्याश्रितः । एतेन<quote>‘यश्चक्षुषि
तिष्ठन् य एषोऽन्तरक्षिणी’</quote>त्यादिश्रुतिषु ब्रह्मणोऽप्यक्ष्याधारत्वं प्रसिद्धमिति निरस्तम् । स्वम-
हिमप्रतिष्ठे तस्मिन्मुख्यस्य तस्यासम्भवात् । अमुख्यपरिग्रहस्य च मुख्ये सम्भवत्ययुक्तत्वात् ।
वस्तुतस्तु,ब्रह्मणो हृदयपुण्डरीकाधारत्वस्येवाक्ष्याधारत्वस्य नास्त्यमुख्यस्यापि प्रसिद्धिः । <quote>‘यः
पृथिव्यां तिष्ठ’</quote>न्नित्यादेरन्तर्यामिब्राह्मणस्य <quote>‘स एवाधस्तात् स उपरिष्टादाकाशवत्सर्वगतश्च नि-
त्य’</quote>इत्यादिश्रुत्यन्तरवदपरिच्छिन्नस्य ब्रह्मणः सर्वानुस्यूतिमात्रविषयत्वात् ‘य एषोऽन्तरक्षिणी-
त्यादेः प्रकृतविषयवाक्यवज्जीवपरत्वसम्भवात् । न चा <quote>‘न्तस्तद्धर्मोपदेशा’</quote> <ref>(ब्र॰ १.१.२१.सू.)</ref>
दित्यधिकरणे तस्य ब्रह्मविषयत्वं सिद्धमिति वाच्यम् । सर्वपापोदयलिङ्गेन आदित्यान्तर्व-
र्त्येव ब्रह्म नाक्ष्यन्तर्वर्तीत्यधिकाशङ्काया इहैव निवर्तनीयत्वात् । न चोभयत्रापि निर्णायकलिङ्गं
तुल्यमिति शङ्कनीयम् । सर्वपापोदयलिङ्गस्यान्तरादित्यवर्न्तियेव श्रवणात् <quote>‘तस्यैतस्य तदेव रूपं
यदमुष्य रूपं यावमुष्य गेष्णौ तौ गेष्णौ यन्नाम तन्नामे’</quote>ति नाम्नोऽतिदेशान्नामप्रवृत्तिनिमित्तत्वेन
सर्वपापोदयोऽपि तत्र प्राप्नुयादिति चेन्न । नामातिदेशस्य तत्प्रवृत्तिनिमित्तप्रापकत्वनियमाभावात् ।
<quote>‘धनसारश्चन्द्रसंज्ञ’</quote>इत्यादिदर्शनात् सर्वपापोदयलिङ्गेन आदित्यान्तर्वर्ति ब्रह्मेति सिद्धौ तन्नामरू-
पातिदेशविषयस्य <quote>‘तन्नामनामा तद्रूपस्तत्कार्यकरणक्षमः । तत्तुल्यव्यवहारश्च तदाज्ञापरिपाल-
क’</quote>इति निर्दिष्टस्य संहाररुद्रस्येव स्वरसतस्ततो भेदप्रतीत्या तस्मिन्ब्रह्मासाधारणसर्वपापोदय-
ध्यतिरेकस्यैव प्राप्तेश्च । न च सर्वलोककामेश्वरत्वलिङ्गेन तस्य ब्रह्मत्वसिद्धिः । तल्लिङ्गसिद्धे-
रक्ष्यादित्यान्तर्वर्तिपुरुषद्वयैक्यसिद्ध्यधीनत्वस्य तत्रैवाधिकरणे दर्शितत्वेन तद्भेदशङ्कायां तद-
सिद्धेः । न च <quote>‘सैव ऋक्‍तत्साम तदुक्थं तद्यजुस्तद्ब्रह्मे’</quote>तिश्रुतेन सार्वात्म्येनाक्षिपुरुषस्य ब्रह्मत्व-
सिद्धिः । ऋक्सामाद्यात्मकत्वस्य तैत्तिरीयोपनिषदादिषु मण्डलाभिमानिनि जीवेऽपि प्रसिद्धत्वात्
ऋक्सामादिसमभिव्याहारेण तत्र ब्रह्मशब्दस्यापि वेदसामान्यपरत्वौचित्यात् । न च ऋक्सामगे-
ष्णत्वेन तस्य तत्सिद्धिः । ऋक्सामयोः पृथिव्याद्यात्मकत्वस्येव तस्याप्यक्षिपुरुषे ध्यानार्थोपपत्तेः ।
एतेन<quote>‘तद्य इमे वीणायां गायन्ति एतं ते गायन्ती’</quote>ति लौकिकगानेऽप्यनुवृत्तत्वं ब्रह्मलिङ्गमित्यपि
शङ्का निरस्ता । <quote>‘सर्वाणि ह वा इमानि भूतान्यादित्यमुच्चैस्सन्तं गायन्ती’</quote> तिवत्तस्यासदर्थवाद-
त्वात् । तस्मादिहाक्षिपुरुषो जीव इत्येव युक्तम् । न च तस्मिन्नुपासकसाक्षात्कारविषये ब्रह्मणीव
दृश्यत्वोक्तिर्नान्वेतीति वाच्यम् । तस्य प्रथमप्रवृत्ताक्षिस्थत्वलिङ्गानुसारेण ज्ञेयत्वमात्रपरत्वोप-
पत्तेः । यदि दृश्यत्वं मुख्यमुपपादनीयं तर्ह्ययमक्षिपुरुषः प्रतिबिम्बोऽस्तु तत्र चाक्षुषसाक्षात्कार-
विषये मुख्यस्य तस्य सम्भवात् ब्रह्मण्यपि तदसंभवात् । न च पुरुषश्रुतिश्चेतनवाचिनी नाचेतने
प्रतिबिम्बे सङ्गच्छत इति वाच्यम् ।<quote>‘य एष’</quote> इति प्रसिद्धिलिङ्गेन दृश्यत्वलिङ्गेन च सन्दृष्टाया-
स्तस्याः पुरुषप्रतिबिम्बविषयत्वकल्पनोपपत्तेः । देवदत्तप्रतिबिम्बे देवदत्तव्यवहारदर्शनादिति ।
एवं जीवः प्रतितिम्बो वाक्षिपुरुषः न तु परमेश्वर इति प्राप्ते पूर्वपक्षद्वयव्यावर्तकं सिद्धान्त-
<pratika>माह—परमेश्वर एवेति । निरुपाधिकेति ।</pratika> यत्रोच्यमानस्यार्थस्याप्तवचनसम्बन्धः प्रतिपाद्यः
