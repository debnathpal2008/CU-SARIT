<pb n="275"/>
ज्योतिरुपसम्पद्य स्वेन रूपेणाभिनिष्पद्यत’</quote> इति श्रुतौ परमेश्वरेऽपि ज्योतिःपदप्रयोगोऽस्तीति
ज्ञापनार्थं परापरज्योतिषोः परज्योतिष एवात्र ग्रहणमुचितमिति ज्ञापनार्थं च । ज्योतिश्शब्दो
हि नादित्यादीनामेव वाचकः । किं तु यदेव किञ्चिदवभासकं चेतनव्यवहारोपयोगि तस्य
सर्वस्यापि वाचकः । बृहदारण्यके <quote>‘किं ज्योतिरयं पुरुष’</quote> इति प्रश्ने आदित्यचन्द्राग्निवचना-
त्मनां पूर्वपूर्वाभावे उत्तरोत्तरस्य पुरुषं प्रति ज्योतिष्ट्वमुक्तवता याज्ञवल्क्येन तेषु ज्योतिश्शब्द-
प्रवृत्त्युपपादनायादित्येनैवायं ज्योतिषास्ते पल्ययते कर्म कुरुत इत्येवमादिभिरादित्यादीनां
पुरुषव्यवहारोपयोगस्य प्रतिपादितत्वादन्यत्रापि <quote>‘मनो ज्योतिर्जुषतामाज्य’</quote>मित्यादिदर्शनाच्च ।
एवं च आदित्यादीन्यपरज्योतींषि कतिपयभासनेन तावन्मात्रव्यवहारोपयोगित्वात् । परमे-
श्वरस्तु परं ज्योतिः <quote>‘तस्य भासा सर्वमिदं विभाती’</quote>तिश्रुतेः संवार्वभासनेन सर्वव्यवहारोपयो-
गित्वात् । ततश्चात्र प्रकरणोपपदादिसङ्कोचकरहितेन ज्योतिःपदेन परमेव ज्योतिरभिधातुमुचि-
तमिति । अयमपि हेतुश्चरणव्यपदेशादित्यादिकमनुक्त्वा <quote>‘चरणाभिधाना’</quote>दिति ज्योतिःपद-
स्याभिधावृत्तिप्रतिपादकशब्दोपादानेन विवक्षितः । एवं दिवः परत्वं ज्योतिश्श्रुतिश्चेति यदु-
भयं पूर्वपक्षसाधकत्वेनाभिमतं तदेव सिद्धान्तसाधकमिति विशेषणमुखेन दर्शितम् । अथ च-
रणाभिधानादिति सूत्रांशं हेत्वन्तरपरत्वेन व्याचष्टे---<pratika>पूर्वत्रेति । एकांशतयेति</pratika> । सौत्रच-
रणशब्दस्य भावप्रधानतया व्याख्यानम् । तथात्र सर्वेषां भूतानां ज्योतिरेकांशत्वेन प्रतिपा-
दनात् ज्योतिः परमेश्वर इत्यर्थः । ननु नास्ति भूतानां ज्योतिरेकांशत्वेन प्रतिपादनं किं तु
त्रिपात्पुरुषैकांशत्वेन । अतोऽयं हेतुरसिद्धः । एवं च सर्वोत्तरत्वहेतुरप्यसिद्धः । न च द्युस-
म्बन्धेन ज्योतिस्त्रिपात्पुरुषतया प्रत्यभिज्ञापितमिति वाच्यम् । <quote>‘दिवः पर’</quote> इत्यतः प्राथमिके-
नाथशब्देनाधिकारार्थतया प्रकरणविच्छेदकेन ज्योतिषः प्रकृतत्रिपात्पुरुषान्यतयैव ज्ञापित-
त्वात् । तथा च प्रकृतस्य त्रिपात्पुरुषस्य निजैकांशसकलप्रपञ्चहेतुना परमेश्वरत्वसिद्धौ तदन्य-
परस्य ज्योतिःपदस्यादित्यादिपरज्योतिःपरत्वमेवागत्याङ्गीकरणीयमिति ज्योतिश्श्रुतिरपि न
सिद्धान्तसाधिका । एतेन यत्पदरूपसर्वनामश्रुतिः प्रकृतपरामर्शित्वस्वाभाव्यात् प्रकृतत्रिपात्पु-
रुषपरा सती समानाधिकरणं ज्योतिःपदमपि तत्र पर्यवसाययेदित्यपि शङ्का निरस्ता । प्राथ-
मिकेनाथशब्देन प्रकरणविच्छेदावगमे सति यत्पदस्या<quote>‘थैष ज्योति’</quote>रित्यत्रैतत्पदस्यैव प्रक्रिय-
माणपरत्वोपपत्तेरिति चेत् । उच्यते । सर्वनाम्नां समानधिकृतशब्दस्वारस्यप्राप्तमपि प्रकरि-
ष्यमाणपरत्वमतिलङ्घ्य प्रकृतपरमार्शित्वं व्युत्पत्तिसिद्धम् । अत एव प्रयुक्तिलक्षणे <quote>‘तप्ते
पयसि दध्यानयति सा वैश्वदेव्यामिक्षे’</quote>त्यत्रामिक्षापदवाच्यं पयसोऽर्थान्तरं दधिसंसर्गजन्यं
द्रव्यान्तरमभ्युपेयम् । पय आमिक्षेति व्यपदेशभेदात्तस्यैव द्रव्यान्तरस्य कठिनाम्लमधुरस्य
वैश्वदेवयागद्रव्यत्वमामिक्षापदसमानाधिकृततत्पदस्य तद्द्रव्यपरत्वं चाभ्युपेयमिति प्राप्ते सर्व-
नाम्नः प्रकृतपरामर्शित्वस्वाभाव्यात् तत्पदमानयनक्रियां प्रति प्रधानकर्मतया दध्यानयना-
धिकरणत्वेन निर्दिष्टं पयः परामृशतीति पय एव यागद्रव्यम् । तत्पदे स्त्रीलिङ्गमामिक्षापदसामा-
नाधिकरण्यकृतम् । आमिक्षापदं तु न द्रव्यान्तरविधायकं किं तु तत्पदेन केवले पयसि
यागद्रव्ये विहिते तत्र दध्यानयनसंस्कारविधिप्राप्तदधिसंसर्गानुवादकम् । तच्चास्मादेव वैदि-
कव्यवहारात् आम्लद्रव्यसंसर्गघनीभूतपयोमात्रवाचकं न तज्जन्यद्रव्यान्तरवाचकम् । आम्ल-
रसो न यागद्रव्यगतः किं तु तत्संस्कारकद्रव्यगत इति निर्णीतम्। <quote>‘दधि मधु घृतं धाना उदकं
