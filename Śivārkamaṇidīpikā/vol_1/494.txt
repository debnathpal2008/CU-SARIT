<pb n="494"/>
<head>अथ कम्पनाधिकरणम् ।। ९ ।।</head>
एवं प्रासङ्गिकमधिकारिनिरूपणं कृत्वा प्रकृतमनुसरति---
<sutra>।। सू ।। कम्पनात् ।। ४० ।।</sutra>
अङ्गुष्ठप्रमितपुरुषप्रकरणे कठवल्लीषु श्रूयते—
<quote>‘यदिदं किंच जगत् सर्वं प्राण एजति निस्सृतम् । महद्भयं वज्रमुद्यतं य एत-
द्विदुरमृतास्ते भवन्ति ।।’</quote> इति ।। तत्र कम्पनहेतुः परमेश्वरोऽन्यो वेति संशयः ।
अत्र प्राणशब्दनिर्दिष्टजनितभयेन सकलजगत्कम्पनमुच्यते । परमेश्वरस्य
सकलजगदभयप्रदानमधुरस्वभावस्य परमकारुणिकस्य जगत्कम्पनहेतुत्वमयु-
<!-- APPAYYA !-->
<head>।। अथ कम्पनाधिकरणम् ।। ९ ।।</head>
<p>उत्तराधिकरणमवतारयति---<pratika>प्रासङ्गिकमिति</pratika> । मनुष्याधिकारोक्तिप्रसङ्गादागतम् । दे-
वादयोऽप्युपासनाधिकारिणः । मनुष्येषु अपशूद्रास्त्रयो वर्णाः इत्यधिकारनिरूपणं कृत्वा ।
तेन तत्र मनुष्यग्रहणं न मनुष्याणामेवाधिकार इति मनुष्यव्यतिरिक्तसर्वव्यावर्तकं नापि
सर्वेषां मनुष्याणामधिकार इति सर्वमनुष्यसङ्ग्राहकं किं तु तिर्यगादिव्यावर्तकम् । तथा चा-
धिकारिणां सर्वेषां स्वस्वाङ्गुष्ठपरिमितं हृदयमस्तीति अङ्गुष्ठमात्रत्वश्रवणस्य न काचिदनुपप-
त्तिरिति प्रदर्श्य प्रकृतमङ्गुष्ठवाक्यविचारमेवानुसृत्य तत्प्रकरणपठितवाक्यान्तरविचारं करो-
तीत्यर्थः । अनेन वक्ष्यमाणाधिकरणस्याङ्गुष्ठाधिकरणेन सङ्गत्या प्रवृत्तिः न तु प्रासङ्गिकेना-
धिकारविचारेणेति दर्शितं भवति <pratika>।। सू॰ ।। सम्पनात् ।। ४० ।।</pratika> अत्र प्रकरणेन प्राणवज्र-
श्रुतिभ्यां च संशयमभिप्रेत्य प्रकरणकीर्तनपुरस्सरं प्राणवज्रश्रुतियुक्तं विषयवाक्यमुदाह-
रति—अङ्गुष्ठेति । श्रुत्यपेक्षया प्रकरणस्य स्वतो दुर्बलत्वेऽपि श्रुतिद्वयमिह परस्परविरोधात्
अन्तश्छिद्रापादितदौर्बल्यं न तथा प्रकरणमिति तथाभूतयोः श्रुतिप्रकरणयोर्बलाबलानव-
धारणात् संशयो युक्त इति भावः । <pratika>अन्यो वेति</pratika> । अशनिः प्राणवायुर्वेत्यर्थः । अशनिपू-
र्वपक्षं तावदुपपादयति—<pratika>अत्रेति</pratika> । अत्र हि मन्त्रे प्राणशब्दनिर्दिष्टनिमित्तकं कम्पनमुच्यते ।
तत्तु तज्जनितभयहेतुकमेव । उत्तरार्धे तस्यैव प्राणशब्दनिर्दिष्ट <quote>‘स्यैत’</quote>दिति परामृष्टस्य महा-
भयहेतुत्वेन विशेषितत्वात् भयपदं ‘बिभेत्यस्मादित्यपादानविषय एच्प्रत्ययान्तं भीतिहेतुप-
रम् । न तु भावप्रत्ययान्तं भीतिपरम् । वज्रपदसामानाधिकरण्यात्प्राणशब्दनिर्दिष्टधर्मपरा-
मर्शकैतत्पदसामानाधिकरण्याच्चेति भावः । अस्त्वेवं ततः किमित्यत आह---<pratika>परमेश्वरस्ये-
ति</pratika> । ननु तथाभूतस्यापि परमेश्वरस्य शासकतया भयहेतुत्वं भूपालादेरिव युक्तम् । श्रयते
चानन्तरमन्त्र एव तस्य भयहेतुत्वं <quote>‘भयादस्याग्निस्तपति भयात्तपति सूर्यः । भयादिन्द्रश्च
वायुश्च मृत्युर्धावति पञ्चम’</quote>इति । न हि तस्यापि मन्त्रस्याशनिवरत्वं वक्तुं युक्तम् । अशनितो
भयेनाग्न्यादीनां स्वस्वकार्येषु प्रवृत्तेरनुपपत्तेः । आनन्दमयप्रकरणे, <quote>‘भीषास्माद्वातः पवत’</quote>
इति परमेश्वराद्भयेनैव देवानां स्वस्वकार्येषु प्रवृत्तेरुक्तत्वात् । किं च विषयवाक्योपात्तं
सर्वजगद्भयहेतुत्वमसङ्कुचितसकलशासकस्य परमेश्वरस्यैव सम्भवति न त्वशनेः कतिपयक्षु-
द्रप्राणिभीतिहेतोः । अपि च प्रकरणमिदं परमेश्वरस्येति निर्विवादम् । तत्र का प्रसक्तिरश-
