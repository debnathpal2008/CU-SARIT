<pb n="205"/>
वै सदजायते’ति श्रवणजन्यभ्रान्तिप्रसक्तस्यासत्कारणत्वस्य निषेधकम् । किंच <quote>‘आसी’</quote> दिति क्रियाविशेषस्य <quote>‘अग्रे’</quote> इति काल-
विशेषस्य च निर्दिष्टत्वात् अवधारणस्याधिष्ठात्रन्तरनिषेधपरत्वात् <quote>‘अद्वितीय’</quote> मित्यस्य जगदुपादानत्वबोधनपरत्वाच्च नात्र स-
द्रूपस्य वस्तुनो निर्विशेषत्वं प्रतिपत्तुं युक्तम् । अथवा <quote>“शक्तिश्शिवश्च सच्छब्दप्रकृतिप्रत्ययोदितौ । तौ ब्रह्मसामरस्येन समस्तज-
गदात्मका”</quote> वित्यभियुक्तोक्तरीत्या प्रकृत्या प्रत्ययेन च सत्पदस्य वस्तुद्वय/?/प्रतिपादनपरत्वात्प्रकृतिप्रत्ययात्मकस्य सत्पदस्य नैक-
वस्तुपरत्वं युक्तम् । अत एव सर्वज्ञमनन्तशक्तिविशेषं च सद्रूपं तदिति सिद्धम् । सर्वज्ञत्वसर्वशक्तित्वविशेषमन्तरेण ब्रह्मणो
जगदुभयकारणत्वं न सिद्ध्येत् । अतोऽस्मदुन्नीत एव सिद्धान्तो निर्बाध इति सिद्धान्तः ।। ५ ।।</p>
<p><quote>‘गौणेश्चन्नात्मशब्दात्’</quote> इति सूत्रस्यार्थः पूर्ववदेव प्रायशः । आत्मशब्दादित्यस्य <quote>‘सदेवे’</quote> त्युपक्रम्य उपसंहारे <quote>‘स आत्मा’</quote>
<quote>‘तत्त्वमसि’</quote> इत्यात्मशब्दश्रवणादित्यर्थः । तेजःप्रभृतिष्वपि नेक्षणस्य गौणत्वमभ्युपगतम् । तत्तदात्मतया चेर्तं/?/नस्य परमे-
श्वरस्यानुवृत्तेः इति ।। ६ ।।</p>
<p>ननु मास्त्वचेतनं प्रधानमात्मशब्दस्यार्थः । चेतनस्य जीवस्यात्मशब्दवाच्यत्वे नास्ति विवादः । तर्हि चेतनो जीव एव ज-
गत्कारणं सद्रूपमस्त्वित्याशङ्क्याह---<pratika>तन्निष्ठस्येति</pratika> । सत्पदवाच्यतत्त्वनिष्ठस्य <quote>‘तस्य तावदेव चिरं यावन्न विमोक्ष्ये अथ संपत्स्ये’</quote>
इति मोक्षस्योपदिश्यमानत्वात्प्रधाननिष्ठस्य तन्मतेऽपि मोक्षानभ्युपगमात् । <quote>‘शिव एको ध्येयश्शिवंकरस्सर्वमन्यत्परित्यज्ये’</quote>ति
जीवनिष्ठस्य च तन्निषेधाच्च नात्र प्रधानं जीवो वा सत्पदविषयः इति ।। ७ ।।</p>
<p><pratika>हेयत्वावचनाच्च</pratika> । पूर्वसूत्रे तच्छब्दस्समस्तोऽप्यपेक्षावशादिहानुषक्तष्षष्ठ्यन्ततया विपरिणम्यते । ततश्च <pratika>तस्य</pratika>=सदात्म-
तत्त्वस्य हेयत्वावचनात् नात्र स्थूलारुन्धतीन्यायानुसरणेन प्रधानद्वारात्मोपदेश इति वक्तुं शक्यमिति भावः । चकारः
पूर्वसूत्रेणैकीकरणार्थः । न केवलं तन्निष्ठस्य मोक्षोपदेशात्प्रधानं न सत्पदवाच्यं किं तु तद्धेयत्वावचनादपीति तत्तात्पर्यम् ।। ८ ।।</p>
<p><pratika>प्रतिज्ञाविरोधात्</pratika> ।। भगवत्पादमते नेदं सूत्रमस्ति । अस्यार्थः परं पूर्वसूत्रस्थचकारेण संगृहीतः । श्रीकण्ठरामानुजभाष्य-
योस्तु पृथक्सूत्रतया पाठोऽस्ति । <quote>‘येनाश्रुतं श्रुतं भवती’</quote> त्यादिना सत्पदवाच्यतत्त्वज्ञानेन सकलचेतनाचेतनवस्तुविज्ञानं
भवतीति प्रतिज्ञायमानत्वात् चेतनस्य प्रधानकारणत्वायोगाच्च नात्र सत्पदवाच्यं प्रधानमिति तदर्थः ।। ९ ।।</p>
<p><pratika>स्वाप्ययात्</pratika> । <quote>‘सता सोम्य तदा संपन्नो भवती’</quote>ति सता संपन्नस्य चेतनस्य जीवस्य स्वाप्ययस्य लयस्य श्रवणात् अचे-
तने प्रधाने चेतनजीवलयस्यायुक्तत्वाच्च न प्रधानं सत्पदवाच्यमित्यर्थः ।। १० ।।</p>
<p><pratika>गतिसामान्यात्</pratika> ।। यथास्यामुपनिषदि सत्पदस्य परमेश्वरवाचित्वेन गतिः तथा <quote>‘पुरुषो वै रुद्रस्सन्महो नमो नम’</quote>
इत्यादावपि सत्पदस्य गतिः समाना वर्तते । अतस्सत्पदवाच्यः परमेश्वर एव न प्रधानमित्यर्थः ।। ११ ।।</p>
<p><pratika>श्रुतत्वाच्च</pratika> ।। <quote>‘आत्मतः प्राणः आत्मत आकाशः’</quote> इत्यारभ्य <quote>‘आत्मत एवेदं सर्वमिति’</quote> सत्पदवाच्यादात्मनः सर्वोत्पत्तेः
श्रुतत्वाच्च जगत्कारणत्वेन सत्पदवाच्यं ब्रह्मैव न प्रधानमिति सिद्धम् ।। १२ ।।</p>
<p><pratika>रामानुजमते</pratika>, एतदधिकरणसूत्राणां सर्वेषामर्थवर्णनप्रक्रिया श्रीकण्ठमतानुसारिणी । विषयवाक्यमपि तथैव । पूर्वपक्षसिद्धां-
तादिनिरूपणमपि पूर्ववदेव । <quote>‘गौणश्चे’</quote> दिति सूत्रे आत्मशब्दादित्यस्य <quote>‘ऐतदात्म्यमिदं सर्वं तत्सत्यं स आत्मे’</quote>ति सच्छब्दप्रतिपादि-
तस्य आत्मशब्देन व्यपदेशात् इत्यर्थः । तेजोऽबन्नानामपि परमात्मैव आत्मेति तेजआदीनामपि परमात्मवाचकत्वात् गौणेक्षण-
साहचर्याभावात् तत्रापि मुख्यमेव ईक्षणमिति तात्पर्यम् । नान्येषु गुणसूत्रेषु वैलक्षण्यमिति विस्तरभयाद्विरम्यते ।</p>
<p><pratika>श्रुतत्वाच्च</pratika> ।। १२ ।। अस्यामुपनिषदि सच्छब्दवाच्यस्य आत्मत्वेन नामरूपव्याकर्तृत्वसर्वज्ञत्वसर्वशक्तित्वसर्वाधारत्वा-
पहतपाप्मत्वसत्यकामत्वसत्यसंकल्पत्वादीनां गुणानां <quote>‘अनेन जीवेनात्मनानुप्रविश्य नामरूपे व्याकरवाणि’</quote> <quote>‘तत्सत्यं स आत्मा’</quote>
<quote>‘यच्चास्येहास्ति यच्च नास्ति सर्वं तदस्मिन् समाहितं’</quote> तस्मिन् कामास्समाहिताः’ एष आत्मा अपहतपाप्मा’ ......<quote>‘सत्यकामस्सत्य-
संकल्प’</quote> इत्यादिश्रुतिभिः <quote>‘न तस्य कश्चित्’</quote> <quote>‘स कारणं कारणाधिपाधिपः’</quote> <quote>‘सर्वाणि रूपाणि विचित्य’</quote> <quote>‘अन्तःप्रविष्टश्शास्ता
जनानाम्’</quote> <quote>‘विश्‍वात्मानं परायणम्’</quote> <quote>‘पतिं विश्‍वस्यात्मेश्वरं’</quote> <quote>‘यच्च किंचिज्जगत्सर्वं’</quote>......<quote>‘व्याप्य नारायणः स्थितः’</quote> <quote>‘एको नारा-
यणः’</quote> इत्यादिश्रुत्यन्तरवचनैश्च प्रतिपाद्यमानत्वात् जगत्कारणादिवाक्यं न प्रधानादिप्रतिपादनयोग्यम् । अतः सर्वज्ञस्सर्वंशक्तिः
सर्वेश्‍वरेश्‍वरो निरस्तनिखिलदोषगन्धोऽनवधिकातिशयासंख्येयकल्याणगुणगणौघमहार्णवः पुरुषोत्तमो नारायण एव निखिल-
जगदेककारणं सच्छब्दवाच्यं जिज्ञास्यं ब्रह्मेति सिद्धम् इति । सगुणेश्‍वरस्वरूपनिर्णये परं श्रीकण्ठमतात् सर्वत्रास्ति कियती
भिदा । अन्यच्च । ईश्वरस्य ईक्षणवत्त्वादिगुणोपन्यासेन इदंप्रकरणस्य सविशेषपरत्वं युक्तमिति निर्विशेषपरताप्रक्रियायां
दोषोपन्यासपुरस्सरं सविशेषपरत्वमपि राद्धान्तितम् ।</p>
<p><pratika>आनन्दतीर्थमते</pratika>, ब्रह्मणः सर्वशास्त्रस्थशब्दप्रवृत्तिनिमित्तसकलगुणपूर्त्तिसिद्ध‍यर्थं वाच्यवृत्त्या कृत्स्‍नशास्त्रविषयत्वं पूर्वसूत्रे
समन्वयादित्यस्यार्थान्तरतया दर्शितम् । तत्र शब्दार्थभूतं वाच्यत्वं कार्त्स्‍न्यं चेहाक्षिप्य समर्थयति---<pratika>ईक्षतेरित्यादिना</pratika> । तत्=ब्रह्म
अशब्दं अशब्दवाच्यं न भवति । कुतः ईक्षतेः=ज्ञानविषयत्वात् । इत्यर्थः । <quote>‘स एतस्मात् जीवघनात्परात्परं पुरिशयं पुरुषमी-
क्षते’</quote> इति श्रुतौ ब्रह्मणः ईक्ष्यत्वश्रवणात् तत् ब्रह्म शब्दवाच्यमेव भवतीति तात्पर्यम् । <pratika>गौणश्चेत्</pratika>—<quote>‘स एतस्मा’</quote> दिति ईक्षति-
