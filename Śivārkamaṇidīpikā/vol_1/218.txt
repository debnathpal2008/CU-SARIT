<pb n="218"/>
प्रचुरानन्दो हि परानानन्दयति । अतः परमेश्वर एवानन्दमयः ।। आनन्दप्रचुरः
परमेश्वरः आनन्दमय इत्युक्तेऽपि ब्रह्मणोऽन्य एवायमिति गम्यते, <quote>‘ब्रह्म पुच्छं
प्रतिष्ठा’</quote> इति ब्रह्माधारत्वेनास्यावगमात् । परमेश्वरादन्यत्वाङ्गीकारे ब्रह्मणोऽस्वा-
तन्त्र्यात् जगत्कारणत्वाद्यसंभवः । अतो जीवपक्ष एव समीचीन इत्यत आह—
मान्त्रवर्णिकमेव च गीयते ।। १६ ।।
<!-- APPAYYA !-->
ञ्चिदिति । सूत्रे चकारः <quote>‘आनन्दमयोऽभ्यासा’</quote>दिति प्रधानसाध्यसाधकत्वेनोपन्यस्तस्याभ्यास-
हेतोर्मयटः प्राचुर्यार्थत्वेऽपि साधकत्वं सम्भवतीति तत्समुच्चयार्थः । <quote>‘एष ह्येवानन्दयाती’</quote>ति
प्रकृतस्यानन्दमयस्यानन्दो मानुषादिप्रजापत्यन्तजीववर्गानन्दादुत्तरोत्तरशतगुणोत्कृष्टादत्यु-
त्कृष्टत्वेन वर्णित इत्यभ्यासोऽपि प्राचुर्यस्य व्यधिकरणसजातीयाल्पत्वं निरूपकं समर्पयन्मयटः
प्राचुर्यार्थत्वोपपादको भवति । यद्वा पूर्वोपन्यस्ताभ्याससमुच्चयस्य स्वयमेवोन्नेतुं शक्यत्वान्न
तत्समुच्चयार्थश्चकारः किं तु <quote>‘सोऽकामयते’</quote>ति प्रकरणगतानुक्तहेत्वन्तरसमुच्चयार्थः । तस्मि-
न्प्रकरणे हि <quote>‘बहु स्यां प्रजायेये’</quote>ति बहुभवनसङ्कल्पः <quote>‘इदं सर्वमसृजत । यदिदं किंचे’</quote>ति जड-
जीवसाधारणसकलप्रपञ्चस्रष्टत्वं <quote>‘तत्सृष्ट्वा तदेवानुप्राविशत्’</quote> इत्यन्तर्यामितया सकलप्रपञ्चानु-
प्रवेशः <quote>‘तदनुप्रविश्य । सच्च त्यच्चाभवत् । निरुक्तं चानिरुक्तं च । निलयनं चानिलयनं च । विज्ञानं
चाविज्ञानंचे’</quote>ति सर्वान्तर्यामित्वेन सर्वशरीरकतया स्वसृष्टप्रत्यक्षपरोक्षसाधारणनामयुक्ततद्र-
हिताधाराधेयचेतनाचेतनात्मकसकलप्रपञ्चभावेन बहुभवनं <quote>‘भीषास्माद्वातः पवते । भीषो-
देति सूर्यः । भीषास्मादग्निश्चेन्द्रश्च । मृत्युर्धावति पञ्चम’</quote> इति नियन्तृत्वेन प्रसिद्धदेवतोपल-
क्षितसकलाधिकारिकवर्गभयहेतुत्वं चेत्येतानि ब्रह्मलिङ्गानि प्र१दर्श्यन्ते । एतानि यद्यप्यानन्दमय-
स्य ब्रह्मत्वे साक्षात्साधकानि न तु तदुपपादकस्य मयटः प्राचुर्यार्थत्वस्य साधकानि । तथा-
<quote>‘प्येष ह्येवानन्दयाती’</quote>ति आनन्दहेतुत्वव्यपदेश<quote>‘स्यैतस्यैवानन्दस्ये’</quote> त्यादिश्रुत्यन्तरानुसारेण
तत्र साक्षात्साधकत्वमपि सम्भवतीति तेनैतेषां समुच्चयो नानुपपन्नः । अनेनैव सूत्रेण प्रिय-
मोदादीनां ब्रह्मधर्मत्वानुपपत्तिरप्यर्थात्परिहृता । तेषामिह ब्रह्मानन्दाभिव्यक्तिविशेषरूपत्व-
सिद्धेः । एवं च सत्यानन्द आत्मेति निरूपणमपि प्रियमोदप्रमोदरूपवीचीतरङ्गपरम्परापरि-
वृतमहासमुद्रायमाणवक्ष्यमाणब्रह्मानन्दविषयतयोपपद्यत इति न तत्क्षुद्रा/?/व्यपदिष्टतृप्तिरूपा-
नन्दविषयत्वेन योजनीयम् । प्रतिष्ठात्वेन निरूपिताद्ब्रह्मणोऽन्यत्वादानन्दमयो जीव इति
शङ्कामनूद्य तदुत्तरत्वेनोत्तरसूत्रमवतारयति---<pratika>आनन्दप्रचुर इति</pratika> । ननु, नियन्तुः परमे-
श्वरादन्यदस्तु जगत्कारणं ब्रह्मेति मतान्तरमाशङ्क्य तथा सति स्वातन्त्र्यरहितस्य ब्रह्मणः
केवलमुपादानत्वसम्भवेऽपि प्राग्व्यवस्थापितजगदुभयकारणत्वं न घटत इत्याह---<pratika>परमेश्व-
रादिति</pratika> ।। सू॰ ।। <pratika>मान्त्रवर्णिकमेव च गीयते</pratika> ।। १६ ।। <quote>‘ब्रह्मविदाप्नोति पर’</quote>मिति ब्राह्म-
णस्य ब्रह्मविषयपरमोपक्रमत्वेऽपि तत्र ब्रह्मविदोऽप्युपक्रान्तवात्<quote>‘तस्माद्वा एतस्मादि’</quote>ति कार-
णवाक्यं तद्विषयमेव । लोकप्रसिद्धग्रहणार्थत्वादेतस्मादित्यधिकोपादानस्य । तथा च तत्समान-
विषयमानन्दमयवाक्यमपि तद्विषयमिति शङ्कासमाधानलाभार्थं सूत्रे ब्राह्मणमतिलङ्घ्य मन्त्रो
गृहीतः । तत्र कथं ब्राह्मणोक्तमतिलङ्घ्य मन्त्रोक्तविषयत्वमानन्दमयवाक्यस्य कुतश्च मन्त्रो-
<note>(१) <quote>‘दृश्यन्ते’</quote> इति ङ. पाठः ।</note>
