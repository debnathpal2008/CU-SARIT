<pb n="102"/>
इत्यादिषूद्देशसूत्रेषु सर्वतन्त्रादिनामभिस्तत्तन्नामकाः केचित्सिद्धान्तविशेषादय इत्येव श्रोतुः
प्रतिपत्तिः । <quote>‘सर्वतन्त्राविरुद्धः स्वतन्त्राधिकृतोऽर्थः सर्वतन्त्रसिद्धान्तः’</quote> । <quote>‘स१मानतन्त्रासिद्धः
प्रतितन्त्रसिद्धः प्रतितन्त्रसिद्धान्त’</quote> इत्यादिलक्षणसूत्रश्रवणानन्तरमेवाय२मेवंलक्षणलक्षितः
सिद्धान्तविशेषः सर्वतन्त्रसिद्धान्त इत्यादिव्युत्पत्तिग्रहपूर्वकं तेनतेन शब्देन व्यवहारः प्रवर्तते ।
<quote>‘प्रमाणप्रमेये’</quote>त्यादिसूत्रेऽपि प्रमाणादिशब्दैर्न प्रसिद्धार्थस्य ग्रहणमस्ति । प्रमाणशब्दे ल्युट्प्रत्य-
यस्य करणाधिकरणाद्यनेकार्थसाधारण्येन प्रसिद्धार्थस्यैवाव्यवस्थितत्वात् करणा३र्थेऽप्यालोका-
दिसाधारण्येन चक्षुरादीनामेव प्रमाणतया ग्रहणालाभात् प्रमेयादिशब्दानामपि प्रमाविषयाद्य-
र्थकानामात्मशरीरादिषु द्वादशसु व्यवस्थित्यभावाच्च । अतो गौतमीयेषूद्देशेषु नामविशेषितै-
व सर्वत्र वस्तुनः प्रतिपत्तिरित्यस्ति लक्षणानुगतिः । <quote>‘ब्रह्मजिज्ञासे’</quote> त्यत्र तु ब्रह्मणो न नाम-
विशेषिततया प्रतिपत्तिः किं तु स्वरूपतो गुणतश्च बृहत्त्वेन प्रवृत्तिनिमित्तेन । अन्यथा प्रथ-
मसूत्रेण ब्रह्मणो जीवान्यत्वासिद्ध्या तदधीननिर्णयस्य प्रयोजनस्य ततो निर्णयालाभात् । न
च ब्रह्मलक्षणवर्णनात्प्रागेव ब्रह्मशब्दार्थावधारणे व्यवहारस्तल्लक्षणस्य प्रयोजनं न स्यादिति
वाच्यम् । स्वरूपतो गुणतश्च बृहत्त्वस्य ब्रह्मशब्दप्रवृत्तिनिमित्तस्य जगत्कारणत्वस्य ब्रह्मलक्ष-
णस्य च मन्त्रार्थवादादिभिः प्रशस्यमानेषु बहुषु देवताविशेषेषु शङ्किततया तेषां मध्ये किं
ब्रह्मेत्यनवधारणप्राप्तौ लक्षणसूत्रस्य देवतान्तरेभ्यो लक्षणव्यावर्तनेनेतरव्यावृत्तशिवैकान्तिक-
ब्रह्मत्वव्यवस्थापनार्थत्वात् तदुपजीवनेन <quote>‘ब्रह्मविदाप्नोतिपर’</quote>मित्यादिषु ब्रह्मशब्देन शिव एव
ग्राह्य इत्येवं प्रकारेण व्यवहारार्थत्वाच्च । अत एव चात्र व्यावृत्तिपूर्वकमेव व्यवहारप्रयोजन-
सिद्धिरित्यनुनिष्पादितया व्यवहारो न प्रयोजनमित्यभिप्रेत्य प्रथमसूत्रभाष्ये ब्रह्मलक्षणेनेत-
रव्यावृत्तिसिद्धिर्दर्शिता । न च वाच्यमुद्देशलक्षणे मा भूत् नामविशेषितत्वविशेषणमिति ।
तदभावे त्रिविधास्य शास्त्रस्य प्रवृत्तिः उद्देशो लक्षणं परीक्षा चेति शास्त्रप्रवृत्तेस्त्रैविध्यसङ्की-
र्तनस्याप्युद्देशत्वापत्तेः । तज्जन्यायां विधात्रयजिज्ञासायां वस्तुतस्त४दन्तर्गतलक्षणविषयत्वस्या-
पि सत्वात् । न च <quote>‘लक्षणमात्रविषये’</quote>ति विशेषणीयम् । एवमपि <quote>‘ब्रह्मजिज्ञासे’</quote>त्यत्र ब्रह्म-
सङ्कीर्तने उद्देशत्वासिद्धेः तत्र तृतीयाधिकरणप्रभृतिनिरूपयिष्यमाणप्रमाणजिज्ञासाजननार्थ-
त्वस्यापि सत्त्वात् । अत एव <quote>‘अथातो धर्मजिज्ञासे’</quote>त्यत्र धर्मसङ्कीर्तने स्वरूपप्रमाणोभयजिज्ञा-
साजननार्थत्वमस्तीति को धर्मः कथंलक्षणक इति जिज्ञासाद्वयमपि दर्शितम् । न च लक्षण-
त्वप्रकारकत्वं जिज्ञासायां विशेषणमुपादेयम् । असाधारणधर्मत्वप्रकारकत्वापेक्षया नामप्र-
कारकत्वस्य लघुत्वात् । विशेषणयोर्घटितघट५कभावाभावेन भिन्नविशेष्यविशेषणत्वेन चोपस्थि-
तिलाघवाभावेऽपि वस्तुलाघवसत्त्वात् उद्देशपदप्रवृत्तिनिमित्तरूपलक्षणविचारे वस्तुलाघव-
स्याप्यादरणीयत्वात् । न चैवमतिलाघवान्नाम्ना वस्तुप्रतिपत्तिमुद्दिश्योच्चारणमुद्देश इत्येताव-
देव लक्षणं स्यादिति वाच्यम् । विदितचैत्रपुत्रलक्षणं तन्नाममात्रजिज्ञासुं प्रति मैत्रनामा चैत्र-
पुत्र इति वाक्यस्याप्युद्देशत्वापत्तेः । न च नाममात्रेण न तु तदतिरिक्तप्रकारेणापीति विशेष-
<note>(१) <quote>‘समानतन्त्रसिद्धः प्रतितन्त्रासिद्धः’</quote> इति च पाठः ।</note> <note>(२) <quote>‘मेवेदं लक्षण’</quote> इति ङ पाठः ।</note> <note>(३) <quote>‘करणार्थग्रह-
णेऽप्यालोकादि’</quote> इति घ पाठः ।</note> <note>(४) <quote>‘तदनन्तर्गतलक्षणविषयत्वस्यापि न स्यात्’</quote> इति. घ ङ पाठः ।</note> <note>(५)
<quote>‘घटितघटकाभावादेवाभावेन’</quote> इति. ङ पाठः ।</note>
