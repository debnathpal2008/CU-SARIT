<pb n="317"/>
तदेवोपास्यम्, अवान्तरसिद्धस्तु जीवः उपासकः तदाकाङ्क्षायोगादिति ।।
इति सर्वत्रप्रसिद्धाधिकरणम् ।। १ ।।
<!-- APPAYYA !-->
चेत् न, तत्क्रतुन्यायस्य जगद्व्यापारवर्जाधिकरणानुसारेण ब्रह्मासाधारणगुणातिरिक्तगुणविषय-
त्वात् । अन्यथा <quote>‘एष सर्वेश्वरः एष भूतपालः एष भूतपतिः एष सेतुर्विधारण एषां लोकाना-
मसम्भेदाये’</quote>त्यादिवाक्यैस्तासु तासु विद्यासु प्रपञ्चितानां सर्वेश्वरत्वसर्वाधारत्वसर्वकारणत्वा-
दिगुणानामनुपास्यत्वप्रसङ्गात् ब्रह्मण्युपासनाकालेऽप्याविर्भाववतः सत्यसङ्कल्पत्वादीनुपासी-
नस्य मुक्तिकाले तदाविर्भावसत्तामात्रेण तत्र तत्क्रतुन्यायप्रवृत्त्युपपत्तेश्च । <quote>‘तथेतः प्रेत्य भ-
वती’</quote>ति हि श्रूयते । न खल्विदानीमयं यथाभूतगुणः तथाभूतगुणोऽस्य पुत्रो भवितेति व्यव-
हारकाले पितृगुणानां पुत्रगुणानां च वर्तमानत्वभविष्यत्त्ववैषम्ये सत्यपि यथा तथेति साम्य-
प्रतिपादनं च दृश्यते । अपि चाहंग्रहवतीषु ब्रह्मोपासनास्वहमर्थो जीवो भाविनार्चिरादिग-
तिमत्त्वसत्यसङ्कल्पत्वादिनोपासनीय इति तद्विषयत्वेनापि तत्क्रतुन्याय उपपद्यते । वस्तुतस्तू-
पास्यप्राप्तिरूपफलविषयस्तत्क्रतुन्याय इति<quote>‘कार्यं बादरि’</quote><ref>(ब्र॰४.३.७.)</ref>रित्यधिकरणे दर्शयिष्यते ।
<quote>‘तं यथायथोपासते तथैव भवन्ती’</quote>ति श्रुतिस्तु परमेश्वरं भक्ताः येनयेन प्रकारेणाम्बासहितत्वा-
र्धनारीश्वरत्वादिना वस्त्रभूषणादिविशेषेण चोपासते तेभ्यस्तथैवाविर्भवतीत्येवंपरत्वेनोपपद्य-
ते । <quote>‘यादृशाकारयोगेन यजन्ते साधकाः स्वयम् । भासते तादृगाकारश्चिन्तामणिरिवेश्वर’</quote>
इति शिवागमे श्रूयते । तस्मात्सत्यसङ्कल्पत्वादयो ब्रह्मण्येवोपपद्यन्ते । <quote>‘एतमितः प्रेत्याभिस-
म्भवितास्मी’</quote>त्युपास्योपासकयोः कर्मकर्तृभावनिर्देशः छान्दोग्ये<quote>‘एष म आत्मान्तर्हृदय’</quote> इति
वाजसनेयके <quote>‘एवमयमन्तरात्मन् पुरुषो हिरण्मय’</quote>इति तयोरसमानविभक्तिनिर्देशश्च ब्रह्मण्यु-
पास्य एवोपपद्यते । तस्माद्बह्वाञ्जस्यानुरोधेनाकाङ्क्षितस्याप्यर्थप्राप्तस्योपासकस्यानुवादकं <quote>‘स’</quote>
इति पदमित्यङ्गीकरणीयमिति भावः । यद्वा <quote>‘एतमितः प्रेत्याभिसम्भवितास्मी’</quote>त्यनन्तरं <quote>‘यस्य
स्यादद्धा न विचिकित्सास्ती’</quote>ति श्रूयते । तस्यायमर्थः । अभिसम्भवितास्मीत्यन्तेन यः प्रकार
उक्तः अयं प्रकारो यस्याद्धा सत्यो निश्चितस्स्यात् । न तु विचिकित्सा संशयोऽस्तीति । अत्र य-
च्छब्दस्य प्रतिनिर्देशसापेक्षत्वात् तत्प्रतिनिर्देशार्थः <quote>‘स क्रतुं कुर्वीते’</quote>त्यत्र तच्छब्दः । एवं म-
नोमयत्वाद्युपास्यगुणजाततदुपासनाक्रमोपास्यप्राप्तिरूपफलेषु यथा संशयलेशोऽपि न प्रसर-
ति तथा श्रवणमननाभ्यां निश्चित्योपासनमारभेतेत्येवं <quote>‘स क्रतु’</quote>मित्यादे‘र्न विचिकित्सास्ती-
त्यन्तस्यार्थः पर्यवस्यति । अस्मिन्पक्षे <quote>‘अभिसम्भवितास्मी’</quote>त्येतदनन्तरमितिशब्द उपासनाप्र-
प्रकारनिर्देशकतया क्रतुवाक्येन नान्वेति । किंतूपासनापूर्वभाविश्रवणादिसाध्यनिश्चयप्रकार-
तया <quote>‘यस्य स्या’</quote>दित्यादिनान्वेति । मनोमयत्वादेरुपासनाप्रकारत्वं त्वर्थात्सिद्ध‍यति । अन्यथा
तन्निश्चयस्योपासनापेक्षितत्वायोगात् । सूत्रे विवक्षितविशेषणेन तत्क्रतुन्यायविरोधात् ब्रह्मासा-
धारणगुणा न विवक्षिता इति शङ्का निराकृता । ब्रह्मण्युपपत्त्या च जीवेऽनुपपत्तिर्विवक्षिता।
तया बह्वाञ्जस्यानुरोधा<quote>‘त्स’</quote>इत्येतस्यैकस्यानुवादकत्वमग्रिमतच्छब्दप्रतिनिर्देशकत्वं वा कल्प-
यितुं युक्तमिति सूचितम् । अत्र सत्यसङ्कल्पादिशब्दस्वरसप्रतीतानां नित्याविर्भूतसत्यसङ्कल्प-
त्वादीनां जगत्स्रष्ट्टत्वाद्याक्षिप्ततया श्रुत्यन्तरप्रसिद्ध‍या च ब्रह्मलिङ्गत्वेन स्पष्टानामपि पूर्वपक्ष-
दशायामुपास्यब्रह्मगुणत्वासम्भवशङ्काकलुषितत्वादनतिस्पष्टतेति पादसङ्गतिः ।।</p>
<head>इति सर्वत्रप्रसिद्धाधिकरणम् ।। १ ।।</head>
