<pb n="108"/>
संशय इत्येव लक्षणम् । तथाभूतस्य ज्ञानस्य संशयत्वं तु परप्रतिक्षेपरूपवाकारार्थावगाहि-
न्येकैकांशेऽपीत्येतावान्विशेषः । परस्परप्रतिक्षेपस्त्वनेकधर्मिकसंशयेऽनेकस्य धर्मिणः एकधर्म-
वत्त्वेऽनेककोटिकसंशये त्वनेकस्य धर्मस्यैकधर्मनिष्ठत्व इति विशेष इति । इदमपि लक्षणं न
युक्तम् । व्रीहिभिर्यवैर्वा इष्टिप्रयोगः कर्तव्य इति सन्देहेन पुष्टवन्तं प्रति पक्षद्वयेऽपि साद्गु-
ण्यसम्भवमभिप्रेत्य प्रत्युक्तेन <quote>‘व्रीहिभिर्यवैर्वायं प्रयोगः कर्तव्य’</quote>इति वाक्येन जनिते <quote>‘मयेदानीं
गन्तव्यं स्थातव्यं वे’</quote>ति संशयेन पृष्टवन्तं प्रति पक्षद्वयेऽपि फलाविशेषमभिप्रेत्य प्रयुक्तेन
<quote>‘गच्छ वा तिष्ठ वे’</quote>ति वाक्येन जनिते <quote>‘चैत्रः श्यामो गौरो वे’</quote>ति सन्देहेन पृष्टवन्तं प्रति तत्र
श्यामत्वगौरत्वान्यतरनिर्धारणं मम नास्तीत्यभिप्रेत्य प्रयुक्तेन <quote>‘स श्यामो गौरो वेति नाहं
वेदे’</quote>ति वाक्येन जनिते तादृशलोकरीत्यनुसारेण <quote>‘को हि तद्वेद यद्यमुष्मिँल्लोकेऽस्ति वा न
वे’</quote>त्याद्यर्थवादवाक्येन जनिते संशयत्वं निर्वक्तुं शक्यमित्यभिमानिनं प्रति तद्द‍ुदूषयिषया प्रयु-
क्तेन <quote>‘संशयत्वं जातिर्वोपाधिर्वे’</quote>ति वाक्येन जानिते च ज्ञाने तथाप्यतिव्याप्तेः । किं च सर्वेषा-
मेतेषां लक्षणानां तत्तल्लक्षणवाक्यजन्यज्ञानेष्वतिव्याप्तिः । ननु, चैकस्मिन्धर्मिणि विरोधिना-
नाप्रकारकमित्यादिलक्षणवाक्यजन्यज्ञानेषु ज्ञानगतं विरोधिनानाप्रकारकत्वादिकं प्रकारः न
त्वर्थगतं तत्तद्विशेषणवैशिष्ट्यमिति नास्ति लक्षणवाक्यजन्यज्ञानानां विशेष्यगतत्तद्वैशि-
ष्ट्यविषयत्वरूपं तत्तत्प्रकारकत्वमिति चेन्न । प्रकारत्वस्य वैशिष्ट्यघटिततया ज्ञानगततत्तत्प्र-
कारकत्वभानेऽर्थगततत्तद्वैशिष्ट्यभानस्यावर्जनीयत्वेन तत्तत्प्रकारकत्वस्यापि सत्त्वात् । तस्मा-
<quote>‘दनवधारणज्ञानं संशय’</quote> इति वृद्धनैयायिकोक्तं लक्षणं युक्तम् । अनवधारणत्वं च ज्ञानस्य
ज्ञेयेन विषयविषयिभावसम्बन्धावान्तरविशेषः । न तु विषयकृतः कश्चिद्विशेषः । यथा <quote>‘दण्डी
पुरुष’</quote> इति ज्ञानस्य दण्डेन प्रकारप्रकारिभावः । पुरुषेण विशेष्यतद्वद्भावश्च । न हि तव्द्य-
तिरेकेण दण्डपुरुषसंयोगा इति समूहालम्बनात् <quote>‘दण्डी पुरुष’</quote> इति विशिष्टज्ञानस्य कश्चिद्वि-
शेषो लभ्यते । दण्डगतवैशिष्ट्यप्रतियोगित्वस्य पुरुषगतवैशिष्ट्यानुयोगित्वस्य च विषयी-
करणं विशिष्टज्ञाने ततो विशेष इति चेन्न । दण्डपुरुषदण्डप्रतियोगिकपुरुषानुयोगिकसंयो-
गा इति समूहालम्बने तस्यापि सत्त्वात् । सम्बन्धतावच्छेदकसंयोगत्वादिप्रकारेण सम्बन्ध-
विषयत्वं समूहालम्बने तं विना स्वरूपेण सम्बन्धविषयत्वं विशिष्टज्ञान इति तस्य ततो वि-
शेष इति चेन्न । <quote>‘दण्डसंयुक्तपुरुषस्कन्धसंयुक्तदण्डश्चैत्र’</quote> इति विशिष्टज्ञाने सम्बन्धावच्छे-
दकप्रकारेणापि सम्बन्धविषयत्वस्य सत्त्वात् । स्वरूपेण वैशिष्ट्यविषयत्वस्य <quote>‘दण्डी पुरुषः’</quote>
<quote>‘पुरुषे दण्ड’</quote> इति ज्ञानयोरविशेषेण तावता तयोः परस्परवैलक्षण्यासिद्धेश्च । ननु, ज्ञेयज्ञान-
सम्बन्धविशेषकृतविशेषणविशेष्यव्यवस्थया विशिष्टज्ञानसमूहालम्बनयोरुदाहृतविशिष्टज्ञान-
योश्च वैलक्षण्यसिद्धावपि दीर्घबाहुर्बाहुदैर्घ्यवानिति विशिष्टवैशिष्ट्यज्ञानयोर्वैलक्षण्यं न सि-
द्ध्येत् । ज्ञानद्वयस्यापि बाहौ दैर्घ्ये दैर्घ्ये च प्रकारप्रकारिभावसम्बन्धाविशेषादिति चेन्न । येन ज्ञा-
नेन प्रकारप्रकारिभावसम्बन्धेन विषयीक्रियमाणे यस्मिन्विशेषणत्वं भासते तत्र ज्ञाने तत्तस्य
विशेषणमिति व्यवस्थाङ्गीकारात् । विशेषणत्वं तु विशेष्यगतवैशिष्ट्यप्रतियोगित्वं साक्षाद्वि-
शेषणनिरूपितसम्बन्धविशेषो वेत्यन्यदेतत् । ननु, विशिष्टज्ञाने विशेषणगतविशेषणत्वस्यापि
भानाङ्गीकारे तत एव समूहालम्बनव्यावृत्तेः किं विशेषणे ज्ञानसम्बन्धविशेषकल्पनयेति चेन्न ।
