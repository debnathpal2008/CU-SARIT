<pb n="375"/>
न्तर्यांमित्वं, न प्रधानविराट्पुरुषजीवानामिति सिद्धम् ।।
इत्यन्तर्याम्यधिकरणम् ।। ७ ।।
<!-- APPAYYA !-->
पर्याये भूतशब्दोदितानां ब्रह्मादिस्तंबपर्यन्तानां सर्वेषां जीवानां पृथगन्तर्यामिनियम्यत्वस्य
वर्णितत्वात् । न च तत्र भूतशब्दो जननरूपभवनवत्सु कार्येषु वर्तत इति शङ्कनीयम् । कार्ययो-
गतः प्राणिरूढेर्बलत्त्वात् । न च महाभूतरूढेः प्राणिरूढेश्च विनिगमनाविरहेण परस्वरवि-
रोधोन्मेषः शङ्कनीयः । <quote>‘पृथिव्यां तिष्ठ’</quote>न्नित्यादिपर्यायेषु पृथिव्यादिमहाभूतानामन्तर्यामिनि-
यम्यत्वस्योक्तत्वेनात्र प्राणिरूढेरेवोन्मेषात् । तस्मान्न चिच्छक्तिरन्तर्यामित्वेन प्रतिपाद्यते।
यदि तु सर्वभूतपर्याये जीववर्गादन्तर्यामिणं भेदेनाधीयत इति जीवपूर्वपक्षनिराकरणमप्यत्र
विवक्षितं स्यात् अस्तु न कापि हानिरिति। ।
<head>इति अन्तर्याम्यधिकरणम् ।। ७ ।।</head>
<!-- APPAYYA !-->
<head>नयमणिमालायाम्</head>
<head>अथान्तर्याम्यधिकरणम् ।। ७ ।।</head>
<sutra>सू॰ ।। अन्तर्याम्यधिदैवादिषु तद्धर्मव्यपदेशात् ।। १९ ।। न च स्मार्तमतद्धर्माभिलापाच्छारीरश्चा ।। २० ।।
उभयेऽपि हि भेदेनैनमधीयते ।। २१ ।।</sutra>
<lg><l>अन्तर्यामी भोक्ता भवेद्विराड्वा प्रधानं वा । विश्वोत्तीर्णस्तु शिवः स्वयं न विश्वान्तरत्वमियात् ।। ४५ ।।</l></lg>
<lg><l>शिव एव सर्वनियमनशक्तस्तस्य श्रुतः प्रवेशोऽपि । अमृतपदमत्र दृष्टं जाबालाश्चामनन्ति तत्रैव ।। ४६ ।।</l></lg>
<head>इत्यन्तर्याम्यधिकरणम् ।। ७ ।।</head>
<head>सूत्रार्थचन्द्रिकायाम्</head>
<head>अथान्तर्याम्यधिकरणम् ।। ५ ।। श्रीकण्ठमते ।। ७ ।।</head>
<sutra>सू॰ ।। अन्तर्याम्यधिदैवादिषु तद्धर्मव्यपदेशात् ।। १८ ।। न च स्मार्तमतद्धर्माभिलापात् ।। १९ ।।
शारीरश्चोभयेऽपि हि भेदेनैनमधीयते ।। २० ।।</sutra>
<p><pratika>भगवत्पादमते, अन्तर्याम्यधिदैवादिषु तद्धर्मव्यपदेशात् ।।१८।। अधिदैवादिषु</pratika>=अधिदैवाधिलोकादिषु ।
<pratika>अन्तर्यामी</pratika>=अन्तर्यमयितृत्वेन श्रूयमाणः परमात्मा । कुतः । <pratika>तद्धर्मव्यपदेशात्</pratika>=तस्य परमात्मनो धर्माणां यमयितृत्वा-
दीनां निर्विश्यमानत्वादित्यर्थः । अस्य <quote>‘य इमं च परं च लोकं सर्वाणि च भूतान्यन्तरो यमयती’</quote> त्युपक्रम्य श्रूयमाणं <quote>‘यः
पृथिव्यां तिष्ठन्पृथिव्या अन्तरो यं पृथिवी न वेद यस्य पृथिवी शरीरं यः पृथिवीमन्तरो यमयति एष त आत्मान्तर्याम्यमृत’</quote>
इत्यादिवाक्यं विषयः । अत्राधिदैवादिषु अन्तर्यमयितृत्वेन श्रूयमाणः किं तत्तदभिमानी देवताविशेषः उत योगी कश्चित् जीवः
अथवा प्रधानम् आहोस्वित्परमेश्वर इति संशयः । अकार्यकरणे ब्रह्मण्यन्तर्यमयितृत्वाद्यनुपपत्तेर्जीवादिरेवान्तर्यमीति युक्त-
मिति पूर्वः पक्षः । सर्वविकारकरणे ब्रह्मणि सर्वशक्त्युपपत्तेर्नियम्यकार्यकरणैरेव तस्य कार्यकरणवत्त्वोपपत्तेश्च परमात्मैवान्तर्या-
मीति सिद्धान्तः <pratika>।। सू॰ ।। न च स्मार्तमतद्धर्माभिलापात् ।। १९ ।।</pratika> रूपादिहीने सांख्यकल्पिते प्रधाने अदृष्टत्वादिधर्मा-
णामुपपद्यमानतया प्रधानमन्तर्यामि स्यादित्याशंक्य परिहरति---<pratika>स्मार्तम्</pratika>=सांख्यस्मृतिकल्पितं प्रधानं च । नान्तर्यामी ।
कुतः । <pratika>अतद्धर्माभिलापात्</pratika>=प्रधानभिन्नपरमात्मधर्माणां द्रष्ट्टत्वादीनामपीहाभिधानादित्यर्थः ।</p>
<p>ननु तर्हि चेतनो योगी जीवोऽन्तर्यामी स्यादित्यत आह—<pratika>शारीरश्चोभयेपि हि भेदेनैनमधीयते</pratika> ।। २० ।। पूर्व-
सूत्रात् नेत्यनुवर्तते । <pratika>शारीरश्च</pratika>=जीवश्च नान्तर्यामी । कुतः । <pratika>हि</pratika>=यस्मात् । <pratika>उभयेऽपि</pratika>=काण्वा माध्यन्दिनाश्च । <pratika>भे-
देन</pratika>=<quote>‘यो विज्ञाने तिष्ठन्’</quote> इत्यादिषु अन्तर्यामिणो भेदेन । <pratika>एनं</pratika>=शारीरम् । पृथिव्यादिवदधिष्ठानत्वेन नियम्यत्वेन च <pratika>अधी-
यते</pratika> । अतोऽधिदैवादिष्वन्तर्यामी परमात्मैवेति सिद्धम् ।।</p>
<p><pratika>श्रीकण्ठमते अन्तर्याम्यधिदैवाधिलोकादिषु तद्धर्मव्यपदेशात्</pratika> । विषयवाक्यसंशयपूर्वपक्षादिकं प्रा-
यस्समानमेव । पूर्वपक्षकोटौ परमस्त्यनुप्रवेशो विराट्पुरुषस्यापि । <pratika>अन्तर्यामी</pratika>=पृथिवीमारभ्य अव्यक्तात्मतत्त्वपर्यन्तमन्त-
र्यामितया प्रतिपर्यायं श्रूयमाणः परमेश्वर एव । कुतः । सर्वान्तरत्वादितद्धर्मव्यपदेशादित्यर्थः ।</p>
