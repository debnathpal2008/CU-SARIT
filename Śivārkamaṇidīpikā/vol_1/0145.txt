<pb n="145"/>
त् । <quote>‘रथन्तरं पृष्ठं भवति’</quote> बृहत्पृष्ठं भवती’ त्युत्पत्तिवाक्ययोर्माहेन्द्रस्तोत्रनामत्वेन प्रथमावग-
तस्य पृष्ठशब्दस्य <quote>‘सप्तदशानि पृष्ठानी’</quote>त्युनुवादवाक्ये माहेन्द्रादिषु चतुर्षु स्तोत्रेषु प्रयोगो
लाक्षणिक इति सप्तमाध्याये निर्णीतत्वात् । एवं चाधिकारवाक्यस्थेनाग्निहोत्रनाम्नाग्निहोत्र-
वाक्यविहितस्यैव होमस्य समर्पणात्तस्यैव द्विरभ्यसनीयस्य फलसम्बन्धः सिद्ध‍येत् । न तु
गार्हपत्यान्वाहार्यपचनवाक्यविहितानां होमानाम् । <quote>‘द्वे आहवनीय’</quote> इति वाक्यसद्भावे तु विराट्
सम्पत्तिवाक्य <quote>‘मग्निहोत्रं जुहोती’</quote>ति विहितस्यैव होमस्य दशधाभ्यासपरम् । अग्निहोत्रनामानुसा-
रेणोपपादनसम्भवात् । तेषां दशानामभ्यासानां मध्ये <quote>‘द्वे आहवनीय’</quote> इत्यनेनाहवनीयपरिस-
ङ्ख्यया तेषामपेक्षितमधिकरणमेव गार्हपत्यान्वाहार्यपचनवाक्याभ्यां विधीयते । तयोश्चतु-
स्सङ्ख्याश्रवणं <pratika>तु</pratika> <quote>‘समं स्यादश्रुतत्वा’</quote> दिति न्यायप्राप्तानुवादकमिति लभ्यते । एवमग्नि-
होत्रवाक्यविहितस्यैव होमस्य देवताभेदेनाधिकरणभेदेन च सायं प्रातश्च दशदशाभ्यासाः
न तु तद्व्यतिरिक्ता होमास्सन्तीति पर्यवसाने अधिकारवाक्यगतमग्निहोत्रनाम सर्वविधाभ्यास-
सहितस्याग्निहोत्रस्य समर्पकमिति सर्वसाधारण्येन फलसम्बन्धः सिद्ध्यति । एवं प्रमाणान्तर-
विषयावलम्बनेषु शास्त्रेषु किञ्चित्फलं न कल्प्यते चेत् द्विरात्रादिवाक्यानि स्तुत्याद्यर्थानुवादका-
न्येव स्युः । इह त्वनुमानविषये जगत्कर्तरि प्रवर्तमानस्य शास्त्रस्य न तथा किञ्चित्फलं दृश्यत
इत्यनुवादकत्वकल्पनमेव न्याय्यमिति चेन्मैवम् । इहापि वेदान्तरूपेण शास्त्रेण जगत्कर्तृज्ञा-
नमभ्युदयनिश्रेयसोपयोगि न त्वनुमानेन तज्ज्ञानमित्येवंफलकल्पनोंपपत्तेः । एवंभूतफलकल्प-
नयापि केषाञ्चिच्छास्त्राणां साफल्यदर्शनात् । तथाहि—नानाशाखाग्निहोत्रादिवाक्यानि परस्पर-
प्राप्तविषयाणि तत्तच्छाखाध्यायिनां तत्तच्छाखान्तर्गतवाक्यजन्यान्येवाग्निहोत्रादिज्ञानान्य-
भ्युदयाद्युपयोगीनि न तु शाखान्तरगतवाक्यजन्यज्ञानानीत्येवं कल्पनया सफलान्युपपादनी-
यानि । स्वर्गकामवाक्यप्राप्तार्थविषयस्वर्गकामवाक्यादीन्यप्येवमेव सफलानि वक्तव्यानि ।
आहत्य च मीमांसकैरनारभ्याधीतसाप्तदश्यवाक्यसाफल्यमित्थमेवोपपादितम् । तथा हि <quote>‘सप्त-
दश सामिधेनीरनुब्रूया’</quote>दित्यनारभ्य श्रूयते । अत्र विधीयमानस्य साप्तदश्यस्य न सामिधे-
नीद्वारा प्रकृतौ निवेशः । प्राकरणिकतत्पाञ्चदश्यविरुद्धत्वात् । किं तु विकृतिष्वेव । तत्रापि
श्रुतसाप्तदश्यासु मित्रविन्दादिष्वेव निवेशो न सर्वासु विकृतिषु । अनारभ्य श्रुतं साप्तदश्यं हि
यावत्सामिधेनीद्वारा सकलविकृत्यङ्गं कल्प्यते तावत्प्राकरणिकैर्वाक्यैर्मित्रविन्दादिसम्बन्धे कृते
क्षीणार्थापत्तिः न क्रत्वन्तरसम्बन्धं कल्पयति । तेनानारभ्याधीतस्य साप्तदश्यस्योपसंहारार्थानि
तत्तत्प्रकरणाम्नातानि सा१प्तदश्यवचनानि । ततश्च प्राकरणिकवचनैः साप्तदश्यस्य क्रतुसम्बन्ध-
सिद्धिरनारभ्याधीतवाक्येन सामिधेनीसम्बन्धसिद्धिरिति मीमांसकमर्यादा । अत्रानारभ्य विधा-
नाभावे साप्तदश्यस्य ऋतुसम्बन्धवत् सामिधेनीसम्बन्धोऽपि प्राकरणिकवचनैरेव सिद्ध‍यतीत्य-
नारभ्यविधानस्य वैयर्थ्यशङ्का प्राप्नोति । अत्रोक्तं तन्त्ररत्‍ने <quote>‘यद्यपि प्राकरणिकेनैव क्रतुसम्बन्धः
सामिधेनीसम्बन्धश्च सिद्ध‍यति तथापि वाक्यद्वयाम्नानादेवंविज्ञानमभ्युदयकारीति विज्ञायते
अर्थवादप्ररोचितव’</quote> दिति । तस्मात्प्रमाणान्तरविषयेऽपि शास्त्रप्रामाण्यस्य बहुषु स्थलेषु द-
<note>(१) <quote>‘सप्तदश’</quote> इति ग. च. पाठः ।</note>
