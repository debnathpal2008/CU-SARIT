<pb n="090"/>
स्सीमतापसहिष्णुत्वं तु जीवत्वम् । कथमेतयोः परस्परविलक्षणयोरेकभावमाहु-
श्श्रुतय इति संशयः किं न स्यात् । अपि चैवमपि सन्दिह्यते <quote>‘अन्नं ब्रह्म’</quote> ‘प्राणो
<!-- APPAYYA !-->
र्मिणि सद्भावः जीवब्रह्मपरत्वे त्वैक्यम् । ननु, पूर्ववृत्तधर्ममीमांसाशास्त्रविचारलब्धसङ्ख्या-
मुष्ट्यधिकरणादिन्यायानुसन्धानवतः चरमश्रुतब्रह्मशब्दार्थापरिग्रहेण जीवे ब्रह्मशब्दस्य मरु-
त्वतीन्द्रशब्दस्येव सङ्कुचितवृत्त्या जीव एव वेदान्तेषु मुमुक्षुवेद्यत्वाभिमतस्य ब्रह्मशब्दस्यार्थ
इति निश्चेतुं शक्यमित्याशङ्क्य विनिगमनाविरहेण तथानिश्चयासम्भवार्थं विधान्तरेणापि
संशयप्रयोजकानि वाक्यान्युदाहरति—<pratika>अपि चेति</pratika> । ननु, षड्विधतात्पर्यलिङ्गोपेतत्वात् <quote>‘तत्त्वम-
सि’</quote> <quote>‘अहं ब्रह्मास्मि’</quote> <quote>‘अयमात्मा ब्रह्म’</quote> <quote>‘प्रज्ञानं ब्रह्मे’</quote> त्यादिश्रुतय एव तात्त्विकाभेदपराः न
त्वन्नादिश्रुतयो न वा जीवब्रह्मभेदश्रुतय इति चेत्तर्हि प्रतिवेदान्तमुपक्रमोपसंहारादिभिस्ता-
त्पर्यनिर्णयो महता विचारेण साध्य इति तदर्थं विचारशास्त्रमारम्भणीयमेव स्यात् । यदि
षड्विधतात्पर्यलिङ्गोपेतानि <quote>‘तत्त्वमस्या’</quote>दिवाक्यानि जीवब्रह्मणोस्स्वरूपाभेदपराणीति सिद्धा-
न्ती मन्येत तदा तं प्रति प्रत्यक्षसिद्धो जीव एव ब्रह्मेति तव मतं चेत्प्रत्यक्षसिद्धस्य तस्य
न शास्त्रविषयता जीवस्य शुद्धं निर्विशेषमप्रसिद्धं रूपान्तरं ब्रह्मेति तव मतं चेत्तस्यात्यन्ता-
प्रसिद्धस्य बुद्ध्यारोहानर्हस्य न शास्त्रविषयतेति पूर्वपक्षिणा ब्रह्मणो विषयत्वासम्भवे समर्थ्य-
माने सिद्धान्तिनः कुतो हेतोर्जीव एव ब्रह्म येन तस्य विषयत्वं न सम्भवोदिति हेत्वाकाड्क्षा
न भवति सिद्धान्तिनोच्यमानस्यैव जीवो ब्रह्मेत्यर्थस्य पूर्वपक्षिणानूदितत्वादिति तत्र पूर्व-
पक्षिणा स्वानूदितार्थोपपादानार्थं तदनूकूलन्यायविचाराय शास्त्रारम्भो नापेक्ष्येत । न त्विह
सिद्धान्ती तथा मन्यते । अतः पूर्वपक्षिणा <quote>‘तत्त्वमस्या’</quote>दिवाक्यानां बलप्रदर्शनेन जीव एव
ब्रह्मेत्यस्मिन्नर्थे तात्पर्योपपादनपूर्वकं ब्रह्मविषयकशास्त्रारम्भं चिकीर्षतः सिद्धान्तिनो मते
जीवविषयशास्त्रारम्भ एव चिकीर्षितस्स्यादिति सिद्धान्त्यनभिमतमेव जीवस्य विषयत्वमापा-
द्य तदसम्भवः समर्थनीय इति जीवब्रह्माभेदपरवाक्यानां बलवत्त्वनिर्णयार्थं तदुपयोगिन्याय-
विचारशास्त्रारम्भोऽपेक्षणीय एव । अयमर्थोऽस्माभिर्मध्वविध्वंसने ‘सिद्धेऽसिद्धे च सि-
द्धान्त्यभिमतविषये दूषणं चेत्क्रियेत न्यायापेक्षा न तस्योन्मिषति निजमतप्रक्रियार्थानुवादे ।
सिद्धान्त्यस्वीकृतेऽर्थे यदि तु विषयतापादनं पूर्वपक्षे कर्तव्यं तर्ह्युपायः कथमिह सुधिया
तत्र नापेक्षणीयः ।। इतिसङ्ग्रहश्लोकेन तद्व्याख्यानेन च प्रपञ्चितः । ननु, सिद्धान्त्यनभिमत-
मर्थं पुरस्कृत्य शास्त्रानारम्भपूर्वपक्षे तदुपपादनायैव शास्त्रारम्भोऽपेक्षित इत्यापादने पूर्वमी-
मांसाद्याधिकरणपूर्वपक्षेऽप्येवमापादनं भवेत् । स खल्वेवं प्रवृत्तः अध्ययनविधिना विश्व-
जिन्न्यायात् वेदाध्ययनस्य स्वर्गर्थतावबोधकेनार्थज्ञानेतरफलार्थनियमानां वेदानां विषनिर्ह-
रणादिमन्त्राणामिवार्थविवक्षाग्राहकं प्रमाणं नास्तीति वेदवाक्यान्यापाततोऽपरिपूर्णानुपपन्ना-
र्थानि लक्षणानुषङ्गाध्याहारव्यवधारणकल्पनार्थिकार्थकल्पनादिभिरवश्यमुपपादनीयानीत्यत्र
नियामकाभावादनुपपत्तिशङ्काकषलुषितवेदार्थविचारात्मकं शास्त्रं नारम्भणीयमिति तत्रापि
स्वाध्यायाध्ययनस्य स्वर्गार्थत्वं सिद्धान्त्यनभिमतमेव पूर्वपक्षिणोपपाद्यमिति तदुपपादकविश्व-
जिन्न्यायादिप्रतिपादकशास्त्राम्भापेक्षा स्यादिति चेन्मैवम् । धर्मजिज्ञासासूत्रे ह्यध्ययनवाक्य-
मेकमेव विचार्यम् । तस्य सिद्धान्त्यभिमतदृष्टफलरूपार्थज्ञानार्थत्वे वैयर्थ्यप्रसङ्गात्सर्वापेक्षित-
