<pb n="188"/>
<quote>‘प्राचीनयोग्योपास्वे’</quote>त्यादिषु च । तथा <quote>‘ब्रह्मविदाप्नोति पर’</quote>मित्यादिषु ब्रह्मस्वरू-
पोपासनातत्फलादिकमुपदिश्यते । अन्यथा सत्यत्वादिविशिष्टब्रह्मणा सह कथं
सकलकामावाप्तिः फलं तादृशब्रह्मसाक्षात्करणं च सिद्ध‍यति । तस्मात् <quote>‘सत्यं ज्ञान-
मनन्तं ब्रह्म’</quote><quote>‘आनन्दो ब्रह्म’</quote><quote>‘आकाशशरीरं ब्रह्म’</quote><quote>‘सत्यात्म प्राणारामं मनआनन्दम् ।
शान्तिसमृद्धममृतम्’</quote><quote>‘ऋतं सत्यं परं ब्रह्म पुरुषं कृष्णपिङ्गलम् । ऊर्ध्वरेतं विरूपा-
क्ष’</quote>मिति सत्यज्ञानानन्तरूपं स्वात्माराममुपशान्तसकलोपद्रवकलङ्कं सकलमङ्गला-
त्मकं परमशक्त्यविनाभूततया शव/?/लरूपत्वेन कृष्णपिङ्गलं विरूपाक्षं त्रिलोचनं
ब्रह्म उपक्रमादितात्पर्यलिङ्गैर्नि१रूप्यते । <quote>‘यो वेद निहितं गुहायाम्’</quote><quote>‘इति प्राचीन-
योग्योपास्वे’</quote>ति ज्ञानाविनाभूतं तदुपासनं च विधीयते । <quote>‘सर्वान्कामा’</quote>नित्यादिषु
<!-- APPAYYA !-->
तत्फलविशेषं च विवेचयन्तीं श्रुतिमुदाहरति---<pratika>तथेति</pratika> । <quote>‘ब्रह्मविदाप्नोति पर’</quote>मित्युपक्रम्य किं
तद्ब्रह्म कथं तद्वेदनीयं तद्वेदनेन प्राप्यं फलं कीदृशमित्याकाङ्क्षायां तत्रि/?/तयविवेचनार्थऋक्स-
द्भावं <quote>‘तदेषाभ्युक्ते’</quote>ति प्रतिज्ञाय सा ऋगुदाहृता । <quote>‘सत्यं ज्ञानमनन्तं ब्रह्म । यो वेद निहितं
गुहायां परमे व्योमन् । सोऽश्नुते सर्वान्कामान्सह । ब्रह्मणा विपश्चितेति’</quote> । अत्र प्रथमपादेन
ब्रह्मस्वरूपमुक्तम् । द्वितीयपादेनोपासनाप्रकारः । तृतीयपादेन निरतिशयब्रह्मानन्दरूपं फलमु-
क्तम् । मानुषादिहिरण्यगर्भान्तेषु यावन्तो भोगास्तेषां सर्वेषां सहत्वे यावानानन्दस्तावान्नि-
रतिशयब्रह्मानन्दो हि तेन लक्षणया प्रकाश्यते । चतुर्थपादेन ब्रह्मवि२द्यया तत्साम्यप्राप्तिरु-
च्यते । तत्र <quote>‘ब्रह्मणा सहे’</quote>त्यनेन ब्रह्म यावन्तं स्वात्मानन्दमनुभवति तावन्तं तदीयमानन्दं
मुक्तोऽप्यनुभवतीति मुक्तस्य ब्रह्मणा परमसाम्यं प्रकाश्यते । ननु, वेदान्तेषूपासनाविधयस्त-
त्रतत्र प्रतीयन्ता नाम तथापि तेषां तात्पर्यलिङ्गसद्भावात् ब्रह्मण्येव प्रामाण्यं नोपासनाविधि-
ष्वित्याशङ्क्य तेष्वपि तात्पर्यलिङ्गसद्भावं दर्शयति---<pratika>अन्यथेति</pratika> । यद्युपासना विधीयेरन् तदो-
क्तफलावाप्तिस्तदुपयोगिब्रह्मसाक्षात्कारोदयश्च न स्यात् । तदभावे सर्वैर्वेदान्तैर्महातात्पर्येण
ब्रह्मणाः प्रतिपादनमपि विफलं स्यात् । तत्प्राप्त्युपायोपदेशेनैव तत्साफल्यस्योपपादनीयत्वात्।
तस्मात्स्वाध्यायविध्यापादितं ब्रह्मपरवाक्यानां पुरुषार्थपर्यवसायित्वं तत्प्राप्त्युपायविधानं विना
न सम्भवतीत्युपपत्तिरूपं तात्पर्यलिङ्गमुपासनाविधिष्वप्यस्तीति भावः । एवं च वेदान्तानां
ब्रह्मणि विधौ च तात्पर्यसत्त्वादुभयत्रापि प्रामाण्यं सिद्धमित्युपसंहरन् ब्रह्मपरवाक्यान्युपा-
सनापरवाक्यानि च विविच्योदाहरति---<pratika>तस्मात्सत्यं ज्ञानमित्यादिना</pratika> । उदाहृतेषु ब्रह्मपर-
वाक्येषु कैश्चित्पदैस्सिद्धं रूपं सङ्गृह्णाति---<pratika>सत्यज्ञानेत्यादिना</pratika> । इदं पदान्तरोपात्तधर्मविशे-
षणानामप्युपलक्षणम् । <pratika>उपक्रमेति</pratika> । उपक्रमादीनि तात्पर्यलिङ्गानि येषां तथाभूतैर्वेदान्तैर्वे-
दान्तवाक्यैर्निरूप्यते उक्तरूपं ब्रह्म प्रतिपाद्यत इत्यर्थः । <pratika>ज्ञानाविनाभूतमिति</pratika> । श्रवणम-
ननसम्पन्नज्ञानाविनाभूतमित्यर्थः । <quote>‘सर्वान्कामा’</quote>नित्यादिना वेदान्तानामुदाहृतेषूपासनावि-
धिषु तात्पर्यलिङ्गसद्भावं पूर्वोक्तदृढीकरणाय स्मारयित्वा तात्पर्यलिङ्गसद्भावात् ब्रह्मपरेषु
वेदान्तेषु उपासनाविधिरप्युपपन्न इत्युपसंहरन् उपासनाविधौ यावदुक्तविशेषणविशिष्टमधि-
<note>(१) <quote>‘निश्चीयते’</quote> इति ख. पाठः ।</note> <note>(२) <quote>‘ब्रह्मविद्यया मुक्तस्य तत्साम्य’</quote> इति घ. पाठः ।</note>
