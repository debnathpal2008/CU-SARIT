<pb n="493"/>
<head>सूत्रार्थचन्द्रिकायाम् अथ अपशूद्राधिकरणम् ।। ९ ।।</head>
<sutra>सू ।। शुगस्य तदनादरश्रवणात्तदाद्रवणात्सूच्यते हि ।। ३४ ।। क्षत्रियत्वगतेश्चोत्तरत्र चैत्ररथेन लि-
ङ्गात् ।। ३५ ।। संस्कारपरामर्शात्तदभावाभिलापाच्च ।। ३६ ।। तदभावनिर्धारणे च प्रवृत्तेः ।। ३७ ।।
श्रवणाध्ययनार्थप्रतिषेधात्स्मृतेश्च ।। ३८ ।।</sutra>
<p><pratika>भगवत्पादमते</pratika>, पूर्वं <quote>‘तद्यो यो देवना’</quote>मिति देवशब्दश्रत्या मनुष्याधिकारनियममपोद्य देवानामधिकारस्साधितः ।
तथेह शूद्रशब्दश्रुत्या द्विजात्यधिकारमपोद्य शूदस्याप्यधिकारोऽस्त्विति दृष्टान्तसंगत्येदमधिकरणमारभ्यते---<pratika>शुगस्य तदनाद-
रश्रवणात्तदाद्रवणात्सूच्यते हि ।। ३४ ।।</pratika> अस्य छान्दोग्ये संवर्गविद्यायां श्रूयमाणं <quote>‘अहहारेत्वा शूद्र तवैव सह गोभि
रस्तु’</quote> इति वाक्यं विषयः । तत्र श्रूयमाणस्य शूद्रस्य ब्रह्मविद्यायामधिकारोऽस्ति वा नास्ति वेति संशयः । शूद्रस्याप्यर्थित्वसामर्थ्य-
योस्संभवात् <quote>‘तस्माच्छूद्रो यज्ञेऽनवक्लृप्त’</quote> इति यज्ञाधिकारनिषेधवद्ब्रह्मविद्याधिकारनिषेधाश्रवणात् शूदाणां विदुरप्रभृतीनां विशि-
ष्टविज्ञानसंपत्तेः स्मरणाच्च अस्ति शूद्रस्याप्यधिकारो ब्रह्मविद्यास्विति पूर्वः पक्षः । सिद्धान्तस्तु, शूद्रस्य वेदाध्ययनाभावात्
शास्त्रीयेऽर्थे शास्त्रीयस्य सामर्थ्यस्यापेक्षितत्वात् अध्ययननिराकरणेन तस्य निराकृतत्वात् असति सामर्थ्येऽर्थित्वस्याधिकारका-
रणत्वासंभवता् हंसवाक्यादात्मनोऽनादरं श्रुतवतो जानश्रुतेः पौत्रायणस्य उत्पन्नशुचः <quote>‘शुचमभिदुद्राव, शुचावाभिदुद्रुवे, शुचा
वा रैक्वम/?/भिदुद्रावेति शूद्रः’</quote> इति यैगिकार्थपरेण शूद्रशब्देन समामन्त्रणमित्यर्थवर्णनस्य संप्रतिपत्तेश्च न जातिशूद्रस्य ब्रह्मविद्या-
स्वधिकार इति । सूत्रार्थस्तु <pratika>अस्य</pratika>=जानश्रुतेः क्षत्रियस्य । <pratika>तदनादरश्रवणात्</pratika>=तस्य हंसस्य <quote>‘कं वर एनमेतत्सन्तं सयु-
ग्वानमिव रैक्वमात्थ’</quote> इत्यनादरद्योतकवाक्यस्य श्रवणात् । या शुगुत्पन्ना सा <pratika>तदाद्रवणात्</pratika>=तं रैक्वं प्रति जानश्रुतिर्वि-
द्याराहित्यजनितया शुचा दुद्रावेति श्रवणात् । <pratika>सूच्यते हि</pratika> । अतो जानश्रुतेर्जातिशूद्रत्वाभावात् न शूद्रस्य ब्रह्मविद्यास्व-
धिकार इति भावः ।। इति ।।</p>
<p>ननु मुख्य एव शूद्रो जानश्रुतिरस्तु किं गौणेन योगेनेत्यत आह---<pratika>सू ।। क्षत्रियत्वगतेश्चोत्तरत्र चैत्ररथेन लिंगात्
।। ३५ ।।</pratika> जानश्रुतिर्न मुख्याशु/?/द्रः । कुतः । <pratika>उत्तरत्र</pratika>=सवर्गविद्यावाक्यशेषे । चैत्ररथेन प्रसिद्धक्षत्रियेणाभिप्रतारिणा ।
<pratika>लिंगात्</pratika>=समभिव्याहाररूपलिङ्गात् । <pratika>क्षत्रियत्वगतेः</pratika>=जानश्रुतेः क्षत्रियत्वस्यावगम्यमानत्वात् । समानजातीयानामेव हि
प्रायेण सहचारो भवतीति भावः । अतो न जातिशूद्रस्य ब्रह्मविद्याधिकार इति सिद्धम् ।।</p>
<p>ननु, कस्मान्नाधिकार इत्यत आह---<pratika>सू ।। संस्कारपरामर्शात्तदभावाभिलापाच्च ।। ३६ ।।</pratika> <quote>‘तं होपनिन्ये’</quote>
<quote>‘अधीहि भगव इति होपससाद’</quote>इत्यादिविद्याप्रदेशेषु उपनयनादिसंस्कारपरामर्शात् । <pratika>तदभावाभिलापाच्च</pratika>=<quote>‘न शूद्रे पातकं
किंचिन्न च संस्कारमर्हति ।’</quote> इत्यादिना शूद्रस्योपनयनादिसंस्काराभावाभिधानाच्च इत्यर्थः ।।</p>
<p>किं च । <pratika>सू ।। तदभावनिर्धारणे च प्रवृत्तेः ।। ३७ ।।</pratika> तस्य जाबालस्य सत्यवचनेन शूद्रत्वाभावनिर्धारणे सत्येव
गौतमस्य विद्योपदेशे प्रवृत्तिदर्शनादित्यर्थः । अतो न शूद्रस्याधिकार इत भावः ।।</p>
<p>अपि च <pratika>।। सू ।। श्रवणाध्ययनार्थप्रत्तिषेधात्स्मृतेश्च ।। ३८ ।। स्मृतेः</pratika>=<quote>‘अथास्य वेदमुपशृण्वतस्त्रपुजतुभ्यां
श्रोत्रप्रतिपूरणम्’</quote> <quote>‘तस्माच्छूद्रसमीपे नाध्येतव्यम्’</quote> <quote>‘न शूद्राय मति दद्यात्’</quote> द्विजातीनामध्ययनमिज्या दानम्’ इत्यादिस्मृतितः ।
<pratika>श्रवणाध्ययनार्थप्रतिषेधाच्च</pratika>=वेदश्रवणस्य तदध्ययनस्य तदर्थयोजनयोरर्थज्ञानानुष्ठानयोश्च प्रतिषेधाच्च इत्यर्थः । अतः
<quote>‘श्रावयेच्चतुरो वर्णान्’</quote> इति चेतिहासपुराणाधिगमे चातुर्वर्ण्यस्याधिकारस्मरणाच्च प्रतिषेधाच्च शूद्राणां वेदपूर्वको ब्रह्मवि-
द्यायामधिकार इति सिद्धम् ।।</p>
<p><pratika>श्रीकण्ठमते</pratika>, संदेहपूर्वपक्षसिद्धान्तादिकं सर्वं समानमेव । विषयवाक्ये तु प्रकरणभेदाभावेऽपि शूद्रशब्दघटितं वाक्या-
न्तरमुपादीयते इति विशेषः । भगवत्पादमते तु <quote>‘अहहारेत्वा शूद्र तवैव सह गोभिरस्तु’</quote> इति वाक्यं विषयतयोपात्तम् ।
<quote>‘आजहारेमाः शूद्रानेन मुखेनालापयिष्यथ’</quote> इति वाक्यं तु अत्र विषयतयोदाहृतम् । पूर्वस्मिन्मते सूत्रपञ्चकात्मकमिदमधिकरणं
योगविभागेन सूत्रद्वयगतेन <quote>‘क्षत्रियत्वगतेश्च’</quote> <quote>‘स्मृतेश्च’</quote> इति पृथक्सूत्रतापादनरूपेणेह सूत्रसप्तकात्मतामुपनीतम् । क्वचित्क्व/?/चित्सू-
त्रार्थोपपादनप्रकाराणां भिन्नत्वेऽपि पूर्वपक्षसिद्धान्तनिर्णयादिष्वैककण्ठ्यदर्शनाद्विरम्यते पृथक्प्रपञ्चनतः । इति ।।</p>
<p><pratika>रामानुजमते</pratika>, सर्वं श्रीकण्ठीयमतसाधारणमेवेति विरम्यते ।।</p>
<p><pratika>आनन्दतीर्थमते</pratika>, विषयवाक्यपूर्वपक्षादिकं सर्वं भगवत्पादीयमतवदेव । क्वचत्क्वचित्सूत्रार्थवर्णने परमस्ति कियानिव
भेदः । स एव तत्तत्सूत्रार्थनिरूपणेन स्फुटीकरिष्यते । <pratika><quote>‘शुगस्ये’</quote></pratika>ति सूत्रार्थोऽविशिष्टः <pratika>।। सू ।। क्षत्रियत्वावगतेश्चोत्तरत्र-
चैत्ररथेन लिगात् ।।३४।।</pratika> चः लिङ्गान्तरप/?/मुच्चये । <pratika>उत्तरत्र</pratika>=अश्वतरीरथ इत्युत्तरवाक्ये । श्रुतेनेतिशेषः । <pratika>चैत्ररथेन</pratika>=
चित्रशब्दादश्वतरीयुक्तरथसंबन्धित्वरूपेण । <pratika>लिंगात्</pratika>=लिंगेन च ज्ञापकेन <pratika>क्षत्रियत्वावगतेश्च</pratika>=क्षत्रियत्वज्ञानात् न पौत्रा-
यणः शूद्र इति भावः । इतराणि सूत्राण्यनतिविभिन्नार्थानीति न तानि प्रपञ्चयन्ते ।।</p>
<head>।। इति सूत्रार्थचन्द्रिकायामपशूद्राधिकरणम् ।। ९ ।।</head>
