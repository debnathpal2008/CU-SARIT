<pb n="390"/>
श्वानरो यत् पुरुषः’ इत्येनं वैश्वानरं पुरुषमप्यधीयते वाजसनेयिनः । निरुपाधि-
कपुरुषशब्दवाच्यस्तु परमेश्वर एव, <quote>‘तेनेदं पूर्णं पुरुषेण सर्वम्’</quote> <ref>(महाना ०१.)</ref> इति
श्रवणात् । अतः परमेश्वर इति युक्तम् ।।
<!-- APPAYYA !-->
ह्यम् । न तु प्रसिद्धद्युप्रदेशादिव्याप्त्यापादकमिति जाठरे द्युमूर्धत्वाद्यसम्भवपरिहारं द्योतयि-
तुमेव <quote>‘शब्दादिभ्य’</quote>इत्यादिशब्देन ग्रहीतुं शक्योऽपि पुरुषान्तःप्रतिष्ठितत्वहेतुस्सूत्रे पृथङ्रिर्दि-
ष्ठः । परिहाराभिप्रायस्त्वयं, न केवलपरमेश्वरोपासनेहोपदिश्यत इत्यभ्युपगम्येत किं तु जाठ-
रवच्छिन्नतदुपासनोपदिश्यत इति । अतो न जाठर श्रुतिलिङ्गविरोधः । न च केवलजाठरो-
पासनोपदिश्यत इत्यभ्युपगम्यतां तदीय श्रुतिलिङ्गस्वारस्यानुरोधादिति वाच्यम् । द्युमूर्धत्वा-
देस्तस्मिन्नसम्भवात् । वैश्वानरमूर्धादिरूपेण कल्पितैः प्रसिद्धैर्द्युप्रभृतिभिः खल्वतिष्ठासुतेजः-
प्रभृति शब्दोक्तभूम्याद्यधरलोकातीतस्थितिकत्वोत्कृष्टतेजस्त्वादिगुणमुखेनोपात्तैरुपासकमूर्धा-
दीनामभेदो वाजसनेयिशाग्वायामाम्नायते न तु तत्रोपासकमूर्धादिषु वैश्वानरमूर्धादिकल्पना
क्रियते । अतो जाठरे प्रसिद्धद्युमूर्धत्वादिकल्पनालम्बनस्य त्रैलोक्यव्यापित्वस्याभावात्तत्र द्यु-
मूर्धत्वादिव्यपदेशो न सम्भवति । द्युप्रभृतीनां मूर्धत्वादिव्यपदेशश्च तन्नियमनशक्तं प्रति
समञ्जसो भवति । अत एव <quote>‘सहस्रशीर्षा पुरुषः’</quote> <quote>‘सर्वाननशिरोग्रीवः’</quote> <quote>‘सर्वतः पाणिपादं त-
दि’</quote>त्यादिश्रुतिषु सुरनरतिर्यगादीनां शीर्षादीन्नियच्छन्तं प्रत्येव तेषां शीर्षादिरूपत्वं व्यपदि-
श्यते । जाठरस्तूपासकमूर्धादिचुबुकान्तावयवरूपाणामपि द्युप्रभृतीनां न नियमने शक्तः ।
अतस्तत्र द्युमूर्धत्वादिकं समञ्जसं न भवति । परमेश्वरे तु सर्वनियन्तरि तत्समञ्जसम् । प्रसि-
द्धं च मुण्डकोपनिषदि <quote>‘दिव्यो ह्यमूर्तः पुरुष’</quote> इति मन्त्रे सकलप्रपञ्चबहिरन्तःप्रदेशव्याप्त्यु-
त्त्क्युन्मेषितपूर्णत्वप्रवृत्तिनिमित्तत्वेत पुरुषशब्देन प्रस्तुतस्य परमेश्वरस्याग्निर्मूर्धेति वर्णितं
द्युमूर्धत्वादिकम् । स एव द्युमूर्धत्वादिशाली पुरुषोऽत्र वैश्वानरशब्देनोक्त इति प्रतिपादयितुमे-
व <quote>‘स एषोऽग्निर्वैश्वानरो यत्पुरुष’</quote> इति पुरुषमप्येनं वैश्वानरमभिधीयते वाजसनेयिनः । अत्र
हि द्युमूर्धत्वादिव्यपदेशानन्तरं युत्पुरुष इति प्रसिद्धानुवादः । तथात्वेन श्रुत्यन्तरव्यपदिष्ट-
स्यैव पुरुषस्यानुवाद इति युक्तम् । न चास्य वाक्यस्य द्युमूर्धत्वादिना श्रुत्यन्तरप्रसिद्धो यः
पुरुषः स एवायं वैश्वानर इति प्रकरणप्रतिपाद्यस्य वैश्वानरस्य तदभेदप्रतिपादकत्वेऽपि द्यु-
मूर्धत्वादिसादृश्यनिमित्तक औपचारिकस्तदभेदव्यपदेश इत्येव युक्तम् । पुरुषविधमित्यग्रे त-
त्सादृश्यप्रतिपादनात् । पूर्वोत्तरभाष्यवाक्यगतयोः पुरुषशब्दयोरैकार्थ्यस्यैवोचितत्वादिति
वाच्यम् । उत्तरवाक्ये पुरुषेऽन्तःप्रतिष्ठितमिति पुरुषशब्दस्य मनुष्यादिजीवपरत्वेन तदेकवा-
क्यपठितस्य पुरुषशब्दान्तरस्यापि तद्विषयत्वोपपत्तेः । सम्भवति हि मूर्धाद्यवयवत्वमात्रेण मनु-
ष्यादिसादृश्यम् । एवमर्थाभ्युपगमेन पुरुषात्मब्रह्म श्रुतीनां मुख्यार्थत्वस्य व्यवस्थापनसम्भवे-
ऽर्थान्तराभ्युपगमेन तासामौपचारिकत्वकल्पनं न युज्यते । न चास्मिन्पक्षेऽग्निवैश्वानरश्रुत्यो-
र्मुख्यार्थत्यागः । परम्परया प्रवृत्तिनिमित्ताश्रयेऽपि शक्तिसद्भावात् । ननु तथापि जाठर-
लिङ्गानि परमेश्वरे न सङ्गच्छन्ते । तथाहि---प्राणाहुत्याधारत्वं तावत्प्राणाहुतिद्रव्यस्यान्नस्य
पाचके जाठराग्नावेव सङ्गच्छते।<quote>‘अवाढ्ढव्यानि सुरभीणि कृत्वे’</quote>ति श्रुतितः प्रत्यक्षतश्चाहुतिद्रव्या-
धारस्यैवाग्नेस्तत्पाचकत्वदर्शनात् । ततश्च गार्हपत्याद्यायतनकल्पनमपि जाठरं प्रत्येव युज्यते, य
