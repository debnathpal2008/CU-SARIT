<pb n="104"/>
तल्लक्षणाभिधायकं द्वितीयाधिकरण१मवतारयति भगवान्सूत्रकारः---
<sutra>*।। जन्माद्यस्य यतः ।। २ ।।</sutra>
ज्ञाते लक्ष्ये लक्षणवैयर्थ्यादज्ञाते तदाकाङ्क्षानुपपत्तेः कथमत्र ब्रह्मणो लक्षणकथन-
प्रसङ्ग इति न शङ्कनीयम् । अध्यायनादापाततो ज्ञाते ब्रह्मणि तद्योगात् ।
<!-- APPAYYA !-->
दिश्रुतिप्रदर्शितब्रह्मलक्षणानु२वादमात्रे जन्मादिसूत्रस्य पर्यवसानासम्भवेन लक्षणोपपादक-
न्यायसूचनार्थत्वस्यावश्यवक्तव्यत्वात् । भाष्यकृताप्यधिकरणमवतारयतीति वाक्येनाधिकर-
णं प्रवर्तयतीत्यर्थकेन लक्षणसम्भवासम्भवविचारस्य सूत्रार्थत्वेनावतारितत्वाच्च । <quote>‘न विलक्ष-
णत्वा’</quote>दि <ref>(ब्र०-२-१-४-)</ref>सूत्रैस्तु विधान्तरेण परीक्षा करिष्यते । अतो युक्तं पूर्वाधिकरणेन
सङ्गतिद्वयम् । वेदान्तार्थविचाररूपतयाशास्त्रसङ्गतिः कारणवस्तुविषयतया द्विकसङ्गतिः कार-
णवस्तुविषयवाक्यसमन्वयार्थतयाऽध्यायसङ्गतिः स्पष्टब्रह्मलिङ्गवाक्यविषयतया पादसङ्गतिश्च
स्फुटत्वाद्भाष्ये न प्रदर्शिता ।। * ।। जन्माद्यस्य यतः ।। २ ।। द्विविधो लक्षणदोषः लक्षण-
सामान्यदोषः तत्तल्लक्षणविशेषदोषश्च । तत्र लक्षणसामान्ये तद्दोषनिराकरणेन लब्धोन्मेषे
विशिष्य ब्रह्मलक्षणमुदाहृत्य तस्य दुष्टत्वादुष्टत्वचिन्तनमवकाशं लभत इत्यभिप्रेत्य लक्षण-
सामान्यदोषं तावन्निराकर्तुमुद्भावयति—<pratika>ज्ञात इत्यादिना</pratika> । ननु लक्ष्यज्ञानार्थो न लक्षणप्रश्नः
येन ज्ञाते लक्ष्ये लक्षणवैयर्थ्यमज्ञाते प्रश्नमूलतद्ब‍ुभुत्सानुपपत्तिः स्यात् किं तु लक्षणज्ञानार्थः ।
न हि व्याप्त्याकाङ्क्षादिलक्षणप्रश्नः तत्स्वरूपज्ञानार्थ इति वक्तुं शक्यम् । ततः प्राग्व्याप्त्या-
काङ्क्षादिपरिज्ञानाभावे बालाङ्गनादिसाधारणस्य धूमाद्वह्न्यनुमानस्य शब्दादर्थप्रत्ययस्य चा-
सम्भवप्रसङ्गात् । तस्माल्लोके कश्चन्द्र इत्यादिप्रश्नः किंलक्षणश्चन्द्र इत्येवमादिरूपेण लक्षण-
विषयः । प्रकृष्टप्रकाशश्चन्द्र इत्याद्युत्तरमपि लक्षणज्ञापनार्थं न तु लक्षणमुखेन लक्ष्यज्ञापना-
र्थमित्याशङ्कायामप्युक्तमेवापगमे दूषणमावर्तनीयम् । ज्ञाते लक्षणे लक्षणोक्तिवैयर्थ्यात् अज्ञा-
ते तदाकाङ्क्षानुपपत्तेरिति । <pratika>कथमत्रेति</pratika> । लक्षणसामान्ये लब्धोन्मेषे हि विशिष्य कस्यचिल्ल-
क्षणप्रस्तावो युज्यते नान्यथेति भावः । आपाततो ज्ञातस्य लक्ष्यस्य निश्चयो लक्षणस्य प्रयो-
जनमिति न तद्वैयर्थ्यम् । नापि लक्ष्यबुभुत्सानुपपत्तिरिति शङ्कितस्य लक्षणसामान्यदोषस्य
परिहारं सूचयन्प्रकृतलक्ष्ये ब्रह्मण्यापातज्ञानमुपपादयति—<pratika>अध्ययनादिति</pratika> । अयमाशयः ।
लक्षणेन लक्ष्यज्ञानमेव सर्वत्र लक्षणकथनस्य मुख्यं प्रयोजनम् । लक्षणज्ञानं तु तदुपयोगितया
लक्ष्यते ज्ञाप्यतेऽनेनेति करणार्थल्युडन्तस्य लक्षणशब्दस्य ज्ञापक एव प्रसिद्धिप्राचुर्यात् ज्ञाप्ये
तथा प्रसिद्ध्यभावात् । <quote>‘अनुर्लक्षणे’</quote> <ref>(पा०-१-४-८४-)</ref> <quote>‘लक्षणेत्थंभूताख्यानभागवीप्सासु प्र-
तिपर्यनवः’</quote> <ref>(पा०-१-४-९०)</ref> <quote>‘इत्थंभूतलक्षणे’</quote> <ref>(पा०-२-३-२१-)</ref> इत्याद्यभियुक्तव्यवहारेषु हि
ज्ञापक एव लक्षणशब्दः प्रसिद्धतरः । नन्वापातज्ञानस्यापि धर्मिणि निश्चयरूपत्वान्न तत्र स्वरूपेण
निश्चयो लक्षणेन कर्तव्यः । रूपान्तरेण चेत्तत्किं रूपान्तरमिति चेदुच्यते । क्वचिच्छब्दविशे-
षवाच्यत्वं क्वचित्तत्तत्प्रवृत्तिनिमित्तासाधारणधर्मः । क्वचिदुभयं निर्धारणीयम् । तत्र <quote>‘प्रकृष्ट-
प्रकाशश्चन्द्र’</quote>इति लक्षणेन चन्द्रे चन्द्रपदवाच्यत्वं निर्धारणीयम् । तथा हि । वियति ज्योति-
र्मण्डलमुदीक्षमाणस्यास्ति कश्चिच्चन्द्रप्रातिपदिकस्यार्थः । स चास्मिन्ज्योतिर्मण्डले वर्तत इत्ये-
<note>(१) <quote>‘द्वितीयाधिकरणसूत्रमवतारयति’</quote> इति पाठान्तरम् ।</note> <note>(२) <quote>‘लक्षणाचेतनमात्रे ब्रह्मादिसूत्रपर्यवसानासम्भवेन’</quote> इतिघ. पाठः ।</note>
