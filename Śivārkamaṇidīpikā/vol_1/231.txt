<pb n="231"/>
<quote>‘यतः प्रसूता जगतः प्रसूती तोयेन जीवान्व्यससर्ज भूम्याम् । यदोषधीभिः
पुरुषान्पशूंश्च विवेश भूतानि चराचराणि’</quote>इति महोपनिषदि श्रूयतेऽस्य विषयः ।
अत्र सकलजगत्प्रसूत्यादिहेतुत्वेन श्रूयमाणः पुरुषः परमेश्वरो वाऽन्यो वेति सं-
शयः । हिरण्यगर्भ इति पूर्वःपक्षः । कथम् । तल्लिङ्गात् । <quote>‘एकार्णवे तु त्रैलोक्यं
ब्रह्मा नारायणात्मकः । योगिशय्यायु१तः शेते त्रैलोक्यग्रासबृंहितः ।।’</quote> इति पुराण-
वचनात् ब्रह्मणः समुद्रशायित्वमवगम्यते । तदिह श्रूयते तल्लिङ्गं <quote>‘यमन्तस्समुद्रे
कवयो वयन्ती’</quote> ति । <quote>‘प्रजापतिश्चरति गर्भे अन्त’</quote> रिति स एवोपक्रमे सर्वानु-
प्रविष्टतयाऽवगम्यते । उपसंहारे च <quote>‘सूर्याचन्द्रमसौ धाता यथापूर्वमकल्पयत्ं ।
दिवं च पृथिवीं चे’</quote> त्यादिना तस्यैव कारणत्वमवगम्यते । तस्मादुपक्रमोपसंहार-
<!-- APPAYYA !-->
<pratika>यतः प्रसूतेति</pratika> । जगतः प्रसूती प्रस्तुतजगत्प्रसवधर्मिणी प्रकृतिर्यस्मात्प्रसूता ।। ङीप् छान्दसः ।
यद्वस्तु भूम्यां तत्तल्लोकस्थाने तोयेन शरीरारम्भकेण जलप्रधानेन पार्थिवादिद्रव्येण जीवान्
व्यससर्ज सृजतिस्म । लिट्यडागमश्छान्दसः । यच्च वस्तु ॐषधीभिः स्थावरैः सह पुरुषान्
देवमनुष्यादीन् पशून् तिर्यग्जातीयांश्चेत्येवं स्वसृष्टानि सर्वाणि चराचराणि स्थावरजङ्गमानि
भूतान्यन्तर्यामितया विवेशेत्यर्थः । अत्र मन्त्रे विशेषाश्रवणात् पूर्वापरमन्त्रेषु सतां हिरण्य-
गर्भपरब्रह्मविषयश्रुतिलिङ्गानां बलाबलानवधारणाच्च संशयमाह—<pratika>अत्रेति</pratika> । <quote>‘नेतरोऽनुपपत्ते’</quote>
रितिसूत्रानुसारेणान्यो वेति सन्देहकोटिर्दर्शिता । अन्यशब्दार्थो हिरण्यगर्भ इति तद्विवरणं
पूर्वपक्षपरिग्रहवाक्येन कृतम् । ननु, कुतो हिरण्यगर्भ इति निर्णयः । उभयत्र प्रमाणाविशे-
षादित्याशङ्कते—<pratika>कथमिति</pratika> । बलवतः समुद्रशायित्वलिङ्गादित्याह—<pratika>तल्लिङ्गादिति</pratika> । समुद्र-
शायित्वस्य तल्लिङ्गत्वं तावद्विष्णुपुराणसम्मत्योपपादयति—<pratika>एकार्णवे त्विति</pratika> । नारायणात्म-
कः जलनिवासेन नारायणसंज्ञां प्राप्त इत्यर्थः । <quote>‘स चाप्सु शयनादेव शिवात्मा स्वेच्छया चि-
रम् । नारायणाख्यामवहच्छ२क्तिरूपः प्रजापतिः ।।’</quote> इति स्मृतेः । यद्वा नारायणस्य विष्णोर्देहं
प्राप्त इत्यर्थः । <quote>‘ततोऽवतीर्य विश्वात्मा देहमाविश्य चक्रिणः । सुष्वाप योगशयने एकीभूया-
थ चक्रिणा ।।’</quote> इति कूर्मपुराणवचनात् । <pratika>त्रैलोक्येति</pratika> । प्रलयसमये त्रैलोक्यस्य ग्रसनेन
पुष्ट इत्यर्थः । <quote>‘जनस्थैर्योगिभिर्देवश्चिन्त्यमानोऽब्जसम्भव’</quote> इति वाक्यशेषेण ब्रह्मशब्दस्य क-
मलासनपरत्वं तत्रैव स्पष्टीकृतम् । अस्तु समुद्रशायित्वं कमलासनलिङ्गं तन्न श्रूयत इत्या-
शङ्क्याह—<pratika>तदिहेति</pratika> । यमन्तः समुद्रे कवयः प्राज्ञाः वयंति ध्यानेन सन्तन्वन्तीति । यद्यपि
समुद्रस्थानत्वमात्रमवसीय३ते । तथापि तत्र निद्राणत्वमेव विवक्षितमित्युपबृंहणानुसारेणाव-
सीयते । तच्च लिङ्गमनन्यथासिद्धत्वात्प्रबलम् । तमोवश्यस्यैव हि तत्सम्भवति । न तु त४मोऽ-
तीतस्य परब्रह्मण इति भावः । ननु समुद्रे निद्राणत्वं विष्णोरपि साधारणं कथं हिरण्यगर्भ-
लिङ्गमित्याशङ्क्य शिवव्यावर्तकमेतल्लिङ्गमुदाहृतम् । श्रुतिवशाद्विष्णुव्यावृत्तिरपि लभ्यत इत्य-
भिप्रेत्याह—<pratika>प्रजापतिरिति</pratika> । ननु, मध्ये परब्रह्मलिङ्गान्यपि श्रूयन्त इत्याशङ्क्याह—<pratika>तस्मा-
दिति</pratika> । उपक्रमोपसंहारगतप्रजापतिधातृश्रुतिभ्यां मध्यगतसमुद्रनिद्राणत्वलिङ्गेन च हिर-
ण्यगर्भ एव जगत्कारणत्वादिधर्मैः प्रतिपाद्यत इति निश्चये सति तदनुसारेण मध्यगतान्य-
<note>(१) <quote>‘गतः’</quote> इति. ख. पाठः ।</note> <note>(२) <quote>‘मभजच्छक्ति’</quote> इति च. पाठः ।</note> <note>(३) <quote>‘गम्यते’</quote> इति च. पाठः ।</note>
<note>(४) <quote>‘रहितस्य’</quote> इति. च. पाठः ।</note>
