<pb n="573"/>
कर्तृत्वेन व्यवस्थितस्य सत आत्मनः विकारात्मना परिणमनात् इत्यर्थः । <quote>‘परिणामा’</quote>दिति वा पृथक्सूत्रम् । ब्रह्मण एव विका-
रात्मना परिणामस्य श्रवणात् इति तस्यार्थः ।।</p>
<p>इतश्च प्रकृतिर्ब्रह्मेत्याह&mdash;<pratika>योनिश्च हि गीयते ।। २७ ।।</pratika> <quote>‘कर्तारमीशं पुरुषं ब्रह्मयोनिम्’</quote> <quote>‘यद्भ‍ूतयोनिं परिपश्यन्ति धीराः’</quote>
इत्यादिवाक्येषु प्रकृतिवचनतया लोके समधिगम्यमानेन योनिशब्देन ब्रह्मणोऽभिधीयमानत्वादित्यर्थः । ईक्षापूर्वककर्तृत्वस्य
निमित्तकारणमात्राश्रयतानियमस्य लोकसिद्धत्वेऽपि लोकविलक्षणे शब्दगम्येऽर्थे तस्य नियमस्य नावकाश इति सिद्धम् ।।</p>
<p><pratika>श्रीकण्ठमते</pratika>, पूर्वं जन्माद्यधिकरणे <quote>‘यतो वा इमानि भूतानी’</quote>ति पञ्चमीश्रुत्युदाहरणेन सामान्येन निरूपितं परमेश्वरस्य
जगदुपादानत्वं विशेषतस्समर्थयितुमिदमधिकरणमारभ्यते---<pratika>सू ।। प्रकृतिश्च प्रतिज्ञादृष्टान्तानुपरोधात् ।। २३ ।।</pratika>
<quote>‘तस्माद्वा एतस्मादात्मन आकाशः संभूतः’</quote> <quote>‘द्यावाभूमी जनयन्देव एकः’</quote> इत्यादिवाक्यान्यस्य विषयः । एतेषु प्रसिद्ध-
मुभयकारणत्वं युक्तं न वेति संदेहः । ब्रह्म जगत्सृष्टौ निमित्तमेव नोपादानमपि । कुतः । निमित्तस्य कुलालादेरुपादा-
नत्वासंभवात् इति पूर्वपक्षः । एकविज्ञानप्रतिज्ञायाः तदुपपादकमृत्पिण्डदृष्टान्तस्य चानुरोधात् ब्रह्म जगतो निमि-
त्तमुपादानं च भवतीत्युभयकारणत्वं युक्तमेवेति सिद्धान्तः ।</p>
<p>इतश्च निमित्तादनन्यदुपादानमित्याह---<pratika>अभिध्योपदेशाच्च ।। २४ ।।</pratika> <quote>‘तदेक्षत बहु स्यां प्रजायेय’</quote>इति निमित्तभूतस्ये-
क्षितुस्सर्वज्ञस्य ब्रह्मण एव विचित्रजगदाकारेण बहुभवनसंकल्पस्योपदिश्यमानत्वाच्च निमित्तादनन्यदुपादानमित्यर्थः ।।</p>
<p>इतश्च ब्रह्मण उभयकारणत्वं सिध्द्यतीत्याह---<pratika>सू ।। साक्षाच्चोभयाम्नानात् ।। २५ ।।</pratika> <quote>‘विश्वाधिको रुद्रः’</quote> <quote>‘सर्वो वै रुद्रः’</quote>
<quote>‘नमो हिरण्यबाहवे’</quote> <quote>‘कुलुञ्चानां पतये नमः’</quote> <quote>‘नमः पर्ण्याय च पर्णशद्याय च’</quote> <quote>‘ब्रह्म वनं ब्रह्म स वृक्ष आसीत्, ब्रह्माध्यति-
ष्ठद्भ‍ुवनानि धारयन्’</quote> इत्यादिषु वेदान्तभागेषु प्रत्यक्षमेव परमेश्वरस्य प्रकृतित्वेन जगदाकारत्वस्य निमित्तत्वेन जगदुत्पादकत्वस्य
चाभिधानात् जगच्च जगदीश्वरश्च परमेश्वर एवेत्यर्थः ।।</p>
<p>प्रमाणान्तरमप्यस्तीत्याह---<pratika>सू ।। आत्मकृतेः ।। २६ ।।</pratika> <quote>‘तदात्मानं स्वयकुरुते’</quote>ति स्वस्यैव जगदाकारत्वेन करण
स्यावगम्यमानत्वाद्ब्रह्मैवोपादानं निमित्तं च ।।</p>
<p>नित्यशुद्धानन्दस्य परमेश्वरस्य हेयप्रपञ्चरूपेण जगदाकारत्वं कथमुपपद्यत इत्याह---<pratika>सू ।। परिणामात् ।। २७ ।।</pratika>
चिदचिदाकारेण निर्विकारत्वाद्यविरोधिपरिणामविशेषसंभवात् इत्यर्थः । स्वयं साक्षान्निर्विकारोऽपि शिवः प्रकृतिद्वारा विकार-
वत्त्वेनोपादानमपि भवति । ततश्चिदचिद्विशिष्टः परमेश्वरः तत्तदवस्थाविशेषात् कारणं कार्यं च भवतीति नास्ति तदनु-
पपत्तिरिति भावः । विस्तरस्तु शिवार्कमणिदीपिकायां द्रष्टव्यः ।।</p>
<p>इतश्चोभयकारणत्वं युक्तमित्याह---<pratika>सू ।। योनिश्च हि गीयते ।। २८ ।।</pratika> <quote>‘उमासहाय’</quote> मित्यारभ्य <quote>‘भूतयोनिं समस्त-
साक्षिं तमसः परस्तात्’</quote> इति समस्तसाक्षिणस्सर्वज्ञस्य तमसःपरस्य परशक्त्युमासहायस्य परमेश्वरस्यैव भूतयोनित्वं भूतप्रकृतित्वं च
गीयते । तत उपादानमपि निमित्तं परं ब्रह्मैव ।। इति ।।</p>
<p><pratika>रामानुजमते</pratika>, एवमतीताधिकरणत्रयेण निरीश्वरसांख्ये निरस्ते सेश्वरसांख्यः प्रत्यवतिष्ठते तन्निराकरणार्थमाह---</p>
<p><pratika>सू ।। प्रकृतिश्च प्रतिज्ञादृष्टान्तानुपरोधात् ।। २३ ।।</pratika> ‘ब्रह्म किं जगतो निमित्तकारणमात्रमुतोपादानमपीति
संशयः । ब्रह्म निमित्तकारणमेव नोपादानम् उपादानं तु तदधिष्ठितं प्रधानमेवेति पूर्वपक्षः । सिद्धान्तनिरूपणादिकं
प्रायः श्रीकण्ठमतवदेवेति न पृथक्प्रपञ्चते । सूत्रार्थश्च प्रायः श्रीकण्ठममतादविशिष्टः ।।</p>
<p><pratika>सू ।। साक्षाच्चोभयाम्नानात् ।।</pratika> इति सूत्रार्थवर्णने <quote>‘ब्रह्म वनं ब्रह्म स वृक्षं’</quote>इत्यादिना उभयं ब्रह्मैवेति साक्षादाम्नायत
इति प्रतिपादितम् ।। नान्यानि वाक्यान्युदाहृतानि ।।</p>
<p><pratika>सू ।। योनिश्च हि गीयते ।।</pratika> <quote>‘यद्भ‍ूतयोनिं परिपश्यन्ति धीराः’</quote> कर्तारमीशं पुरुषं ब्रह्मयोनिम्’ इत्यादिषु सर्वस्य भूत-
जातस्य परमपुरुषः उपादानपर्याययोनित्वेन गीयते । तस्माच्चोपादानं निमित्तं च ब्रह्मैवेति सिद्धम् ।। अन्यदविशिष्टं
र्पूवस्मात् ।। इति ।।</p>
<p><pratika>आनन्दतीर्थमते</pratika>, अस्य <quote>‘एषा ह्येव प्रकृतिरविकृतिर्मया प्राणेन संविशति । अदितिर्देवता मयि’</quote> इत्यादि वाक्यं
विषयः । अत्र स्त्रीलिंगप्रकृत्यादिशब्दानां वाच्यः परमपुरुषो वा उत चित्प्रकृत्यादिर्वेति संशयः । तेषां चित्प्रकृ-
त्यादिविषयत्वेन स्त्रीलिंगस्यार्थसाधुत्वसंभवात् परमपुरुषे प्रयोगमात्रसाधुत्वेन निर्वाहायोगाच्च सर्वेषां शब्दानां परमपुरुष
एव समन्वयस्य समन्वयसूत्रप्रतिज्ञातस्यासिद्धिरेवेति पूर्वपक्षः । <pratika>सिद्धान्तस्तु</pratika>, प्रकृत्यादिस्त्रीलिंगशब्दवाच्यश्च परमपुरुष
एवं । कुतः । ‘हन्तैतमेव पुरुषं सर्वाणि नामान्यभियन्ति यथा नद्यस्स्यन्दमानास्समुद्रायणास्समुद्रमभिसंविशन्त्येव-
मेवैतानि नामानि पुरुषमभिसंविशन्तीति प्रतिज्ञादृष्टान्तानुपरोधात् । इति ।। सूत्रार्थस्तु, सू ।। <pratika>प्रकृतिश्च प्रतिज्ञादृ-
ष्टान्तानुपरोधात् ।। २४ ।।</pratika> ईश्वरः न केवलं पुल्लिंगाभिधेयः किं <pratika>तु प्रकृतिश्च</pratika>=<quote>‘सैषा प्रकृती’</quote> त्याद्युक्तप्रकृत्यादि-
