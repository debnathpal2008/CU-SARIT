<pb n="514"/>
युक्त्यन्तरमाह---
<sutra>।। सू ।। तदधीनत्वादर्थवत् ।। ३ ।।</sutra>
आत्मशरीरादिकं परमेश्वराधीनतया अर्थवत् उपासनानिर्वृत्तये भवति ।
परमेश्वरोऽन्तर्यामी सर्वमात्मादिकं प्रेरयन्नेव चोपासनोपायत्वेन वशीकार्यका-
ष्ठेति प्राप्यत्वेन च <quote>‘सा परा गतिः’</quote> इति प्रोच्यते । ततोऽव्यक्तमिह शरीरमेव ।।
<sutra>।। सू ।। ज्ञेयत्वावचनाच्च ।। ४ ।।</sutra>
यदि सांख्यं प्रधानमत्राव्यक्तं तदाऽस्य ज्ञेयत्वमुच्येत । न च तदस्ति । ततो
न कापिलमव्यक्तम् ।।
<!-- APPAYYA !-->
हेत्वन्तरपरत्वेनोत्तरसूत्रमवतारयति---<pratika>युक्त्यन्तरमिति</pratika> ।। सू ।। <pratika>तदधीनत्वादर्थवत्</pratika> ।। ३ ।।
<quote>‘अर्थव’</quote>दित्यस्य विशेष्याध्याहारपूर्वकं सूत्रस्याक्षरार्थमुक्त्वा तस्य युक्त्यन्तरपर्यवसानप्रदर्श-
नाय तात्पर्यमाह&mdash;<pratika>परमेश्वरोऽन्तर्यामीति</pratika>। उपासनोपायत्वेन वशीकार्येषूत्तरावधितया
परमेश्वरः श्रुतावुच्यते <quote>‘सा काष्ठे’</quote>ति । तस्य च तथात्वं सर्वान्तर्यामिण इति । तत्प्रेर्यमाणस्य
तदधीनस्यैव सतः आत्मशरीरादेरुपासननिर्वर्तनरूपफलकत्वात् । अतो यानि वशीकार्याण्य-
पेक्ष्य परमेश्वरसर्वोत्तरावधित्वं प्रदर्शयिषितं तेषा सर्वेषामनुपस्थापनेन तदपेक्षं तत्प्रदर्शयितुं
न शक्यमिति शरीरेऽपि केनचित्पदेन ग्राह्ये परिशेषादव्यक्तपदेन तद्ग्रहणमिति भावः ।
अतोऽव्यक्तपदेन शरीरग्रहणमेति सूत्रस्यावृत्त्या हेत्वन्तरपरत्वमित्यभिप्रेत्याह&mdash;प्राप्यत्वेन
चेति । परमेश्वरः प्राप्यत्वेन चोच्यते <quote>‘सा परा गति’</quote>रिति । वशीकार्यपरापरभावनिरूपण-
प्रस्तावे प्राप्यत्ववचनं तदर्थतयैवार्थवद्वक्तुमुचितम् । भवति च शरीरपरमव्यक्तपदमित्यत्रोप-
पादकस्य परिशेषस्य प्रदर्शनेन तदर्थवत्तदधीनत्वात्परिशेषस्य । अन्यथा रूपकप्रस्तावे<quote>‘विज्ञा
नसारथिर्यस्तु मनःप्रग्रहवान्नरः । सोऽध्वनः पारमाप्नोति तद्विष्णोः परमं पद’</quote>मिति पारत्वेन
रूपितं परमपदमव्यक्तपदेन गृह्यतामिति शङ्कास्पदत्वेन परिशेषासिद्धेः । तस्मात्परिशेषो-
पपादनार्थप्राप्यत्ववचनपरामर्शादपि शरीरपरमव्यक्तपदमवसीयत इति भावः । एवं रूपक-
वाक्ये इन्द्रियादिवशीकरणवाक्यरूपपूर्वापरग्रन्थपर्यालोचनया <quote>‘सा काष्ठा सा परा गति’</quote>
रिति विषयवाक्यान्तर्गतवाक्यद्वयपर्यालोचनया च न्यायविचारणायां नास्त्यत्र साङ्ख्यत-
न्त्रसिद्धतत्वग्रहणशङ्कावकाश इति समर्थितम् ।। ये त्वत्र क्रमिकमहदव्यक्तृपुरुषश्रवणमात्र-
सन्तुष्टाः श्रद्धाजडा मन्यन्ते इदमेव वाक्यं साङ्ख्यतन्त्रस्य मूलं भवितुमर्हति न ह्यवेद-
मूलमत्यन्ताप्ततमाः कपिलादयो महर्षयः प्रणयेयुरिति, तान्प्रत्याह---सू ।। <pratika>ज्ञेयत्वावच-
नाच्च</pratika> ।। ४ ।। यदीदमेव वाक्यं साङ्ख्यमतस्य मूलमभविष्यत्, तदा <quote>‘निर्गुणपुरुषान्तरज्ञाना-
त्कैवल्य’</quote>मिति वदतां साङ्ख्यानामभिमतं प्रधानस्य मुमुक्षुज्ञेयत्वमपि अत्रावक्ष्यत् । तदत्र
नोच्यते । विभूतिविशेषप्राप्तये प्रधानस्योपास्यत्वं तस्य च स्वतन्त्रकारणत्वमित्यादि च तेषा-
मभिमतमत्र नोच्यते । अतो नैतन्मूलकं साङ्ख्यतन्त्रमिति श्रद्धेयम् । न हि यन्मूलमेव
शास्त्रं प्रमाणयन्ति तत्र तच्छास्त्रवर्णितं नोक्तमिति युज्यते । नन्वसिद्धं ज्ञेयत्वावचनम् ।
<quote>‘अशब्दमस्पर्शमरूपमव्ययं तथाऽरसं नित्यमगन्धवच्च यत् । अनाद्यनन्तं महतः परं ध्रुवं
निचाय्य तं मृत्युमुखात्प्रमुच्यते ।।’</quote> इत्युत्तरमन्त्र एव हि तस्य ज्ञेयत्वं वदति शब्दादिहीनत्वोक्त्या
