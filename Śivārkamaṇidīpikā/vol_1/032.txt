<pb n="032"/>
धर्मवद्ब्रह्मणोऽपि वेदैकसिद्धत्वादनधीतवेदस्य
<!-- APPAYYA !-->
चेदुच्यते । मान्त्रवर्णिकद्रव्यदेवताफलाद्यूहानूहनिर्णयादिभिरनुष्ठानप्रकारावगत्यर्थं मन्त्रा-
र्थनिर्णायकन्यायविचारापेक्षायामपि मन्त्रैरनुष्ठेयार्थस्मरणसिद्ध्यर्थं न तदपेक्षास्ति । निरु-
क्तव्याकरणादिभिः यथाश्रुतमन्त्रार्थावगमे सति यत्रानुष्ठेयप्रकाशकं पदमस्ति तत्र तेन
तत्स्म१रणं कार्यम् । तद्विशेषणानां <quote>‘दर्भैस्तृणीत हरितै’</quote>रित्यादाविव समवेतार्थत्वे तद्विशिष्ट-
स्मरणं दृष्टार्थम् । <quote>‘अश्विनोर्बाहुभ्यां पूष्णो हस्ताभ्या’</quote>मित्यादाविवासमवेतार्थत्वे तद्विशिष्टस्म-
रणमदृष्टार्थम् । यत्र त्वनुष्ठेयार्थवाचकं पदं नास्ति तत्र श्रुतपदस्यैव वृत्त्यन्तरं कल्पनीयम् । यथा
<quote>‘ऐन्द्र्या गार्हपत्यमुपतिष्ठत’</quote>इतिगाईपत्योपस्थाने विनियुक्ते <quote>‘निवेशनस्सङ्गमनो वसूना’</quote>मिति
मन्त्रे श्रुतस्येन्द्रपदस्य गार्हपत्ये । यत्र त्वनुष्ठेयार्थे वृत्त्यन्तरस्यापि योग्यं पदं नास्ति तत्र तद्वा-
चकस्य पदस्याध्याहारः । यथा <quote>‘इषे त्वे’</quote>ति मन्त्रे<quote>‘छिनद्मी’</quote>ति पदस्येत्याद्युपदेष्ट्टवचनेनैव मन्त्रै-
रनुष्ठेयार्थस्मरणसिद्धेः तत्र अनाश्वसनीयस्य विचारनिवर्तनीयशङ्कास्पदस्य कस्यचिदर्थस्या-
भावात् । तस्मादध्ययनस्याध्यापनविधिप्रयुक्तत्वे तस्य विचारात्पूर्ववृत्तत्वं नोपपद्यत इति तदु-
पपत्त्यर्थं तस्य स्वविधिप्रयुक्तत्वसमर्थनं युक्तमेव । ननु ‘कार्यलिङ्गानुमानेनाप्यवगन्तुं शक्यस्य
ब्रह्मणो वेदैकगम्यत्वाभावात्त२द्विचारे वेदाध्ययनं नियमेन पूर्ववृत्तं वक्तुमयुक्तमित्याशङ्क्याह-
<pratika>धर्मवदिति</pratika> । कार्यलिङ्गेन कर्तृमात्रसिद्धिसम्भवेऽपि विवक्षितानन्तमङ्गल्यगुणशालिनो नी-
लकण्ठत्वादियुक्तविग्रहविशिष्टस्य ब्रह्मणः सिद्धिस्ततो न सम्भवतीति वेदैकगम्यमेव तथाभूतं
ब्रह्म यथा प्राणिनां भोगवैचित्र्येण विचित्रकारणानुमानसम्भवेऽपि यागदानादिरूपो धर्मो
वेदैकगम्यः । इत्याशयः । ब्रह्मणो वेदैकगम्यत्वस्य शास्त्रयोनित्वाधिकरणे व्यवस्थापयिष्यमा-
णत्वेऽपि धर्मदृष्टान्तेनापि तद्व्यवस्थापनार्थमिहानुवादः । ननु, धर्मवद्ब्रह्म वेदैकगम्यमिति वदता
धर्मस्यापि वेदैकगम्यत्वमभ्युपगतमिति धर्मब्रह्मविचारसाधारणकारणं वेदाध्ययनं न ब्रह्मविचारे
नियमेन पूर्ववृत्तं भवेदित्याशङ्क्याह---<pratika>अनधीतेति</pratika> । अयमाशयः । बहुकालसाध्याध्ययन-
काले निर्विचिकित्सं सन्ध्यावन्दनाद्यनुष्ठानसिद्धये प्रागेवाध्ययनात् धर्मविचारः कर्तव्यः । अव-
श्यं ह्यध्ययनफलस्यार्थज्ञानस्य सिद्धयेऽध्ययनात्प्रागूर्ध्वं वा धर्मविचारः कर्तव्यः । अर्थज्ञानं
चानुष्ठानौपयिकतयैव पुरुषार्थो न स्वतः । तच्चेदनुष्ठानमध्ययनकालेऽप्यस्ति कुतस्तदुपयोग्यर्थ-
ज्ञानार्थं ततः प्रागेव विचारो न क्रियेत । यद्यप्यध्ययनेनैव वेदाक्षरराशिर्ग्राह्यः । तेनैव तद्‌र्थ-
ज्ञानं भावनीयमित्यस्ति नियमः । तथापि सन्ध्यावन्दनाद्यपेक्षितमन्त्रग्रहणमिव तदनुष्ठानो-
पयुक्तविचारसाध्यमर्थज्ञानं विचारापेक्षितविषयवाक्यग्रहणं च विनाप्यध्ययनं भविष्यति ।
वेदपाठक्रमवताऽध्ययनेनैव वेदाक्षरराशिर्ग्राह्य इति नियमस्तूपनयनसन्ध्यावन्दनाद्युपयुक्त-
मन्त्रेभ्य इव विचारापेक्षितविषयवाक्येभ्योऽन्यत्र व्यवतिष्ठते । अध्ययनेनैवार्थज्ञानं भावनी-
यमिति नियमोऽपि न्यायविचारार्थमधिकरणेषु लिखितेभ्यो विषयवाक्येभ्यस्सन्ध्यावन्द-
नाद्युपयुक्तवाक्येभ्यश्चान्यानि यानि तत्तदधिकरणव्युत्पादितन्यायसाम्येन ज्ञातव्यार्थानि
क्रमाध्ययनेन ग्राह्याणि गृहस्थकर्तव्याग्निहोत्राद्युपयुक्तानि तदर्थज्ञानविषयतया व्यवति-
ष्ठते । तदेवं धर्मविचारोऽध्ययनात्प्रागेव कर्तव्यः । ब्रह्मविचारस्त्वनधीतवेदेन न क-
र्तव्यः । तस्याध्ययनकाले अवश्यकर्तव्येष्वनपेक्षितत्वेन नियमविध्युल्लङ्घने कारणाभावादिति ।
<note>(१) <quote>‘तत्स्मरणमपि’</quote> इति ङ. पाठः ।</note> <note>(२) <quote>‘त्तद्विचारेण’</quote> इति घ. पाठः ।</note>
