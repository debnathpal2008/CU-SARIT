<pb n="059"/>
विषयोपात्तावगतिसाधनं शास्त्रश्रवणत्वाद्वैद्यशास्त्रश्रवणवदित्यादिभिः ।
<!-- APPAYYA !-->
इत्यादिवाक्यैस्स्वर्गादिफलार्थतया विहितानामग्निशब्दोक्तस्थण्डिलविशेषाश्रितानां श्येनाकृ-
त्यादिगुणानां प्राप्त्यर्थः । न खलु तेषामप्यतिदेशतः प्राप्तिस्सम्भवति । विकृतीनामितिकर्तव्य-
तापेक्षानुरोधेन प्राकृतानामङ्गानामेवातिदेशः । न तु फलान्तरार्थानां तदाश्रितगुणानामित्य-
ष्टमाध्याये <quote>‘गुणकामेष्वाश्रितत्वात्प्रवृत्तिस्स्यात्’</quote> <ref>(जै॰ ८—१—२३)</ref> <quote>‘निवृत्तिर्वा कर्मभेदात्’</quote>
<ref>(जै॰ —८—१—२४)</ref> इति पूर्वोत्तरपक्षसूत्राभ्यां निर्णीतत्वात । तस्मात्तत्तत्प्राप्तिरनुमानेनेत्येतदयु-
क्तम् । श्रवणविधिप्रापणीयस्य कृत्स्नस्याप्युक्तानुमानेन प्राप्त्यसम्भवादिति शङ्कानिराकरणार्थ-
मित्यादिभिरित्युक्तम् । श्रवणविधिरवगत्यर्थतया श्रवणे प्रवृत्त्यर्थश्चेत्सा प्रवृत्तिरुक्तानुमानब-
लात्सिध्यति । तदङ्गनियमप्रवृत्त्यर्थश्चेत्सापि श्रुत्यन्तरादिभिः सिध्यतीत्यादिग्रहणाभिप्रायः ।
तथा हि यद्यपि लोकसिद्धफलार्थितया रागत एव वेदान्तश्रवणे प्रवृत्तिस्तथापि तदनुबन्धिनो
नियमाश्श्रूयन्ते । <quote>‘परीक्ष्य लोकान्कर्मचितान्ब्राह्मणो निर्वेदमायात् नास्त्यकृतः कृतेन तद्विज्ञा-
नार्थं स गुरुमेवाभिगच्छेत् समित्पाणिः श्रोत्रियं ब्रह्मनिष्ठम् । तस्मै स विद्वानुपसन्नाय सम्य-
क्प्रशान्तचित्ताय शमान्विताय येनाक्षरं पुरुषं वेद सत्यं प्रोवाच तां तत्वतो ब्रह्मविद्या’</quote>मिति ।।
अत्र हि कर्मसम्पाद्या लोकास्सर्वेऽप्यनित्या इति श्रुतिन्यायैर्निरूप्य अकृतो नित्यः परमशिव-
लोकः कृतेन कर्मणा न लभ्यत इति च निश्चित्य यस्तुच्छेषु कर्मफलेषु वैतृष्ण्यं प्राप्नुयात्तस्य
परमशिवलोकप्राप्तिहेतुभूततदुपासनासिद्ध्यर्थमुपासनीयपरब्र१ह्मपरमशिवस्वरूपनिर्णयाय तदु-
पासनातदङ्गजातावधारणाय च वेदान्तानां तात्पर्यं निर्णिनीषोस्तन्निर्णयोपायो वेदान्ताना-
मुपक्रमादिविचारः स्वबुद्ध्यैव न कर्तव्यः किं तु गुरुमुखादेव लब्धव्यः । गुरुरपि न यः क-
श्चन किंतु श्रुतनिखिलवेदान्तः परब्रह्मोपासनापरश्च । तस्य च स्वसमीपं प्रत्याकारणं न कार्यं
किं तु स्वयमेव तदुपसदनं कर्तव्यम् । तच्च समित्पाणित्वनियमयुक्तेन कर्तव्यम् । तेन नियमे-
नान्यैश्च श्रुत्यन्तरावगतैर्नियमैरुपसन्नं बाह्यान्तरेन्द्रियजययुक्तं शिष्यं परीक्ष्य स यया (पर-
म२शिवसाक्षात्कारोपायभूतया) निर्विचिकित्सं परं ब्रह्म वेद तामुपक्रमादिलिङ्गावगमिततात्पर्य-
भरितां परब्रह्मविषयिणीं वेदान्तविद्यां प्रब्रूयादित्युच्यते । स्मृतिपुराणेषु च वेदान्तश्रवणे गुरु-
शिष्यक्रमकथने बहवो नियमाः प्रतिपाद्यन्ते । वेदान्तार्थचिन्तनं च वेदान्तचिन्तनाधीनम् ।
वेदसामान्यचिन्तनमेव शुचित्वादिनियमयुक्तेन कर्तव्यम् । <quote>‘नाधीयीत वायै दिवा पांसुहरे
कर्णाश्राविणि नक्त’</quote>मित्यादिना वेदानध्ययननिमित्तजातमुपक्रम्य ‘मानसमप्यशुचि१रिति शुचि-
त्वाभावे मनसाऽपि वेदचिन्तनं न कार्यमिति प्रतिषिद्धत्वात् सामान्यतश्च सच्छास्त्रार्थचिन्तनं
यथावदर्थस्फूर्तये शुचित्वादिनियमयुक्तेन कार्यम् । <quote>‘पुण्ये हिमवतः पादे मध्ये गिरिगुहालये ।
संशोध्य देहं धर्मात्मा दर्भसंस्तरमाश्रितः ।। शुचिस्सन्नियमो व्या३सः शान्तात्मा तपसि स्थितः ।’</quote>
भारतस्येतिहासस्य धर्मेणान्वीक्ष्य तां गतिम् ।। प्रविश्य योगं ध्यानेन सोऽपश्यत्सर्वमन्ततः ।।
इति भारतलिङ्गात् <quote>‘प्रमाणभूत आचार्यो दर्भपवित्रपाणिः शुद्धेऽवकाशे प्राङ्मुख उपविश्य महता
यत्‍नेन सूत्राणि प्रणयति स्म तत्राशक्यं वर्णेनाप्यनर्थकेन भवितुं किं पुनरियता सूत्रेणे’</quote>ति महा-
भाष्यलिङ्गाच्च । तस्मात् बहुभिः प्रकारैर्वेदान्तश्रवणे शुचित्वादिनियमानां प्राप्तिसत्त्वात् तत्प्रा-
<note>(१) <quote>‘ब्रह्मरूपपरम’</quote> इति. घ. पाठः ।</note> <note> (२) एतद्रेखाङ्कितं पदं घ. पुस्तकमात्रे वर्तते नान्येषु ।</note> <note>(३) <quote>‘मौनी
शान्तात्माचलवत्स्थितः ।’</quote> इति पाठान्तरम् ।</note>
