<pb n="521"/>
अथ चमसवदधिकरणम् ।। २ ।।
अप्रकृतत्वादिह न प्रधानप्रस्ताव इति भवतु । अन्यत्र प्रधानमेव कारणत्वेन
श्रूयत इत्याशङ्क्याधिकरणमिदमारभ्यते&mdash;
<sutra>।। सू ।। चमसवदविशेषात् ।। ८ ।।</sutra>
श्वेताश्वतरोपनिषद श्रूयतेऽस्य विषयः&mdash;
<quote>‘अजामेकां लोहितशुक्लकृष्णां बह्वीः प्रजाः सृजमानां सरूपाः । अजो ह्येको
जुषमाणोऽनुशेते जहात्येनां भुक्तभोगामजोऽन्यः’</quote>।। ।। इति ।। इह सर्वप्रपञ्च-
कारणत्वेन जन्मरहितत्वादजेति श्रूयमाणा प्रकृतिः सांख्यसिद्धा परा वा ।।
इति संशये सांख्यसिद्धेति वक्तुं युक्तम् । <quote>‘अजाम्’</quote> इति जन्माभाववच-
नात्, सर्वप्रजाकारणत्वाच्च, <quote>‘लोहितशुक्लकृष्णाम’</quote> इति वर्णोपलक्षितगुणत्रया-
<!-- APPAYYA !-->
<head>अथ चमसवदधिकरणम् ।। २ ।।</head>
<p>पूर्वाधिकरणेन प्रत्युदाहरणसङ्गतिं दर्शयन्नुत्तराधिकरणमवतारयति&mdash;<pratika>अप्रकृतत्वादिति</pratika> ।
इह <quote>‘महतः परमव्यक्त’</quote>मित्यत्र प्रधाननिर्देशो मा भूत् । प्रकरणस्य प्रश्नोपन्यासाभ्यां त्रि-
ष्वेव नियन्त्रितत्वात् । ततोऽन्यत्र श्रुत्यन्तरे स्वतन्त्रप्रधानं कारणत्वेन श्रूयत इत्याशङ्का-
निराकरणार्थमिदमधिकरणमारभ्यत इत्यर्थः <pratika>।। सू ।। चमसवदविशेषात् ।। ८ ।। ई१त्या-
दीति</pratika> । <quote>‘अजो ह्येको जुषमाणोऽनुशेते जहात्येनां भुक्तभोगामजोऽन्यः’</quote> इत्युत्तरार्धमादशब्दे-
न गृहीतम् । अस्य मन्त्रस्य तावदयमर्थः प्रतीयते । काञ्चिच्छागां त्रिवर्णां सरूपबहुबर्करामेकः
छागः प्रीयमाणोऽनुवर्तते । अन्यस्तामुपभुक्तां जहातीति लोके सम्भवन्नप्ययमर्थो वेदे
विशिष्य चाध्यात्मप्रकरणे न सम्बन्धमर्हतीत्यजाशब्दं योगेन प्रकृतिपरं व्याचक्षाणः सा
प्रकृतिः किं साङ्ख्याभिमता स्वतन्त्रा उत सिद्धान्ताभिमता परमेश्वराधीनेति जन्मरहितत्वं
परमेश्वरकारणकत्वं च कोटिद्वयबीजमभिप्रेत्य संशयं दर्शयति&mdash;<pratika>इहेति</pratika> । ननु जन्माभावव-
चनं गौणं नीयतां लोहितादिवचनवदित्याशङ्क्याह&mdash;<pratika>सर्वेति</pratika> । <quote>‘बह्वीः प्रजास्सृजमाना’</quote>
मिति सकलकार्यकारणत्वस्य श्रवणात्तन्निर्वाहाय जन्मरहितत्वं मुख्यमेवाङ्गीकर्तव्यम् ।
<!-- APPAYYA !-->
<p><pratika>सू ।। वदतीति चेन्न प्राज्ञो हि ।। ५ ।।</pratika> ननु <quote>‘अनाद्यनन्त’</quote>मिति काठकवाक्यं <pratika>वदतीति चेत्</pratika>=प्रधानं प्रतिपाद्यत
इति तस्यापि ज्ञेयत्वमस्तीति चेत् । <pratika>न</pratika> । कुतः । <pratika>हि</pratika>=यतस्तत्र <pratika>प्राज्ञः</pratika>=प्राज्ञशब्दितः परमात्मैव प्रतिपाद्यते । न प्रधानम् ।
अतो न तस्य ज्ञेयत्वं मन्तव्यमित्यर्थः ।।</p>
<p><pratika>सू ।। प्रकरणात् ।। ६ ।।</pratika> वैष्णवरूपाणां त्रयाणां प्रकरणबलाच्च <pratika>प्राज्ञ</pratika> एवात्र प्रतिपाद्य इत्यर्थः ।।</p>
<p><pratika>सू ।। त्रयाणामेव चैवमुपन्यासः प्रश्नश्च ।। ७ ।।</pratika> युक्तिसमुच्चये यत इत्यर्थे च चकारः । एवशब्दः प्रकारत्रैविध्य-
परामर्शकः । तथा च यतः एवं <pratika>त्रयाणामेव</pratika>=पितृसौमनस्यस्वर्ग्याग्निपरमात्मरूपाणां त्रयाणामेव तद्विषयक एव प्रश्नः नचिके-
तसा यमं प्रति कृतः तेषामेवोपन्यासः प्रतिवचनं चात्र प्रकरणे दृश्यते । अतो नात्र प्रधानं प्रतिपाद्यमित्यर्थः ।।</p>
<p><pratika>सू ।। महद्वच्च ।। ८ ।।</pratika> चः दार्ष्टान्तिकसमुच्चये । <quote>‘महान्तं विभुमात्मान’</quote> मित्यादिवाक्यगतमहच्छब्दस्य यथा विष्णुपर-
त्वमेव न महत्तत्त्वपरत्वं तद्वदव्यक्तादिशब्दस्यापीत्यर्थः ।।</p>
<p><pratika>सू ।। चमसवदविशेषात् ।। ९ ।। चमसवत्</pratika>=यथा यज्ञपात्रे प्रसिद्धस्यापि चमसशब्दस्य <quote>‘इदं तच्छिर’</quote> इति श्रुति-
वलेन शिरोवाचकता तद्वदव्यक्तादिशब्दस्य प्रधानादौ प्रसिद्धत्वेऽपि विष्णुवाचकत्वमेव । कुतः । <quote>‘नामानि सर्वाणि’</quote> इति
श्रुतेः । ननु तथापि कुतो विष्णुवाचकत्वमित्यतउक्तम् <pratika>अविशेषादिति</pratika>=<quote>‘नामानि सर्वाणि’</quote> इति श्रुतेः इदमिति श्रुत्या
विशेषाभावादित्यर्थः ।। <pratika>इति आनन्दतीर्थमते आनुमानिकाधिकरणम् ।। १ ।।</pratika>
<head>इति सूत्रार्थचन्द्रिकायामानुमानिकाधिकरणम् ।। १ ।।</head>
<note>(१) <quote>‘इत्यादी’</quote>ति प्रतीकोद्धरणतद्व‍याख्यानाभ्यां पूर्वार्धमात्रसहितः पाठष्टीकाभिमत इति प्रतीयते ।</note>
