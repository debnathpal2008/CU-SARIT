<pb n="540"/>
पुनराशङ्क्य परिहरति-
<sutra>।। सू ।। जीवमुख्यप्राणलिङ्गन्नेति चेत् तद्व्याख्यातम् ।। १७ ।।</sutra>
<!-- APPAYYA !-->
छेदनादिभिर्यूपं कुर्यादिति विधिराश्रितः, तथात्रापि लवनादिभिर्बर्हिः कुर्यादुत्पवनादि-
भिराज्यं कुर्यादिति विधिराश्रयितुं शक्यः । तत्र <quote>‘पालाशे पशुं बध्नाति’</quote> <quote>‘पालाशो यूपो
भवती’</quote>त्यादिवाक्यान्तरलब्धं पावाशादिकं यूरं कुर्यादित्यर्थवर्णनवदिह दर्भान् लवना-
दिभिर्बर्हिः कुर्यात् घृतमुत्पवनादिभिराज्यं कुर्यादित्यर्थवर्णनासम्भवात् । तत्र पालाशादी-
नाभि/?/वात्र दर्भाणां घृतस्य च प्राकरणिकवाक्यान्तरैरसमर्पितत्वात् इत्यादिका यद्यपि युक्ति-
रस्ति बर्हिराज्याधिकरणे । तथापि सामान्यशक्त्यापि विशेषप्रयोगनिर्वाहे विशेषेऽपि पृथक्-
शक्तिर्न कल्पनीयेत्येषापि युक्तिरविशिष्टैव । न हि पार्थशब्दः सामान्यशक्त्या पाण्डवे-
ष्विव विशिष्यार्जुनेऽपि कविभिः प्रयुज्यते, कार्यशब्दः सामान्यशक्त्या सर्वेषु कार्येष्विव वि-
शिष्य लिङर्थेऽपि प्राभाकरैः प्रयुज्यते, द्रव्यशब्दः सामान्यशक्त्या पृथिव्यादिषु सर्वे-
ष्विव विशिष्य धनेऽपि लौकिकैः प्रयुज्यते इति पार्थादिशब्दानामर्जुनादिषु विशिष्या-
पि शक्तिराश्रयणीया । अस्तु वा कर्मशब्दस्य विशिष्यापूर्वे रूढिः । तथाप्यत्र क्रियत इति
कर्मेति योग एवाश्रयणीयः । <quote>‘एतेषां पुरुषाणां कर्ते’</quote>ति प्रकृतं कर्तारं यस्येति परामृश्य
तत्सम्बन्धिनः कर्मशब्देन निर्देशात् । न हि <quote>‘कर्तृकर्मभावः’</quote> <quote>‘कर्तृकर्मव्यपदेश’</quote> इत्या-
दिप्रयोगेषु कर्तृशब्दसमभिव्याहृतेऽपि कर्मशब्दे रूढ्युन्मेषोऽस्ति । अपि चात्र कर्मशब्दस्या-
पूर्वरूढ्यङ्गीकारे <quote>‘यस्य कर्म स वेदितव्य’</quote>इत्येतावदेव वक्तव्यं स्यात् । एतच्छब्दो वाशब्दश्चे-
त्युभयमनर्थकं स्यात् । योगाङ्गीकारे तु सार्थकं भवति । तदा हि वेदितव्यपुरुषस्य प्रागु-
क्तादित्यादिपुरुषकर्तृत्वदृढीकरणाय सकलजगत्कर्तृत्वपरं <quote>‘यस्य वैतत्कर्मे’</quote>ति वाक्यमिति
तदैतच्छब्दः प्रत्यक्षादिसन्निधापितसकलजगदुपस्थापको वाशब्दः एकदेशावच्छिन्नक-
र्तृत्वव्यावृत्यर्थं च भवति । तस्मात्पदद्वयसार्थकत्वायैकस्य पदस्य रूढित्याग एव युक्तः ।
योगपक्षे <quote>‘यो वै बालाक एतेषां पुरुषाणां कर्ते’</quote>ति वाक्यमेव व्यर्थं स्यात् । ततो वरं पद-
द्वयवैयर्थ्यमिति चेन्न । बालाकिना ब्रह्मत्वेन कीर्तितानां पुरुषाणामब्रह्मत्वख्यापनेन तस्य
सप्रयोजनत्वात् । अपि च <quote>‘यो वै बालाक’</quote> इत्यादिवाक्यद्वयमपि यच्छब्दोपबन्धादनु-
वादरूपं विज्ञायते । तत्र ब्रह्मपरत्वेन श्रुत्यन्तरेषु बुद्धिस्थानि <quote>‘चक्षोः सूर्यो अजायत, चन्द्रमा
मनसो जातः’</quote><quote>‘सूर्याचन्द्रमसौ धाता यथापूर्वमकल्पयत्’</quote>इत्यादीनि प्रथमवाक्यस्य पुरोवा-
दकानि । <quote>‘छन्दांसि यज्ञाः क्रतवो व्रतानि भूतं भव्यं यच्च वेदा वदन्ति । अस्मान्मायी
सृजते विश्वमेतत्तस्मिंश्चान्यो मायया सन्निरुद्धः । मायां तु प्रकृतिं विद्यान्मायिनं तु महे-
श्वर’</quote>मिति यद्यद्भ‍ूतं भविष्यद्वर्तमानरूपं कार्यं वेदवाक्यान्तरैरेवावगम्यते तत्सर्वमनि-
तरसाधारणमहेश्वरशब्दवाच्येन परमेश्वरेण सृज्यमिति प्रतिपादयत् श्वेताश्वतरवाक्यद्वय-
मस्य पुरोवादः । पुरोवादानुसारेणापि कर्मशब्दस्य क्रियत इति योगेन जगद्वाचित्वं युक्तम् ।
एवं चासङ्कुचितसकलजगत्कर्तृत्वस्य जीवानां मध्ये क्वचिदप्यसम्भवात् परमेश्वर एवात्र
प्रतिपाद्यत इति सिद्धम् । तन्निष्कर्ष एव वाक्यशेषे जीवलिङ्गं दृश्यत इत्याशङ्कानिराकर-
णार्थत्वेनोत्तरसूत्रमवतारयति&mdash;<pratika>पुनरिति ।। सू ।। जीवमुख्यप्राणलिङ्गान्नेति</pratika> चेत्तद्व्या-
