<pb n="212"/>
व्यर्था स्यात् । अतोऽयमानन्दमय आत्मा जीव एव न परमेश्वरः ।। इति प्राप्ते ब्रू-
<!-- APPAYYA !-->
ब्रह्मरूपत्वावगमात् । कारणावस्थब्रह्मणश्च <quote>‘तपसा चीयते ब्रह्म ततोऽन्नमभिजायत’</quote>इति श्रुत्य-
न्तरेण जगत्सृष्टिसङ्कल्परूपावस्थाविशिष्टत्वावगमात् सस्यैव तद्विकारत्वं न सम्भवतीति । इदं
तु चिन्त्यते । आनन्दशब्दाद्विकारार्थे मयट् कुतो लभ्यते । विकारावयवयोरर्थयोस्तद्विधाय-
का<quote>‘न्नित्यं वृद्धशरादिभ्य’</quote> इति <ref>(पा॰—४—३—१४४)</ref> सूत्रत इति चेन्न । तत्र <quote>‘मयड्वैतयोर्भाषा-
यामभक्ष्याच्छादनयो’</quote>रिति <ref>(पा॰—४—३—१४३)</ref> पूर्वसूत्रान्मयडादीनामिव भाषायामित्यस्या-
प्यनुवृत्तेः। कुतस्तर्हि<quote>‘शरमयं बर्हिर्भवति’</quote> <quote>‘दर्भमयं वासो भवती’</quote>त्यादिश्रुतिषु मयट्प्रत्ययः ।
<quote>‘यस्य पर्णमयी जुहूर्भवती’</quote>त्यादिश्रुताविव<quote>‘द्व्यचश्छन्दसी’</quote><ref>(४—३—१५०)</ref>ति सूत्रान्तरतः । तद्धि
सूत्रं छन्दस्यप्राप्तमयटो विधानार्थम् । यथाह तस्मिन्सूत्रे वृत्तिकारः । <quote>‘भाषायां मयडुक्तः छन्द-
स्यप्राप्तो विधीयत’</quote> इति । अत्रैवं पूर्वपक्षिणोऽभिप्रायः । भाषायां विहितप्रत्ययः छन्दस्यपि
क्वचिद्भवति यथा <quote>‘सख्यशिश्वीति भाषायामि’</quote>ति<ref>(पा॰४—१—६२सू.)</ref>ङीषन्तौ सख्यशिश्वीशब्दौ
भाषायां निपातितौ।<quote>‘सखा सप्तपदा भवे’</quote>ति यजुश्शाखायामङीषन्तस्य सामशाखायां ङीषन्तपाठो
दृश्यते <quote>‘सखी सप्तपदी भवे’</quote>ति । नन्वितिकरणस्तस्मिन्सूत्रे कृतः । स प्रकारे वर्तमानो भाषाया-
मित्यनेनान्वितः ततोऽन्यत्र छन्दस्यपि क्वचित्तद्रूपं गमयेत् । भाषाग्रहणं तु भाषायां नित्यार्थं
स्यात् । एवं तर्ह्यत्र सूत्रे नित्यग्रहणं कृतम् । तदनर्थकम् । पूर्वसूत्रेण सर्वप्रातिपदिकेभ्यो भाषायां
विकल्पेन विहितस्य मयटः पुनर्वृद्धशरादिष्वारम्भसामर्थ्यादेव तेभ्यो नित्यं प्राप्तेः । अत-
श्छन्दसि वृद्धशरादिभ्यो विकल्पेन तत्प्राप्त्यर्थं भविष्यति । ननु, वृत्तौ <quote>‘केचिदेकाचो नित्यं
मयटमिच्छन्ति तद्विधानार्थं नित्यग्रहण’</quote>मित्युक्तम् । एवं तर्हि शरादिषु मृद्ग्रहणमनर्थकं
स्यात् । <quote>‘शरदर्भमृत्कुटीतृणसोमबल्बजे’</quote>ति हि शरादिः । यदि मृद्ग्रहणमेकदेशोदाहरणमुखेन
तत्प्रपञ्चनार्थं तर्हि ततोऽपि सिद्ध‍यत् न तस्यैकान्तिकं प्रयोजनमिति छन्दसि विकल्पेन
प्राप्तिस्तस्यैकान्तिकं प्रयोजनं भविष्यति । <quote>‘सर्वे विधयश्छन्दसि विकल्प्यन्त’</quote> इति वात्र विकारे
मयट् भविष्यति । ननु, छन्दसि बह्वचो मयटि सम्प्रतिपन्ने हि विकारार्थे तन्निर्वाहाय कथञ्चि-
देवं कल्पनीयम् । तदेव न सम्प्रतिपन्नमिति चेन्न । अन्नमयप्राणमयमनोमयप्रायपाठेन विज्ञा-
नमयानन्दमययोर्मयटो भृगुवल्ल्युक्तविज्ञानानन्दविकारार्थस्य अङ्गीकर्तव्यत्वेन तदसम्प्रतिपत्त्य-
योगात् । यद्वा <quote>‘तत आगत’</quote>इत्यधिकारे <quote>‘हेतुमनुष्येभ्योऽन्यतरस्यां रूप्यः’</quote> <ref>(पा॰—४—३—८१)</ref>
इत्यनुवृत्तौ <quote>‘मयट्चे’</quote>ति <ref>(पा॰—४—३—८२)</ref> सूत्रेण हेतुवाचिभ्यः शब्देभ्यः तत आगत इ-
त्यर्थे मयड्विहितः सोऽत्र भविष्यति । तेनानन्दमय इत्यस्य आनन्दाद्धेतोरागत इत्यर्थे सति
हेतोस्सकाशादागमनस्य तत उत्पत्तिरूपत्वादानन्दविकारत्वं लभ्यत इति नित्यसम्पन्नेति शुद्धि-
वाक्यस्यैतत्प्रकरणगतत्वाभावेऽप्यन्नमयादिक्रमेण कीर्तनात् शुद्धिप्रार्थनाविषयोऽप्ययमेवान-
न्दमयोऽवसीयत इति भावः । पूर्वपक्षमुपसंहरन् सिद्धान्तं प्रतिजानीते—<pratika>अत इति</pratika> । पूर्वाधि-
करणे <quote>‘नाशब्द’</quote>मिति साध्यान्तरनिर्देशादनपेक्षितोऽपि प्रथमसूत्रादनुवृत्तो ब्रह्मशब्द इतः-
प्रभृति साध्यापेक्षावशान्मण्डूकप्लुत्याऽनुवर्तत इति तदनुवृत्तिलब्धसाध्यं दर्शयति---<pratika>परमे-
श्वर इति</pratika> । नन्वभ्यासः शतगुणत्वेनानन्दावृत्तिः सा गन्धर्वादिष्वपि सती नानन्दमयस्य
