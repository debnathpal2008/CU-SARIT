<pb n="478"/>
इतश्च शूद्रेत्यामन्त्रणं न जातियोगेनेत्याह—
<sutra>।। सू ।। क्षत्रियत्वगतेश्च ।। ३४ ।।</sutra>
शुश्रूषोर्जानश्रुतेः क्षत्रियत्वावगतेश्च न जातियोगेन शूद्रेत्यामन्त्रणम् । उपा-
ख्यानोपक्रमे हि <quote>‘जानश्रुतिर्ह पौत्रायणः श्रद्धादेयो बहुदायी बहुपाक्य आस,
स ह सर्वत आवसथान् मापयांचक्रे सर्वत एव मेऽन्नमत्स्यन्ति’</quote> इति जानश्रुते-
<!-- APPAYYA !-->
म्भावितगुणवैकल्यवर्णनम् । यदि कस्याप्यसम्भावितं ज्योतिस्स्वस्य नास्तीति जानश्रुतेः शोकः
कल्प्यते । तदा तस्य जडत्वमेवोपपादितं स्यात्।तस्मादिह शोकस्य सूचितत्ववर्णनमयुक्तमिति
चेत् । उच्यते । भल्लाक्षस्य रैक्वजानश्रुतिविषयादरानादरवचसी दिव्यज्योतिस्सत्त्वासत्त्वालम्ब-
नत्वेऽपि वस्तुतो विद्यातद्वैकल्यप्रयुक्ते एव पर्यवस्यतः । अन्यथा ‘गगनमयं खादति <quote>‘अयं
तु खादितुं न शक्नोती’</quote> त्युक्तिप्रत्युक्तिवत् हंसाभ्यां कृतयोरुक्तिप्रत्युक्त्योरपार्थकत्वप्रसङ्गात् ।
विद्या च सम्भावितगुण इति तद्वैकल्येन <quote>‘किमपर एन’</quote>मित्यादिजानश्रुत्यनादरवचनं ताव-
त्तन्निन्दा भवत्येव । अतस्तद्वर्णनं जानश्रुतेरत्यन्तास्तिकस्य एतावन्तं कालमेवं प्रशस्तां विद्यां
नाध्यगमं येनैवमवमानस्य पात्रमभूवमिति शोकहेतुकं भवति । एवं च यद्यपि भल्लाक्षवचनं
प्रशस्तविद्यातदुपदेष्टृगुरुसद्भावप्रत्यायकतया हर्षहेतुः, तथापि हर्षवदेव सद्यो गुरूपसर्पणहेतौ
शोकेऽपि हेतुरिति स एव शोकः शूद्रेत्यामन्त्रणेन सूचितो महर्षिणा स्ववैभवख्यापनाय
राज्ञो विद्याधिगमे विशिष्टाधिकारित्वज्ञापनाय च । केवलविद्याकामाद्धि विद्यावैकल्यकृते-
नानुतापेन युक्तोऽधिकारी विशिष्यते । शूद्रेत्यामन्त्रणस्य यौगिकत्वे हेत्वन्तरपरत्वेनोत्तर-
<pratika>सूत्रमवतारयति---इतश्चेति ।। सू॰ ।। क्षत्रियत्वगतेश्च ।। ३४ ।।</pratika> जनश्रुतस्यापत्यं जान-
श्रुतिः । पुत्रनाम्नो गोत्रापत्यं पौत्रायणः । श्रद्धया देयमस्येति श्रद्धादेयः । अर्थिभ्यो बहु
दातुं शीलमस्येति बहुदायी । बहु पाक्यं पक्तव्यमन्नादिकमस्य गृहेष्वावसथेषु वास्तीति बहु-
पाक्यः । आगत्य वसन्ति येष्वतिथय इति तानावसथानतिथीनां निवासार्थान् गृहान्का-
रयामास । किमिति । सर्वत एवेमे ममान्नमत्स्यन्ति भोक्ष्यंते जना इत्यभिप्रायेण । <quote>‘वैश्या-
द्ब्राह्मणकन्यायां क्षत्ता नाम प्रजायते । जीविका वृत्तिरेतस्य राजान्तःपुररक्षणम् ।।’</quote> इत्यु-
क्तलक्षणः क्षत्ता । इयं जायेति रैक्वाय स्वकन्यासमर्पणम् । अयं ग्रामो यस्मिन्नास्से वर्तसे
इति तदानीं यत्र ग्रामे रैक्वः स्थितः तस्य समर्पणम् । <quote>‘ते हैत’</quote> इत्यादिना महावृषाख्येषु
देशेषु येषु ग्रामेषु रैक्वः पूर्वमुषितवान् तेषां रैक्वाय दत्तानां रैक्वपर्णा इत्यद्यापि रैक्वनाम्ना
प्रसिद्धिरित्युक्तम् । ननु, सर्वमेतत् बहुदायित्वादिकं जानश्रुतेः क्षत्रियत्वे लिङ्गं न भवति ।
तथा हि---दानं तावत् शूद्रस्याप्यस्ति । <quote>‘दानं च दद्याच्छूद्रोऽपि पाकयज्ञैर्यजेत च ।।’</quote> इति
स्मरणात् । शूद्रादिभ्यः पक्वान्नदानं च तस्य सम्भवति । न च वाच्यं बहुदायीत्युक्तं दान-
पतित्वं सर्वत्रावसथान्निर्मायान्नसत्रप्रवर्तनं च बहुधनसाध्यं न तस्य सम्भवति । <quote>‘शक्तेनापि
हि शूद्रेण न कार्यो धनसञ्चयः । शूद्रो हि धनमासाद्य ब्राह्मणानेव बाधते ।।’</quote> इति तस्य
बहुधनसम्पादननिषेधात् इति । तस्य निषेधस्य धर्मप्रावण्यरहितशूद्रविषयत्वात् । अत एव
व्यासस्मृतौ <quote>‘शूद्रो धनसञ्चयं न कुर्वीते’</quote>ति निषेधानन्तरं <quote>‘राज्ञा वा समनुज्ञातः कामं कु-
र्वीत धार्मिकः । पापीयान्हि धनं लब्ध्वा वशे कुर्याद्गरीयसः’</quote> ।। इति विशेषः स्मर्यते । क्षत्तृ-
