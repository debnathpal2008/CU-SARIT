<pb n="518"/>
व्यक्तं न प्रधानम् ।।
किंच लिङ्गान्तरमप्यस्तीत्याह---
<sutra>।। सू ।। महद्वच्च ।। ७ ।।</sutra>
यथेह <quote>‘बुद्धेरात्मा महान् परः’</quote> (कठ. ३-१०) इत्यत्र न तान्त्रिको महान्
भवति आ१त्मशब्दात्, तथा अव्यक्तशब्दादपि न प्रधानमिति निर्णयः ।।
इत्यानुमानिकाधिकरणम् ।। १ ।।
<!-- APPAYYA !-->
नमिति साध्ये हेत्वन्तरमित्यर्थः ।। सू ।। <pratika>महद्वच्च ।। ७ ।।</pratika> तान्त्रिको महान्न भवतीत्यत्र
सूत्राभिप्रेतं हेतुमाह---<pratika>आत्मशब्दादिति</pratika> । व्यापकत्वादियोगादात्मशब्दस्य चेतने रूढेर्ब-
लवत्त्वात् अणावपि जीवे भोक्तृतया प्राधान्याभिप्रायेण महानित्यस्य विशेषणत्वोपपत्तेः ।
<quote>‘महतः परमव्यक्त’</quote>मित्यत्र <quote>‘महतः परं ध्रुव’</quote>मित्यत्र च विशेषणपदेन विशेष्यव्यवहार इत्यु-
पपत्तेः । <quote>‘य एतं वैमृधं पूर्णमासेऽनुनिर्वाप्यमपश्य’</quote>दित्यादौ विशेषणपदेनापि विशिष्टोपल-
क्षणदर्शनादिति भावः । अत्र <quote>‘महतः परमव्यक्त’</quote>मित्यादिमन्त्रे निरीश्वरसाङ्ख्यतन्त्रसिद्धस्य
महदव्यक्तपञ्चविंशपुरुषक्रमस्य पञ्चविंशातिरिक्ततत्वान्तरनिषेधस्य च प्रत्यभिज्ञामुपन्यसतः
पूर्ववादिनो मते जीवातिरिक्तस्य ब्रह्मणः शशशृङ्गकल्पतया तल्लिङ्गं शशशृङ्गतैक्ष्ण्यकल्पं
सिद्धान्ते जीवातिरिक्तब्रह्मोपपादनेन सत्तां प्रापणीयमित्यस्पष्टब्रह्मलिङ्गता । एवमुत्तरेष्वपि
वाक्यान्वयाधिकरणपर्यन्तेषु चतुर्ष्वधिकरणेष्वप्यस्पष्टब्रह्मलिङ्गता द्रष्टव्या । प्रकृत्यधिकर-
णस्य सेश्वरसाङ्ख्यमतनिराकरणार्थतया स्पष्टब्रह्मलिङ्गत्वेऽपि प्रासङ्गिकी सङ्गतिरन्त्याधिकर-
णस्यातीतकृत्स्नाधिकरणन्यायातिदेशरूपस्य विशिष्य नैतस्मिन्पादे सङ्गत्यपेक्षेति च वक्ष्यामः ।
ननु समनन्तर एव तृतीयपादान्त्याधिकरणे सुषुप्त्युत्र्क्/?/न्तिसूत्रेण पत्यादिसूत्रेण च सुषुप्तमुक्तो-
भयावस्थात् जीवात् भिन्नं शिवतत्वरूपं परं ब्रह्मास्तीति प्रसाधितम् । अत्राप्यधिकरणे
सौत्रेण <quote>‘एकेषा’</quote>मिति पदेना <quote>‘नुमानिकमपी’</quote>त्यपिशब्देन च शाखान्तरप्राप्तस्य कठशाखाया-
मपि प्रकरणान्तरप्राप्तस्य जीवातिरिक्तब्रह्मतत्वस्यानुमतिरेव सूचिता कथं तदपलापेन पूर्व-
पक्षः । कृत्वा चिन्तयेति भविष्यति । एवं कृत्वाचिन्तारूपमिदमधिकरणम् । अतः <quote>‘पुरुषान्नापरं
किञ्चि’</quote>दिति वाक्यमवलम्ब्य पञ्चविंशातिरिक्तनिषेधोपन्यासमात्रेण शाखान्तरप्रकरणान्तरगत
वाक्यानां जीवातिरिक्तब्रह्मपरत्वमाक्षिप्यैवात्र पूर्वपक्षोपपादनं कार्यमित्येवं न भ्रमितव्य-
मिति प्रदर्शयितुमे<quote>‘वानुमानिकमप्येकेषा’</quote>मिति सूत्रकृता शाखान्तरप्रकरणान्तरसिद्धब्रह्मा-
नुमतिः सूचिता । अग्रे <quote>‘वाक्यान्वया’</quote>दिति सूत्रेण तदधिकरणोपयुक्तार्थप्रतिपादनानन्तर-
<quote>‘मन्यार्थं तु जैमिनि’</quote>रिति पूर्वसूत्रानुवृत्तचकारयुक्तेन शाखान्तरप्रकरणान्तरगतवाक्यानां
बहूनां जीवातिरिक्ते ब्रह्मणि तत्तदधिकरणोक्तन्यायैरन्वितत्वादपि हेतौ तत्सत्तामपलप्य कृताः
पूर्वपक्षाः कर्तुं न युज्यन्त इत्यर्थान्तरस्यापि प्रतिपादकतया पंचाधिकरणशेषेण कृत्वाचिन्ता-
रूपत्वं स्पष्टीकरिष्यते । कृत्वाचिन्तास्तु न्यायव्युत्पादनार्थास्सिद्धान्तस्थैर्यार्थाश्चेति सर्वं सम-
ञ्जसम् ।। १ ।।</p>
<head>इत्यानुमानिकाधिकरणम् ।। १ ।।</head>
<note>१ <quote>‘महच्छब्दा’</quote>दिति पाठान्तरम् ।</note>
