<pb n="019"/>
तदारम्भो ह्यत्र किंपुरुषार्थः । पुरुषार्थो हि निरुपाधिकप्रेमद्वेषास्पदयोः सुख-
दुःखयोः प्राप्तिरत्यन्तनिवृत्तिर्वा । कश्चेहाधिकारी । यस्यार्थित्वादयो धर्माः ।
<!-- APPAYYA !-->
वस्थापनात् । <quote>‘दध्ना जुहोत्यरुणया क्रीणाती’</quote>त्यादिभिर्विधिभिर्होमकरणादिभावेन विहितानां
दध्यारुण्यादीनां विधिगम्यधर्मत्वेनैव रूपेण यथा विचार्यता न लोकसिद्धेन दधित्वादिना
रूपेण, नापि वैशेषिकादिविचारितेनावयव्यारब्धत्वतत्सङ्घातत्वधर्मिभिन्नत्वतदभिन्नत्वादिना,
तथा ब्रह्मणोऽपि <quote>‘ब्रह्मणेऽभिजिते चरु’</quote> मित्यादौदेवताभावेन विधिस्पर्शोऽस्तीति विधिगम्येन वा
<quote>‘एष ह्येव साधु कर्म कारयति यमेभ्यो लोकेभ्य उन्निनीषत’</quote> इत्याद्युपनिषद्गम्येन वा अलौकिक-
श्रेयस्साधनत्वात्मना धर्मत्वेनैव रूपेण धर्मविचारशास्त्रे विचार्यता सिद्ध‍येत् । न तु <quote>‘अथातो ब्रह्म-
जिज्ञासे’</quote>ति प्रतिज्ञापूर्वकमेतच्छास्त्रविचार्येणोपनिषन्निकुरुम्बगम्येन त्रिविधपरिच्छेदराहित्यान-
न्तमङ्गल्यगुणाकरत्वनिरतिशयानन्दात्मकश्रेयोरूपत्वादिना । तस्मात्प्रतिज्ञासाधारण्याद्ब्रह्मवि-
चारो वृत्तोऽवगम्यत इत्येतन्न सङ्गच्छते । स्यादेतत् । धर्मत्वेन धर्मे विचार्यत्वप्रतिज्ञा न भव-
ति किं तु वेदार्थत्वेन । अथातःशब्दोक्तयोः वेदाध्ययनानन्तर्यतदर्थविवक्षाहेत्वोर्वेदार्थ एवा-
न्वयसामञ्जस्यात् । वेदार्थत्वं च दध्यादिगते होमकरणत्वादाविव ब्रह्मगते देवतात्व इव च
तद्गते त्रिविधपरिच्छेदराहित्यादावप्यविशिष्टम् । एवं चोपक्रमानुसारेण द्वितीयसूत्रगतं चोद-
नापदं मानान्तरप्राप्तिबाधरहितार्थकवाक्यपरं स्यादिति चेन्मैवम् । धर्मशब्दस्य वेदार्थमात्रप-
रत्वे श्येनयागादेरपि वेदार्थतया लक्ष्यत्वेन सङ्ग्राह्यत्वमस्तीति तद्व्यावृत्त्यर्थस्य बलवदनिष्टाननु-
बन्धित्वपरस्यार्थपदस्य वैयर्थ्यापत्तेः । वस्तुतो धर्मस्य वेदार्थत्वेन तद्विचारे वेदाध्ययनानन्तर्य-
तदर्थविवक्षाहेत्वोरन्वयानुपपत्त्यभावाच्चेति दिक् । तस्माद्धर्मविचारशास्त्रेण ब्रह्मविचारस्य सि-
द्ध‍यभावात् तदर्थमिदं शास्त्रमारम्भणीयमिति । ननु,तर्हि ब्रह्मणः स्वरूपप्रमाणसाधनफलैर्विचा-
रार्थं<quote>‘जन्माद्यस्य यत’</quote>इत्याद्येव शास्त्रमारभ्यतां किमाद्यसूत्रेणेत्याशङ्क्य तद्व्यावर्त्यं शङ्काचतुष्टयं
प्रदर्शयति---<pratika>तदारम्भ इत्यादिना</pratika> । शास्त्रस्यैवानुबन्धचतुष्टयं तदारम्भस्योपक्रमापरपर्याय-
स्य प्रथमंप्रवृत्तिरूपस्योपचारेण व्यपदिश्य <quote>‘तदारम्भ’</quote> इति विशेष्यनिर्देशः कृतः । <pratika>किंपुरुषा-
र्थ इति</pratika> । किंप्रयोजनक इत्यर्थः । ननु, विचारशास्त्रस्य विचार्यनिर्णयः प्रयोजनमिति प्रसिद्धमे-
व । किमत्र प्रष्टव्यमित्याशङ्क्याह---<pratika>पुरुषार्थो हीति</pratika> । मुख्यपुरुषार्थभूतसुखदुःखनिवृत्त्यन्य-
तरपर्यवसायित्वेनैव विचार्यनिर्णयस्य प्रयोजनत्वमुपपादनीयमिति भावः । समासोपात्तयोर-
पि सुखदुःखयोर्बुद्ध‍या निष्कृष्टयोर्यथासङ्क्यं प्राप्तेरत्यन्तनिवृत्तेश्चान्वयः । दुःखनिवृत्तेरात्यन्ति-
कत्वमिह स्वसमानाधिकरणदुःखासमानकालत्वरूपं न विवक्षितम् । भेषजादिना व्याध्या-
दिदुःखनिवृत्तेः कालान्तरे दुःखासमानकालत्वात् । किंतु किञ्चिज्जातीयदुःखनिवृत्तेः कतिपय-
कालावच्छेदेन यत्तज्जातीयदुःखासामानाधिकरण्यं तात्कालिकोपशमरूपं तत्साधारण्यं विवक्षि-
तम् । ततश्च सांसारिकं सुखदुःखनिवृत्त्योरन्यतरदस्य प्रयोजनमुत संसारनिवृत्तिरूपापवर्गका-
लभावित्वेनाभिमतम् । नाद्यः । तत्र प्रमाणाभावात् । न द्वितीयः । अनादेः संसारस्य निवर्त-
यितुमशक्यत्वादिति भावः । <pratika>कश्चेति</pratika> । <quote>‘अर्थी समर्थो विद्वान् शास्त्रैरपर्युदस्तो वैदिककर्मण्य-
धिकारी’</quote>त्यर्थित्वादयो गुणास्तावद्वाच्याः । न तावदेवात्राधिकारिविशेषणं किंतु नित्यानित्यवस्तु-
विवेकादिकमपीत्यभिमतम् । तन्न सङ्गच्छते । अक्षय्यादिवाक्यैः कर्मफलानामपि नित्यत्वावगत्या
