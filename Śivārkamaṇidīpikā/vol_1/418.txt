<pb n="418"/>
<head>सूत्रार्थचन्द्रिकायाम् ।</head>
<head>अथ भूमाधिकरणम् ।। २ ।।</head>
<sutra>।। सू ।। भूमा संप्रसादादध्युपदेशात् ।। ८ ।। धर्मोपपत्तेश्च ।। ९ ।।</sutra>
<p><pratika>भगवत्पादमते</pratika>, आत्मशब्दश्रवणात् द्युभ्वाद्यधिकरणं परं ब्रह्मेति पूर्वस्मिन्नधिकरणे राद्धान्तितम् । तन्न । <quote>‘तरति शोकमा-
त्मवित्’</quote> इत्यत्राब्रह्मणि प्राणेऽप्यात्मशब्दप्रयोगदर्शनादित्याक्षेपसंगत्येदमधिकरणमारभ्यते---<pratika>भूमेत्यादि</pratika> । अस्याधिकरणस्य <quote>‘भू-
मा त्वेव विजिज्ञासितव्य इति भूमानं भगवो विजिज्ञास इति । यत्र नान्यत्पश्यति नान्यच्छृणोति नान्यद्विजानाति स भूमा, अथ
यत्रान्यत्पश्यत्यन्यच्छृणोति अन्यद्विजानाति तदल्पम्’</quote> । इत्यादि छान्दोग्यवाक्यं विषयः । अत्र किं प्राणो भूमा उत परमात्मे-
ति संदेहः । भूमशब्दस्य भावप्रत्ययान्तत्वात् किमात्मकं तद्बहुत्वमिति विशेषाकांक्षायां <quote>‘प्राणो वा आशाया भूया’</quote> निति प्राणस-
न्निधानात् भूयः प्रश्नप्रतिवचनपरंपरादर्शनात् प्राणव्रतमतिवादित्वमनुवर्त्यैवापरित्यज्य प्राणं सत्यादिपरंपरया भूम्रोऽवतारणात्त-
स्यैव भूमत्वप्रतीतेश्च प्राणो भूमेति पूर्वः पक्षः । सिद्धान्तस्तु भूमा परमात्मैव । कुतः । प्राणोपदेशानन्तरं <quote>‘एप तु वा अतिव-
दति यस्सत्येनातिवदतीति’</quote> तुशब्देन प्राणवादस्यानतिवादित्वमभिधाय सत्यशब्दवाच्यपरमात्मवादस्यातिवादित्वं ब्रुवता भूम्न
एवोपदिश्यमानत्वा <quote>‘त्तरति शोकमात्मवित्’</quote> इति प्रश्नवाक्ये आत्मोपक्रमेणात्मप्रकरणात् सन्निधितः प्रकरणस्य प्राबल्यात् वैपु-
ल्यात्मकभूमरूपतायास्सर्वकारणे परमात्मनि सुतरामुपपत्तेश्च । सूत्रार्थस्तु <pratika>भूमा</pratika> परमात्मैव । कुतः । <pratika>संप्रसादादधि</pratika>=प्राणा-
दधि प्राणोपदेशानन्तरमित्यर्थः । सम्यक्प्रसीदत्यस्मिञ्जीव इति संप्रसादः सुषुप्त्यवस्था । तस्यां प्राणो जागर्तीति संप्रसादशब्देन
प्राणोऽभिधीयते । तदनन्तर <quote>‘मेष तु वे’</quote> <pratika>त्याद्युपदेशादित्यर्थः ।।</pratika> परमात्मनो भूमत्वे युक्त्यन्तरमाह---<pratika>सू ।। धर्मोप-
पत्तेश्च ।। ९ ।।</pratika> <quote>‘यत्र नान्यत्पश्यती‘त्यादिनोक्तानां सर्वव्यवहाराभावादिधर्माणां परमात्मन्येवोपपत्तेः परमात्मैव भूमेत्यर्थः ।।’</quote></p>
<p><pratika>श्रीकण्ठमते</pratika>, मुक्तप्राप्यस्य परमेश्वरस्य प्राप्तिप्रयोजनं निरतिशयं सुख दर्शयति---<pratika>सू ।। भूमा संप्रसादादध्युपदेशा-
तू ।। ७ ।।</pratika> ‘विषयवाक्यमभिन्नमेव । तत्र भूमशब्दनिर्दिष्टः परमेश्वरो वा तदन्यो वेति संशयः । तत्र नामादिषु तत्त्वेषु वागा-
दीति निर्दिश्य प्राणस्योपरि प्रश्नप्रत्युक्तिभ्यां विनैव भूम्नोऽवतारणात् भूमा प्राण इति पूर्वः पक्षः । प्राणशब्दनिर्दिष्टात्संप्रसादश-
ब्दवाच्याज्जीवादूर्ध्व <quote>‘मेष तु वे’</quote>त्यादिनात्मान्तरत्वेन भूम्न उपदेशात् आधिक्यप्रतिपादना<quote>‘दथात आत्मादेश’</quote>इत्यात्मत्वेनाप्यग्रे तस्य
वर्ण्यमानत्वाच्च प्राणशब्दनिर्दिष्टाज्जीवादधिक आत्मा भूमा परमेश्वर एवेति सिद्धान्तः ।।</p>
<p><pratika>सू ।। धर्मोपपत्तेश्च ।। ८ ।।</pratika> <quote>‘स भगवः कस्मिन्प्रतिष्ठित’</quote> इत्यादिनोपदिश्यमानानां स्वमहिमप्रतिष्ठितत्वसर्वात्मत्वसर्वका-
रणत्वादीनां धर्माणां परमेश्वर एवोपपत्तेः प्राणशब्दोदिते जीवेऽनुपपत्तेश्च परमेश्वर एव भूमा नापर इति सिद्धम् ।</p>
<p>ननु पूर्वत्राधिकरणे <quote>‘निरञ्जनः परमं साम्यमुपैति’</quote> इति ब्रह्मसादृश्याभिधानात्तत्सायुज्यमुपेयुषां मुक्तानां तत्पृथग्भावेनावस्थि-
तिसिद्धौ अत्र श्रूयमाणस्य <quote>‘यत्र नान्यत्पश्यती’</quote>त्यादेः प्रपञ्चदर्शनादिनिषेधस्य कथं सांगत्यमिति चेत् उच्यते निरतिशयसुखस्व-
भावे भूम्नि साक्षात्कृते सति मुक्तानां ब्रह्मैव प्रपंचाकारेण दर्शनगोचरो भवति न प्रकृतप्रपंच इति ब्रह्मसादृश्यं नाम तत्समरसी-
भूतप्रपंचदर्शित्वमेवेति च न काप्यनुपपत्तिरिति ।।</p>
<p><pratika>रामानुजमते, ।। सू ।। भूमा संप्रसादादध्युपदेशात् ।। ७ ।।</pratika> विषयवाक्यं समानमव । भूमा प्रत्यगात्मा वा प-
रमात्मा वेति संदेहः ।’ तरति शोक ‘मित्यादिना प्रक्रान्तस्यात्मोपदेशस्य प्राणशब्दनिर्दिष्टे प्रत्यगात्मनि समाप्तिदर्शनात्प्रत्यगा-
त्मेति पूर्वपक्षः । तथा प्राणे पर्यवसानेऽपि प्राणवेदिनोऽतिवादित्वमुक्त्वा <quote>‘एष तु वे’</quote>त्यादिना तुशब्देनोपासकभेदं प्रतिपाद्य तस्य
सत्योपासकस्य पूर्वस्मादाधिक्योपदेशात्सत्यशब्दितं परं ब्रह्मैव भूमविशिष्टमिति सिद्धान्तः । संप्रसादः प्रत्यगात्मा । तस्मादधि-
कतयोपदेशादित्यर्थः । अतिवादित्व हि स्वोपास्याधिक्यवादित्वम् ।।</p>
<p><pratika>सू ।। धर्मोपपत्तेश्च ।। ८ ।।</pratika> स्वाभाविकामृतत्वस्वमहिमप्रतिष्ठितत्वसर्वात्मत्वसर्वोत्पत्तिहेतुत्वादीनां धर्माणां परस्मिन्ब्रह्म-
ण्येवोपपत्तेश्च भूमा परं ब्रह्मैव ।। इति ।</p>
<p><pratika>आनन्दतीर्थमते, सू ।। भूमा संप्रसादादध्युपदेशात् ।। ८ ।।</pratika> <quote>‘यो वै भूमा तत्सुखं नाल्पे सुखमस्ति भूमैव सुखं
भूमा त्वेव विजिज्ञासितव्य’</quote> इति वाक्यं विषयः । भूमा मुख्यप्राणो वा विष्णुर्वेति संदेहः । प्राणस्य प्राक्प्रकृतत्वात् तत्रैवोत्तरो-
त्तरभूयस्त्वप्रश्नप्रतिवचनयोस्समाप्तिदर्शनात् <quote>‘यद्यप्येनानुत्क्रान्तप्राणा’</quote> नित्यादिना तस्योत्क्रमश्रवणात् विष्णौ उत्क्रमायोगाच्च भूमा
प्राण एवेति पूर्वपक्षः । <quote>‘यो वै भूमा तत्सुख’</quote>मिति सुखशब्दोक्तपूर्णसुखरूपत्वाभिधानात् भूमेति सर्वोत्तमत्वोपदेशात् गुणतो वैपु-
ल्यस्य भूमशब्दार्थत्वात् प्राणस्यापि विष्णुत्वे तत्रैवोत्तरोत्तरभूयस्त्वप्रश्नप्रतिवचनयोर्विश्रान्त्युपपत्तेरणुत्वविशिष्टस्य तस्याप्युत्क्रमो-
पपत्तेश्च भूमा विष्णुरेवेति सिद्धान्तः । सूत्रार्थस्तु <pratika>भूमा</pratika>=‘यो वै भूमेति श्रुतौ भूमशब्दोक्तपूर्णो विष्णुरेव । कुतः । <pratika>संप्रसा-
दात्</pratika>=<quote>‘भूम्नस्तत्सुख’</quote>मित्यनेन संप्रसादशब्दितपूर्णसुखरूपत्वाभिधानात् । किं च । <pratika>अध्युपदेशात्</pratika>=नामादेरपि तदुपरि नामा-
दिदेवतोत्तमत्वेन भूम्नोऽभिधानाच्चेत्यर्थः <pratika>।। सू ।। धर्मोपपत्तेश्च ।। ९ ।।</pratika> <quote>‘स एवाधस्ता’</quote>दित्यादिना भूम्नि सर्वगतत्वादिधर्मश्रव-
णात् तस्य च विष्णावेवोपपत्तेर्विष्णुरेवेत्यर्थः ।। इति <pratika>सूत्रार्थचन्द्रिकायां भूमाधिकरणम् ।। १ ।।</pratika>
