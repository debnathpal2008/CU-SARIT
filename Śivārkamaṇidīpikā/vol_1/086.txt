<pb n="086"/>
यान्नास्त्यकृतः कृतेन । तद्विज्ञानार्थं स गुरुमेवाभिगच्छेत्समित्पाणिश्श्रोत्रियं
ब्रह्मनिष्ठ’मित्यादि वाक्यं विषयः । ब्रह्म विचारांर्ह भवति न वेति सन्देहः ।
<!-- APPAYYA !-->
णात् अकृतलोकप्रेप्सारूपं मुमुक्षुत्वं लब्धम् । एतावता अतश्शब्दार्थो लब्धः । <quote>‘तद्विज्ञाना-
र्थ’</quote>मित्यनेन तु ब्रह्मजिज्ञासाशब्दार्थः । तत्रार्थशब्दः स्यादर्थे वर्तते । <quote>‘तद्वितार्थोत्तरपदसमाहा-
रेचे’</quote> ति व्याकरण<ref>(पा॰-२-१-५०)</ref>सूत्रे अर्थशब्दं स्यादर्थं व्याकुर्वता भगवता पतञ्जलिना <quote>‘दाराः
स्युरस्माकमिति भिक्षामह’</quote> इत्यर्थे <quote>‘दा१रार्थं भिक्षामह’</quote> इति प्रयोगमुदाहृत्य स्यादर्थेऽप्यर्थशब्दो
ऽस्तीति समर्थितम् । स्यादर्थश्च तत्रेच्छैव । इच्छायामपि लिङ्विधानात् । एवं च तत्र विषयवाक्ये
गूरूपसदनमात्रेणेष्यमाणब्रह्मज्ञानालाभात् द्वारतयाविचार आक्षेप्यः। तथा सूत्रे विचार आक्षेप्य
इति सूत्रानुगुण्यादिदमेव विषयवाक्यमिति युक्तम् । अतश्शब्दव्याख्यानभाष्ये <quote>‘परमभक्ति-
सम्भावितेने’</quote>ति विशेषणं तु <quote>‘यस्य देवे परा भक्तिर्यथा देवे तथा गुरौ । तस्यैते कथिता ह्य-
र्थाः प्रकाशन्ते महात्मन’</quote>इति श्वेताश्वतरोपनिषत्प्रसिद्धाधिकारिविशेषणान्तरपरिग्रहार्थं कृत-
म् । सापि श्रुतिः<quote>‘इत्यादिवाक्यं विषय’</quote>इति भाष्यगतेनादिशब्देन ग्राह्येति सर्वमनवद्यम् ।
विचाराङ्गसंशयं दर्शयति—<pratika>ब्रह्मेति</pratika> । अयमिहं संशयक्रमः । मुमुक्षूणां ब्रह्म विचारोपयोगीति
सूत्रकृता समारभ्यमाणमिदं शास्त्रं प्रेक्षावत्कर्तृकारम्भविषयत्वयोग्यं न वेति प्रथमं संशयः ।
तदर्थमियं चिन्ता कृतधर्मविचारस्य धर्मानुष्ठानविशुद्धचित्तस्य धर्मविचाराधिगतमक्षय्यादि-
वाक्यानां यथाश्रुतफलसमर्पकत्वं प्रबलन्यायान्तरेण प्रतिक्षिप्य ततो विरक्तस्य शमादिस-
म्पन्नस्य नित्यफलप्रेप्सया तत्साधनं ब्रह्मज्ञानमिच्छतोऽधिकारिणो ब्रह्मविचारेण तद्ज्ञानसि-
द्ध्यर्थं विचाराङ्गं गुरूपसदनं <quote>‘परीक्ष्य लोका’</quote> नित्यादिवाक्यं विधातुं शक्नोति न वेति । तदर्थ-
मियं भाष्यदर्शिता चिन्ता <quote>‘ब्रह्म विचारार्हं न वे’</quote>ति । तदर्थमियं चिन्ता ब्रह्म विषयत्वयोग्यं
सप्रयोजनज्ञानं च न वेति । तदर्थमियं चिन्ता अहमित्यनुभूयमानो जीव एव ब्रह्म उत
तस्यैव संसारदशायामप्रकाशमानं कर्तृत्वभोक्तृत्वादिप्रपञ्चरहितं निर्विशेषं रूपान्तरम् अथवा
ततोऽन्यदिति । यदि जीवादन्यत्तदापि ब्रह्म परिच्छेद्यं न वेति । यदा जीव एव ब्रह्म तदा
तस्याहमनुभवसिद्धत्वान्न विषयत्वयोग्यता । यदि तस्य निर्विशेषं रूपान्तरं ब्रह्म यदि वा
जीवादन्यदप्यपरिच्छेद्यं तदा तस्याशक्यप्रतिपादनत्वान्न विषयत्वयोग्यतां । पक्षत्रयेऽपि न
तस्य सप्रयोजनज्ञानता । अहमनुभवे शब्दात्कथञ्चिन्निर्विशेषगोचरज्ञाने जीवान्यब्रह्मगोचर-
ज्ञाने च सत्यपि संसारनिवृत्तिपूर्वकनित्यफलप्राप्तेरदर्शनात् अनादिसंसारस्य दुरपह्नवत्वाच्च-
यदा ब्रह्मणो न विषयतार्हत्वसप्रयोजनज्ञानत्वे तदा न तस्य विचारार्हता, यदा न तस्य वि-
चारार्हता तदोदाहृतं वाक्यमुक्तमर्थं विधातुं न शक्नोति, यदा न शक्नोति तदा विचारस्याक ।
कर्तव्यत्वात्तदर्थमिदं शास्त्रं नारम्भणीयमिति पूर्वपक्षे फलफलिभावः । यदा जीवादन्यद्ब्रह्म
परिच्छेद्यं च सप्रयोजनज्ञानं च तदा विषयप्रयोजनवत्त्वेन ब्रह्मविचारस्य कर्तव्यत्वात्तदर्थ-
मिदं शास्त्रमारम्भणीयमिति सिद्धान्ते फलफलिभावः । एवं संशयपरम्परोपलक्षणत्वेन मध्य-
गतस्संशयो भाष्ये दर्शितः । अत एव सिद्धान्तोपक्रमभाष्ये सर्वथा समारम्भणीयमिदं शास्त्र
मिति प्राथमिकसंशयैककोटिविषया सिद्धान्तप्रतिज्ञा दर्शयिष्यते । सकलशास्त्रोपोद्धातत्वाद-
<note> (१) <quote>‘दारार्थं घटामहे धनार्थं भिक्षामहे’</quote> इति महाभाष्यपाठो वर्तते ।</note>
