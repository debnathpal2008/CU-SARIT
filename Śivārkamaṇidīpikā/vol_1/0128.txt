<pb n="128"/>
नतया महादेव इत्युच्यते शिवः । तथाऽथर्वशिरसि । <quote>‘अथ कस्मादुच्यते महा-
देवः यस्सर्वान्भावान्परित्यज्यात्मज्ञानयोगैश्वर्ये महति महीयते तस्मादुच्यते म-
हादेव’</quote> इति । निरस्तसमस्तसंसारकलङ्कतया निखिलमङ्गलाधारतया शिवतत्त्वं
<!-- APPAYYA !-->
स्वात्मानन्दानुभवे विषये दीव्यति रमत इति देवः इति सप्तमीसमासोऽत्र महादेवशब्देन
विवक्षितः । <quote>‘आन्महतस्समानाधिकरणजातीययोः’</quote> <ref>(पा॰-६-३-४६)</ref> इति सूत्रस्य <quote>‘अष्टन आ वि-
भक्तौ’</quote> <ref>(पा॰-७-२-८४)</ref> इत्यात्वप्रकरणं विहायान्यत्र प्रणयना<quote>‘न्महत आ’</quote>दिति सूत्रयितव्ये <quote>‘आ-
न्महत’</quote>इति सूत्रणाच्च तत्र यथेष्टं योगविभाग इष्यते । तेनात्र महच्छब्दस्य देवशब्देन सामाना-
धिकरण्याभावेऽप्येकादशाष्टाकपालयोरिवात्वम् । एवं चानन्यत्र भावो विषयशब्दार्थ इति
विषयसप्तमीमहिम्ना तुच्छान् सांसारिकान् सर्वान्भावान्परित्यज्य महति स्वात्मानन्दानुभव
एव रमत इत्येतावानर्थो महादेवशब्दस्य लभ्यते । स्वात्मानन्दानुभवस्य महत्पदेन निर्देशश्च
तन्महत्त्वस्येतरपरित्यागे हितुत्वमभिप्रेत्येति द्योतयितुं महत्त्वेनेति तृतीयान्तनिर्देशः । देवन-
ताच्छील्यं देवशब्दार्थमभिप्रेत्य दीव्यमानतयेति शानच् प्रत्ययान्तप्रयोगः । <pratika>आत्मज्ञानयो-
गैश्वर्यइति</pratika> । आत्मविषयं ज्ञानमात्मज्ञानं स्वात्मानन्दानुभवः तेन योगो नित्यसम्बन्धः तदे-
वैश्वर्यं महाविभूतिः तत्र महीयते रमत इत्यर्थः । धातूनामनेकार्थत्वा<quote>‘न्मही पूजाया’</quote>मिति
कण्‍ड‍वादिधातोर्देवनमर्थमङ्गीकृत्य तेन देवशब्दार्थप्रदर्शनं कृतम् । यद्वा । महादेवशब्दान्त-
र्गतस्य महच्छब्दस्य शिवे वृत्तौ तत्प्रवृत्तिनिमित्तप्रदर्शनपरेयमाथर्वशिरसी श्रुतिः । <quote>‘पूज्यते
यः सुरैर्नित्यं महांश्चैव प्रमाणतः । धातुर्महीति पूजायां महादेवस्ततस्स्मृत’</quote>इति साम्बपुराणो-
क्तिश्च । एवं <quote>‘भवाय देवाय स्वाहे’</quote>त्यादिमूर्त्यष्टकमन्त्राम्नाने <quote>‘महते देवाय स्वाहे’</quote>ति पाठेन
महादेवशब्दान्तर्गतस्य महच्छब्दस्यापि शिववृत्तितावगत्या प्रकृतभाष्ये तद्गतप्रवृत्तिनिमित्त-
प्रदर्शनौचित्यात् । ततश्च श्रुतौ<quote>‘महीयत’</quote> इत्येतावदेव महच्छब्दप्रवृत्तिनिमित्तप्रदर्शनपरम् ।
महीयते तदभिज्ञैः पूज्यत इत्यर्थः।<quote>‘वर्तमाने पृषद्ब‍ृहन्महज्जगच्छतृवच्चे’</quote>ति सू१त्रेण पूज्यत इत्य-
र्थे महच्छब्दो निपातितः । किंभूत इत्ययमभिज्ञैः पूज्त इत्याकाङ्क्षायां तुच्छान्विषयान्परि-
त्यज्य स्वात्मानन्दानुभवे निविष्टोऽयमेवं स्वशैलीप्रकटनार्थमेव वस्त्रमाल्याभरणानुलेपनादिकं
विहाय चर्मास्थिदामभुजगभस्मादिकं धारयतीति तच्चरितरहस्याभिज्ञैः पूज्यत इति दर्शयितुं
श्रुतौ महतीत्यन्ते निविष्ट इत्यध्याहार्यम् । अयमर्थो भागवतेऽपि शिवं प्रस्तुत्य वर्णितः—<quote>‘ह-
सन्ति यस्याचरितं हि दुर्भगाःस्वात्मन्रतस्याविदुषः समीहितम् । यैर्वस्त्रमाल्याभरणानुलेप-
नैश्श्वभोजनं स्वात्मतयोपलालितम् ।। यस्यानवद्यं चरितं मनीषिणो गृणन्त्यविद्यापटलं बि-
भित्सवः । यत्पादपद्मं महतां मनोऽलिभिर्निषेव्यते ब्रह्मरसासवार्थिभि’</quote>रिति । एवं च <quote>‘महत्त्वे-
न दीव्यमानतयेऽति भाष्यं महच्छब्ददेवशब्दयोः समानाधिकरणसमासस्थयोः परस्परनिर-
पेक्षप्रवृत्तिनिमित्तप्रदर्शनार्थं व्याख्येयम् ।। <pratika>निरस्तेति</pratika> । शाम्यन्त्यस्मिन्दोषा इत्यर्थे ‘सर्व-
नीघृष्वरिष्वलष्वशिवपट्वप्रह्वेष्वा’</quote>इति<ref>(औणा॰)</ref>सूत्रे शमिधातोर्वन्प्रत्ययेन इत्वमलोपाभ्यां च
शिवशब्दो निपातितः समस्तसांसारिकदोषराहित्यवाची । <pratika>निखिलेति</pratika> । निखिलानि शिवश-
ब्दवाच्यानि मङ्गल्यान्यस्य सन्तीति मत्वर्थीयाच्प्रत्ययान्तः शिवशब्दः सकलमङ्गल्यगुणव-
<note>(१) सूत्रेण वार्तिकेन इत्यर्थः । वार्तिकस्यापि प्रामाण्यविषये सूत्रसादृश्यात्तथानिर्देश इति वेदितव्यम् ।</note>
