<pb n="570"/>
जगत् ।।’ इति श्रवणान्मायायाः सकलप्रकृतित्वं, तद्विशिष्टत्वं महेश्वरस्य तदवय-
वभूतेनांशभूतेन तदीयचिच्छक्तिशकलेन भोक्तृत्वदशायां पुरुषसंज्ञकेन सकलज-
गद्व्याप्तिश्चावगम्यते । यथा केवलाच्छरीराल्लोमनखाद्यत्पत्तिर्न संभवति आत्मनश्च
तथा न केवलं मायाया जगदुत्पत्तिः महेश्वराच्च किंतु मर्त्याच्छरीरिणः केशनखाद्यु-
<!-- APPAYYA !-->
प्रकृतोपयोग्यर्थो <quote>‘गुणिनश्चे’</quote>ति श्लोकेन दर्शितः । <quote>‘भोक्ता महेश्वरो देव’</quote> इति श्लोकेन
संहारपालनसृष्ट्यधिकृतानां गुणमूर्तीनामिन्द्रादीनां च सृष्टेः प्रागेव चिच्छक्त्यंशभूतादिनारा-
यणोन्मेषप्रदर्शनेन तस्य सर्वोत्तरत्वमाविष्कृतम् । उक्तस्य सर्वस्याप्यर्थस्य वेदमूलतया श्रद्धे-
यत्वमेव <quote>‘पुराणपुरुष’</quote> इति श्लोकेन दर्शितम् । <quote>‘तदीयचिच्छक्तिशकलेने’</quote>त्यनेन <quote>‘विश्वोत्तरोत्त-
रविचित्रमनोरथस्य यस्यैकशक्तिशकले सकलः समाप्त’</quote> इति पुराणवचनार्थः स्मारितः । <pratika>भोक्तृ-
त्वदशायां पुरुषसंज्ञकेनेति</pratika> । अयमर्थो भट्टभास्कराचार्यैरपि तैत्तिरीयारण्यकभाष्ये आन-
न्दवल्लीविवरणोपक्रमे दर्शितः । तत्र हि<quote>‘अत्रेयमौपनिषदस्थिति’</quote>रित्युपक्रम्य <quote>‘ब्रह्मैकं नित्यं स्वप्र-
काशं विचित्रानन्तशक्तिकं स्वतन्त्रैकस्वभावं स्वे महिम्नि सदा महीयमानं प्रकृतिश्चोपादानं
च विश्वस्य भवति, निमित्तं च भूत्वा विश्वमधितिष्ठती’</quote>त्यादिना शिवं निरूप्य तत्रैव प्रकृति-
श्चिदचिदात्मकप्रपञ्चत्वेन परिणमते सैषा परस्य ब्रह्मणः प्रभास्थानीयेति तदीयचिच्छक्ति-
स्वरूपनिरूपणमुपक्रम्य <quote>‘तत्र सर्वेऽप्यात्मानः प्रभवन्ती’</quote>ति सर्वेषां जीवानां प्रभाशालित्व-
स्य तादधीन्यमुक्तम् । अतस्स परमात्मा सर्वात्मप्रभासमष्टिरिति सर्वात्मप्रभासमष्टिरूपतया
तस्याः परमात्शब्दनिर्देश्यतामभिधाय तस्याश्शिवापृथग्भावे <quote>‘अग्नेरौष्ण्यं यथा यद्वदा-
दित्यस्य प्रभा तथा । परमात्मा शिवादन्यो नास्तीति मुनयो विदु’</quote>रिति प्राचीनश्लोकमुदाहृत्य
<quote>‘सैव भोक्तृत्वशरीरे’</quote>त्यभिधानात् पुरुषो भवतीत्युक्तम् । तत्र च तस्य भोक्तृत्वं स्वोपादा-
नजतुर्मुखादिप्रपञ्चाधिष्ठातृत्वं विवक्षितम् । तस्मिन्नेव भाष्ये <quote>‘यस्मिन्निदं संचविचैकं स ओतः
प्रोतश्च विभुः प्रजा’</quote>स्विति मन्त्रगतोतप्रोतशब्दयोः<quote>‘ओतः कारणत्वेन सन्ततः, प्रोतोऽधिष्ठातृ-
त्वेन भोक्तृत्वपर्यायेण तस्मिन्नविकारेण सन्तत’</quote> इति व्याख्यानसमये भोक्तृत्वमधिष्ठातृत्व-
मिति दर्शितत्वात् । ततश्च<quote>‘भोक्तृत्वदशायां पुरुषसंज्ञकेने’</quote>त्यनेन ब्रह्मादिसकलचिदचित्प्रपञ्चा-
धिष्ठातृत्वरूपस्वातन्त्र्यनिमित्ता नारायणस्य पुरुषसंज्ञेत्युक्तं भवति । एतदभिप्रायेणैवोक्तं
नारसिंहपुराणे <quote>‘सदैव वासुदेवोऽयं साक्षात्पुरुष उच्यते । स्त्रीप्रायमितरत्सर्वं जगद्ब्रह्मपुर-
स्सर’</quote>मिति । <pratika>सकलजगद्व्याप्तिश्चेति</pratika> । ननूदाहृतमन्त्रेण महेश्वरस्य मुक्तौ जीवस्य स्वप्रभा-
द्वरेव नारायणद्वारा सकलजगद्व्याप्तिर्नावगम्यते किं तु नारायणस्यैव । <quote>‘तदवयवभूते’</quote>नेति हि
कर्तरि तृतीया । सत्यम् । तथापि नारायणस्य महेश्वरशक्त्यवयवत्वोक्तिसामर्थ्यात्तदीया
व्याप्तिरवयवद्वारा शिवस्यैव । यथा देवदत्तावयवभूतहस्तकर्तृकः स्पर्शोऽवयवद्वारा देवदत्त-
स्यैव भवतीति श्रुतेस्तात्पर्यमवगम्यत इत्यभिप्रेत्य तथा व्याख्यातम् । इयांस्तु भेदः ।
जीवस्य मुक्तौ प्रभयैव जगद्व्याप्तिश्शिवस्य तु स्वरूपेण प्रभया तदंशभूतेन नारायणेन चेति ।
स्यादेतत् । चिच्छक्तेः परिणामित्वं ‘प्रज्ञा च <quote>‘तस्मा’</quote>दिति श्रुत्या जगदुपादानत्वं <quote>‘मायां त्वि’</quote>-
ति श्रुत्या चावगम्यते । ततोऽस्या एवोपादानत्वमस्तु किमपरिणामिस्वभावस्य शिवस्यापि
पारिभाषिकोपादानत्वाश्रयणेनेत्याशङ्क्याह&mdash;<pratika>यथेति</pratika> । शरीरात्मनोः परिणाम्यपरिणामिस्व-
