<pb n="110"/>
म् । भिन्ना एव वा धातवो भिन्नार्थाः । सारूप्यात्तु तत्त्वाध्यवसायः । तत्र द्विधा भवने केदारस्य
कर्तुः <quote>‘कर्मवत्कर्मणा तुल्यक्रिय’</quote> इति <ref>(पा॰३-१-८७)</ref> कर्मकार्याण्यतिदिश्यन्ते । तेन <quote>‘लूयते
केदारः स्वयमेवे’</quote>त्यादयः प्रयोगा उपपद्यन्त इति । एवमिहाप्यनुगृह्णातिः कृतार्थीभवनोप-
सर्जने कृतार्थीभावने वर्तते । अनुगृह्णाति भक्तं परमेश्वरः । कृतार्थीभवन्तं कृतार्थीभावयती-
त्यर्थ । यदा तु भक्तस्य सौकर्यातिशयविवक्षायां परमेश्वरव्यापारो न विवक्ष्यते तदा कृता-
र्थीभवनमात्रेऽनुगृह्णातिर्वर्तते । एवं चात्रानुग्रहस्य प्रपञ्चधर्मत्वमप्युपपद्यत इति । मुक्तिमुमु-
क्षुत्वादीनां जीवधर्मत्वेन निरूढव्यवहारसिद्धानां जीवधर्मत्वमपि ह्येवमेवोपपादनीयम् । य
<quote>‘द्यात्मनात्मानमुद्धरे’</quote>दिति स्मृतेः स्वबन्धनिवृत्त्यनुकूलस्वव्यापारः स्वकर्मकमोक्तृव्यापारत्वेन
विवक्ष्यत इति कल्प्येत तर्हि स एवात्र प्रपञ्चधर्मोऽनुग्रहो विवक्षितोऽस्तु । बन्धनिवृत्तिवत्त-
स्यापि सर्वानुग्राहकपरमेश्वरप्रसादाधीनत्वेन परमेश्वरकार्यत्वात् । ननु, अनाद्यावरणरूपस्य
तिरोभावस्य कथं परमेश्वरकर्तृकत्वम् । उच्यते । अनादित्वेऽपि तस्या तत्कर्तृकत्वं युक्तम् । तथा-
हि—सर्वज्ञत्वेन सर्वेषां संसारिणां दुःखं जानतः सर्वशक्तिकत्वेन सर्वानपि तान्युगपदेव मोक्तुं
शक्तस्य परमेश्वरस्य शिवशङ्करादिनामख्यापिता सर्वभूतविषयिणी करुणा निरुपाधिः परदुः-
खप्रहाणेच्छारूपा तेषामनादिभवसञ्चितनानाविधदुःखजनककर्मवृन्दसामर्थ्यं परिभूय सर्वा-
नर्थमूलावरणोच्छेदपूर्विकामात्यन्तिकदुःखनिवृत्तिं तेषां युगपदेव कथं न कुर्यात् । यदि तस्य
तत्तत्कर्मानुवर्तनस्वभावतया तेषां सकलकर्मबृन्ददाहकस्वविषयसाक्षात्कारोदयपर्यन्तं तेषु सह-
जकरुणोन्मेषविरोधितत्तदावरणानुवृत्तिसङ्कल्पो न स्यात् । अतस्तथाभूतसङ्कल्पावश्यंभावे
तदधीनानुवृत्तिकस्यावरणस्य यस्मिन्सत्यग्निमक्षणे यस्य सत्त्वं यव्द्यतिरेके चासत्त्वं तत्तज्जन्य-
मिति लक्षणानुसारेण तस्य तज्जन्यत्वसिद्धौ परमेश्वरकर्तृकत्वमपि तस्य सिद्ध्यति । कार्यानु-
कूलसङ्कल्पवत्त्वस्यैव कर्तृलक्षणत्वात् । किंच ज्ञानक्रियाशक्त्यावरणं न स्वरूपतोऽनादि संसार-
दशायां मध्येमध्ये तत्तदर्थविषयतदा१विर्भावशबलत्वात् । न हीदानीमपि जीवानां सर्वात्मना
ज्ञानक्रियाशक्योरावरणमस्ति । न वा कदाचिदाविर्भूतयोः किञ्चिदर्थविषयज्ञानक्रियाशक्त्यो-
रामोक्षमनावरणमस्ति । अनादौ जन्मप्रवाहे सुरनरपशुपक्षिसरीसृपादिजातिभेदोन्मिषज्ज्ञान-
क्रियाशक्तिव्यवस्थादर्शनात् । तस्मात्स्वरूपतः सादेस्तत्तिरोभावप्रवाहस्य परमेश्वरकार्यत्वं
युक्तमेव । तथाप्यासंसारमावृतानां मुक्तिकाल एवाविर्भविष्यतां सत्यसङ्कल्पत्वादिगुणानामा-
वरणमनादीति तेषां तत्कार्यत्वं न युक्तमिति चेत् । तेषामपि युक्तमेव । तेष्वेकैकस्य तपोवि-
शेषसाध्यतया २संसारिफलत्वेनाविर्भावतिरोभावयोः सम्भवेन तेषामप्यासंसारमावृतत्वासि-
द्धेः । तथा हि—योगशास्त्रे <quote>‘स्थूलस्वरूपसूक्ष्मान्वयार्थवत्त्वसंयमात् भूतजय’</quote>इति <ref>(पातं ॰४३-सू॰)</ref>
सूत्रेण पृथिव्यादिपञ्चभूतगतस्थूलाद्यर्थवत्त्वान्तधर्मपञ्चकविषयसंयमस्य तद्विषयधारणाध्यान-
समाधिरूपस्य भूतजयः फलत्वेन वर्णितः । स च भूतजयोऽणिमाद्यष्टैश्वर्यरूपः स्वेच्छाधी-
नभौतिकसृष्टिसंहाराद्युपयोगिसत्यसङ्कल्पतासिद्धिपर्यन्तो वैयासिकभाष्ये व्याख्यातः । एवमा-
पस्तम्बसूत्रेऽपि<quote>‘अथापि सङ्कल्पसिद्धयो भवन्ति’</quote> <ref>(आ॰घ २-९-२३-६ सू॰)</ref> <quote>‘यथा वर्षे प्रजादानं
दूरे दर्शनं मनोजवता यच्चान्यदेवं युक्त’</quote> <ref>(आ॰घ॰२-९-२३-७सू-)</ref> मिति ज्ञानप्रधानानामूर्ध्व-
<note>(१) <quote>‘तयाविर्भाव’</quote> इति ङ. पाठः ।</note> <note>(२) <quote>‘सांसारिक’</quote> इति ङ. पाठः ।</note>
