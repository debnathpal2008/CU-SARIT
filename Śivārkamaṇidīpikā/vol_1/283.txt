<pb n="283"/>
रत्वमेव विवक्षितम् । एवमत्रोभयत्रापि दिवः परत्वमेव विवक्षितम् । अनेन
लिङ्गेन परमेश्वर एव पुरुषसूक्तोदितः पुरुष इति सिद्धम्, <quote>‘पादोऽस्य विश्वा भू-
तानि’</quote> इत्यत्रापि श्रवणात् । अतो निजैकांशसमाप्तसकलप्रपञ्चं दिवि दीव्यमानं
परं ज्योतिः परमेश्वर इति निर्णयः ।। इति ज्योतिरधिकरणम् ।। ११ ।।
<!-- APPAYYA !-->
पि तत्परत्वस्येव सिद्धेः । तथा च द्युसम्बन्धप्रत्यभिज्ञानात् ज्योतिरप्यादित्यमण्डलस्थितो हि-
रण्यगर्भ इत्येव सिद्ध‍येदित्याशङ्क्याह—<pratika>अनेन लिङ्गेनेति</pratika> । सर्वभूतपादत्वलिङ्गेन गायत्र्या इव
सहस्रशीर्षत्वादिविशिष्टस्य पुरुषसूक्तप्रतिपाद्यपुरुषस्यापि परमेश्वरत्वं सिद्ध‍यति । <quote>‘तस्माद्वि-
राडजायते’</quote>त्यादेः <quote>‘तथा लोकाँ्/?/अकल्पय’</quote>न्नित्यन्तस्य पुरुषसूक्तान्तर्गतसन्दर्भस्य परमेश्वर-
सृष्टब्रह्माण्डोदरजातहिरण्यगर्भविषयत्वेऽपि तत्पूर्वोत्तरसन्दर्भयोस्सूक्तविषयतया प्राधान्येन
परमेश्वरत्वप्रतिपादकत्वोपपत्तेः । विस्तरेण चैतदध्यान्त्याधिकरणे समर्थयिष्यते । <quote>‘विश्वा-
भूतानी’</quote>ति तैत्तिरीयपाठः । अधिकरणार्थमुपसंहरति—<pratika>अतइति । दिवीति</pratika>। श्रुत्यनुसारेण सा-
मीप्यसप्तमी । द्युशब्दो वात्र परस्वर्गरूपाद्यस्थानरूपः ।। <pratika>इति ज्योतिरधिकरणम्</pratika> ।। ११ ।।</p>
<!-- APPAYYA !-->
<head>नयमणिमालायाम्</head>
<head>अथ ज्योतिरधिकरणम् ।। ११ ।।</head>
<sutra>सू ।। ज्योतिश्चरणाभिधानात् ।। २५ ।। छन्दोऽभिधानान्नेति चेन्न तथा चेतोऽर्पणनिगदात्तथा हि द-
र्शनम् ।।२६।। भूतादिपादव्यपदेशोपपत्तेश्चैवम् ।।२७।। उपदेशभेदान्नेति चेन्नोभयस्मिन्नप्यविरोधात् । २८</sutra>
<p>ज्योतिः पूषा दिवोऽभ्रात्स हि भवति परो जाठरैक्योपदेशाद्वह्निर्वा तन्न शम्भूश्चरणकथनतस्तत्र हेतोरसिद्धेः ।</p>
<lg><l>गायत्री तेन सिद्ध‍येत्स इति न चरणाच्छन्दसोऽस्तु श्रुतत्वास्स ज्योतिर्यद्यपि स्याद्दिवि दिव इति चादेशभेदान्न स स्यात् ।।</l></lg>
<lg><l>मैवं सार्वात्म्यभूतप्रमुखचरणता सर्वभूतांघ्रितोद्यत्पुंसूक्तप्रत्यभिज्ञावचनविहिततद्द्वारपालाभिधानैः ।। २५ ।।</l></lg>
<lg><l>गायत्री तावदीशो दिव इति वचसा प्रत्यभिज्ञाप्तिबाधाज्ज्योतिश्च द्यौस्तदाद्यं परमशिवपदं नान्तरिक्षं न नाकः ।। २६ ।।</l></lg>
<head>इति ज्योतिरधिकरणम् ।। ११ ।।</head>
<!-- APPAYYA !-->
<head>सूत्रार्थचन्द्रिकायाम्</head>
<head>अथ ज्योतिरधिकरणम् ।। १० ।। श्रीकण्ठमते ।। ११ ।।</head>
<sutra>सू ।। ज्योतिश्चरणाभिधानात् ।। २४ ।। छन्दोऽभिधानान्नेति चेन्न तथा चेतोऽर्पणनिगदात्तथाहि दर्श-
नम् ।।२५।। भूतादिपादव्यपदेशोपपत्तेश्चैवम् ।।२६।। उपदेशभेदान्नेति चेन्नोभयस्मिन्नप्यविरोधात् ।।२७।।</sutra>
<p><pratika>भगवत्पादमते</pratika> अस्याधिकरण्स्य <quote>‘अथ यदतः परो दिवो ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु लोके-
ष्विदं वाव तद्यदिदमस्मिन्नन्तः पुरुषे ज्योति’</quote>रिति छान्दोग्यगतं वाक्यं विषयः । किमिह ज्योतिश्शब्देन आदित्यादिकं ज्यो-
तिरभिधीयते किं वा परमात्मेति । प्रसिद्धिबलात् द्युमर्यादत्वश्रुतेः कौक्षेयज्योतिरध्यासात् ब्रह्मालिङ्गादर्शनाच्च आदित्यादिकमेव
ज्योतिश्शब्देन परिगृह्यत इति पूर्वः पक्षः । पूर्ववाक्ये परब्रह्मणो द्युसंबन्धित्वनिर्देशेन <quote>‘पादोऽस्य सर्वा भूतानि त्रिपादस्यमृतं
दिवी’</quote>त्यनेन मत्रेण ब्रह्मणः चतुष्पात्त्वाभिधानेन सर्वगतस्यापि ब्रह्मणः उपासनार्थं प्रदेशविशेषादीनामुपाधिसम्बन्धात्परिक-
ल्पने विरोधाभावेन च ज्योतिश्श्रुतिः ब्रह्मपरैवेति सिद्धान्तः । <pratika>ज्योतिः</pratika>=अत्रत्यं ज्योतिःपदं ब्रह्मपरम् । कुतः । चरणाभिधा-
नात् चतुष्पात्त्वाभिधानादित्यर्थः ।। २४ ।। ननु <quote>‘गायत्री वा इदं सर्व’</quote>मिति गायत्र्याख्यछन्दसः प्रकृतत्वात् तस्यैवोपास्यत्वं
नान्यस्येत्याशङ्क्याह—<pratika>सू॰ । छन्दोऽभिधानादिति ।। छन्दोऽभिधानात्</pratika>=गायत्र्याख्यछन्दस्य एवाभिधानात् । <pratika>नेति-
चेत्</pratika>=पूर्ववाक्ये ब्रह्मणः न प्रकृतत्वमिति चेत् । न । कुतः । <pratika>तथा</pratika>—गायत्र्याख्यछन्दोद्वारेण तद्गते ब्रह्मणि । <pratika>चेतोऽर्पणनि-
गदात्</pratika>=चित्तसमाधानस्याभिधानात् । <pratika>तथाहि दर्शनम्</pratika>=विकारद्वारेण ब्रह्मणः उपासनमन्यत्रापि <quote>‘एतं ह्येवं बह्वृचा महत्युक्थे
मीमांसन्ते’</quote>इत्यादौ दृश्यत इत्यर्थः । अतः ब्रह्मैव पूर्ववाक्ये निर्दिष्टम् । न छन्द इति सिद्धम् ।। २५ ।।</p>
<p>इतश्च गायत्रीवाक्ये ब्रह्मैव प्रतिपाद्यमित्याह---<pratika>सू॰ ।। भूतादिपादव्यपदेशोपपत्तेश्चैवम्</pratika> ।। भूतपृथिवीशरीरहृदयैः
चतुष्पदा गायत्रीति व्यपदेशस्य ब्रह्मण्येवोपपत्तेः । न ह्यक्षरसन्निवेशरूपगायत्र्यां भूतादिपादव्यपदेशस्सम्भवति । अतो गायत्री-
वाक्ये ब्रह्मैव प्रतिपाद्यमिति ज्योतिर्वाक्ये द्युसम्बन्धात् तदेव प्रत्यभिज्ञायत इति सिद्धम् ।। २६ ।।</p>
