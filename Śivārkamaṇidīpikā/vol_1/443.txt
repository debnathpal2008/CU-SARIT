<pb n="443"/>
जीवः परं ज्योतिरुपसंपद्य पश्चादाविर्भूतस्वरूप आविर्भूतापहतपाप्मत्वादिकोऽत्र
प्रतिपाद्यते, न संसारी । दहराकाशस्तु स्वाभाविकातिरोहिततत्तत्कल्याणगुण
इति न बद्धो मुक्तो वाऽत्र दहराकाशः ।।
<sutra>।। सू॰ ।। अन्यार्थश्च परामर्शः ।। १९ ।।</sutra>
<quote>‘अस्माच्छरीरात् समुत्थाय परं ज्योतिरुपसंपद्य स्वेन रूपेणाभिनिष्पद्यते’</quote> इति
जीवस्य दहराकाशशब्दनिर्दिष्टेन परवस्तुना संपद्य स्वरूपाविर्भावोऽभिधीयते ।
तत्र तादृक्तन्माहात्म्यप्रतिपादनार्थो जीवपरामर्शः । अतो न विरोधः ।।
<sutra>।। सू॰ ।। अल्पश्रुतेरिति चेत्तदुक्तम् ।। २० ।।</sutra>
अल्पस्थानाश्रयत्वात् अल्पस्वरूपप्रतीतेः न परोऽयमिति शङ्कायाः पूर्वमुक्त-
मेवोत्तरं <quote>‘व्योमवच्च’</quote> इति ।।
<!-- APPAYYA !-->
हितत्वमुक्तं तद्वत्त्वमेव खल्वपहतपाप्मत्वाद्यन्तर्गतं सत्यकामत्वम् । तदन्यकल्पनायां प्रमाणाभा-
वात् । तत्तिरोधानोक्तिश्चापहतपाप्मत्वादीनामपि तिरोधानस्योपलक्षणम् । अत एव दहरवा-
क्ये मध्येमध्येऽपि प्रजापतिवाक्यमध्य इव <quote>‘य एष सम्प्रसादोऽस्माच्छरीरात्समुत्थाये’</quote>त्या-
दिनाऽपहतपाप्मत्वादिस्वरूपाविर्भाव उच्यत इत्याशङ्क्याह---<pratika>दहराकाशस्त्विति</pratika> । दहरा-
काशगतस्य सत्यकामत्वस्य मलावृतानस्मान्प्रति तिरोहितत्वमुच्यते न तु साश्रयं प्रति । <quote>‘सर्वं त-
दत्र गत्वा विन्दत’</quote> इत्यग्रे निवृत्तमलावरणस्य दहराकाशदर्शिनस्तत्त्वदर्शित्वोक्तेः । जीवस्वरूपा-
विर्भावस्त्वन्यार्थं दहरवाक्यशेषे परामृश्यत इत्युत्तरसूत्रे वक्ष्यते । तस्मादाविर्भाव-
साधनापेक्षकल्पनागौरवपरिहाराय नित्याविर्भूतसकलकल्याणगुण एव दहराकाशः
प्रतिपाद्य इत्यभ्युपगन्तव्यमिति भावः । यदि दहराकाशो न जीवः किमर्थस्तर्हि <quote>‘य एष स-
म्प्रसाद’</quote> इत्यादौ जीवपरामर्शः तत्राह---<pratika>।। सू. ।। अन्यार्थश्च परामर्शः ।। १९ ।।</pratika> <quote>‘अह
रहर्वा एवंवित्स्वर्गं लोकमेती’</quote>ति प्रकृतो विद्वान् <quote>‘य एष सम्प्रसाद’</quote> इति परामृश्यते । स विद्वान्
कदा स्वर्गं लोकमेति तस्य स्वर्गलोकप्राप्तौ किं भवतीत्याकाङ्क्षितार्थप्रतिपादकतया अनन्तर-
ग्रन्थावतरणौचित्यात्। <quote>‘परं ज्योति’</quote>रिति दहराकाश उच्यते। विदुषोपासितव्यदहराकाशस्यैव त-
त्क्रतुन्यायेन तत्प्राप्तव्यतौचित्यात्।अतः <quote>‘परं ज्योतिरि’</quote>ति निर्दिष्टो दहराकाशो मुक्तप्राप्यत्वलि-
ङ्गाद्ब्रह्मेत्ये<quote>‘ष आत्मेति होवाचैतदमृतमेतदभयमेतद्ब्रह्मे’</quote>ति वाक्यस्य यच्छब्दनिर्दिष्टमपि जीवं
विहाय ज्योतिश्शब्दनिर्दिष्टदहराकाशपरत्वमेव वक्तुं युक्तम् । अथ वा मुक्तावभिनिष्पत्तव्यजी-
वरूपवर्णनपरतया तज्जीवपरमेवास्तु । अस्मिन्पक्षे <quote>‘एष आत्माऽपहतपाप्मा’</quote> <quote>‘तद्य इहात्मा-
नमनुविद्य व्रजन्ति’</quote> <quote>‘अथ य आत्मा स सेतुर्विधृति’</quote>रित्येतत्प्रकरणगतात्मशब्दानां ब्रह्मपरत्वेऽ-
प्येतद्वाक्यगतात्मशब्दस्य जीवपरत्वमिति वैरूप्यं भवति । स तु न दोषः । <quote>‘स्याच्चैकस्य ब्रह्म-
शब्दव’</quote> दिति न्यायात् । एवं स्थिते <quote>‘य एष सम्प्रसाद’</quote> इत्यादिवाक्यं जीवपरामर्शकमपि ज्योति-
श्शब्दोक्तस्य दहराकाशस्य परब्रह्मणो....त्वतत्स्वरूपाविर्भावयितृत्वरूपमहिमविशेषप्रतिपाद-
नार्थमिति न ब्रह्मप्रकरणे जीवपरामर्शस्य वैयर्थ्यमिति भावः <pratika>।। सू. ।। अल्पश्रुतेरिति चेत्तदु-
क्तम् ।। २० ।।</pratika> शारीराधिकरणे केवलमल्पौकस्त्वेन घटकरकाद्यवच्छेदेन व्योम्न इव व्यापकत्वं
न हीयत इत्युक्तम् । इह तु पुण्डरीकदहरत्वोक्त्या तदवच्छेदकृतदहरत्वस्यार्थसिद्धत्वेऽप्याहत्य
