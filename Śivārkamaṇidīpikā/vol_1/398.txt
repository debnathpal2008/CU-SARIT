<pb n="398"/>
वाच्योऽग्निरेवेति पूर्वः पक्षः । <quote>‘आत्मानं वैश्‍वानर’</quote> मित्यात्मविशेषणात् <quote>‘अहं वैश्‍वानरो भूत्वा प्राणिनां देहमाश्रितः । प्राणा-
पानसमायुक्तः पचाम्यन्नं चतुर्विधम् ।।’</quote> इति स्मृतिसमाख्यानात् उदाहृतप्रकरणलिङ्गादिभ्यस्सर्वेषां पदानां विष्णावेव मुख्य-
वृत्तित्वस्य सिद्धान्तितत्वात् सर्वत्र तत्तच्छब्दानां तत्तदन्तर्यामिपरतया विष्णोः तत्तत्स्थत्वानुस्मरणेन सूक्तव्यवस्थोपपत्तेश्च वैश्‍वा-
नरादिशब्दवाच्यो विष्णुरेवेति सिद्धान्तः ।। सूत्रार्थस्तु, <pratika>वैश्‍वानरः</pratika>=<quote>‘यस्त्वेत’</quote> मित्यादिवाक्यगतवैश्‍वानरादिशब्दवाच्यो विष्णु-
रेव । नत्वग्नि । कुतः । साधारणशब्दविशेषात्=अग्नाविष्ण्वोस्साधारणस्य वैश्‍वानरशब्दस्य <quote>‘आत्मानं वैश्‍वानर’</quote> मिति श्रुता-
वात्मशब्देन विशेषितत्वादित्यर्थः ।</p>
<p><pratika>।। सू ।। स्मर्यमाणमनुमानं स्यादिति ।।२५।। इति स्मर्यमाणं</pratika>=<quote>‘अहं वैश्‍वानरो भूत्वे’</quote>ति स्मृत्युक्तं विष्णोर्वैश्‍वानर-
त्वम् । <pratika>अनुमानं</pratika>—वैश्‍वानरविद्यायाः गीतोक्तभगवत्परत्वस्यानुमापकम् । <pratika>स्यात्</pratika>=भवेदित्यर्थः ।।</p>
<p><pratika>।। शब्दादिभ्यइत्यादि ।। २६ ।।</pratika> चशब्दो युक्तिसमुच्चायकः । <pratika>शब्दादिभ्यः</pratika>=अग्निशब्दहोमाधिकरणत्वलिङ्गात् ।
<pratika>अन्तःप्रतिष्ठानात्</pratika>=पाचकत्वेन शरीरान्तरावस्थानाच्च । <pratika>नेति चेत्</pratika>=वैश्‍वानरो न विष्णुः किंतु अग्निरेवेति चेन्न । कुतः ।
<pratika>तथादृष्ट्युपदेशात्</pratika>=अग्न्यादिनामलिङ्गकर्मवत्त्वेन उपासनोपदेशात् । किंचात्रोक्तात्मब्रह्मत्वादीनामग्न्यादावसंभवाच्च वैश्‍वानरो
विष्णुरेव । अपि च । यतः छन्दोगाः <pratika>एनं</pratika>=वैश्‍वानरम् । <pratika>पुरुषविधं</pratika>=पुरुषसूक्तप्रतिपाद्यनारायणसमानगुणकमेव । <pratika>अधीयते</pratika>=
अभिदधति । अतोऽपि विष्णुरेवेत्यर्थः । चशब्देन पुरुषसूक्तस्य विष्णुपरत्वं बहुप्रमाणसिद्धमिति सूचितम् ।।</p>
<p><pratika>।। अत एव न देवता भूतं च ।। २७ ।।</pratika> अत एव=निरवकाशात्मशब्दादिहेतोरेव । <pratika>देवता</pratika>=अग्न्यादिरूपा ।
<pratika>भूतं च</pratika>=तदभिमन्यमानतेजोभूतं च । <pratika>न</pratika>=वैश्‍वानरशब्दवाच्यं न भवति ।</p>
<p><pratika>।। सू ।। साक्षादप्यविरोधं जैमिनिः ।। २८ ।। साक्षात्</pratika>=मुख्यवृत्त्या । <pratika>अपि</pratika>=बह्मणोऽग्न्यादिशब्दवाच्यत्वेऽपि ।
<pratika>अविरोधम्</pratika>=अज्ञानादिनिमित्तान्तरेण अग्न्यादौ तत्तच्छब्दविरोधाभावं जैमिनिराचार्यो वक्तीत्यर्थः ।</p>
<p>।।अभिव्यक्तेरित्याश्मरथ्यः ।। २९ ।। <pratika>अभिव्यक्तेः</pratika>=अग्न्यादिषु ब्रह्मोपास्तौ कृतायां तेषु ब्रह्मणोऽभिव्यक्तेः तत्तन्निमित्तो-
ऽग्न्यादिसूक्तनियम इत्याश्मरथ्याचार्यो मन्यत इत्यर्थः ।।</p>
<p><pratika>।। सू ।। अनुस्मृतेर्बादरिः ।। ३० ।। अनुस्मृतेः</pratika>=तत्तत्सूक्ताद्युपासकैरग्न्यादिष्वेव ब्रह्मणोऽनुसंधानाद्धेतोः अग्न्यादिसू-
क्तव्यवस्थेति <pratika>बादिरि</pratika>र्वक्तीत्यर्थः ।।</p>
<p><pratika>।। सू ।। संपत्तेरिति जैमिनिस्तथाहि दर्शयति ।। ३१ ।।</pratika> हि=यस्मात् तं यथा <pratika>इतिहि</pratika>=प्रसिद्धा श्रुतिः । <pratika>तथा
दर्शयति</pratika> यथा जैमिनिमतं तथा प्रतिपादयति । तस्माज्जैमिनिः स्वोक्त्यनुकूलश्रुत्यनुसारेण <pratika>संपत्तेः</pratika> अग्न्यादिसूक्तोपासकानाम-
ग्न्यादिप्राप्तिहेतोस्तद्विवक्षया सूक्तादिनियम इत्याहेत्यर्थः ।</p>
<p><pratika>।। आमनन्ति चैनमस्मिन् ।। ३२ ।।</pratika> चकारश्शङ्कानिवर्तकः । यस्मात् एनं विष्णुमग्न्यादावामनन्ति तत्स्थतया <quote>‘योऽग्नौ
तिष्ट’</quote>न्नित्याद्याः श्रुतयः प्रतिपादयन्ति । तस्मात् कथमग्न्यादिषु विष्णूपास्त्या अग्न्यादिप्राप्तिर्भवतीति शङ्का निवृत्ता । अग्न्यादि-
शब्देन तस्थभगवत्प्राप्तेरेवाभिप्रेतत्वादित्यर्थः ।। <pratika>अस्मिन्मते सूत्राणिद्वात्रिंशत् ।। ३२ ।। अधिकरणानि सप्त ।।७।।</pratika></p>
<head>इति सूत्रार्थचन्द्रिकायां वैश्‍वानराधिकरणम् ।।७।।</head>
<lg><l>यं प्रासूत विशुद्धशीलमनघं वृद्धाम्बिकाख्या सती
यं मृत्युंजयशर्मणो बुधमणेर्भाग्यं विदुः साधवः ।</l>
<l>वाधूलान्वयजन्मनोऽस्य सुधियो हालास्यनाथाह्वय-
स्येयं सत्कृतिरेधतामिह चतुर्भाष्यानुगा चन्द्रिका ।।</l></lg>
<lg><l>सूत्रार्थचन्द्रिकायामाद्येऽध्याये समन्वयाभिख्ये ।। पूर्ति द्वितीय आगादनधिकविस्पष्टलिङ्गकः पादः ।।</l></lg>
<lg><l>श्रीकण्ठाचार्यमते भगवत्पादीयभाष्यरीत्या तु । अस्पष्टलिङ्गवाक्योपास्यब्रह्मावबोधकः प्रोक्तः ।।</l></lg>
<lg><l>रामानुजमतरीत्या त्वस्फुटजीवादिलिङ्गको गदितः । आनन्दतीर्थसन्मतरीत्याभिहितश्च लिङ्गंपाद इति ।।</l></lg>
<head>इति हालास्यानाथकृतौ सूत्रार्थचन्द्रिकायां प्रथमस्याध्यायस्य द्वितीयः पादः ।। १—२ ।।</head>
