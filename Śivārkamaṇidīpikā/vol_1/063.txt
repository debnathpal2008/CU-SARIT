<pb n="063"/>
मन्त्रस्य विनियोगाकाङ्क्षायां यावदश्वगर्दभरशनाग्रहणयोर्लिङ्गेन विनियोगः कल्प्यते तावदेव
<quote>‘इत्यश्वाभिधानीमादत्त’</quote> इति विधिना मन्त्रस्याश्वरशनाग्रहणान्वये कृते तत्सम्बन्धनिराकाङ्क्षो
मन्त्रो लैङ्गिकविनियोगकल्पनां नापेक्षत इत्युदाहृतो विधिर्मन्त्रस्य विनियोगाकाङ्क्षाशान्ति-
सम्पादनद्वारा लैङ्गिकविनियोगकल्पनाप्रतिबन्धमुखेन मन्त्रस्य गर्दभरशनाग्रहणसम्बन्धनि-
वर्तको न शब्दवृत्त्या । एवं चोभयत्रापि विधिरूपस्वार्थत्यागेन निषेधरूपार्थान्तरपरत्वानङ्गी-
कारान्नाद्यदोषद्वयप्रसक्तिः । प्रापकप्रमाणप्रवृत्तिप्रतिबन्धमुखेन फलतो निवर्तकत्वमिति प्रा-
क्प्रवृत्तेन प्रमाणेन प्राप्तस्य कस्य चिन्निवृत्त्यनङ्गीकारान्न तृतीयदोषस्यापि प्रसक्तिः । इह तु वे-
दान्तश्रवणविधिना तदध्ययनप्रापकप्रमाणस्य <quote>‘स्वाध्यायोऽध्येतव्य’</quote> इति प्रत्यक्षश्रुतिरूपस्य
प्रवृत्तिः प्रतिबन्द्ध‍ुं न शक्यते । उपनयनसंस्कृतस्याध्ययनसंयोगहेतुभूतविनियोगाकङ्क्षाशा-
न्तिश्चोपनयनप्रक्रमानधीतेन श्रवणविधिना कर्तुं न शक्यते । तथा वेदान्तश्रवणविधिना कर्म-
काण्डश्रवणप्रापकप्रमाणप्रवृत्तिरपि प्रतिबन्द्ध‍ुं न श्क्यते । तस्याध्ययनविध्याक्षेपरूपतयाऽ
ध्ययनसंस्कृतस्वाध्यायविनियोगाकाङ्क्षाप्रसूतलैङ्गिककल्पनारूपतया वा प्रत्यक्ष श्रुतित्वाभावेऽपि
कर्मकाण्डार्थज्ञानार्थं कर्मविचाराकाङ्क्षाया वेदान्तश्रवणविधिना शान्त्यसम्भवात् । तस्माद्वे-
दान्ताध्ययनस्य कर्मकाण्डश्रवणस्य वा साक्षान्निषेधमन्तरेण वेदान्तश्रवणविधानतो निवर्त-
यितुमशक्यतया तन्निवृत्तिमिच्छता श्रोतव्य इत्यस्य स्वार्थं परित्यज्य निषेधरूपेऽर्थान्तरे वृ-
त्तिरवश्यमभ्युपगन्तव्येति स्वार्थत्यागः पदार्थग्रहणं प्राप्तबाधश्चेति दोषत्रयं भवेदेव । प्राप्तिं
विना शब्देन प्रतिषेधायोगात् । ननु, त्रिदोषदुष्टाऽपि परिसङ्ख्या गत्यन्तराभावादङ्गीकर्तव्या
अन्यथा श्रोतव्यवाक्यस्यात्यन्तवैयर्थ्यप्रसङ्गादिति चेन्न । निदिध्यासनविधिसन्निधौ पठित-
स्य तस्य श्रवणादिपूर्वकत्वेन प्रशस्तमिदं निदिध्यासनमित्येवंरूपेण स्तावकत्वोपपत्तेः । वरं
हि नतिप्रयोजनमपि स्तावकत्वं त्रिदोषदुष्टायाः परिसङ्ख्यायाः । अत एव बाधलक्षणे <quote>‘वै-
खानसं पूर्वेऽहन्साम भवति षोडश्युत्तर’</quote> इत्यङ्गिरसां द्विरात्रस्योत्तरेऽहनि षोडशिग्रहकीर्तन-
स्य परिसङ्ख्यार्थत्वं परित्यज्य स्तावकत्वं समर्थितम् । तथा हि—तद्वाक्यं न षोडशिग्रहप्राप्त्यर्थ-
म् । द्विरात्राणामुत्तरस्याह्नोऽतिरात्रसंस्थत्वेन प्रकृत्यतिरात्रतश्चोदकादेव तत्प्राप्तिसम्भवात् ।
न च प्रकृत्यतिरात्रे विकल्पितः षोडश्यत्रापि विकल्पेन प्राप्नुयादिति तन्नियमार्थम् । षोडशि-
नं प्रकृत्याम्नाते <quote>‘उत्तरेऽहन्द्विरात्रस्य गृह्यत’</quote> इति वाक्येन सामान्यतः सर्वद्विरात्राणामुत्तरेऽ-
त्तरेऽहनि षोडशिग्रहनियमं बोधयता तस्यापि तत्र प्राप्तेः । अतो द्विरात्रान्तरेभ्यः परिस-
ङ्ख्यार्थमिदं वचनमिति प्राप्ते सिद्धान्तितम्—सामान्यतः प्रत्यक्षवचनेन सर्वद्विरात्राणामुत्तरेऽ-
हनि प्राप्तः षोडशिग्रहनियमः कस्य चिद्द्विरात्रस्योत्तरेऽहनि विशिष्य सम्बन्धबोधनमात्रेण
द्विरात्रान्तरेभ्यो न निवर्तते । अतः <quote>‘षोडश्युत्तर’</quote> इत्यनेन स्वार्थं त्यक्त्वा क्वचिद्द्विरात्रान्तरेषु षोड-
शिग्रहनियमप्रतिषेधरूपः परार्थो ग्राह्यः । तेषु प्रत्यक्षवचनप्राप्तः षोडशिग्रहनियमश्च बाधि-
तव्य इति दोषत्रयमनिवार्यम् । अतस्स/?/न्निहितविधिशेषार्थवादोऽयं पूर्वस्याह्नो वैखानसरूप-
वैशेषिकगुणविधिर्युक्तः । यदुत्तरस्याप्यह्नः षोडशिग्रहनियमरूपो वैशेषिको गुणो वर्तत इत्यौ-
चित्यमवलम्ब्य यथाकथञ्चन स्तावत्वोपपत्तेरिति । तस्माद्द्विविधाप्यत्र परिसङ्ख्याशङ्का नो-
न्मिषति । अस्तु वा यथाकथञ्चिदगत्या त्रिदोषदुष्टापि परिसङ्ख्या परिगृह्यत इत्याशङ्का तथा-
