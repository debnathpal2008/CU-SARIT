<pb n="005"/>
<lg><l>निजशक्तिभित्तिनिर्मितनिखिलजगज्जालचित्रनिकुरुम्बः ।</l>
<l>स जयति शिवः परात्मा निखिलागमसारसर्वस्वम् ।। २ ।।</l></lg>
<lg><l>भवतु स भवतां सिद्ध्यै परमात्मा सर्वमंगलोपेतः ।</l>
<l>चिदचिन्मयः प्रपञ्चः शेषोऽशेषोऽपि यस्यैषः ।। ३ ।।</l></lg>
<lg><l>नमश्श्वेताभिधानाय नानागमविधायिने ।</l>
<l>कैवल्यकल्पतरवे कल्याणगुरवे नमः ।। ४ ।।</l></lg>
<p>एवं नमस्काररूपं प्रबन्धमुखमारचय्य वस्तुनिर्देशरूपं तदारचयति—<pratika>निजशक्तीति</pratika> ।
परात्मा संसारिव्यतिरिक्तात्मा । शिवः नित्यनिर्धूतनिखिलदोषः सकलमङ्गल्यगुणनिधिश्च ।
स इत्यनेन <quote>‘उत्तमः पुरुषस्त्वन्यः परमात्मेत्युदाहृतः । अनादिमलसंश्लेषप्रागभावात्स्वभावतः ।
अत्यन्तपरिशुद्धात्मा शिव इत्यभिधीयते । अथवाऽनन्तकल्याणगुणैकघन ईश्वरः । शिव
इत्युच्यते सद्भिश्शिवतत्त्वार्थवेदिभिः ।।’</quote> इतिवचनसिद्धामुक्तविशेषणार्थप्रसिद्धिं द्योतयति ।
जयति सर्वोत्कर्षेण वर्तते । <quote>‘जि जय’</quote> इति धातुरकर्मक उत्कर्षार्थः । नित्यनिर्धूतनिखिलदोषस्य
सकलमङ्गल्यगुणरत्‍नाकरस्य च सर्वस्माच्चेतनाचेतनप्रपञ्चादुत्कर्षो युक्त इति भावः । तत्र लक्ष-
णप्रमाणे दर्शयत्यवशिष्टविशेषणद्वयेन । निजा आत्मीया शक्तिरेव भित्तिः तस्यामाश्रयभू-
तायां निर्मितं निखिलं जगज्जालं सकलावान्तरभेदयुक्तं जगद्बृन्दमेव चित्रनिकुरुम्बमालेख्य-
बृन्दं येन स तथोक्तः । अनेन जगत्कारणत्वं लक्षणं दर्शितम् । सकलानामागमसाराणा-
मुपनिषदां सर्वस्वं सर्वस्वमिवादरणीयः । तन्महातात्पर्यविषय इति यावत् । अनेनोपनिष-
दस्तत्र प्रमाणमिति दर्शितम् ।। २ ।।</p>
<p>अथाशीर्वचनरूपं प्रबन्धमुखमारचयति—<pratika>भवत्विति</pratika> । सर्वमङ्गलया श्रीगौर्या सर्वैः क-
ल्याणगुणैश्चोपेतः । सः <quote>‘पुरुषं कृष्णपिङ्गल’</quote> मित्यादिश्रुतिषु तथा प्रसिद्धः । परमात्मा परा उत्कृष्टा
मा लक्ष्मीर्यस्य तथाभूत आत्मा शिवः । भवतामनुग्राह्यत्वेन सन्निहितानां श्रोतॄणां सिध्द्यै
अभिलषितसकलफलावाप्तये भवतु । सर्वोत्कृष्टलक्ष्मीशालिनस्सर्वाभिलषितफलप्रदानसामर्थ्यं
युक्तमिति भावः । सर्वोत्कृष्टलक्ष्मीशालित्वमुपपादयत्युत्तरार्धेन—<pratika>चिदचिन्म</pratika>यश्चेतनाचेतन-
रूपः । स्वरूपार्थे मयट्प्रत्ययः । अशेषः कृत्स्नोऽपि प्रपञ्चो यस्य शेषः तदाराधनोपयोगि-
तया तदर्थः । स भवत्विति पूर्वेण सम्बन्धः । अपिशब्दो निरवशेषग्रहणदार्ढ्यार्थः विरोधा-
भासार्थश्च । शिवाराधनोपयोगित्वं चेतनवर्गस्य तत्तदधिकारानुसारेण शिवाराधनरूपज्ञान-
कर्मानुष्ठातृत्वम् अचेतनवर्गस्य तदाराधनस्थानतदुपकरणादिभावेन तदाराधनोपकारकत्वम् ।
इदं पशु१पाशपतेश्शिवस्य चेतनाचेतनसर्वशेषित्वं <quote>‘ब्रह्मादिस्तम्बपर्यन्तान्पशून्बद्ध्वा महेश्वरः ।
पाशैरेतैः पतिर्देवः कार्यं कारयति स्वक’</quote> मित्यादिपुराणवचनेषु प्रसिद्धम् । एवं च परमेश्व-
रस्य लक्ष्मीर्नान्येषामिव गजतुरगधनाभरणादिकतिपयचेतनाचेतनरूपेति तस्य लक्ष्मीस्सर्वो-
त्कृष्टेति भावः ।। ३ ।।</p>
<p>अथैतद्भाष्यनिर्माणोपयुक्तनिखिलोपनिषदर्थबोधप्रदातारमात्मीयं विद्यागुरुं नमस्करोति—
<pratika>नम इति</pratika> । नानाविधान् नानाप्रकारान् परस्परविरुद्धार्थत्वेनावभासमानान् आगमान् वेदा-</p>
<note>(१) <quote>‘पशुपते’</quote> रिति ख. पाठः ।</note>
