<pb n="082"/>
सर्वैरपि कृतस्य धर्मविचारस्य तद्द्वारा ब्रह्मविचारनिष्पादकत्वादर्शनेन तस्य पुष्कलकारणत्वा-
भावात् अथशब्देन पूर्ववृत्ततयाग्रहणमनुपपन्नमित्याशङ्कावारणायैव सूत्रकृता तत्प्रभवानां
धर्मानुष्ठानादीनां ब्रह्मविचारं प्रति हेतुत्वमतश्शब्देन कीर्त्यते । तेन द्वारभूतेषु सर्वेषु कार-
णेषु सत्स्वयं धर्मविचारः पुष्कलकारणं भवति न तु तेषां मध्ये प्रतिबन्धकदुरितादिबलात्
कस्यचिदनुत्पत्तावपीत्येतल्लभ्यते । न चाथशब्देन यत्पूर्ववृत्ततया गृहीतं तेनानपेक्ष्यैवान्य-
द्विचारपुष्कलकारणेन भाव्यमिति नियमः । अध्ययनानन्तरं माणवकबुद्धिभेदतन्मान्द्यादिना
गुरोर्माणवकस्य वा विघ्नेन वा धर्मविचारानिष्पत्तिदर्शनेन <quote>‘अथातो धर्मजिज्ञासे’</quote> त्यत्राध्यय-
नस्यापि पूर्ववृत्तत्वाभावप्रसङ्गात् । न च वाच्यमध्ययनानन्तरं पुरुषेणानुष्ठेयं किमपि पूर्ववृत्तं
नापेक्ष्यत इति । तत्राथशब्दस्याध्ययनानन्तर्यार्थत्वेऽप्यत्र धर्मविचारानन्तरमनुष्ठेयस्य चित्तशु-
द्ध्यर्थकर्मणस्सत्त्वात् तदानन्तर्यमथशब्दार्थ इति युक्तम् । अन्यथा किमपराद्धमध्ययनान-
न्तर्येणेति श्रवणमननोपासनारकालेष्वपि तत्कालसम्भावितचित्तमालिन्यपरिहारार्थं चित्तशु-
द्ध्यर्थकर्मणामनुवर्तनीयतया ब्रह्मविचारे ब्रह्मजिज्ञासायां वा तदानन्तर्योक्त्ययोगात् । तस्मा-
द्धर्मविचारस्यैवात्र पूर्ववृत्तत्वं युक्तमिति । विवेको मोक्षफलं नित्यमभ्युदयफलमनित्यमिति
नित्यानित्यवस्तुविवेकः । स यद्यपि साङ्गसशिरस्कवेदाध्ययनमात्रान्न सम्भवति । <quote>‘तद्यथेह क-
र्मचितो लोकः क्षीयते एवमेवामुत्र पुण्यचितो लोकः क्षीयत’</quote>इत्यादीनां कर्मफलानित्यत्वप्रति-
पादकवाक्यानामिव <quote>‘अपाम सोमममृता अभूम’</quote><quote>‘अक्षय्यं ह वै चातुर्मास्ययाजिनस्सुकृतं भवती’</quote>
त्यादीनां तन्नित्यत्वप्रतिपादकवाक्यानामपि सत्त्वात् । नापि पूर्ववृत्ताद्धर्मविचारात्तत्सम्भवति ।
तत्राहत्य कर्मज्ञानफलनित्यत्वानित्यविचाराभावात् । न च तस्यावृत्तिविधानेन कर्मणाम-
ल्पास्थिरफलत्वावगमहेतुत्वं सम्भवतीति वाच्यम् । <quote>‘आवृ़त्तिरसकृदुपदेशा’</quote>दित्यधिकरणे <ref>(ब्र॰
४-१-१)</ref> <quote>‘आप्रायणात्तत्रापि हि दृष्ट’</quote>मित्य<ref>(ब्र॰ ४-१-१२)</ref>धिकरणे च ज्ञानस्याप्यावृत्तिप्रति-
पादनेन तत्फलस्य मोक्षस्याप्यनित्यत्वप्रसङ्गात् । यद्याप्रायणमहरहरावृत्तिविशिष्टस्यैव ज्ञान-
स्य मोक्षः फलं तदात्रापि तथास्तु । यद्यात्रावृत्तिविधानं प्रतिवसन्तं सोमयागस्य पञ्चाब्दप-
र्यन्तं (पञ्चमा१ब्दपर्यन्तं वा) प्रत्यब्दं चातुर्मास्यानामिति तथाभूतावृतिवैशिष्ट्येन फलजन-
कत्वाभ्युपगमेन तत्त२दावृत्तितारतम्यात् फलतारतम्यं स्यादित्युच्येत । तदा ज्ञानावृत्तेरप्या-
प्रायणमनुवर्तनीयायाः प्रायणकालस्याप्यव्यवस्थितत्वात्तत्तारतम्येन फलतारतम्यं स्यादिति
तुल्यम् । यत्तु <quote>‘कर्मण्यारम्भभाव्यत्वात्कृषिवत्प्रत्यारम्भं फलानि स्यु’</quote>रित्ये <ref>(जै॰ ११-१-२०)</ref> का-
दशाध्यायाधिकरणे कर्मणां कृषिन्यायेन प्रत्यारम्भं फलभेदव्युत्पादनं तदावृत्तिवैशिष्ट्येन येषां
कर्मणां फलजनकत्वं तदतिरिक्तविषयं स्यात् । अवश्यं च तथाभ्युपगन्तव्यं दाक्षायणयज्ञादि-
सङ्ग्रहार्थम् । न च <quote>‘फलस्य कर्मनिष्पत्तेस्तेषां लोकवत्परिमाणतो३ विशेषः स्या’</quote> दित्य <ref>(जै॰-१-२-१७)</ref>
र्थवादाधिकरणसूत्रे बह्वल्पाङ्गकर्मगुरुलघुभावानुसारेण फलतारतम्यस्योक्तत्वात् <quote>‘हिरण्यदा
अमृतत्वं भजन्त’</quote> इत्यत्रामृतत्वसाधनतयोक्तस्य हिरण्यदानस्य सोमयागस्य चातुर्मास्यानां च
ततस्तुल्यफलत्वाभावावगत्याल्पास्थिरफलत्वं सिद्ध्येदिति शङ्कनीयम् । <quote>‘विकल्पोऽविशिष्टफल-
त्वा’</quote> <ref>(ब्र॰ ३-३-५७ सू)</ref> दित्यधिकरणे बह्वल्पगुणकविद्यानां गुरुलघुभावे सत्यप्येकरूपमुक्ति-
<note>(१) एतत् घ. च. पुस्तकयोरेवास्ति ।</note> <note>(२) <quote>‘ज्ञानावृत्तितारतम्यात्’</quote> इति घ. पाठः ।</note> <note>(३) <quote>‘फलविशेष’</quote> इति पाठान्तरम् ।</note>
