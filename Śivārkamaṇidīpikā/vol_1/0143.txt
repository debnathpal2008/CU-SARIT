<pb n="143"/>
त्यश्वाभिधानीमादत्त’</quote> इति शास्त्रस्य मन्त्राश्वाभिधानीसम्बन्धे पुरोडाशसाधनतयोपात्तेषु
व्रीहिषु तुषविमोकार्थं शास्त्रेण विधीयमानमवहननं हि तत्र लोकसिद्धकारणत्वादाक्षे-
परूपस्यापि प्रमाणस्य विषयः । अश्वाभिधान्यादानानुष्ठानोपयोग्यनुष्ठेयार्थज्ञानसाधनतया
शास्त्रेण विधीयमान <quote>‘इमामगृभ्णन्नि’</quote>ति मन्त्रश्च रशनाप्रकारकसामर्थ्यरूपलिङ्गाधीनविनियो-
गकल्पनस्यापि विषयः । ननूदाहृतविधिविधेययोरवहननमन्त्रसम्बन्धयोः प्रमाणान्तरवि-
षयत्वं नास्त्येव । तथा हि—अवहनने तावदाक्षेपो हन्तिशास्त्रस्य प्रवृत्तेः पूर्वं न
प्रवर्तते । <quote>‘व्रीहिभिर्यजेते’</quote>ति शास्त्रेण व्रीहीणां पुरोडाशनिर्वर्तकद्वारयागसाधनत्वाव-
गत्यनन्तरं तेषां पुरोडाशनिर्वर्तकत्वं तुषविमोकं विनानुपपन्नमिति तत्र साधनाकाङ्क्षायां याव-
न्नखविदलनसाधारणलोकसिद्धकारणभावानुसन्धानेन पाक्षिकतत्साधनत्वेनावहननमाक्षिप्यते ।
ततः प्रागेव झटिति प्रत्यक्षशास्त्रेणावहननस्य तत्साधनतया समर्पणात् । नापि तदनन्तरं प्रव-
र्तते । प्रत्यक्षशास्त्रसिद्धेनावहननेनैव साधनाकाङ्क्षानिवृत्तेः । एव<quote>‘मित्यश्‍वाभिधानीमादत्त’</quote> इति
शास्त्रप्रवृत्तेः पूर्वं मन्त्रस्याश्‍वगर्दभरशनासाधारणलैङ्गिकविनियोगकल्पना न प्रवर्तते । आक्षे-
पतः प्रत्यक्षणास्त्रस्य शीघ्रप्रवृत्तिकत्वात् । नापि तदनन्तरं, प्रवर्तते । प्रत्यक्षशास्त्रसमर्पितविनि-
योगेन मन्त्रस्य नैराकाङ्क्ष्यादिति चेत्सत्यम् । अत्र वास्तवी प्रमाणान्तरप्रवृत्तिर्नास्त्येव । तथापि
यदीमे शास्त्रे न प्रवर्तेतां तदानीमाक्षेपलैङ्गिककल्पनयोः प्रवृत्तिः स्यादिति तर्किता तयोः प्रवृत्ति-
रस्ति । अत एव ह्यनयोः शास्त्रयोरप्रवृत्तावर्थाक्षेपेण नखविदलनस्यापि कदाचित्प्राप्त्याव-
घातस्य पाक्षिक्येव प्राप्तिः स्यात् । मन्त्रस्य च लिङ्गाविशेषेण गर्दभरशनाग्रहणेऽपि विनियो-
गस्स्यात् । अनयोः प्रवृत्तौ त्वाक्षेपलैङ्गिककल्पनयोराकाङ्क्षाभावेनानवतारादवघातस्य नियत-
ता । मन्त्रस्य गर्दभरशनातो निवृत्तिश्च लभ्यत इति नियमपरिसङ्ख्याफलकत्वमनयोर्विध्यो-
रभ्युपगम्यते । ननु, तर्किते प्रमाणविषये शास्त्रप्रवृत्तावपि वास्तवप्रमाणविषये शास्त्रप्रवृत्तिर्न
सम्भवति । न चात्रापि तर्कितैवानुमानप्रवृत्तिः । न तु वास्तवी । झटिति प्रवृत्तेन प्रत्यक्षशा-
स्त्रेणेश्वरसिद्धौ सिद्धसाधनेनानुमानानवतारादिति वाच्यम् । सिद्धेरप्यनुमित्सयानुमानावता-
रसम्भवादिति चेत्सत्यम् । तर्कितवास्तवसाधारण्येन प्रमाणान्तरविषयेऽपि शास्त्रप्रवृत्तिरस्ती-
त्येतावत्येतदुदाहरणद्वयं दर्शितम् । वास्तवप्रमाणान्तरविषयेऽपि तत्प्रवृत्तिः दृश्यत एव ।
यथा अथातोऽग्निष्टोमेनानुयजन्ति तमुक्थ्येन तमतिरात्रेण तं द्विरात्रेण तं त्रिरात्रेण तं चतू-
रात्रेण तं पञ्चरात्रेणे’त्यादिसन्दर्भे । अत्र प्रथमवाक्येन प्रकृत्यग्निष्टोमाङ्गत्वेन सिद्धस्याग्नेस्स-
र्वासु तद्विकृतिष्वतिदेशतः प्राप्तिरस्तीति द्विरात्रादिष्वग्नेरङ्गत्वे चोदकवाक्यविषय एव <quote>‘तं द्वि-
रात्रेणे’</quote>त्यादिशास्त्रप्रवृत्तिर्दृश्यते । न च द्विरात्रादिषु चोदकवाक्यमग्निव्यतिरिक्ताङ्गविषयं क-
ल्पनीयम् । अखण्डोपकारकमुखेन सर्वाङ्गविषयतया प्रवर्तमानस्य चोदकवाक्यस्य किञ्चिद्व्यति-
रिक्ताङ्गविषयत्वं कल्पयितुं न शक्यत इति तद्वर्जनातिदेशपक्षस्य गृहमेधीयाधिकरणे निराकृ-
तत्वात् । यथो<quote>‘पांशुयाजमन्तरा यजती’</quote>त्युपांशुयाजोत्पत्तिवाक्येन पौर्णमासीकर्तव्याग्नेयाग्नी-
षोमीययागद्वयान्तराले उपांशुयाजं विदधानेनार्थसिद्धतया सामर्थ्यरूपप्रमाणान्तरविषय ए-
वोपांशुयाजस्य पौर्णमासीकालत्वे <quote>‘तावब्रूतामग्नीषोमावाज्यस्यैवानावुपांशु पौर्णमास्यां यज-
न्ती’</quote>ति शास्त्रप्रवृत्तिर्दृश्यते । तथा <quote>‘द्वे आहवनीये चतस्रो गार्हपत्ये चतस्रोऽन्वाहार्यपचने
