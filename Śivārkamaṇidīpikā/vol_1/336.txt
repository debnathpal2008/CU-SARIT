<pb n="336"/>
सः’ ।। (कठ.२.२५) इति श्रूयतेऽस्य विषयः।। इह मृत्यूपसेचनमिलितब्रह्मक्षत्रोपल-
क्षितनिखिलचिदचित्प्रपञ्चकबलभोक्‍तृतया श्रूयमाणः परमेश्वरोऽन्यो वेति सं-
<!-- APPAYYA !-->
<quote>‘सिंहो देवदत्त’</quote> इत्यादौ क्रौर्यादिविशेषाकार एव गौणवृत्तिनिमित्तं न तु द्रव्यत्वा-
दिसामान्याकार इति लोके दृश्यते । अत एव च पूर्वतन्त्रे <quote>‘उद्गातृचमसमेकस्य श्रुतिसं-
योगा’</quote> <ref>(जै॰ सू॰)</ref> दित्यधिरणे <quote>‘प्रैतु होतुश्चमसः प्रब्रह्मणः प्रोद्गातॄणां प्रयजमानस्ये’</quote>त्य-
ध्वर्युप्रैषगतस्योद्गातृपदस्य बहुवचनानुसारेणाजहल्लक्षणया बहुषु प्रवृत्तौ वक्तव्यायामुद्गातृग-
णमात्रवृत्तिविशेषाकारस्तन्निमित्तं न तु षोडशर्त्विक्साधारणस्सामान्याकार इति निरूपितम् ।
तथाप्यत्र विनाश्यत्वरूपसामान्याकार ए गौणवृत्तिनिमित्तम् । अतस्संहर्तैव भोक्तेति विशे-
षणमुखेनोपपादनपूर्वकं संहर्ता किं परमेश्वरः उत सङ्कर्षणरुद्रादिरूपस्तमोगुणोपाधिको दे-
वताविशेषो वेति परमेश्वरस्य संहर्तृत्वसम्भवासम्भवाभ्यां संशयं दर्शयति—<pratika>मृत्यूपसेचने-
ति</pratika> । अयमाशयः । अस्मिन्मन्त्रे अन्यदपि रूपकं क्रियते <quote>‘मृत्युर्यस्योपसेचन’</quote>मिति । उप-
सेचनं नाम तदुच्यते ॐदनो येन दधिपयःप्रभृतिना तद्भोजनायोपसिच्यते । <quote>‘दध्नोपसिच्य
भुङ्क्ते’</quote> <quote>‘पयसोपसिच्य भुङ्क्त’</quote> इत्यादिव्यवहारदर्शनात् । ततश्च मृत्योरुपसेचनत्वरूपणबलादोद-
नत्वेन निरूपितयोर्ब्रह्मक्षत्रयोर्मृत्युमिश्रणं प्रतीयति । तेन ब्रह्मक्षत्रयोरोदनत्वेन रूपितयोरत्ता
संहर्त्ता । अदनं संहारः । संहार्यत्वरूपमद्यत्वमोदनशब्दस्य गौणवृत्तौ निमित्तमित्येतत्सर्वं
लभ्यते । मृत्युरूपोपसेचनमिश्रणस्य संहाररूप एव ह्यदने उपयोगः न खादनरूपे नाप्युप-
भोगरूपे । शब्दप्रवृत्तिनिमित्तसंदेहे च समभिव्याहृतपदान्तरार्थसामर्थ्योपस्थितप्रवृत्तिनिमि-
त्तसत्त्वे तदेव ग्राह्यं न पुरुषबुद्धिकल्पनीयमन्यत् । अत एव <quote>‘इमां स्पृष्ट्वोद्गायेदिमां हि विश्वा
भूतान्युपजीवन्ती’</quote>ति वाक्ये <quote>‘इमा’</quote>मिति सर्वनाम्नस्सर्वभूतोपजीव्यत्वलिङ्गोपस्थितं पृथिवीत्वं
प्रवृत्तिनिमित्तं गृह्यते न त्वन्यदौदुम्बरीत्वादिकम् । तच्च संहाररूपमदनं न केवलं ब्रह्मक्षत्रयो-
रेवात्र विवक्षितम् । किंतु तदुपलक्षितस्य सर्वस्यापि चराचरस्येत्यपि मृत्योरुपसेचनत्वरूपणा-
देवावगम्यते । यथा ह्युपसेचनमोदनादनोपयोगितया स्वयं तथैवाद्यमानं च भवतीति । मृत्यो-
रुपसेचनरूपणबलात्प्रतीयमानस्य मृत्युना सह तत्संसृष्टसंहारस्य प्रलय एव भावात् प्रलये
सर्वस्य चराचरस्य संहारप्रसिद्धेः । तस्मात्सकलप्रपञ्चसंहर्तैवानेन मन्त्रेण प्रतिपाद्यत इति ।
अत्र संशयप्रदर्शकवाक्येन पूर्वाधिकरणसङ्गतिरित्थं सूचिता । त्रिमूर्त्युत्तीर्णं परमशिवाख्यं
परं ब्रह्म सकलवेदान्तप्रतिपाद्यमिति निर्णेतुं प्रवृत्तमिदं शास्त्रम् । केचिन्त्रयाणां ब्रह्मविष्णुरुद्रा-
णामन्यतम एव परं ब्रह्म न तदुत्तीर्णं तत्वान्तरमस्तीति मन्यन्ते । तत्प्रबोधनाय परब्रह्मणो
हिरण्यगर्भातिरिक्तत्वं तस्य हिरण्यगर्भस्य च शेषशेषिभावप्रदर्शनेन पूर्वपादे हिरण्यगर्भाधि-
करणे समर्थितम् । पूर्वाधिकरणे तस्य नारायणस्य चोपासकभावप्रदर्शनेनैव तदतिरिक्तत्वमपि
समर्थितम् । तत्प्रसङ्गात्संहाररुद्रातिरिक्तमनेनाधिकरणेन प्रदर्श्यत इति । यद्यप्यस्मिन्नधिकरणे
परब्रह्मणः संहाररुद्रस्य चोपास्योपासकभावादिर्न प्रदर्श्यते । तथापि तयोर्भेदं सिद्धं कृत्वा
<quote>‘यस्य ब्रह्म च क्षत्रं चे’</quote>ति मन्त्रस्य संहाररुद्रपरत्वेन पूर्वपक्षस्य निरासार्थः परब्रह्मपरत्वेन
सिद्धान्तः प्रवर्तत इति तेन तयोर्भेदावगतिसिद्धिः । एवं तदुभयभेदसिद्धवत्कारेणाधिकर-
णप्रवृत्तिं सूचयितुमेव भाष्ये <quote>‘तदन्यो वे’</quote>ति तद्भिन्नत्वपुरस्कारेण संहाररुद्रविषया पूर्वपक्षको-
