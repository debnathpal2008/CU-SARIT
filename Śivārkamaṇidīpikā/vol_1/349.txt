<pb n="349"/>
<p>बुद्धिजीवावेव तौ । कुतः ? <quote>‘ऋतं पिबन्तौ’</quote> इति भोक्तृत्वावगमात् । परमेश्वर-
स्य न भोक्तृत्वम्, <quote>‘अनश्नन्नन्यो अभिचाकशीति’</quote> <ref>(श्वे॰४.६.)</ref> इति दर्शनात् ।
बुद्धिजीवयोर्भोक्तृत्वं प्रसिद्धमेव । किंच---जीवेश्वरयोश्चेतनरूपयोश्छायातपवद-
तीव वैलक्षण्यं नास्ति । बुद्धेरचेतनत्वादस्ति जीवाद्वैषम्यम् । तदेवं बुद्धिजीवौ ।।
इति प्राप्ते ब्रूमः—जीवपरमेश्वरावेव गुहागतौ, तयोरेव ‘तं दुर्दर्शं गूढमनुप्रविष्टं
<!-- APPAYYA !-->
त्कारयोग्येन सूक्ष्मरूपेण प्रविष्टस्य परमेश्वरस्योपासकसौलभ्यार्थं तत्साहचर्यमनेन मन्त्रेण
प्रतिपाद्यत इति प्रतीयते । अन्यथैषां विशेषणानां वैयर्थ्यात् । <quote>‘हृदयगुहा’</quote>मिति गुहामित्य-
स्यार्थोपन्यासः । ऋतं पिबन्ताववितथं भोगं भुञ्जानावित्यस्य <quote>‘फलभोक्तारा’</quote>वित्यर्थोपन्यासः।
<quote>‘छायातपाविव विलक्षणा’</quote>विति छायातपावित्यस्यार्थोपन्यासः । एभिर्विशेषणैः परमेश्वरस्य
तत्साहचर्यं न प्रतिपाद्यते । तस्य भोक्तृत्वापत्त्या मनुष्यादिहृदयगुहाप्रविष्टत्वायोगात् । <quote>‘अन-
श्नन्नि’</quote>तिश्रुत्या तस्याभोक्तृत्वावगमात् उभयोश्चेतनत्वेन छायातपवदतिवैलक्षण्यासम्भवा-
च्च। किं तु बुद्धेरेव तत्साहचर्यं प्रतिपाद्यते । तस्य भोगोपकरणभूतायास्तस्याश्चक्षुषो रूप-
ग्राहकत्वेनेव भोक्तृत्वेन व्यपदेशार्हत्वात् । मुख्यतया भोक्तृत्वेनैव साङ्ख्यादिप्रसिद्धिसद्भावाच्च
जडत्वेन जीवविलक्षणत्वाच्चेति प्रतियते । एवं स्थानविशेषणानां स्थानिविशेषणानां च पर-
स्परविरुद्धार्थोपनायकत्वे सति विशेषणवैयर्थ्यापेक्षया विशेषणानुपपत्तेर्बलवत्त्वात्तत्राप्नि/?/ <quote>‘ऋ-
तं पिबन्ता’</quote>वित्यस्यापि श्रुत्यन्तरप्रसिद्धस्वस्वानन्दभोक्तृत्वविषयत्वेनोपपत्तेः छायातपवद्वैलक्ष-
ण्यस्य यथाकथञ्चित्समर्थयितुं शक्यत्वाच्च । परमेश्वरस्य दुःखभोक्तृत्वापादकत्वशङ्कास्पदगु-
हाप्रवेशसम्भवासम्भवाभ्यां संशय इत्येव मुख्यतः पर्यवस्यति । ननु यथा वस्तुतो बुद्धेरभो-
क्तृत्वेऽप्यौपचारिको भोक्तृत्वव्यपदेशो भोगोपकरणत्वात्तथा परमेश्वरस्यापि भोगप्रयोजकत्वा-
दुपपद्यते । अपि च भोगप्रयोजके परमेश्वरे भोगकर्तृत्वसामान्यमस्तीति मुख्य एव तव्द्यपदे-
शस्सम्भवति । एवं च भोक्तृत्वमुख्यतानुसारेण स्थानविशेषणसाफल्यानुसारेण च छायातपनिर्दे-
शो जडचेतनत्वरूपात्यन्तवैलक्षण्याभावेऽपि अज्ञत्वसर्वज्ञत्वादिवैषम्यमात्रावलम्बनस्स्यादित्या-
शङ्क्याह—<pratika>तदेवमिति</pratika> । प्रकारवाचिना शब्देनायं पूर्वपक्षप्रकारोऽनुसंहितः । यदि ब्राह्मणादि-
शरीरानुप्रविष्टो जीवद्वितीयश्चेतनो भवेत् तदा जीववदेव तस्यापि मनुष्यशरीरानुप्रवेशप्रयुक्तं
तत्कृतसुखदुःखादिभोक्तृत्वमज्ञत्वादिना तदवैलक्षण्यं चानिवार्यम् । तस्मादेकस्मिन्ब्राह्मणा-
दिशरीरे मुख्यभोक्तृत्वादियुक्तचेतनद्वयासम्भवेन जीवद्वितीयस्याचेतनत्वावश्यम्भावात्
बुद्धिरेव तद्द्वितीयेत्यभ्युपगन्तव्यम् । एवं च सत्यग्रिमसन्दर्भानुरोधोऽपि लभ्यते । अग्रे हि
<quote>‘आत्मानं रथिनं विद्धि शरीरं रथमेव तु । बुद्धिं तु सारथिं विद्धि मनः प्रग्रहमेव चे’</quote>त्यादि-
मन्त्रवाक्यैर्जीवशरीरबुद्ध्यादीनां रथिरथसारथ्यादिभावं कल्पयित्वान्ते <quote>‘सोऽध्वनः पारमाप्नोति
तद्विष्णोः परमं पद’</quote> मित्यनेन रथसारथ्यादिमज्जीवप्राप्यमध्वनः सर्वस्यापि पारभूतं परमेश्व-
रस्थानमिति वर्णितम् । तत्र रथिसारथिरूपेण वर्णितयोर्जीवबुद्ध्योरेव शरीराख्यरथप्रवेशोऽ-
पेक्ष्यते न तु प्राप्तृप्राप्ययोर्जीवपरमेश्वरयोरिति सौत्र<quote>‘मात्माना’</quote>विति पदं साध्यनिर्देशार्थं हि-
शब्दमवधारणार्थं <pratika>च व्याचष्टे—जीवपरमेश्वरावे/?/वेति</pratika> । <quote>‘तद्दर्शना’</quote>दिति हेतौ तत्पदं पक्षवि-
