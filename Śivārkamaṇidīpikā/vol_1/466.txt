<pb n="466"/>
मतान्तरमाह—
<sutra>।। सू॰ ।। मध्वादिष्वसंभवादनधिकारं जैमिनिः ।। ३० ।।</sutra>
<!-- APPAYYA !-->
तिकुलरूपायुःश्रुतवित्तसुखते१जसां मुक्तिपर्यन्तसकलपुरुषार्थसम्पादनाधिकारवतां वैशिष्ट्यं
गवाश्वादीनां दोहनवाहनादिकृत्यतदुपयोगिसंस्थानविशेषादिकं च यादृशमवगतं तादृशमेव
प्राप्तव्यतया सङ्कल्पयन्ते नान्यथा । यथावगतेष्टसाधनविषयत्वादिच्छायास्तस्मिन्कल्पे प्रच-
रद्भिर्वेदवाक्यैस्तत्कालवर्तिदेवऋषिमनुष्यादिवाचकपदवद्भिस्तत्सजातीयदेवभावादिप्राप्तिसा-
धनत्वेनैव यज्ञादीनामुपासनानां च विधानाच्च । तता च तथा सङ्कल्पपूर्वकमनुष्ठितानां
कर्मणां फलतया भवन्ती देवादिसृष्टिः पूर्वकल्पस्थितदेवादिसमाननामरूपस्वभावप्रभावैश्च
भवन्ति । ततो वेदानामुक्तरूपं नित्यत्वं च सिध्द्यति । पूर्वस्मिन्कल्पे यैर्वेदवाक्यैरिन्द्रादिना-
मरूपप्रभावानवगत्य तद्भावप्राप्तये कर्माण्यनुष्ठितानि ते तत्समानवर्णपदवाक्यतदानुपूर्वीकैरेव
वेदैः पूर्वकल्पस्थितेन्द्रादीनां नामरूपे स्मृत्वा चतुर्मुखेन महाप्रलयव्यवहितायां पुनस्सृष्ट्यावृत्तौ
तत्समाननामरूपादिशालीन्द्रादिभावेन ते सृष्टा इत्यङ्गीकर्तव्यत्वादन्यादृशवेदैस्तन्नामरूपानु-
सन्धानासम्भवात् <quote>‘मन्त्रकृतो वृणीते पितॄणां पितामहानां मातॄणां मातामहानामाचार्याणां
प्राचार्याणां संहिताकारपदकारसूत्रकारब्राह्मणकाराणा’</quote>मित्यादिश्रुतिप्रसिद्धा ये कल्पादा-
वनधीतवेदमन्त्रब्राह्मणादिद्रष्टारःतैःपूर्वस्मिन्कल्पे येषां तत्कालवर्तिनां वसिष्ठविश्वामित्रादीनां
यद्यन्मन्त्रब्राह्मणादिद्रष्ट्ट्ट/?/णां तत्तन्मन्त्रब्राह्मणादिद्रष्ट्टत्वप्रयुक्तवैभवविशेषवतां पदमपेक्ष्य कर्मा-
ण्यनुष्ठितानि ते पुनस्सृष्ट्यावृत्तौ तत्तन्मन्त्रब्राह्मणादिद्रष्ट्टसमाननामरूपत्वेन तद्द‍ृष्टमन्त्रब्राह्मणा-
दिसमानवर्णपदतदानुपूर्वीकब्रह्मब्राह्मणादिद्रष्ट्टत्वेन च सृष्टा इत्यङ्गीकर्तव्यत्वाच्चेत्याशयः। यद्य-
<quote>‘प्यप एव ससर्जादा’</quote> विति मनुस्मृतौ ब्रह्मसृष्टिमात्रमुक्तं न तु ब्रह्मणे वेदप्रदानं, तथापि प्राक्प-
श्चाल्लिखितश्रुतिस्मृत्यनुसारेण तत्रापि सृष्ट्युपयोगिप्रदानमपि सिद्ध‍यतीत्याशयः । एवं देवानां
ब्रह्मविद्यास्वधिकारः समर्थितः । तत्र मधुविद्यादीनां ब्रह्मविद्यात्वात्तेषु देवानां नाधिकार
इति जैमिनेर्मतमनूद्य तेष्वपि ब्रह्मविद्यात्वसमर्थनेन तन्मतनिरसनार्थं <quote>‘मध्वादिष्वसम्भवा’</quote>
दित्यादि सूत्रत्रयम् । तदपि देवताविषयविद्याधिकारनिरूपणार्थत्वाद्देवताधिकरणैकदेशमभि-
प्रेत्यावतारयति—<pratika>मतान्तरमिति ।। सू॰ ।। मध्वादिष्वसम्भवादनधिकारं जैमिनिः
।। ३० ।।</pratika> छन्दोगानामुपनिष<quote>‘द्यसौ वा आदित्यो देवमधु’</quote> इत्यारभ्य निरूपिता मधुविद्या ।
तस्यां वस्वादय उपास्याः प्राप्याश्च श्रूयन्ते । तत्र ह्यादित्यव्यपाश्रयाणि रोहितादिपञ्चरूपा-
त्मकानि पञ्चामृतानि वसुरुद्रादित्यमरुत्साध्यगणभोग्यत्वेनोपास्यानि । तदुपासनानां च
वस्वादिप्राप्तिः फलमिति वर्णितं <quote>‘तद्यत्प्रथमममृतं तद्वसव उपजीवन्ति अग्निना मुखेन
न वै देवा अश्नन्ति न पिबन्त्येतदेवामृतं दृष्ट्वा तृप्यन्ति स य एतदेवममृतं वेद वसूनामेवैको
भूत्वाग्निनैव मुखेनैतदेवामृतं दृष्ट्वा तृप्यती’</quote> त्यादिना । ततश्च वस्वादीनां स्वस्वोपास्यत्वास-
म्भवात्स्वस्वपदप्राप्तेः फलत्वासम्भवाच्च वस्वादीनां मधुविद्यायां नाधिकारः । एवं <quote>‘वायु-
र्वाव संवर्ग’</quote> इत्यादिश्रुतिविहितासु संवर्गविद्यादिष्वपि वाय्वादीनां नाधिकारः इत्यस्मिन्नर्थे
<note>(१) <quote>‘मेधसाम्’</quote> इति छ. पाठः ।</note>
