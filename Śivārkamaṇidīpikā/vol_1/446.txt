<pb n="446"/>
<head>सूत्रार्थचन्द्रिकायाम्</head>
<head>अथ दहराधिकरणानुकृत्यधिकरणे ।। ५ ।। ६ ।।</head>
<sutra>।। सू॰ ।। दहर उत्तरेभ्यः ।। १४ ।। गतिशब्दाभ्यां तथाहि दृष्टं लिंगं च ।। १५ ।। धृतेश्च महिम्नोऽस्या-
स्मिन्नुपलब्धेः ।। १६ ।। प्रसिद्धेश्च ।। १७ ।। इतरपरामर्शात्स इति चेन्नासंभवात् ।। १८ ।। उत्तराच्चेदाविर्भू-
तस्वरूपस्तु ।। १९ ।। अन्यार्थश्च परामर्शः ।। २० ।। अल्पश्रुतेरिति चेत्तदुक्तम् ।। २१ ।। अनुकृतेस्तस्य च
।। २२ ।। अपि च स्मर्यते ।। २३ ।।</sutra>
<p><pratika>भगवत्पादमते</pratika>, <quote>‘दहर उत्तरेभ्य’</quote> इत्यारभ्य <quote>‘अल्पश्रुतेरिति चेत्तदुक्तम्’</quote> इत्यन्तं सूत्राष्टकमात्रमेकमधिकरणम् । इतरत्सू-
त्रद्वयमधिकरणान्तरमिति विशेषः । आनन्दतीर्थमतेऽप्येवमेव । श्रीकण्ठरामानुजमतयोस्त्विदं सूत्रदशकमेकाधिकरणतया
योजितम् ।।</p>
<p>पूर्वं परपुरुषशब्दस्य ब्रह्मणि रूढत्वात् ब्रह्मोपास्यमित्युक्तम् । तद्वदिहाप्याकाशशब्दस्य भूताकाशे रूढत्वात्तस्यैवोपास्यत्व-
मस्त्विति दृष्टान्तसंगत्येदमधिकरणमारभ्यते---<sutra>सू॰ ।। दहर उत्तरेभ्यः ।। १४ ।।</sutra> अस्य <quote>‘अथ यदिदमस्मिन्ब्रह्मपुरे दहरं
पुण्डरीकं वेश्म दहरोऽस्मिन्नन्तराकाशस्तदन्वेष्टव्यं तद्वाव विजिज्ञासितव्यम्’</quote> इत्यादिकं छान्दोग्यवाक्यं विषयः । अत्र दहरपुण्ड-
रीके यो दहराकाशः श्रुतः स किं भूताकाशः उत जीव आहोस्वित्परमात्मेति संशयः । अत्राकाशशब्दस्य भूताकाशे रूढ-
त्वात् भूताकाशो वा ब्रह्मपुरशब्दश्रवणात् जीवे पुरशब्दवाच्यशरीरस्वामित्वोपपत्तेराराग्रोपमितत्वाच्च तस्मिन्दहरत्वस्याप्युप-
पत्तेश्च जीवो वा स्यादिति पूर्वः पक्षः । उत्तरेभ्यो वाक्यशेषसिद्धेभ्य आकाशसमानत्वद्यावापृथिव्यधिष्ठानत्वात्मत्वापहतपाप्म-
त्वादिहेतुभ्यः परमेश्वर एव दहराकाशो भवितुमर्हति न भूताकाशो जीवो वेति सिद्धान्तः ।।</p>
<p>दहराकाशस्य परब्रह्मत्वे हेत्वन्तरमाह---<sutra>सू॰ ।। गतिशब्दाभ्यां तथाहि दृष्टं लिङ्गं च ।। १६ ।।</sutra> <quote>‘इमास्सर्वाः प्रजा
अहरहर्गच्छन्त्य एतं ब्रह्मलोकं न विन्दन्ति’</quote> इति दहरवाक्यशेषे जीवानां प्रत्यहमुच्यमाना प्रकृतदहरविषया या गतिः यश्च
ब्रह्मलोकशब्दस्ताभ्यां दहरस्य परब्रह्मतावगम्यते । तथाहि दृष्टं श्रुत्यन्तरे <quote>‘सता सोम्य तदा संपन्नो भवती’</quote>ति । एवं च प्रत्यहं
हिरण्यगर्भलोकगमनासंभवात् ब्रह्मैव लोक इति सामानाधिकरण्यपरिग्रहे अहरहर्गमनमेव लिङ्गं ज्ञापकम् । चशब्देन निषाद-
स्थपतिन्यायोऽपि सामानाधिकरण्यपरिग्रहे समुच्चीयत इति भावः ।</p>
<p>दहर परब्रह्मत्वे हेत्वन्तरमाह द्वाभ्याम्---<sutra>सू॰ ।। धृतेश्च महिम्नोऽस्यास्मिन्नुपलब्धेः ।। १६ ।।</sutra> <quote>‘अथ य आत्मा स
सेतुर्विधृतिरेषां लोकानामसंभेदाय’</quote> इति श्रुताया धृतेरपि हेतोः <quote>‘एष भूतपाल एषं सेतुर्विधरण’</quote> इत्यादिश्रुत्यन्तरेऽपि <pratika>अस्य</pratika>
सर्वलोकविधार/?/लक्षणमहिम्नोऽ<pratika>स्मिन्प</pratika>रमात्मनि उपलब्धेश्च दहराकाशः परमात्मैव । इति ।</p>
<p><pratika>सू॰ ।। प्रसिद्धेश्च ।। १७ ।।</pratika> दहराकाशस्यापि परमात्मन्येव प्रसिद्धेः लोकरूढ्यपेक्षया <quote>‘आकाशो ह वै नामरूपयोर्निर्वहिता’</quote>
इत्यादिश्रौतरूढेर्बलीयस्त्वाच्च दहराकाशः परमात्मैव न भूताकाश इति सिद्धम् ।।</p>
<p>ननु तर्हि जीवोऽस्त्वित्याशंक्याह---<pratika>सू॰ ।। इतरपरामर्शात्स इति चेन्नासंभवात् ।। १८ ।।</pratika> <quote>‘य एष संप्रसाद’</quote> इति
संप्रसादशब्देन इतरस्य जीवस्याप्यस्मिन्प्रकरणे परामर्शात्स जीवो दहराकाशोऽस्त्विति चेन्न । <pratika>असंभवात्</pratika>=जीवे आकाशो-
पमेयत्वापहतपाप्मत्वादीनामसंभवादित्यर्थः ।</p>
<p>इत्थमभिहितस्यासंभवस्यासिद्धिमाशंक्य परिहरति---<pratika>सू॰ ।। उत्तराच्चेदाविर्भूतस्वरूपस्तु ।। १९ ।।</pratika> <pratika>उत्तरात्</pratika>=<quote>‘य-
एषोऽक्षिणि पुरुषो दृश्यते’</quote> इत्यादि प्रजापतिवाक्यात् जाग्रदाद्यवस्थापन्ने जीवे अपहतपाप्मत्वादेस्संभवात् जीव एव दहराकाश
इति चेत् अत्राह---<pratika>आविर्भूतस्वरूपस्तु</pratika> । तुशब्दो जीवशंकाव्यावर्तकः । यतस्तत्रापि आविर्भूतं पारमार्थिकं स्वरूपमस्येति
आविर्भूतस्वरूपो जीवो विवक्षितः । न तु जीवत्वेन रूपेण । <quote>‘परं ज्योतिरुपसंपद्य स्वेन रूपेणाभिनिष्पद्यत’</quote> इत्युपसंहारदर्श-
नात् । अतस्तस्य ब्रह्मत्वेनापहतपाप्मत्वादिसंभव इति जीवत्वेन तदसंभवान्न पूर्वसूत्रस्थहेतोरसंभवस्यासिद्धिरिति भावः ।।</p>
<p>ननु तर्हि संप्रसाद इति जीवपरामर्शो व्यर्थः स्यादित्यत आह---<pratika>सू॰ ।। अन्यार्थश्च परामर्शः ।। २० ।।</pratika> जीवपरामर्शः
परं <quote>‘ज्योतिरुपसंपद्य स्वेन रूपेणाभिनिष्पद्यते’</quote> इत्युपसंपत्तव्यपरमात्मपर एव न जीवप्रतिपादनार्थ इत्यर्थः ।</p>
<p>जीवपूर्वपक्षमाशंक्य परिहरति---<pratika>सू॰ ।। अल्पश्रुतेरिति चेत्तदुक्तम् ।। २० ।।</pratika> <quote>‘दहरोऽस्मिन्नन्तराकाश’</quote> इत्याकाश-
स्याल्पत्वश्रवणान्न परमात्मत्वं किं तु जीवत्वमिति चेत् । <pratika>तदुक्तम्</pratika>=तत्र समाधानमुक्तम् <quote>‘अर्भकौकस्त्वात्तद्व्यपदेशाच्चे’</quote>त्यत्र ।
तस्माद्दहराकाशः परमात्मैवोपास्य इति सिद्धम् ।। <pratika>इति दहराधिकरणम् ।। ५ ।।</pratika></p>
<p><pratika>अथानुकृत्यधिकरणम् ।। ६ ।।</pratika> <pratika>सू॰ ।। अनुकृतेस्तस्य च ।। २२ ।।</pratika> अस्य <quote>‘न तत्र सूर्यो भाति न चन्द्रतारकं
नेमा विद्युतो भान्ति कुतोऽयमग्निः । तमेव भान्तमनुभाति सर्वं तस्य भासा सर्वमिदं विभाति ।।’</quote> इति मुण्डकवाक्यं विषयः ।
अत्र सूर्यादिजगद्भासकतया प्रतीयमानं किं तेजोविशेषः उत ब्रह्मेति संशयः । प्रबलेन तेजसा दुर्बलस्याभिभवदर्शनात् तेजो-
विशेष इति पूर्वपक्षः । सिद्धान्तस्तु <quote>‘तमेव भान्तमनुभाति सर्व’</quote>मित्यनुभानश्रवणात् <quote>‘तस्य भासा सर्वमिदं विभाति’</quote> इति
ब्रह्मभासा सर्वस्य जगतो भास्यत्वावगमाच्च सूर्यादिसर्वजगद्भासकतया प्रतीयमानं ब्रह्मैवं न तेजोविशेषः इति । सूत्रार्थस्तु,
