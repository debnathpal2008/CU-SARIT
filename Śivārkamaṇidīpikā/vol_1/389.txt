<pb n="389"/>
तद्यत् भक्तं प्रथममागच्छेत् तद्धोमीयं स यां प्रथमामाहुतिं जुहुयात् <ref>(छा॰)</ref> इत्यादिषु
प्रतिपन्नेभ्योऽग्निशब्दाग्नित्रयकल्पनप्राणाहुत्याधारत्वेभ्यः, <quote>‘स यो हैनमग्निं वैश्वानरं
पुरुषविधं पुरुषेऽन्तः प्रतिष्ठितं वेद’</quote> इति श्रुतात् पुरुषान्तःप्रतिष्ठितत्वलिङ्गाच्च
जाठरोऽग्निरेव, नासौ परमेश्वर इति चेत्---न, जाठराग्निरूपतयोपास्यत्वेनोपदे-
शात्, केवलस्य जाठराग्नेस्त्रैलोक्यशरीरत्वाद्यसंभवाच्च । किंच <quote>‘स एषोऽग्निर्वै-
<!-- APPAYYA !-->
श्वानरो यत्पुरुष’</quote>इत्येतदनन्तरं हि <quote>‘स यो हैनमेवमग्नि’</quote>मित्यादिवाक्ये पुरुषशब्देनोक्तस्य पु-
रुषविधशब्देन पुरुषसादृश्यमुच्यते । न च पुरुषस्य सतः पुरुषसादृश्योक्तिस्सङ्गच्छते । अतः
केन निमित्तेनायमपुरुषे जाठरे पुरुषशब्दः प्रयुक्त इत्याकाङ्क्षायां मूर्धचक्षुराद्यवयवकल्पना-
लब्धेन शरीरवत्त्वरूपेण पुरुषसादृश्येनेति दर्शयितुं जाठरस्येयं पुरुषसादृश्योक्तिरित्येव सङ्ग-
च्छते । एवं च तत्समानविषययोरात्मब्रह्मश्रुत्योरपि तत्र गौणत्वमनिवार्यम् । किं च तयोर-
न्यथापि गौणत्वमभ्युपगन्तव्यम् । कथं <quote>‘प्राचीनशाल औपमन्यवस्सत्ययज्ञः पौलुषिरिन्द्रद्यु-
म्नो भाल्लवेयोजनशार्कराक्ष्यो बुडिल आश्वतराश्‍विस्तेहैते महाशाला महाश्रोत्रियाः समेत्य
मीमांसांचकुः को न आत्मा किं ब्रह्मे’</quote>त्यादिविद्योपक्रमे प्राचीनशालादीनामग्रे <quote>‘औपमन्यव कं
त्वमात्मानमुपास्से’</quote> <quote>‘प्राचीनयोग्य कं त्वमात्मानमुपास्से’</quote> इत्यादिषु केकयराजस्य प्रश्नेषु <quote>‘दिव-
मेव भगवो राजन्नादित्यमेव भगवो राज’</quote>न्नित्यादितत्तदुत्तरवाक्यैर्द्युसूर्यप्रभृतीनात्मबुद्ध्योपा-
सीनत्वेन वक्ष्यमाणानां क्वचित्समवेतानां वैश्वानरोपासकत्वेनैकविद्यत्वाभिमानिनामन्योन्य-
सम्भावितविशेषग्रहणाय स्वस्वोपासनाप्रकाराविष्करणे कृते अन्योन्यमुपासनाप्रकारविरोधं
दृष्ट्वा क एषां द्युसूर्यप्रभृतीनामस्मदादिभिः वैश्वानरबुध्द्योपास्यमानानां मध्ये अस्मदन्तर्यामि-
परब्रह्मभूतवैश्वानरबुद्ध्या ग्राह्य इत्येतदर्थकं <quote>‘को न आत्मा किं ब्रह्मे’</quote>ति विमर्शवाक्यं व्या-
ख्यातव्यम् । अग्रिमप्रश्नोत्तरवाक्यानुसारात् । तथा च तत्रात्मब्रह्मशब्दयोरात्मब्रह्मबुद्धि-
विषयीकर्तव्येऽर्थे गौणत्वमवश्यमेवाभ्युपेयम् । एवमात्मब्रह्मपुरुषश्रुतिभिः गौणत्वेनावश्या-
भ्युगन्तव्याभिरनपोदितस्यौत्सर्गिकस्य साक्षात्त्वस्य त्यागायोगात् । साक्षात्प्रवृत्तिनिमित्ताश्रय-
विषयाभ्यामग्निवैश्वानरशब्दाभ्यां त्रेताग्निकल्पनप्राणाहुत्याधारत्वपुरुषान्तःप्रतिष्ठितत्वलिङ्गैश्च
जाठर एव वैश्वानर इति युक्तम् । बहुश्रुतिलिङ्गविरोधे द्युमूर्धत्वादिप्रत्यभिज्ञानस्याकिञ्चित्क-
रत्वात् द्युमूर्धत्वादिकल्पनस्य पुराणेषु हिरण्यगर्भेऽपि दर्शनेन तस्यानियतत्वाच्च । तथापि
द्युप्रदेशाद्यव्यापके जाठरे द्युमूर्धत्वादिकल्पना निरालम्बना स्यादिति चेन्न । वाजसनेयके <quote>‘‘स-
होवाच मूर्धानमुपदिशन्नुवाच एष वा अतिष्ठा वैश्वानर इति चक्षुषी उपदिशन्नुवाच एष वै
सुतेजा वैश्वानर इति नासिके उपदिशन्नुवाच एप वै पृथग्वर्त्मा वैश्वानर इति मुख्यमाकाश-
मुपदिशन्नुवाच एष वै बहुलो वैश्वानर इति मुख्या आप उपदिशन्नुवाच एष वै रयिर्वैश्वानर
इति चुबुकमुपदिशन्नुवाच एष वै प्रतिष्ठा वैश्वानर’’</quote> इत्युपासकमूर्धादीनामतिष्ठासुतेजश्शब्दा-
द्युक्तद्युलोकसूर्यादिरूपवैश्वानरमूर्धचक्षुराद्यात्मना सम्पादनात्तद्व्यापिनस्तदीयजाठराग्नेर्द्युमूर्ध-
त्वादिकल्पनोपपत्तेः । एवं च पुरुषान्तःप्रतिष्ठितत्वोक्तिरप्युपपद्यते । ततो हि स्वरसतः पुरु-
षान्तःपर्याप्तवृत्तित्वं प्रतीयते । न च प्रसिद्धद्युप्रदेशादिव्यापकस्य तत्सम्भवतीति । एवमन्तः
प्रतिष्ठितत्वोक्त्यनुरोधेन <pratika>उपासकमूर्धादिचुवुकान्तावयवसम्पादितमेव द्युमूर्धत्वादिकमत्र ग्रा-</pratika>
