<pb n="364"/>
अथ अनवस्थित्यधिकरणम् ।। ६ ।।
<sutra>।। सू॰ ।। अनवस्थितेरसंभवाच्च नेतरः ।। १८ ।।</sutra>
अस्य महोपनिषदि श्रूयते विषयः---<quote>‘अङ्गुष्ठमात्रः पुरुषोऽङ्गुष्ठं च समाश्रितः ।
ईशः सर्वस्य जगतः प्रभुः प्रीणाति विश्वभुक्।।’</quote> इत्यादि ।। इहाङ्गुष्ठमात्रत्वादि-
विशिष्टः परमेश्वरो वाऽन्यो वेति संशयः ।। प्राणाग्निहोत्रप्रकरणात् <quote>‘अङ्गुष्ठमा-
त्रः’</quote> इत्यल्पत्वव्यपदेशाच्च अयं प्राणवायुरेव पञ्चानामाहुतीमां भोक्ताऽवगम्यते ।
न चास्य भोक्‍तृत्वानुपपत्तिः, <quote>‘आपश्च पृथिवी चान्नमत्तारौ वह्निमारुतौ’</quote> इत्या-
दिषु वायोरपि भोक्‍तृत्वप्रसिद्धेः । सर्वथाऽयं प्राणवायुरिति पूर्वः पक्षः ।। परमे-
श्वर एवेति सिद्धान्तः, सकलजगदीशत्वविश्वभुक्त्वादीनां धर्माणामन्यत्राभि-
<!-- APPAYYA !-->
अनवस्थितेरसम्भवाच्च नेतरः ।। १८ ।। इहापि पूर्वाधिकरण इवोपासकनेदिष्ठस्थाना-
न्तरोक्तिरिति प्रासङ्गिकसङ्गतिः स्पष्टेति भाष्ये न प्रदर्शिता । दृष्टान्तप्रत्युदाहरणरूपं सङ्गत्य-
न्तरमपि पूर्वपक्षोपन्यासेन स्फुटीभविष्यतीति विषयवाक्यमुदाहृत्य प्राणलिङ्गप्रकरणयोर्ब्रह्म-
लिङ्गयोश्च बलाबलानवधारणात्संशयं दर्शयति—<pratika>अस्येति</pratika> । यथा ब्रह्मप्रकरणादक्षिपुरुषो
ब्रह्म तथा प्राणाग्निहोत्रप्रकरणादङ्गुष्ठमात्रः प्राण इति पूर्वपक्षयति—<pratika>प्राणेति । अङ्गुष्ठेति</pratika> ।
नन्वङ्गुष्ठपरिमाणत्वं सकलशरीरव्यापिनि प्राणेऽपि न सम्भवति अङ्गुष्ठसमाश्रयणोपाधिकं तु
तत् ब्रह्मण्यपि सम्भवतीति चेन्न । ब्रह्मणि मुख्यस्याङ्गुष्ठसमाश्रयणस्यासम्भवेन तदुपाधि-
कस्य तस्य ब्रह्मण्यनुपपत्तेः । अङ्गुष्ठावच्छेदोपाधिकस्य तस्य ब्रह्मणि सम्भवेऽप्यत्र <quote>‘समा-
श्रित’</quote> इति समाश्रयणोपाधिकस्यैव तस्य ग्राह्यत्वात् । न चाक्ष्याधारत्वमिवाङ्गुष्ठसमाश्रयणम-
मुख्यं ग्राह्यम् । तथेहामुख्यग्रहणहेत्वभावात् । <quote>‘ईशस्सर्वस्य जगत’</quote> इत्यस्य धारणेन पतना-
भावं सम्पाद्य स्थानासनगमनादिषु सर्वेषामपि देहान्नियच्छति प्राणोऽप्युपपत्तेः । <quote>‘ईशानमस्य
जगतस्सुवर्दृशमीशानमिन्द्र तस्थुष’</quote> इति निर्दिष्टस्थावरप्रतिद्वंद्विजङ्गममात्रपरतया जगच्छ-
ब्दस्य प्रयुक्ततया तथेहापि कार्यसामान्यपरत्वमपहाय जङ्गममात्रपरत्वाभ्युपगमोपपत्तेः ।
तस्य कार्यसामान्यपरत्वेऽपि वचनबलात्प्राणस्यापि सर्वजगदीश्वरत्वोपपत्तेश्च । ब्रह्मप्रकरणे
सर्वैश्वर्यश्रवणादेव हि ब्रह्मणस्तदभ्युपगम्यते । इह <quote>‘प्राणे निविष्टोऽमृतं जुहोमी’</quote>त्यादिमन्त्रो-
पक्रमे प्राणप्रकरणेऽस्मिन् <quote>‘ईशस्सर्वस्य जगत्’</quote> इति श्रवणे जाग्रति प्राणस्यापि किमिति तन्ना-
भ्युपगन्तव्यम् । तस्यापि ब्रह्मण इव महामहिमा श्रूयते । <quote>‘यथा वा अरा नाभौ समर्पिता
एवमस्मिन्प्राणो सर्वं समर्पित’</quote>मिति भूमविद्यायां सर्वाधारत्वं तावच्छ्रुयते । तथा <quote>‘प्राणो ह
पिता प्राणो माता प्राणो भ्राता प्राणस्स्वसा प्राण आचार्य’</quote>इति हितप्रवर्तकत्वसंरक्षकत्वादि-
गुणयोगात्पितृमात्राद्यात्मना रूपणं दृश्यते । एवं प्राणसंवादादिष्वपि प्राणस्य भूयांसि महा-
महिमश्रवणानि । एवं च <quote>‘विश्वभुगि’</quote>ति विशेषणमपि विश्वं भुनक्ति पालयतीत्यर्थकतया
प्राणे सुयोजमिति स्पष्टमेव । भुजेरभ्यवहारार्थत्वेऽपि नासङ्गतिः । पञ्चवृत्तेः प्राणस्य सकल-
प्राणाहुत्युद्देश्यत्वात् । <quote>‘अत्तारौ वह्निमारुता’</quote>विति श्रवणाच्चेति भावः । <pratika>सर्वथेति</pratika> । यदि ज-
गच्छब्दो जङ्गमपरः कार्यसामान्यपरो वा यदि भुजिः पालनार्थः अदनार्थो वा सर्वथाप्य-
ङ्गुष्ठमात्रः प्राणः तल्लिङ्गप्रकरणयोर्बाधकाभावादिति भावः । <pratika>परमेश्वर एवेति</pratika> । जगच्छब्दो-
