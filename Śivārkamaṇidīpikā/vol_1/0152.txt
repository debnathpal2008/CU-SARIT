<pb n="152"/>
नित्यये’त्यादेर्वाचो नित्यत्वप्रतिपादिकायाश्श्रुतेर्विरोधात् । वेदानां ब्रह्मकार्यत्वे
<!-- APPAYYA !-->
ति चेत् सत्यम् । स्वरूपनित्यत्वं न वेदनित्यत्वश्रुतेरर्थ इष्यते । किं त्वविच्छिन्नप्रवाहत्वरूपं
प्रवाहनित्यत्वम् । न च प्रवाहनित्यत्वे सति स्वरूपानित्यत्वमात्रेण स्वतंत्रपुरुषप्रणीतत्वरूपं स-
कर्तृकत्वं सम्भवति । येन ब्रह्मणस्सार्वज्ञ्याक्षेपकं वेदकर्तृत्वं युक्तं स्यात् । तथा सति कालि-
दासाद्युपज्ञस्य कुमारसम्भवादेरिव वेदस्य प्रवाहस्सादिरेव स्यात् । ननु, निश्वसनश्रुतितो वेद-
नित्यत्वश्रुतेः किं प्राबल्यकारणं येन तद्विरोधान्निश्वसितश्रुतिप्रतिपन्नं ब्रह्मणो वेदकर्तृत्वमयु-
क्तमिति वक्तव्यं स्यात् । उच्यते । निरवकाशत्वं तत्प्राबल्यकारणम् । असम्भवत्स्वरूपनित्य-
भावानां वेदानां प्रवाहतोऽपि नित्यत्वस्यानभ्युपगमे तन्नित्यत्व श्रुतेर्नास्ति कश्चिदवकाशः । वेद-
कर्तृत्वश्रुतेस्त्वस्त्यवकाशः । कथम् । ब्रह्मण इव प्रजापतेरग्न्यादीनां च वेदकर्तृत्वं श्रूयते । <quote>‘ष-
ड्ढोता भूत्वा प्रजापतिरिदं सर्वमसृजत । ऋचो यजूंषि सामानि ।’</quote> <quote>‘ऋग्वेद एवाग्नेरजायत यजु-
र्वेदो वायोस्सामवेद आदित्या’</quote>दित्यादि श्रुत्यन्तरेषु ।न चैकस्मिन्ग्रन्थे बहूनां स्वतंत्रकर्तृत्वं स-
म्भवति । तस्माद्वेदाभिमानिदेवतानां प्रजापतेरग्न्यादिभ्यश्च जननविषयाणि वेदानामेव तत्तत्प्र-
वर्तितत्वविषयाणि वा तानि श्रुत्यन्तराणीति योजनीयम् । तथैव निश्वसितश्रुतेरपि योजनोप-
पद्यते । संति हि पृथिव्याद्यभिमानिदेवतावत्तत्तद्वेदाभिमानिन्योऽपि देवताः । उक्तं च तन्त्र-
वार्तिकेऽपि ग्रहैकत्वाधिकरणे <quote>‘शब्दब्रह्मेति यच्चेदं शास्त्रं वेदाख्यमुच्यते । तदप्यधिष्ठितं
सर्वमेकेन परमात्मना । तथर्ग्वेदादयो वेदाः प्रोक्ता येऽपि पृथक्पृथक् । भोग्यत्वेनात्मनां तेऽ-
ऽपि चैतन्यानुगतास्सदे’</quote> ति । तासां च देवतानां ब्रह्मणो जातानामपि समयान्तरे पुनरग्न्या-
दिभ्योऽपि जननमुपपद्यते । ब्रह्मणो मानसपुत्राणां दक्षनारदवसिष्ठभृग्वादीनामिव समया-
न्तरे पुनरन्यतोऽपि जननम् । एवमादौ ब्रह्मणा प्रवर्तितानामपि वेदानां कालक्रमेण लुप्तानां
कालान्तरे पुनरग्न्यादिभिरपि प्रवर्तितत्वं सम्भवति । तस्माद्युक्तमुक्तं वेदनित्यत्व श्रुतिविरोधा-
द्ब्रह्मणो वेदकर्तृत्वमयुक्तमिति । बाधकान्तरमाह---<pratika>वेदानामिति</pratika> । यदि वेदाः स्वतंत्रपुरुषप्र-
णीताः स्युः तदा तत्प्रणेतरि भ्रमप्रमादविप्रलिप्साकरणापाटवशङ्कानामपरिहार्यत्वेन बुद्धाद्या-
गमवदेव तेषामप्रामाण्यं प्रसज्येत । न चेश्वरे सार्वज्ञ्यादिनिश्चयादुक्तशङ्कानवतारः वेदादन्य-
तस्तन्निश्चयासम्भवात् बुद्धादीनामपि सार्वज्ञ्यादेस्तदागमतो निश्चयसम्भवस्याविशिष्टत्वाच्च ।
न च वेदेषु महाजनपरिग्रहो बुद्धाद्यागमाद्विशेषः । महत्त्वस्य पूज्यत्वरूपत्वे वेदपरिगृहीतृ-
णां पूज्यत्वस्य तत्प्रामाण्यनिर्णयं विना निर्णेतुमशक्यत्वात् । सङ्ख्याधिक्यरूपत्वे सन्दिग्धा-
सिद्धेः । न च सर्वसम्मतवैद्यकपरिग्रहः तथाभूतव्याकरणपरिग्रहो वा महाजनपरिग्रहः ।
बौद्धागमानुसारिवैद्यशास्त्रे रोगशांत्यर्थं तदागमोक्तकर्मविधानेन जैनव्याकरणदर्शनेन च
तयोरतिप्रसक्तत्वात् । न च वेदोक्तस्य सत्यसम्भाषणादीनां धर्मत्वस्य सम्मतत्वं महाजनपरि-
ग्रहः । बौद्धौक्ताहिंसाधर्मत्वस्यापि सर्वसम्मतत्वाच्च । न च वैदिकमंत्रजपादिषु फलसंवादो
महाजनपरिग्रहः । एकदेशसंवादस्य सर्वसाधारण्यात् बुद्धोक्ताग्निस्तम्भनादिकर्मणां क्षपणक-
र्षिकमंत्राणां च केषाञ्चित्फलसंवाददर्शनात् । सार्वत्रिकसंवादस्य वैदिककर्मस्वप्यदर्शनात् ।
तस्माद्वेदस्य प्रामाण्ये सिद्ध एव तत्प्रतिपाद्यस्यापीश्वरस्य सार्वज्ञ्यादिकं तत्परिगृहीतॄणां पू-
