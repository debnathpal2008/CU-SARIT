<pb n="173"/>
द्धान्तः । वेदान्तवाक्यानां तात्पर्यलिङ्गसमन्वयेन ब्रह्मवोधनसमर्थत्वात् । यदुक्तं
<quote>‘कार्यार्थत्वाद्व्य‍ुत्पत्तेर्न सिद्धे ब्रह्मणि शब्दस्य प्रामाण्य’</quote>मिति तदसत् । ‘पुत्रस्ते-
<!-- APPAYYA !-->
थानुपपत्त्या सिद्ध‍यति । तथाभूतब्रह्मभावे प्रजापतिविद्यायां मुक्तिफलत्वेनोक्तस्य सत्यसङ्कल्प-
त्वादेर्ब्रह्मसादृश्यरूपत्वानुपपत्तेरित्यपि शङ्का निरस्ता । एवमपि मुक्तेष्वसम्भावितेन जगद्व्यापा-
रादिना रूपेण तत्सिद्ध‍युपायालाभात् यत्किञ्चिच्छ्रुतिमूलार्थापत्तिसिद्धेऽर्थे कस्यापि श्रुतिवाक्यस्य
प्रामाण्यासम्भवेन मुक्तगतसादृश्यप्रतियोगितोपयुक्तरूपविशिष्टेऽपि ब्रह्मणि वेदान्तानां प्रामा-
ण्यासिद्धेश्च । न च फलभूतसादृश्यप्रतियोगित्वानुपयुक्ते रूपजाते ध्यानविध्यनपेक्षितत्वेना-
वान्तरतात्पर्यानास्पदेऽपि देवताधिकरणन्यायेन मानान्तरप्राप्तिविरोधराहित्याद्वेदान्ताः प्रमा-
णं भवेयुरिति वाच्यम् । <quote>‘ऋतं सत्यं परं ब्रह्म पुरुषं कृष्णपिङ्गलम्’</quote> । <quote>‘न सन्न चासच्छिव
एव केवल’</quote>इत्यादिवाक्यानां <quote>‘नामायणपरं ब्रह्म’</quote><quote>‘एको ह वै नारायण आसी’</quote>दित्यादिवाक्या-
न्तरविरोधसत्त्वेन विरोधराहित्यासिद्धेः। द्विविधवाक्यविरोधे सति तद्बलाबलावधारणस्य तात्प-
र्यङ्गाधीनत्वेन तात्पर्यराहित्ये तदवधारणासम्भवादिति भावः । सिद्धान्तप्रतिज्ञायां सौत्र-
हेतुं प्रदर्श्य प्रथमपूर्वपक्षमाद्यव्युत्पत्तिग्रहस्य कार्यवाचिपदयुक्तका१र्यश्रवणाधीनत्वनियमासि-
द्ध्या दूषयति---<pratika>यदुक्तमित्यादिना । पुत्र इति</pratika> । दृष्टचैत्रपुत्रजन्मा बालः तथाभूतेन वा/?/र्ताहारेण
सह चैत्रसमीपं गतः <quote>‘चैत्र पुत्रस्ते जात’</quote>इति वाक्यमाकर्णितवतः चैत्रस्य मुखविकासेन हर्ष-
मनुमाय हर्षकारणं पुत्रजन्मज्ञानं कल्पयित्वा तज्जननसामर्थ्यं वाक्यस्य कल्पयतीत्येवं सि-
द्धार्थेऽपि प्रथमव्युत्पत्तिग्रहो दृश्यते । प्रतियान्तरज्ञानस्यापि हर्षकारणत्वसम्भवात्पुत्रजन्मज्ञा-
नमेव तत्कारणमिति निश्चेतुमशक्यमिति चेन्न । स्वोपलब्धपुत्रजन्मन इव प्रियान्तरस्यानुप-
स्थितत्वात् । सुखप्रसवसुलग्नजन्मादेः प्रियान्तरस्योपस्थितिसम्भवेऽपि तस्य पुत्रजन्मघटित-
शरीरतया लाघवेन पुत्रजन्मज्ञानस्यैव हर्षकारणत्वेन कल्पनौचित्यात् । तथापि हर्षमात्रं व्य-
भिचारि पुत्रजन्मज्ञानानुमितौ न लिङ्गमिति चेन्न । अनुपस्थितस्य गुरुशरीरस्य चात्र मुख-
विकासानुमितेश्च हर्षे व्यभिचारकारणत्वकल्पनायोगात् । प्रियान्तरज्ञानाजन्यत्वनिश्चयसम्भ-
वेन तद्विशेषितस्य २हर्षस्याव्यभिचारित्वात् लिङ्गाभासजन्यज्ञानस्यापि विषयाबाधेन प्रमात्व-
सम्भवाच्च । सूत्रसञ्चाराधिष्ठितदारुपुत्रकस्य <quote>‘घटमानये’</quote>ति सूत्रधारवाक्यप्रयोगानन्तरं घटान-
यनक्रियादर्शने सति या क्रिया कृतिजन्या सा कृतिज्ञानसाध्या तज्ज्ञानं वाक्यजन्यमित्यनु-
मितिप्रवाहस्य भ्रमत्वेऽपि तद्धेतुकशक्तिग्रहस्य विषयाबाधेन प्रमात्वदर्शनादिति भावः । स्या-
देतत् । यथा कार्यव्युत्पत्तिपक्षे बालस्य स्तन्यपानादिप्रवृत्तौ कार्यताज्ञानं कारणमवगच्छन्प्र-
योज्यप्रवृत्त्या तस्य कार्यताज्ञानं कल्पयति तथा पुत्रजन्मज्ञानं हर्षकारणमिति जातः शिशु-
श्चैत्रस्य पुत्र इत्यपि प्रागवगच्छन् चैत्रस्य हर्षेण पुत्रजन्मज्ञानं कल्पयति उत यथा प्रयोज्यप्र-
वृत्त्यनुमितकार्यताज्ञाने <quote>‘गामानये’</quote>तिवृद्धवाक्यस्य कारणत्वं प्रागनवगच्छन्नपि तस्य तत्कार-
णत्वं कल्पयति एवं पूर्वं तथानुपगच्छन्नपि मुखविकासानुमिते हर्षे पुत्रजन्मज्ञानस्य कारणत्वं
कल्पयति । नाद्यः । स्तनन्धयस्य स्तनपानादिषु हर्षकारणत्वावगतिसम्भवेऽपि पुत्रजन्महर्ष-
कारणमिदानीं जातः शिशुश्चैत्रस्य पुत्र इति कस्यचिदुपदेशमन्तरेण स्वयमेव तथावगतेरस-
<note>(१) युक्तवाक्यश्रवणा’ इति घ. पाठः ।</note> <note>(२) <quote>‘हर्षकारंणत्व’</quote> इति घ. पाठः ।</note>
