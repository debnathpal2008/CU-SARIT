<pb n="074"/>
नियोगः तत्र यत्प्रयुक्तस्यान्यत्र विनियोगः स एव शेषं प्रयुङ्क्ते न तु शेष्यपि सन्नन्योऽपि ।
एवं च <quote>‘तप्ते पयसि दध्यानयती’</quote>त्यादिवाक्ये विधीयमानस्य दध्यानयनस्य द्विकर्मकस्य
कर्मान्तराकाङ्क्षायां समभिव्याहृतं पयःकर्मान्तरत्वेनाविधीयमानं सप्तम्या अधिकरणत्वेन नि-
र्देशात्प्रधानकर्मतया पर्यवस्यतीति प्रकृतप्रधानभूतपयःपरामर्शिना तत्पदेन सामानाधिकर-
ण्येन निर्दिष्टतया पयोरूपत्वेनावगतामिक्षैव शेषित्वात्स्व/?/शेषभूतं दध्यानयनमनुष्ठापयति न
तु तदनुनिष्पादिवाजिनमपीत्यामिक्षापचार एव पयोऽन्तरे दध्यानयनस्य प्रयुक्तिः न वाजि-
नापचारे । <quote>‘कृष्णविषाणया कण्डूयते’</quote> <quote>‘चात्वाले कृष्णविषाणां प्रास्यती’</quote>ति कृष्णविषाणायाः
कण्डूयनप्रासनरूपक्रियाद्वयान्वये सत्यपि कृष्णविषाणा तृतीयया कण्डूयनं प्रति शेषः प्रासनं
प्रति तु द्वितीयया शेषिणीति निवृत्तकण्डूयनप्रयोजनायास्तस्याः प्रासनात्पूर्वमपचारे प्रास-
नार्थं पुनः कृष्णविषाणान्तरोपादानप्रयुक्तिः । <quote>‘पुरोडाशकपालेन तुषानुपवपती’</quote>त्यत्र पुरोडा-
शप्रयुक्तस्यैव कपालस्य तुषोपवापं प्रत्यपि शेषत्वेन विनियोगात् यत्र पुरोडाशो नास्ति न तत्र
तुषोपवापार्थं कपालप्रयुक्तिरित्येवं सापवादा प्रयुक्तिश्चतुर्थाध्याये प्रपञ्चिता । *एकप्रयोगान्त-
र्गतानामङ्गप्रधानानामनुष्ठानक्रमः पञ्चमाध्याये श्रुत्यादिभिर्निरूपितः । तत्र <quote>‘अध्वर्युर्गृहपतिं दी-
क्षयित्वा ब्रह्माणं दीक्षयती’</quote>त्यादिश्रुत्या गृहपत्यादीनामुन्नेत्रन्तानां सप्तदशानां सत्रयजमानानां
दीक्षाक्रमः <quote>‘अग्निहोत्रं जुहोति’</quote> <quote>‘यवागूं पचती’</quote>त्यत्र होमद्रव्यनिष्पत्त्यर्थयवागूपाकप्रयोजनरू-
पेणार्थेन पाकहोमयोः क्रमः <quote>‘समिधो यजती’</quote>त्यादिविधिविहितानां प्रयाजानां विधिवाक्य-
पाठक्रमेण क्रमः वाजपेये प्राजापत्यानां पशूनां प्रति पश्वावर्तनीयेषूपाकरणनियोजनादिषूपा-
करणे यतः कुतश्चित्पशोरारभ्य यत्र क्वचित्पशौ समापिते तेनैव प्रवृत्तिक्रमेण नियोजनादि-
क्रमः । <quote>‘साद्यस्क्रे क्रतौ सह पशूनालभत’</quote>इति श्रुत्या सवनीयस्थान एवाग्नीषोमीयसवनीया-
नुबन्ध्यपशुत्रयस्यापि सहकर्तव्यतया प्राप्तौ सवनीयस्थानेन प्रथमं सवनीयपशोरुपाकरणमन-
न्तरमग्नीषोमीयानुबन्ध्ययोरिति क्रमः दर्शे पुरोडाशसान्नाय्ययोर्मुख्यक्रमेण प्रयाजशेषाभिघा-
रणक्रमः इत्येवं श्रुत्यर्थादिभिः क्रमः सापवादः प्रपञ्चितः । *एवं द्वितीये उत्पत्तिविधिप्रमे-
यस्य कर्मभेदस्य तृतीये विनियोगविधिप्रमेयस्य शेषशेषिभावस्य चतुर्थपञ्चमयोः प्रयोगवि-
धिप्रमेययोः प्रयुक्तिक्रमयोश्च निरूपणानन्तरं षष्ठेऽधिकारविधिप्रमेयः फलसम्बन्धो निरूपितः ।
तत्र स्वर्गकामादिपदं विधिप्रयोजनभूतपुरुषप्रवृत्त्यपेक्षितफलविशेषान्वयपरम् । न तु चन्द-
नादिरूपयागादिद्रव्यसमर्पकम् । तच्च फलं स्वर्गकाम इत्याद्युद्देश्यगतलिङ्गविशेषस्याविवक्षि-
तत्वात् स्त्रीणामप्यविशिष्टम् । <quote>‘वृद्धिकामास्सत्रमासीर’</quote>न्नित्यादावेकैकस्य कृत्स्नं फलं न तु
परिषद्गतं फलमित्येकैकस्य फलावयव इत्येवमादिरूपेणाधिकारः सापवादः षष्ठे प्रपाञ्चितः ।
*एवं विधिचतुष्टयप्रमेयात्मकोपदेशविचारे पूर्वषट्केन कृते ततः परमध्यायचतुष्टयेनातिदेश-
विचारः । इत्थं कर्तव्यमित्युपदेशः तद्वत्कर्तव्यमित्यतिदेशः । तत्र सप्तमाष्टमयोर्वचननामधे-
यचोदकैरतिदेशो निरूपितः । इषुनामके क्रतौ कांश्चिद्वैशेषिकान्धर्मान्विधायाम्नातेन <quote>‘समान-
मितरच्छ्येनेन’</quote>ति प्रत्यक्षवचनेन श्येनवैशेषिकाङ्गानामिषावतिदेशः । <quote>‘मासमग्निहोत्रं जुहोती’</quote>
त्यत्र नित्याग्निहोत्रेऽग्निदेवतासद्भावात् क्लृप्तशक्तिकेन तत्सादृश्यविधित्सया कौण्डपायिनाम-
यने कर्मणि प्रयुक्तेनाग्निहोत्रनामधेयेन तस्मिन्नित्यग्निहोत्रधर्माणामतिदेशश्च सापवादः सप्तमे
