<pb n="200"/>
अतः कोऽत्र विरोध इत्याशङ्क्याह---
<sutra>*सू. ।। स्वाप्ययात् ।। १० ।।</sutra>
इतश्च न प्रधानं सच्छब्दवाच्यम् । <quote>‘स्वप्नान्तं मे सोम्य विजानीहि यत्रै-
तत्पुरुषस्स्वपितिनाम सता सोम्य तदा सम्पन्नो भवति स्वमपीतो भवति तस्मादेनं
स्वपितीत्याचक्षते’</quote>इति जीवस्य चेतनस्य सता सम्पन्नस्य स्वाप्ययवचनात् । अप्ययः
<!-- APPAYYA !-->
शङ्कासमकालमेव निर्निमित्तः सङ्कोचो न युक्त इति दोषः स्फुरति तथापि स एव दोषः
सूत्रान्तरावतारिकाव्याजेन स्फोरितः । अत एव नैतस्याश्शङ्काया निवर्तनमग्रे क्रियते ।
<quote>‘इतश्च न प्रधान’</quote>मिति पूर्वहेतुदार्ढ्यं सिद्धं कृत्वा स्वाप्ययो हेत्वन्तरत्वेन व्याख्यायते---।। <pratika>सू
।। स्वाप्ययात् ।। १० ।।</pratika> सद्विद्याप्रकरणे स्वपितिनामनिर्वचनं श्रूयते । तस्यार्थः । ‘स्वप्ना-
न्तं सुषुप्तं मे मत्तः प्रतिपादयतो विजानीहीति शब्दस्य इत्युवाचेति पूर्वेण सम्बन्धः । इदं
शिष्यावधानार्थमुद्दालकस्य वचनम् । तदीयसुषुप्तिप्रतिपादनप्रकारो <quote>‘यत्रैत’</quote>दित्यादिः । यत्र
यदा पुरुषः पुरुषस्य एतत्स्वपितिनाम स्वपितीत्येव तन्नाम भवति । यदवस्थापन्नं लोकः स्वपि-
तीत्याचक्षत इति यावत् । तदा सता <quote>‘सदेव सोम्ये’</quote>ति प्रकृतेन सम्पन्नस्सङ्गतो भवति ।
तस्या एव सम्पत्तेः सति लयरूपत्वबोधनार्थं स्वपितिनामनिर्वचनानुगुणं विवरणं <quote>‘स्वमपीतो
भवति । अपिपूर्व इतिर्लयार्थः । पुरुषः स्वशरीरके ब्रह्मणि लीनो भवतीत्यर्थः । अपीतेस्सक-
र्मकत्वाद्द्वितीया । तस्मादेव स्वाप्ययरूपप्रवृत्तिनिमित्तादेनं स्वपितीत्याचक्षते लौकिका इति ।
यद्यपि स्वपिधातोर्निष्पन्नः स्वपिति शब्दो न तु स्वशब्दोपपदादपीतेः तथाप्यशनायादिनिर्व-
चनवदर्थवादरूपमिदं निर्वचनम् । अत्र‘स्वमपीतो भवती’</quote>ति स्वाप्ययवचनात्प्रधानं सत्पद-
वाच्यं न भवतीति हेतुसाध्ययोजनां दर्शयति---<pratika>इतश्चेत्यादिना । स्वाप्ययवचनादित्यन्ते
न</pratika> । ननु<quote>‘इण् गता’</quote>विति धातोरुत्पन्नोऽप्येतिशब्दः प्राप्तिमात्रमाचष्टे । न तु लयमित्याश-
ङ्क्याह---<pratika>अप्यय इति</pratika> । अपिपूर्व इतिर्लयार्थः । <quote>‘प्रभवाप्यया’</quote>वित्युत्पत्तिलययोः प्रयोगदर्श-
नादिति भावः । ननु, प्रधाने सत्पदवाच्येऽपि स्वाप्ययवचनमुपपद्यते । न च तस्य स्वशब्द-
वाच्यत्वायोगः । स्वशब्दस्यात्मीयपरत्वोपपत्तेः । न चाकारणे प्रधाने जीवस्य लयो न स-
म्भवतीति वाच्यम् । ब्रह्मण्यपि तदसम्भवतौल्यात् । न ह्यनादेर्जीवस्य ब्रह्म कारणं न वा
जीवस्य घटादिवल्लयस्सम्भवति । तस्य हि लय उच्यमानो जीवत्वावस्थाप्रहाणेन कारणा-
वस्थापत्तिरूपो वाच्यः । न च जीवस्सुषुप्तौ जीवत्वमपहाय ब्रह्मभावमापद्यत इति युज्यते ।
प्रबोधे जीवान्तरोत्पत्तेर्वक्तव्यत्वेन स एव तु <quote>‘कर्मानुस्मृतिशब्दविधिभ्य’</quote>इत्यधिकरणविरोध-
प्रसङ्गात् । स्यादेतत् । ज्ञानादिवृत्तिप्रसरानुकूलचिच्छक्तिविकासावस्था जीवस्य कार्यावस्था ।
तदवस्थाप्रहाणेन चिच्छक्तिसङ्कोचावस्थापन्ने स्वस्वरूपेऽवस्थानं तस्य लयः । स तु सुषुप्तौ
सम्भवतीति। एवं <quote>‘तर्हि स्वमपीतो भवती’</quote>त्यत्र स्वशब्दः चिच्छक्तिसङ्कोचरूपसूक्ष्मावस्थापन्नजी-
वस्वरूपमात्रपर इति स्वशब्दसच्छब्दयोरैकार्थ्यत्यागात्स्वशब्दस्य ब्रह्मपरत्वमिव प्रधानपरत्वम-
पिनानुपपन्नम् । अथोच्येत स्वपदस्यावश्यं सत्पदेनैकार्थ्यं वक्तव्यम् । <quote>‘सता सोम्य तदा सम्पन्नो
भवति सति सम्पद्य न विदु’</quote>रित्युपक्रमोपसंहारमध्यगतस्य स्वाप्ययवाक्यस्य तदनपेक्षितार्था-