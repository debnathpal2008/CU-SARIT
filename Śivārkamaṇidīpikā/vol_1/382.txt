<pb n="382"/>
दुःखित्वं च स्यादिति शङ्कायां तृतीयदृष्टान्तः । तेन यथा जीवतः पुरुषादुद्भ‍ूते तच्छरीरैक-
देशे केशनखादौ तेन परिपाल्यमाने कदाचिदुपहन्यमानेऽपि पुरुषस्य दुःखास्पर्शः तथा प्रपञ्चे
परमेश्वरादुद्भ‍ूते तेन परिपाल्यमाने कदाचिदुपहन्यमानेऽपि न तस्य दुःखस्पर्श इति परमेश्वरस्य
प्रपञ्चपालयितृत्वं प्रपञ्चप्रयुक्तदोषास्पृष्टत्वं च लभ्यते । एतत्सिद्धमभिन्ननिमित्तोपादानत्वादिकं
प्रपञ्चयितुमेव <quote>‘तपसा चीयते ब्रह्मे’</quote>त्यादिमन्त्रैस्तस्य स्रष्टव्यालोचनादिकं प्रपञ्च्यते । न चैवं-
भूतमभिन्ननिमित्तोपादानत्वरूपं भूतयोनित्वमचेतनस्य प्रधानस्यासर्वज्ञस्य जीवस्य वोपपद्यते ।
एवं चा<quote>‘गोत्रमवर्ण’</quote>मित्यादिकममूर्तत्वाप्राणत्वादिवत् ब्रह्मण्येव चेतनत्वसामान्यप्रसक्तजीव-
धर्मव्यावर्तकतया योजनीयम् । <quote>‘यथा सुदीप्ता’</quote> दितिमन्त्रे सरूपग्रहणमपि जीवरूपकार्याभि-
प्रायेण योजनीयम् । नत्वे<quote>‘तस्माज्जायते प्राणो मनः सर्वेन्द्रियाणि चे’</quote>ति व्यवहितानन्तर-
मन्त्रे वक्ष्यमाणप्राणमनःप्रभृत्यचेतनकार्याभिप्रायेण योजनीयमिति । सूत्रे <quote>‘अदृश्यत्वादि-
गुणक’</quote> इति पुल्लिङ्गनिर्देशो भूतयोन्यभिप्राय इति प्रागेवोक्तम् । यद्यपि विषयवाक्ये
<quote>‘यथा तदक्षर’</quote>मित्यक्षरशब्दस्य प्रथमनिर्दिष्टत्वाल्लघुत्वाच्च तेनैव सूत्रेऽपि धर्मिनिर्देशः कर्तु-
मुचितः । तथापि <quote>‘धर्मोक्ते’</quote>रित्यनेन गृहीतसर्वज्ञत्वादिधर्मोऽक्षरात्पर एवान्वेति न त्वक्षरे
पुल्लिङ्गनिर्दिष्टत्वादिति शङ्कानिराकरणार्थं भूतयोन्यभिप्रायो <quote>‘यस्सर्वज्ञ’</quote> इत्यादिपुल्लिङ्गनिर्देश
इति द्योतयितुं विशेषणीभूतादृश्यत्वादिगुणमुखेन प्रकृताक्षररूपो भूतयोनिर्धर्मित्वेन
निर्दिष्टः । नन्वेवं सति लाघवाद्भ‍ूतयोनिरित्येव धर्मिनिर्देशः कर्तुमुचितः । सत्यम् । अधिकरण-
वैफल्यशङ्कापरिहारार्थमित्थं धर्मिनिर्देशः कृतः । अत्र ह्येवमाशङ्कोदेति । मुण्डकोपनिषदः
परमोपक्रमप्रभृति समाप्तिपर्यन्तमक्षरात्परे परब्रह्मणि महातात्पर्येण समन्वयः पूर्वपक्षिणोऽपि
सम्प्रतिपन्न एव । तस्यां कियतः प्रदेश्य परत्वावध्यक्षरप्रतिपादनार्थत्वमात्रमधिकं पूर्वप-
क्षिणेष्यते । किं तेन सर्वेषां वेदान्तानां महातात्पर्येण ब्रह्मणि समन्वयं व्यवस्थापयितुं
प्रवृत्तस्य सिद्धान्तिनः प्रहीयते । मुण्डक एव हि द्वितीयखण्डे <quote>‘काली कराली च मनोजवा
चे’</quote>ति मन्त्रे ब्रह्मविद्याप्रस्तावे अत्यन्तदवीयस्तयोपयुक्तमग्निजिह्वानिरूपणमपि दृश्यते । तस्मा-
द्विफलमिदमधिकरणमितीयमाशङ्केत्थमनेन धर्मिनिर्देशेन निराक्रियते । यद्यदृश्यत्वादिगुणको
भूतयोनिः परं ब्रह्मेत्यनेनाधिकरणेन सिद्ध्यति तदानीमस्यामक्षरविद्यायामदृश्यत्वादिगुणवैशि-
ष्ट्येन परं ब्रह्मोपासनीयमिति न सिध्द्यति । <quote>‘अक्षरधियां त्ववरोध’</quote> <ref>(ब्र॰ ३. ३. ३३ सू.)</ref> इत्यधि-
करणरीत्यास्यामक्षरविद्यायां परब्रह्मगुणत्वेन सम्प्रतिपन्नमदृश्यत्वादिगुणजातं सर्वासु ब्रह्मवि-
द्यासूपसंहरणीयमित्येतदपि सिध्द्यति । पूर्वपक्षे त्वदृश्यत्वादिगुणकादक्षरात्परत्वेनैवात्र ब्रह्मो-
पासना सिद्ध्येत् न त्वदृश्यत्वादिगुणकत्वेनेति सिद्धान्ते पूर्वपक्षे च फलभेदसद्भावान्नाधिक-
रणवैफल्यमिति । अपि चाधिकरणावतारिकाभाष्योक्तरीत्या परमेश्वरस्य पृथिव्यादिनियम-
नार्थेन शरीरेण पृथिव्यादिवद्दर्शनस्पर्शनविषयत्वप्रसक्त्या <quote>‘न चक्षुषा पश्यति कश्चनैन’</quote>मित्या-
दिश्रुतिप्रसिद्धस्यादृश्यत्वादेस्तद्धर्मानुपपत्तिशङ्कानिराकरणार्थत्वेनास्याधिकरणस्यानतिस्पष्ट-
ब्रह्मलिङ्गकवाक्यचिन्तनार्थेन पादेन सङ्गत्युपपादनार्थमप्यदृश्यत्वादिगुणक इति धर्मिनिर्देशः
कृतः । तेनादृश्यत्वादिः परमेश्वरगुणो भवितुमर्हत्येव । <quote>‘अदृश्यमग्राह्य’</quote>मित्यादिश्रवणात् ।
