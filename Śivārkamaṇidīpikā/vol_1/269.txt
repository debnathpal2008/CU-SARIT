<pb n="269"/>
राबिति संदेहः ।। <quote>‘प्राणाद्ध‍येव खल्विमानि भूतानि जायन्ते, प्राणेन जातानि
जीवन्ति, प्राणं प्रयन्त्यभिसंविशन्ति’</quote> इत्यादिश्रुतेः, <quote>‘आकाशाद्वायुः’</quote> इत्यादि-
श्रुतेश्च, प्राणाकाशयोरपि सकलभूतकारणत्वावगमात् तावेवात्र प्रतिपाद्यौ ।। इति
प्राप्ते ब्रूमः---प्राणाकाशशब्दवाच्यः परमेश्वर एव, सर्वकारणत्वादितल्लिङ्गात् ।
न ह्यनयोः सर्वकारणत्वादिकं संभवति । तत्रानन्दरूपस्य ब्रह्मणः कारणत्ववादे
तात्पर्यं <quote>‘प्राणाद्ध‍येव खलु’</quote> इत्यादिश्रुतेः, न प्राणस्य कारणत्ववादे, किंत्वनुवाद-
<!-- APPAYYA !-->
जीवन्ती’ति वाक्यशेषविरोधात् । तद्वत्प्राणशब्दोऽपि प्राणाभिमानिदेवतापर इति तत्र देव-
तात्वलिङ्गसमर्थनोपपत्तेश्च । न चाकाशवाक्य इव प्राणवाक्ये <quote>‘सर्वाणि ह वा इमानि भूतानी’</quote>
त्येतत्सङ्कोचासहिष्ण्ववगम्यते । तत्रानन्तत्वलिङ्गोपपादनार्थस्येवात्र कस्यचिदसङ्कोचहेतोरभा-
वात् । तदभावे चोपक्रमगतप्रधानप्राणश्रुत्यनुरोधेन यथायोग्यं सङ्कोचस्योचितत्वात् ।
अन्नादित्यवाक्ययो<quote>‘स्सर्वाणिभूतानी’</quote>त्यस्यावश्यं सङ्कोचनीयत्वेन तत्प्रायपाठादत्रापि सङ्को-
चस्य प्राप्तेश्च । न हि सर्वे प्राणिनः आदित्यं गायन्ति अन्नं भक्षयन्त एव वा जीवन्ति किं
तु तत्र योग्या एव जीवन्ति । अन्नशब्दो ह्योदनवाची नत्वदनीयमात्रवाची । <quote>‘भिस्सा स्त्री
भक्तमन्धोऽन्नमोदनोऽस्त्री’</quote>ति नैघण्टुकप्रसिद्धेः । <quote>‘अन्नेन व्यञ्जन’</quote>मिति पाणिनि <ref>(पा॰ २-
१-३४.)</ref> सूत्रदर्शनाच्च । न च <quote>‘प्राणमेवाभिसंविशन्ती’</quote> त्यवधारणमाकाशवाक्यगतावधारण-
मनन्तत्वलिङ्गोपपादनार्थत्वेनेव केनचिद्धेतुनान्यथासिद्धमवगम्यते । प्रत्युता<quote>‘न्नमेव प्रतिहरमा-
णानी’</quote>त्यवधारणप्रायपाठेन तद्वद्याथाकथाचमित्येव प्रतीयते । वस्तुतस्तु <quote>‘सर्वाणि भूतानी’</quote>-
त्यादिवाक्यशेषस्य न काचिदनुपपत्तिः । भूतशब्दो ह्यत्र प्राणिनिकायपरः । तथा च तेषां संवेशनो-
द्गमने स्थितिप्रवृत्ती इन्द्रियवृत्तिविलयतदुद्भवरूपौ स्वापप्रबोधौ वा । तेषां च प्राणैकायत्तत्वं
<quote>‘मा मोहमापद्यथ अहमेवैतत्पञ्चधात्मानं प्रविभज्यैतद्बाणमवष्टभ्य धारयामी’</quote>त्यादिप्राणसंवाद-
गतवाक्यजातेन <quote>‘यदा वै पुरुषः स्वपिति प्राणं तर्हि वागप्येति प्राणं चक्षुःप्राणं श्रोत्रं प्राणं मनस्स-
यदा प्रबुध्यते प्राणादेवाधि पुनर्जायन्त’</quote> इत्यादिस्वापप्रबोधविषयवाक्यजातेन स्थितिप्रवृत्त्योः
प्राणाधीनत्वग्राहकप्रत्यक्षेण स्वापदशायां प्राणवृत्तिमात्रानुवृत्त्यनुभवेन चावगम्यत इति किम-
त्रानुपपन्नम् । अथवा । अस्त्वत्र संवेशनोद्गमने भूतानामुत्पत्तिप्रलयावित्यर्थपरिग्रहः । सोऽपि प्राण-
विषय उपपद्यत एव । <quote>‘प्राणाद्ध‍येव खल्विमानि भूतानि जायन्त’</quote>इत्यादिश्रुतेः । ननु भृगुवल्ल्याम-
न्नप्राणमनोविज्ञानेषु चतुर्ष्वपि स्थूलारुन्धतीन्यायमवलम्ब्य जगदुत्पत्तिस्थितिप्रलयकारणत्व-
वर्णने दृश्यमाने केन विशेषेण विशिष्य प्राणे तदाशङ्क्यते । श्रुत्यन्तरसंवादेन विशेषेणेति
ब्रूमः । <quote>‘असद्वा इदमग्र आसीत् । तदाहुः । किं तदासीदिति । ऋषयो वाव तेऽग्रे असदासीत् ।
तदाहुः । के ते ऋषय इति । प्राणा वावर्षय’</quote> इति श्रुतौ हि श्रुत्यन्तरेषु ब्रह्मण इव प्राणस्य
प्राग्जगदुत्पत्तेस्सद्भावश्श्रूयते । तेनानन्दरूपे ब्रह्मणीव प्राणेऽपि जगदुत्पत्त्यादिश्रवणं तात्विक-
विषयमित्यस्ति शङ्कावकाशः । न च ब्रह्मकारणत्वप्रतिपादकश्रुत्यनुरोधात् तत्रत्यप्राणशब्दोऽपि
ब्रह्मपर इति वाच्यम् । कल्पभेदेनोभयोरपि कारणत्वोपपत्तौ प्राणश्रुतिबाधायोगात् । न च
बहुवचनं मुख्यप्राणेऽनुपपन्नमिति वाच्यम् । ब्रह्मणीव तदुपपत्तेः । <quote>‘एतस्माज्जायते प्राण’</quote> इति
