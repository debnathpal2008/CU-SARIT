<pb n="033"/>
तद्विचारानुपपत्तेः । ततः केवलाध्ययनानन्तरं ब्रह्मविचार इति चेत् । भवतु नाम
तादृशमध्ययनम् । तदनन्तरं तु धर्मविचारः । तस्य तदसिद्धौ, सिद्ध‍यभावात् । तथा
<!-- APPAYYA !-->
तस्मादध्ययनानन्तर्यं ब्रह्मविचारस्य युक्तमित्युपसंहरति---<pratika>तत इति</pratika> । कर्मावबोधशिरस्का-
ध्ययनानन्तर्यं सिद्धान्तयिष्यत इति ततो वैलक्षण्याय केवलाध्ययनानन्तरमिति विशेषितम् ।
यदुक्तमध्ययनमुपनयनाङ्गकमर्थज्ञानफलकं स्वविधिप्रयुक्तमिति तत्तथैव । तदनन्तरं व्रह्मवि-
चार इति तु न सम्भवति तदानीं धर्मविचारस्यैव प्राप्तेरिति परिहरति---<pratika>भवतु नामेति</pratika> ।
नन्वध्ययनात्प्रागपि धर्मविचारः सम्भवतीत्याशङ्क्याह---<pratika>तस्य तदसिद्धौ सिद्ध‍यभावादि-
ति</pratika> । अत्रायमाशयः । विचारकाले सन्ध्यावन्दनाद्यनुष्ठानं हितैषिवचनादेवोपपादनीयमित्य-
ध्ययनकालेऽपि तथैव तदनुष्ठानस्योपपादयितुं शक्यत्वान्न नियमविध्युल्लङ्घने कारणमस्ति ।
किंच वसन्तोपनीतेन ब्राह्मणेन श्रावण्यां प्रोष्ठपद्यां वोपाकृत्याध्ययनं कर्तव्यम् । न चैतावन्म-
ध्य एव विध्यन्तरसाध्यपदपदार्थावधारणवाक्ययोजनाभेदव्युत्पत्तिपूर्वकः कृत्स्नस्वाध्यायार्थ-
निर्णयोपयोगिन्यायविचारो धीशक्तियुक्तेनापि कर्तुं शक्यते । किं च वैदिकपदपदार्थावधारणं
व्याकरणादिनैव कर्तव्यम् । अन्यथा तस्य तदङ्गत्वानिर्वाहात् । दृष्टद्वारे सम्भवति द्वारान्त-
रकल्पनाऽयोगात् । तदध्ययनं तु वेदाध्ययनोपक्रमानन्तरं कृष्णपक्षेषु कर्तव्यमिति कथं ततः
प्राग्वैदिकप१दपदार्थाद्यवधारणाद्यपेक्षस्य न्यायविचारस्य सम्भवः । तस्मादुपनीतस्य धर्माधर्मौ
महाफलौ ज्ञातव्याविति हितैषितः श्रुत्वा तज्ज्ञानमिच्छतः स्वाध्यायविधिना ता२दर्थ्येन विहित-
मध्ययनं तेभ्य एवावगत्य वैधे साङ्गवेदाध्ययने प्रवृत्तस्य वेदाध्ययनेन तद्ग्रहणे तदङ्गाध्ययने-
न पदपदार्थाद्यवधारणे च सति किमेवमस्य वाक्यस्यार्थः किंवान्यथेति सम्भावितयोजना-
विशेषेषु सन्दिहानस्य तत्तद्वाक्यार्थविशेषजिज्ञासयाध्ययनानन्तरमेव धर्मविचारेऽपि प्रवृत्ति-
रिति । अनेनैवाभिप्रायेण भगवता जैमिनिना सूत्रितमित्याह---﻿<pratika>तथा चेति</pratika> । तत्राथशब्दस्य
वेदाध्ययनानन्तर्यमर्थ इति वक्तुं न शक्यते । धर्मब्रह्मविचारसाधारणकारणस्य तस्य प्रथमं
धर्मविचारप्रवर्तने विशेषपक्षपातप्रवृत्त्यभावात् । प्रयुक्तस्याथशब्दस्यार्थेन भाव्यमिति
चेत् शिष्यप्रश्नानन्तर्यमर्थोऽस्तु । <quote>‘अथातो धर्मं व्याख्यास्याम’</quote> इति कणादसूत्रग-
ताथशब्दवत् । स हि तदर्थतयैव तद्भाष्यकारादिभिर्व्याख्यातः । इहापि मीमांसाशास्त्रे
गुरुशिष्यपरम्परामविच्छेदेनानुवर्तमानामाहुः साम्प्रदायिकाः । महेश्वरः प्रजापतये मीमांसां
प्रोवाच प्रजापतिरिन्द्रायेन्द्र आदित्यायेत्यादिनेत्याशङ्क्याथशब्दस्य सूत्रकृद्विवक्षितमर्थं प्रद-
र्शयन् ब्रह्मविचारप्राथम्यशङ्कां प्रतिक्षिपति---<pratika>प्रथमत इति</pratika> । अयमाशयः । सूत्रकारव्यवहा-
रसामर्थ्याद्यत्तु३ पूर्ववृत्तमवगन्तुं शक्यं तदानन्तर्यमथशब्देन विवक्षितमिति व्याख्यातुमुचितम् ।
निर्युक्तिकोपदेशमात्रगम्यव्यापारानन्तर्यं विवक्षितमिति व्याख्यानं तु सूत्रकारस्यैव कौशला-
विष्करणम् । न चात्र शिष्यप्रश्नः पूर्ववृत्तोऽस्तीत्यत्र ज्ञापकः कश्चिदुत्तरत्र सूत्रकारव्यवहारोऽ-
स्ति । अस्ति तु वेदाध्ययनं पूर्ववृत्तमित्यत्र ज्ञापकस्तद्व्यवहारः । स हि धर्मविचारं प्रतिज्ञाय
विचार्ये धर्मे वेदमेव प्रमाणमाह—चोदनालक्षणोऽर्थो धर्म इति । <ref>(जै॰—१—१—२—)</ref> अत्र प्र-
<note>(१) <quote>‘पदपदार्थावधारणाद्यपेक्षस्य’</quote> इति ङ. पाठः ।</note> <note>(२) <quote>‘तदर्थेन’</quote> इति ख. ग. पाठः ।</note> <note>(३) <quote>‘यत्पूर्व’</quote>
इति ङ. पाठः ।</note>
