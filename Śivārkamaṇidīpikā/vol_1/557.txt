<pb n="557"/>
पूर्वपक्षस्तु जगत्सृष्टौ निमित्तमेव, नोपादानमिति । कुतः । असंभवात् । न हि
घटं निर्मिमाणः कुलालः स्वयमेव मृत्पिण्डीभूय घटं करोति । पटं वा कुविन्दः ।
यदि कर्तुमीहते, तन्न संभवत्येव । अतो निमित्तभूतस्य ब्रह्मण उपादानत्वं न
संभाव्यते । निष्प्रयोजनं च निमित्तस्यैवोपादानत्वकल्पनं, विनाऽपि तत्कल्पनं
<!-- APPAYYA !-->
<pratika>पूर्वपक्षस्त्विति</pratika> । ननु लोके कुलालादीनां घटादिकर्तॄणां तदुपादानत्वं मा स्म भूत् । तेषां
तदुपादानत्वग्राहकप्रमाणाभावात् । इह तु जगत्कर्तुरेव सतः परब्रह्मणस्तदुपादानत्वमिति
प्रतिज्ञादृष्टान्ताभ्यामुपपाद्यमानं किमिति त्यक्तव्यम् । यदि कर्तुरुपादानत्वं लोके न दृष्ट-
मिति कर्तुरुपादानस्य च भेद एव दृष्ट इति च तद्व्यतिरिच्येत तदा लोके कतिपयकार्यकर्तुः
कार्यान्तरकर्तृत्वं न दृष्टमिती<quote>‘दं सर्वमसृजते’</quote>त्यादिश्रुतिप्रतिपन्नं ब्रह्मणस्सर्वकर्तृत्वमपि परित्य-
क्तव्यं स्यात् । अतः श्रुतिप्रतिपन्नत्वाविशेषादलोकदृष्टं ब्रह्मणस्सर्वकर्तृत्वमिव सर्वोपादानत्व-
मप्यङ्गीकरणीयमित्याशङ्क्याह---<pratika>अत इति</pratika> । कुलालस्येव कर्तुर्ब्रह्मणोऽप्युपादानत्वं न
सम्भवत्येव । कर्तृकर्मभावविरोधस्याविशेषात् ततः प्रजापतेः स्ववपोत्खनन इव ब्रह्मणो जग-
न्निमाणे कर्तृत्वमेव । उपादानश्रुतयः विरोधादौपचारिकतया नेया इति भावः । ननु कर्तुरु-
/?/दानत्वे नास्ति विरोधः । ऊर्णनाभौ दर्शनात् । न हि दृष्टेऽनुपपत्तिर्नाम । न च वाच्यमू-
र्णनाभेर्देह एव तदुपादानं स तु केवलं तन्तुष्विति । <quote>‘यथोर्णनाभिस्सृजते गृह्णते चे’</quote> ति
श्रुतो तन्तून्स्रष्टुरूर्णनाभेरेव तल्लयाधारत्वप्रतिपादनेन प्रत्यक्षसंवादिना तदुपादानत्वस्या-
पि सिद्धेः । तल्लयाधारस्य तदुपादानत्वनियमात् । एवं च श्रुतिसिद्धोर्णनाभिदृष्टान्तानुसारेण
ब्रह्मणोऽपि जगत्कर्तुरुपादानत्वं कल्प्यते । ऊर्णनाभौ कर्तुरुपादानत्वं दृष्टमिति लौकिक-
व्याप्त्यापि तत्कल्प्यते । तथा सति छान्दोग्यादि श्रुतप्रतिज्ञाश्रुतीनामपि मुख्यार्थपरत्वं लभ्यत
इत्याशङ्क्याह---<pratika>निष्प्रयोजनं चेति</pratika> । चेन निरालम्बनत्वं समुच्चीयते । अयं भावः । ब्रह्मण
उपादानत्वमभ्युपगच्छताऽपि <quote>‘मायां तु प्रकृतिं विद्या’</quote> दिति श्रुत्यनुसारेण परिणामिन्या
मायाया उपादानत्वमभ्युपगम्यते । अतो निष्प्रयोजनं ब्रह्मणोऽप्युपादानत्वकल्पनम् ।
जगदाकारेण परिणममानायां मायायां निर्विकारं ब्रह्माप्युपादानमिति वचो निरालम्बनं च ।
कार्याकारेण परिणामित्वं ह्युपादानत्वम् । अन्यथा मृदि घटाकारेण परिणममानायां तदाका-
रेणापरिणममानं भूतलमपि तदुपादानं कल्प्येत । एतेन तल्लयाधारस्य तदुपादानत्वं नियत-
मित्यपि प्रत्युक्तम् । घटलयाधारस्यापि भूतलस्य तदनुपादानत्वात् उक्तनियमभङ्गे च न
तन्तुसृष्टौ कर्तुरूर्णनाभेश्चेतनस्योपादानत्वं, किं तु जडस्य तदीयलालाजलस्यैवेति कर्तुरुपा-
दानत्वनियममाश्रित्य जगत्कर्तुस्तदुपादानत्वकल्पनमपि प्रत्युक्तम् । घटादिकर्तुस्तदुपादान-
/?/वादर्शनेन व्यभिचाराच्च । यत्तु प्रतिज्ञादृष्टान्तादिमुख्यत्वानुसारेण परमेश्वरस्योपा-
दानत्वमभ्युपगम्यत इति तदपि न सम्यक् । ब्रह्मज्ञाने सत्यपि वियदादीनां मृत्पिण्डादिज्ञाने
सत्यपि घटशरावादीनां च संशयविषयत्वेनानुभूयमानानां मुख्यदृष्ट्या ज्ञातत्वासम्भवात्
प्रतिज्ञावाक्ये <quote>‘अश्रुतममतमविज्ञात’</quote>मिति ब्रह्मश्रवणादिषु सत्स्वप्यश्रुतत्वाद्युपन्यासेन दृष्टान्त-
वाक्ये घटशरावादिवन्मृत्पिण्डादेरपि मृदादेः कार्यविशेषतया तदुपादानस्य ज्ञानेन घटादीनां
ज्ञातत्वोपन्यासेन च प्रतिज्ञादृष्टान्तयोरमुख्यत्वस्य श्रुत्यैव स्फुटीकरणाच्च । तदमुख्यत्वाभ्यु-
