<pb n="096"/>
<quote>‘ज्ञेयपरिच्छेदरूपत्वाज्ज्ञानिस्य तदपरिच्छिन्नब्रह्मविषयं न सम्भवती’</quote>ति तद-
ज्ञानविलसितम् । ईदृगिदमिति ब्रह्मणः परिच्छेदासम्भवेऽपि लक्षणमुखेनेत-
रव्यावृत्ततामात्रेण परिच्छेदसम्भवात् । लक्षणेन परिच्छेदो हि सर्वत्र लक्ष्यवि-
षयमितरव्यावृत्ततया ज्ञानम् । उद्दिष्टस्य ब्रह्मणो लक्षणे वेदान्तवाक्यैर्निरूपिते
परीक्षिते च तल्लक्षणशून्येभ्यस्सजातीयविजातीयेभ्यस्तदितरसकलपदार्थेभ्यो
व्यावृत्तरूपं यत् तद्ब्रह्मेति विज्ञायते । अतस्समीचीनोऽयं ब्रह्मविषयश्शास्त्रारम्भः ।
<!-- APPAYYA !-->
दमिति परिच्छेद एकः । तदभावेऽपि लक्षणमुखेनेतरव्यावृत्ततामात्रेण परिच्छेदो द्वितीयः ।
तत्राद्यस्य ब्रह्मण्यसम्भवेऽपि द्वितीयस्सम्भवति । यथा हि महासेनामध्ये रथगजतुरगभटवर-
विभूषणादियुक्तेषु बहुषु प्रभुषु दृश्यमानेषु सर्वत्रानिर्धारणेन राजबुद्धिप्रसक्तौ <quote>‘श्वेतच्छत्रं रा-
जलक्षण’</quote>मित्युपदिष्टे यस्य श्वेतच्छत्रं पश्यति तदाकारविशेषादीनां दूरत्वादिदोषादनिश्चयेऽपि
अयं राजेति विशिष्य निर्धारयति एवं वेदराशिमध्ये तत्तन्मन्त्रार्थवादादिप्रसिद्धमहिमातिश-
येषु बहुषु विबुधेषु श्रूयमाणेषु सर्वत्रानिर्धारणेन परब्रह्मबुद्धिप्रसक्तौ यत् जगत्कारणं तत् ब्र-
ह्मेत्युपदिष्टे यत्र जगत्कारणत्वं शृणोति स एव ब्रह्मेति निर्धारयति । अतो नापरिच्छेद्यत्वेना-
विषयत्वप्रसङ्गः । लक्षणकृत्यानभिज्ञस्य त्वियं शङ्केति समाधत्ते— <pratika>तदज्ञानविलसितमिति</pratika> ।
ननु, ब्रह्मणः सर्वात्मना परिच्छेद्यत्वाभावे <quote>‘वेदान्तविज्ञानसुनिश्चितार्थाः’</quote> <quote>‘भक्त्या मामभिजा-
नाती’</quote>तिश्रुतिस्मृतिभ्यां सर्वात्मना परिच्छेदरूपेण ज्ञानेन प्राप्यतया वर्णितं प्रयोजनं न सि-
द्ध्येदिति स दोषस्तदवस्थ इति चेन्न । इतरव्यावृत्तत्वपरिच्छेदमात्रावलम्बनेन श्रवणमननयोरे-
कैकविद्योपसंहार्यगुणमात्रावगत्या निदिध्यासनस्य च निवृत्तौ साक्षात्कारकाले सर्वात्मना परि-
च्छेदसम्भवात् । न च तथा सत्यपरिच्छेद्यत्वभङ्गप्रसङ्गो दोषः । अपरिच्छेद्यत्वश्रुतीनां <quote>‘यतो
वाचो निवर्तन्त’</quote>इत्यादि श्रुत्यन्तरानुसारेण मनोवागतीतत्वविषयत्वात् । न हि साक्षात्कारकाले
ब्रह्म म१/?/नसा तद्गुणेयत्तादिप्रतिपादकशब्देन वा परिच्छिद्यते । किं तु निवृत्तावरणेन सर्वतः प्र-
सृतेन स्वाभाविकज्ञानेनैव । यदाहुः—<quote>‘शिवार्कशाक्तिदीधित्या समर्थीकृतचिद्दृ/?/शा । शिवं शक्त्या-
दिभिस्सार्धं पश्यत्यात्मगतावृति’</quote>रिति । तस्माद्विषयप्रयोजनयोरविरोधेन सिद्धेरुपपन्नः शा-
स्त्रारम्भ इत्यभिप्रेत्योपसंहरति—<pratika>अत इति</pratika> । एवमिह सूत्रगतब्रह्मशब्दशक्तिपर्यालोचनालभ्येन
ब्रह्मणो जीवान्यत्वनिश्चयेन शास्त्रस्य प्रयोजनवत्तायाः विधान्तरेण ब्रह्मणः सन्दिग्धतया
तेन सविषयतायाश्चोपपादने सिद्धान्तभाष्यस्य तात्पर्यं दर्शितम् । ब्रह्मणो जीवतदन्यत्वस-
न्देहेनैव शास्त्रस्य विषयप्रयोजनवत्त्वोपपादने वाक्यस्य तात्पर्यं द्रष्टव्यम् । तथा हि—यद्यपि
ब्रह्मणश्चेतनत्वादिप्रतिपादकवेदान्तवाक्यबाहुल्यात् <quote>‘अन्नं ब्रह्मे’</quote> त्यादिवाक्यान्युपासनार्था-
नीति निश्चयेनान्नादिरूपतया तत्सन्देहो निवर्तते । तस्य विशुद्धत्वप्रतिपादकवाक्यबाहुल्यात्
अविशुद्धसंसारिजीवरूपत्वसंदेहोऽपि निवर्तते । तथापि संसारदशानभिव्यक्तविशुद्धजीवरूप-
त्वसन्देहो न निवर्तते । श्रुतिस्मृतीतिहासपुराणागमेषु जीवान्यत्वप्रतिपादकवाक्यानां तदन-
न्यत्वप्रतिपादकवाक्यानां च बाहुल्याविशेषाद्विविधवाक्यबलाबलानवधारणेन ब्रह्मशब्दप्रवृत्ति-
निमित्ते वस्त्वपरिच्छेदे सजातीयविजातीयसकलवस्तुराहित्यरूपत्वसजातीयवस्तुमात्रराहित्य-
रूपत्वसन्देहसत्त्वाच्च । ततश्च ब्रह्मणो नारायणादिरूपत्वसन्देहादिवत् जीवत्वसन्देहादपि वि-
