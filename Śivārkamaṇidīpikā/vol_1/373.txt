<pb n="373"/>
न शारीरो विराट्पुरूषश्च, तस्य सकलनियामकत्वाद्यनुपपत्तेः ।।
<!-- APPAYYA !-->
ते सर्वे न प्रधानधर्माः । कथञ्चित्प्रधाने योजनीयाः । तथा हि—भूतशब्दः कार्यपर इति सर्वस्य
कार्यस्य कारणाधीनत्वात् सर्वभूतनियन्तृत्वं <quote>‘यः पृथिव्यां तिष्ठ’</quote> न्नित्यादिकम् । कार्यवर्गे
कारणस्यानुगतत्वात् । <quote>‘यं पृथिवी न वेदे’</quote>त्यादि प्रधानस्य पृथिवीदेवतादिवेद्यत्वसम्भवेऽपि
तस्या<quote>‘प्रतर्क्यमविज्ञेय’</quote>मित्यादिप्रसिद्ध‍यनुसारात् । <quote>‘यस्य पृथिवी शरीर’</quote>मित्यादि कार्यकारण-
योर्वस्तुतो भेदाभावात् । पूर्वपक्षशरीरमित्यादौ स्वरूपेऽति शरीरशब्दप्रयोगदर्शनात्<quote>‘एष त
आत्मे’</quote>ति जीवस्य सर्वनिर्वाहके तस्मि<quote>‘न्ममात्मा भद्रसेन’</quote> इत्यादिवदात्मत्त्वोपचारात् ।
<quote>‘अदृष्टो द्रष्टे’</quote>त्यादावदृष्टत्वाश्रुतत्वे रूपादिहीनत्वात् । अमतत्वाविज्ञातत्वे अविज्ञेयप्रसिद्ध‍यनु-
सारात् । द्रष्ट्टत्वादि तत्प्रकृतिकत्वेन तदभिन्नानां चक्षुरादीनां दर्शनादिसाधनत्वात् । <quote>‘रूपग्रा-
हकं चक्षु’</quote>रित्यादौ करणे कर्तृत्वोपचारदर्शनादिति सर्वे धर्माः क्लेशेन प्रधाने योजनीयाः ।
तथा क्लेशेनापि प्रधाने योज्येरन् यदि विकारत्वजडत्वादयोऽनन्यथासिद्धास्तद्धर्मा इहाभि-
लप्येरन् । न च तेषामिहाभिलापोऽस्तीति । <pratika>तस्य सकलनियामकत्वाद्यनुपपत्तेरिति</pratika> ।
<quote>‘सर्वाणि भूतानि योऽन्तरो यमयती’</quote>त्यादिषु सर्वकल्पानुयायिसकलप्रपञ्चनियन्तृत्वमसङ्कुचितं
प्रतीयते । <quote>‘नान्योऽतोऽस्ति द्रष्टे’</quote>त्यादौ प्राग्वर्णितरूपनियन्तृत्वविशिष्टद्रष्ट्रन्तरादिनिषेधेन च
तत् स्थिरीक्रियते।तत्तावत्प्रतिकल्पं भिन्नस्य मूर्त्यात्मनो हिरण्यगर्भस्य नारायणस्य च न सम्भ-
वति । ननु सुबालोपनिषदि पृथिव्याद्यन्तर्यामिणि नारायणपदप्रयोगान्नारायणस्यासङ्कुचित-
सकलनियन्तृत्वमुपपद्यत इति भाति । उच्यते । सुबालोपनिषदुपक्रमे <quote>‘तदाहुः किं तदासी’</quote>-
दिति प्रश्नपूर्वकं निर्विकल्पकं परमात्मस्वरूपं प्रथममासीत् ततस्तमस्ततो भूतादिस्तत आका-
शादिक्रमेण भूतपञ्चकं तेन ब्रह्माण्डमुत्पादितं तन्मध्ये <quote>‘दिव्यस्सहस्रशीर्षा सहस्राक्षः सहस्र-
पात् सहस्रबाहुःपुरुषोऽजायत’</quote>इत्युक्त्वा <quote>‘ब्राह्मणोऽस्य मुखमासीत् बाहू राजन्यः कृत’</quote>इत्या-
दिना पुरुषसूक्तप्रक्रियया तस्य मुखादिभ्यः ब्राह्मणादीनां हृदयाद्यवयवान्तरेभ्योऽन्येषां च
केषाञ्चिच्चेतनाचेतनानामुत्पत्तिः ललाटात्क्रोधजस्य रुद्रस्य निश्वासेभ्यो वेदादिशब्दजालाप्रादु-
र्भावं चाभिधाय तस्मादेवार्धेन स्त्रीभावमर्धेन पुरुषभावं च प्राप्तात् देवर्षियक्षराक्षसादीनां तिर-
श्चां च तत्तज्जननोचितस्त्रीपुंसविग्रहपरिग्रहेण मिथुनीभावमापन्नादुत्पत्तिं वर्णयित्वा उपसंहार-
काले तेन क्रियमाणत्रैलोक्यभस्मीभावमुपक्रम्य <quote>‘पृथिव्यप्सु लीयत’</quote>इत्यादिना <quote>‘तमः पर-
स्मिन्नेकीभवती’</quote>त्यन्तेन पृथिव्यादेः प्रथमकार्यतमःपर्यन्तस्य प्रपञ्चस्य परमात्मनि लयो
दर्शितः । एवं तावत्सुबालोपनिषदि प्रथमानुशासने जगदादिकारणभूतः परमात्मा तेन ब्रह्मां-
डमध्ये सृष्टः तन्मध्यगतदेवमनुष्याद्यवान्तरसृष्टिसंहारकारी सहस्रशीर्षत्वादिविशिष्टपुरुषश्चेति
द्वौ वर्णितौ।तत्र <quote>‘तदण्डं हिरण्मयं समभव’</quote>दिति प्रक्रम्य मध्ये <quote>‘दिव्यः सहस्रशीर्षा सहस्राक्षः
सहस्रपात् सहस्रबाहुः पुरुषोऽजायत’</quote>इति ब्रह्माण्डमध्ये परमात्मना सृष्टो यः पुरुषो वर्णितः
तमेव ब्राह्मणादिसकलप्रजास्रष्टारं दिव्यपुरुषं <quote>‘नैवेह किञ्चनाग्र आसीदमूलमनाधारा इमाः
प्रजाः प्रजायन्त’</quote>इति प्रवृत्ते तृतीयानुशासने <quote>‘दिव्यो देव एको नारायण’</quote> इति प्रस्तुत्य <quote>‘चक्षुश्च
द्रष्टव्यं च नारायण’</quote> इत्यादिना तस्य सर्वोपादानत्वप्रयुक्तं सार्वात्म्यमुक्त्वा तस्यैव चतुर्थानुशा-
सने <quote>‘यस्य पृथिवी शरीर’</quote>मित्यादिना <quote>‘स एष सर्वभूतान्तरात्मापहतपाप्मा दिव्यो देव एको
नारायण’</quote> इत्यन्तेन सर्वान्तर्यामित्वमुक्तम्।न च तत्परमात्मसृज्यत्वेन दिव्यविशेषणावृत्त्या दिवि
