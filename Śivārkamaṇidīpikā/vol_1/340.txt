<pb n="340"/>
स्वात्मनि संहृत्य यदा वर्तते परमेश्वरः तदा सर्वमिदं निरस्तचन्द्रसूर्यादिप्रकाश-
तया विध्वस्तरात्रिदिनादिकालविभागम् अपगतनामरूपविशेषतया स्थूलसूक्ष्मदे-
वमनुष्यादिव्यवहारशून्यं तमोमात्रं वर्तते । स एक एव परमेश्वरो निरङ्कुशप्रकाशः
सर्वसाक्षी तदानीमपि परिशिष्यते । तथा हि श्रुतिः,---<quote>‘यदा तमस्तन्नदिवा
न रात्रिर्न सन्न चासच्छिव एव केवलः ।’</quote>(श्वे.४.१८.)इति । अत्र <quote>‘न सन्न चासत्’</quote>
इति सदसतोः पशूपाशयोर्न स्वरूपसत्ता निषिध्यते, किं तु नामरूपविभागा-
र्हं स्थूलत्वम् । ननु, नित्यप्रकाशे शिवे परब्रह्मणि सत्यपि कथं तमोमयं जगदिति
चेत्—न, स्वयंप्रकाशस्य सर्वसाक्षिणः शिवस्य का हानिः । नामरूपशून्यतया
ग्रहणायोग्येषु विषयेषु विहतकरणशरीरशक्तीनां जीवानां प्रपञ्चग्रहणं नास्ति मल-
तिरोहितस्वज्ञानकरणतया शिवस्य स्वप्रकाशरूपस्यापि पूर्वमिव दर्शनं नास्ति ।
तस्मात् निरस्तसमस्तकार्यविशेषज्ञाना परमसुषुप्तिमयी महावस्था तमइत्युच्यते ।
तथा हि स्मृतिः <quote>‘आसीदिदं तमोभूतमप्रज्ञातमलक्षणम्’</quote> (मनु. १. ५.) इति ।
नामरूपविभागानर्हसूक्ष्मचिदचित्प्रपञ्चशक्तिविशिष्टतया शिवः केवल इत्युच्यते ।
स पुनः सर्गकाले स्वसङ्कल्पमात्रेण समवायिकारणनिरपेक्षमेव स्वस्मात् प्रथमश-
<!-- APPAYYA !-->
सन्न चास’दित्यत्र स्वतस्साधुर्जीववर्गः सच्छब्देनोक्तः तयोरसाधुत्वापादकः पाशवर्गस्त्वस-
च्छब्देनेत्यभिप्रेत्य तयोस्स्वरूपेणात्र न निषेधः । नित्यत्वात् । किं तु नामरूपविभागार्हेण स्थूल-
रूपेणेति व्याचष्टे—<pratika>अत्रेति</pratika> । <quote>‘तम एवे’</quote>त्येतत्पशुवर्गं प्रत्युच्यते न तु शिवं प्रति । तं प्रति
सर्वस्य सर्वदा प्रकाशमानत्वात् इत्यमुमर्थं शङ्कोत्तराभ्यां दर्शयति—<pratika>नन्वित्यादिना</pratika> ।
ननु मा भूत् जीवानां प्रलये प्रपञ्चावभासः, शिवावभासस्तु स्यात् तस्य स्वप्रकाशत्वात्,
अतस्तम एवेत्युक्तिरयुक्तेत्याशङ्क्याह—<pratika>मलतिरोहितेति</pratika> । शिवस्य स्वस्मै प्रकाशत इत्येव स्व-
यंप्रकाशः न तु जीवेभ्यः प्रकाशत इत्यपि । अतो जीवानां शिवावभासः तदीयज्ञानैरेवे-
ष्टव्यः । तानि मलावृतानीति तैस्तदानीमवभासो नास्तीत्यर्थः । <pratika>पूर्वमिवेति</pratika> । यथा सर्गकाले
जीवानां शिवदर्शनं नास्ति तथा प्रलयकालेऽपीत्यर्थः । अतः तम एवेत्युक्तिरुपपद्यतइत्याह—
<pratika><quote>‘आसीदिदं तमोभूतमप्रज्ञातमलक्षणम् । अप्रतर्क्यमनिर्देश्यं प्रसुप्तमिव सर्वत’</quote> इति</pratika>।
अत्र <quote>‘तमोभूत’</quote>मित्येतदुत्तरविशेषणैः प्रत्यक्षादिप्रमाणाप्रवृत्त्योपपाद्यते । तत्रा <quote>‘प्रज्ञातमलक्षण’</quote>
मित्यनेनेदमित्थमित्यसाधारणधर्ममुखेन परिच्छिन्दतः प्रत्यक्षस्याप्रवृत्तिर्दर्शिता । अप्रतर्क्य-
मित्यनुमानस्य । अनिर्देश्यमिति शब्दस्य । तथापि<quote>‘शिव एव केवल’</quote>इत्युक्तिरनुपपन्ना ।
सूक्ष्मरूपेण पशुपाशवर्गसद्भावादित्याशङ्क्याह—<pratika>नामरूपेति</pratika> । सूक्ष्मचिदचिद्विशिष्ट एव
केवलशिव इत्युच्यते । न तु विशेष्यमात्रमित्यर्थः । एवं <quote>‘यदा तमो’</quote> मन्त्रपूर्वार्धैकार्थ्येन
<quote>‘होता निषसादे’</quote>त्यनेन सिद्धः प्रलये परमेश्वरस्य तन्मात्रावशेषः प्रपञ्चितः । अथ तदुत्त-
रार्धैकार्थ्येन <quote>‘स आशिषा द्रविण’</quote>मित्यादिना सिद्धः तस्य सर्गादौ निमित्तोपादानभावेन
प्रपञ्चकारणभावः प्रपञ्च्यते <pratika><quote>‘स पुनस्सर्गकाल’</quote> इत्यादिना । स्वसङ्कल्पमात्रेणेति</pratika> ।
इच्छमान इति हेतौ शानच्प्रत्ययः । परस्मैपदिनोऽपि छान्दसः शानच् । हेतुत्वमात्रेच्छा-
या अवधारणगर्भत्वं विवक्षितम् । इच्छामात्रास्य कुलालादिसाधारण्यादित्यभिप्रेत्य मात्राशब्दः।
तस्य व्यवच्छेद्यमाह—<pratika>समवायिकारणनिरपेक्षमिति</pratika> । कुलालस्य स्वपृथक्सिद्धमृत्पिण्डस-
