<pb n="346"/>
सर्वशक्तेः सर्वज्ञस्य शिवस्य महिमा केन विज्ञायते । अतः सर्वसंहर्ता परमेश्वर
इति ।।
<sutra>।। सू॰।। प्रकरणाच्च ।। १० ।।</sutra>
<quote>‘महान्तं विक्षुमात्मानं मत्वा धीरो न शोचति’</quote> (कठ. २.२२.) <quote>‘नायमात्मा
प्रवचनेन लभ्यः’</quote> इति परमेश्वरस्यैव प्रकरणम् । अतश्च परं ब्रह्म परमेश्वरः
सर्वसंहर्ता नान्य इति सिद्धम् ।।
<head>इति अत्त्रधिकरणम् ।। ३ ।।</head>
<!-- APPAYYA !-->
सर्वज्ञस्य सर्वशक्तेस्सर्वंसंहारोपयोगिसार्वज्ञ्यसर्वशक्तिमतः परमेश्वरस्य महिमा न केनाप्यवधा-
रयितुं शक्य इति <quote>‘क इत्था वेद यत्र स’</quote> इत्येतदर्थानुवादः । अयमाशयः । यस्य सर्वसंहर्तृ-
त्वमुक्तं तत्र खलु सर्वविषयकज्ञानशक्तिमत्त्वेनापरिच्छेद्यमहिमत्वमन्वेति न तु तदधिकरणे ।
अतस्सर्वसंहर्तृत्वस्योपन्यासपूर्वकमपरिच्छेद्यमहिमत्वोक्तिः संहर्तृविषयैव भवतीति तन्निर्वाहाय
यत्रेति पदं छान्दसत्वात्प्रथमार्थ एव योजनीयमिति । सूत्रार्थमुपसंहरति—<pratika>अत इति</pratika> ।
सू ।। <pratika>प्रकरणाच्च</pratika> ।। १० ।। यत्रेत्यस्य प्रथमान्तताया अवश्यवक्तव्यत्वात् संहर्तुः परमेश्व-
रत्वाभावे तत्प्रकरणं विरुध्येतेति भावः ।। अस्मिन्नधिकरणे सिद्धान्तोपपादकं सर्वसंहर्तृत्व-
लिङ्गं पञ्चकृत्यकारिणः परमेश्वरस्य धर्म इति स्पष्टमेव तल्लिङ्गम् । तथापि परमकारुणिकस्य
संहर्तृत्वं न सम्भवतीति शङ्कानिराकरणेनोपपादनीयत्वात् नातिस्पष्टमिति पादसङ्गतिः । अत्र
पूर्वपक्षसिद्धान्तयोस्संहाररुद्रात्परमेश्वरो भिन्नत्वेन व्यवहृतस्सर्वसंहर्ता परमेश्वरो न तु संहार-
रुद्र इति सिद्धान्तव्यवस्थापनार्थं भाष्ये सूत्राभिप्रेतश्रुत्यन्तरोपन्यासेन सृज्यात्संहार्याच्च ततः
स्रष्टा संहर्ता च परमेश्वरो भिन्नत्वेनोपपादितश्च । ततश्च विषयवाक्ये मृत्युशब्दोऽवान्तरसं-
हाराधिकारित्वाविशेषान्मृत्युयमचित्रगुप्तादीनामिव संहाररुद्रस्याप्युलक्षक इति श्रुत्यन्तरा-
नुसारेण विषयवाक्यतोऽपि तत्सिद्धिरिति भाष्याभिप्रायः । एवं हिरण्यग र्भाधिकरणशारीरा-
धिकरणाभ्यामनेनाधिकरणेन च त्रिमूर्त्युत्तीर्णत्वेन सिद्धे परमेश्वरे परमशिवे सर्वेषां वेदा-
न्तानामिह समन्वयः प्रतिपाद्य इति सिद्धम् । यत्तु पुराणेषु क्वचित्क्वचिद्धिरण्यगर्भस्य नारा-
यणस्य संहाररुद्रस्य वा त्रिमूर्त्युत्तीर्णत्ववचनं तत्सर्वं तत्तद्विभूतिभूताधिकारिपुरुषापेक्षम् ।
सन्ति खलु त्रिमूर्तीनामधिकारिपुरुषास्तत्र तत्रावान्तरसृष्टिस्थितिसंहारकारिणः । यथा हिर-
ण्यगर्भस्य विराट्कालपुरुषाः नारायणस्यानिरुद्धप्रद्युम्नसङ्कर्षणाः संहाररुद्रस्य भवमृडहराः ।
एते च वायुसंहितायां निरूपिताः । न च ब्रह्मविष्णुरुद्राणां प्रत्येकं त्रिमूर्तिरूपाधिकारिपुरु-
षवत्त्वाभ्युपगमे शिवस्य त्रिमूर्त्युत्तीर्णत्ववचनानां भवमृडहरातीतसंहाररुद्रविषयत्वसम्भवेन
प्रधानत्रिमूर्त्युत्तीर्णपरमशिवासिद्धिप्रसङ्गः । वायुसंहितायामेव <quote>‘सृजत्यशेषमीशस्य शासनाच्च-
तुराननः । तिसृभिर्मूर्तिभिश्चापि पाति चान्ते निहन्ति च । विष्णुः पालयते विश्वं विश्वयो-
नेर्नियोगतः । सृजते ग्रसते चापि स्वकाभिस्तनुभिस्त्रिभिः ।। हरत्येतज्जगत्सर्वं हरस्तस्यैव शा-
सनात् । सृजत्येतच्च विश्वात्मा त्रिधा भिन्नस्तु रक्षति ।।’</quote> इति स्वस्वव्यूहभूतमूर्तित्रयातीत-
प्रधानमूर्तित्रयपरत्वेन परमशिवस्य निरूपणात् । अतो नात्र कश्चिद्विरोध इति सर्व समञ्ज-
सम् ।। ।। <pratika>इति अत्त्रधिकरणम्</pratika> ।। ३ ।। ।। ।।
