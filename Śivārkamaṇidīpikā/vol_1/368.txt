<pb n="368"/>
अथ अन्तर्याम्यधिककरणम् ।। ७ ।।
सर्वज्ञस्य सर्वशक्तः सर्वानुग्राहकस्य विभोरपि शिवस्य परब्रह्मणः सवितृम-
ण्डलपुरुषहृदयपुण्डरीकादिषूपासनाय स्थितिरूपपादिता सर्वत्र तां प्रतिपादयि-
तुमिदमधिकरणमारभ्यते---
<sutra>।। सू॰ ।। अन्तर्याम्यधिदैवाधिलोकादिषु तद्धर्मव्यपदेशात् ।। १९ ।।</sutra>
अन्तर्यामिब्राह्मणेऽस्य विषयः श्रूयते <quote>‘यः पृथिव्यां तिष्ठन् पृथिव्या अन्तरो
यं पृथिवी न वेद यस्य पृथिवी शरीरं यः पृथिवीमन्तरो यमयति एष त आत्मा-
ऽन्तर्याम्यमृतः’</quote>---इति ।। एवं पृथिवीमारभ्य प्रतिपर्यायमात्मतत्त्वपर्यन्तमखिल-
वस्त्वन्तर्यामितया श्रूयमाणः परमेश्वरो जीवो विराट्पुरुषो वा प्रधानं वेति
संशयः । स्वोपार्जितविचित्रफलभोगाय सकलभूतेन्द्रियानुप्रवेशो जीवस्य युज्य-
ते । सकलचेतनोपादानतया सर्वभूतानुप्रवेशो विराट्पुरुषस्य युक्तः । अथवा ।
<!-- APPAYYA !-->
सङ्गतिप्रदर्शनपूर्वकमुत्तराधिकरणमवतारयति—<pratika>सर्वज्ञस्येति</pratika> । विभुत्वोपपादकं सर्व-
ज्ञत्वादिविशेषणत्रयम् । सर्वज्ञत्वं सकलप्रपञ्चापरोक्षीकरणम् । सर्वशक्तिमत्त्वं तदुपादानत्वं
सर्वानुग्राहकत्वं तत्सत्तास्फूर्तिप्रदत्वम् ।। सू ।। <pratika>अन्तर्याम्यधिदैवादिषु तद्धर्मव्यपदेशा-
त्</pratika> ।। १९ ।। बृहदारण्योपनिषद्गतं विषयवाक्यमुदाहरति—<pratika>अन्तर्यामिब्राह्मण इति</pratika> । <quote>‘स
त आत्मे’</quote> ति माध्यंदिनापाठः । <quote>‘एष त’</quote> इति तु काण्वपाठः—<pratika>पृथिवीमारभ्येति</pratika> । पृथिवीज-
लाग्न्यन्तरिक्षवाय्वादित्यदिक्वन्द्रतारकातमःप्रभृतिष्वात्मपर्यन्तेष्वखिलवस्तुष्वन्तर्यामितया
श्रूयमाणः परमेश्वरस्तदन्यो वेति परमेश्वरे हेयसकलप्रपञ्चानुप्रवेशसम्भवासम्भवाभ्यां प्रथमं
संशयः । ततस्तदन्यकोटौ जीवो विराट्पुरुषः प्रधानं वेति । पृथिव्याद्यमनुप्रवेशस्य जीवादि-
त्रयसाधारण्यात्संशयः । जीवपक्षे तावत्सर्वानुप्रवेशमुपपादयति—<pratika>खोपार्जितेति</pratika> । एकस्य जी-
वस्य सकलप्रपञ्चानुप्रवेशाभावात्पृथिव्यादिपर्यायगता यच्छब्दास्तदधिष्ठातृजीवविशेषपराः ।
<quote>‘इमं च लोकं परं च लोकं सर्वाणि च भूतानि योऽन्तरो यमयती’</quote>त्येकवचनं जीवसमुदाया-
भिप्रायम । <quote>‘आत्मनि तिष्ठ’</quote>न्नित्याद्यात्मेश्वरत्ववन्नियन्त्रन्तराभावाभिप्रायम् । <quote>‘यं पृथिवी न
वेदे’</quote>त्यादिकं निष्कृष्टस्वरूपाज्ञानाभिप्रायं च जीवे योजनीयम् । द्वितीयपूर्वपक्षमूपपादयति—
<pratika>सकलेति</pratika> । अस्मिन्पक्षे <quote>‘य’</quote> इत्येकवचनं विज्ञानात्मनियन्तृत्वं च मुख्यमुपपद्यते । सुबालो-
पनिषदि <quote>‘यस्य पृथिवी शरीरं यः पृथिवीमन्तरे सञ्चरन्यं पृथिवी न वेद यस्यायः शरीर’</quote>मि-
<!-- APPAYYA !-->
<p><pratika>सू॰ ।। सुखविशिष्टाभिधानादेव च ।। १५ ।।</pratika> चः समुच्चये । <quote>‘कं ब्रह्मे’</quote>त्यादिप्रकरणे विशिष्टसुखस्य पूर्णसुखस्या-
भिधानादेव चक्षुरन्तरो विष्णुरेव । किमु <quote>‘खं ब्रह्मे’</quote>ति पूर्णंज्ञानादपीत्यर्थः ।</p>
<p><pratika>सू॰ ।। श्रुतोपनिषत्कगत्यभिधानाच्च ।। १६ ।। श्रुतोपनिषदां</pratika>=श्रुतमतध्यातैतद्विद्यानां पुंसाम्—<pratika>केन</pratika>=वायुना—
<pratika>कयोः</pratika>=कार्यपरब्रह्मणोः—<pratika>गतेः</pratika>=प्राप्तेः । <quote>‘स एनान्ब्रह्म गमयती’</quote>ति श्रुतावभिधानाच्च चक्षुरन्तरो विष्णुरेवेत्यर्थः ।।</p>
<p><pratika>सू॰ ।। अनवस्थितेरसंभवाच्च नेतरः ।। १७ ।। इतरः</pratika>=अग्निः—<pratika>न</pratika>=चक्षुरन्तरो न भवति । किं तु विष्णुरेव ।
कुतः—<pratika>अनवस्थितेः</pratika>=जीवस्याग्नेजींवान्तरनियामकत्वे तस्यापि जीवत्वाविशेषात्तस्यापि नियामकान्तराभ्युपगमे तस्याप्येवं त-
स्याप्येवमित्यनवस्थानात्---<pratika>असंभवाच्च</pratika>=अग्न्यादिजीवस्य जीवान्तरनियामकत्वासंभवाच्चेत्यर्थः ।।</p>
<head>इति सूत्रार्थचन्द्रिकायामन्तराधिकरणम् ।। ४ ।।</head>
