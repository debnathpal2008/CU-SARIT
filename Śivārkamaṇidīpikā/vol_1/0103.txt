<pb n="103"/>
णीयम् । पदार्थमात्रोद्देशके प्रमाणादिसूत्रे तेषां तत्त्वज्ञानविषयत्वेनापि विशेषणात् । विदित-
सामान्यलक्षणं प्रति विशेषोद्देशकेषु <quote>‘प्रत्यक्षानुमानोपमानशब्दाः प्रमाणानी’</quote> त्यादिसूत्रेषु प्रमितिजनकत्वादिनापि विशेषणाच्चोद्देशमात्रे लक्षणस्यासम्भवापत्तेरिति एतदपि न युक्तम् । सं-
शयप्रयोजनाद्युद्देशेष्वव्याप्तेः । प्रमाणादिसूत्रेऽपि संशयादिशब्दानां लोकप्रसिद्धार्थपरत्वेन ते-
षां प्रवृत्तिनिमित्तसमर्पकत्वसम्भवात् । न चाप्रसिद्धानामुद्देशे नाम१विशेषितप्रतिपत्तिरिति
तत्सहपाठमात्रात्प्रसिद्धानामपि तथानियमः । अविदितविष्णुमित्रं प्रति देवदत्तयज्ञदत्तविष्णु-
मित्रा भोज्यन्तामिति प्रयोगे व्यभिचारात् । न च तत्र देवदत्तयज्ञदत्तवदत्रापि संशयादिषु
लक्षणा२काङ्क्षाकथने न स्यातामिति वाच्यम् । परीक्षितव्यविशेषसद्भावेन परीक्षाधर्मितया
लक्षणानुवादोपपत्तेः लक्षणविप्रतिपत्तिनिरासार्थत्वोपपत्तेश्च । तस्मान्नामविशेषितत्वमपहाय
लक्षणत्वप्रकारत्वं जिज्ञासायां विशेषणं कार्यमिति न ब्रह्मण उद्दिष्टत्वनिर्देशे काचिदनुपपत्तिः ।
अथापि स्याल्लक्षणत्वप्रकारकजिज्ञासाजननोद्देश्यकवस्तुसङ्कीर्तनमुद्देश इति वक्तव्यम् । न तु
लक्षणत्वप्रकारकजिज्ञासाजनकवस्तुसङ्कीर्तनमात्रमुद्देश इति । प्रमाकरणं प्रमाणमिन्द्रियजन्यं
ज्ञानं प्रत्यक्षमित्यादिवाक्येषु प्रमाणादिलिलक्षयिषयोच्चरितेषु प्रमेन्द्रियादिसङ्कीर्तनस्याविदि-
तप्रमादितत्त्वं प्रति तज्जिज्ञासाजनकत्वेन तदुद्देशत्वापत्तेः । न च ब्रह्माजिज्ञासासूत्रे ब्रह्मस-
ङ्कीर्तनं लक्षणजिज्ञासाजननार्थं किं तर्हि विषयप्रयोजनप्रतिपादनार्थमित्येतदपि प्रमाणाद्युद्देश-
प्रतिबन्द्यैव निरस्तम् । तदपि हि विषयप्रयोजनप्रतिपादनार्थमेव । तद्यदि लक्षणाजिज्ञासाज-
ननार्थमपि इदमपि तथास्तु । अपि चात्र ब्रह्मसङ्कीर्तनस्य लक्षणानुसारेणानुद्देशरूपत्वेऽपि
किं तद्ब्रह्म यज्जिज्ञास्यमित्युद्देशकार्यलक्षणजिज्ञासाजनकत्वं तावदस्ति इष्ट्यनङ्गस्यापि गोदो-
हनस्येव तदङ्गचमसकार्यजनकत्वम् । तथा च गुरुमतानुसारेण गोदोहनप्रयोगयुक्ताया इष्टेः
किञ्चिदङ्गवैकल्येऽपि तत्कार्योपकारशालित्वात्समग्राङ्गत्वव्यवहारवदनुद्देशेषऽपि ब्रह्मण उद्देश-
कार्यलक्षणाकाङ्क्षाशालित्वादुद्दिष्टत्वनिर्देशः । तदाकाङ्क्षानुसारेणावसरसङ्गतिश्चोपपद्यत इत्यास्तां
विस्तरः । नन्वेवमप्यवसरसङ्गतिरित्येतन्नोपपद्यते जन्मादिसूत्रस्य लक्षणधर्मिकतत्सम्भवासम्भव-
परीक्षार्थत्वेन लक्षणप्रदर्शनार्थत्वाभावात् । अत एव लक्षणाभिधाय्यधिकरणमिति पूर्वपक्षसि-
द्धान्तशाल्यधिकरणरूपत्वं भाष्ये प्रदर्शितम् । तदनुसारेण च किंशब्दः प्रागाक्षेपार्थतया
व्याख्यातः । यदि च तस्याक्षेपार्थत्वं न स्यात्तदानीमवसरसङ्गतिरेव स्यान्नाक्षेपसङ्गतिरिति ।
उच्यते जन्मादिसूत्रं श्रुतिसिद्धं लक्षणं प्रदर्श्य तत्सम्भवासम्भवपरीक्षासूचनार्थं न तु तदप्रद-
र्श्य केवलं परीक्षार्थम् । तत्र कण्ठतो लक्षणस्यैव प्रदर्शनान्न/?/यायशास्त्रे द्वितीयाध्यायगतप्रमा-
णादिपरीक्षासूत्रजातव्यतिरेकेण प्रथमाध्यायगततल्लक्षणसूत्रजातवदिह ब्रह्मलक्षणप्रदर्शनार्थ-
स्यान्यस्य सूत्रस्याभावाच्च । तथा च लक्षणप्रदर्शनांशेनावसरसङ्गतिः तदाक्षेपांशेनाक्षेपस-
ङ्गतिश्चेत्युभयमुपपद्यते । न च वाच्यं लक्षणप्रदर्शनमात्रपरमिदं सूत्रं न तु तत्सम्भवासम्भव-
विचारपरमपि । जैमिनिना प्रत्यक्षसूत्रादिभिरिव बादरायणेनापि न विलक्षणत्व <ref>(ब्र०-२-१-४)</ref>
सूत्रादिभिर्लक्षणपरीक्षायाः प्रवर्तयिष्यमाणत्वात् । तथा चावसरसङ्गतिरेवोपपद्यते नाक्षेपसङ्ग-
तिरिति । श्रुत्यप्रदर्शितधर्मलक्षणप्रदर्शनमात्रे चोदनासूत्रस्य पर्यवसानसम्भवेऽपि <quote>‘यतोवे’</quote> त्या-
<note>(१) <quote>‘नामविशेषतः प्रतिपत्ति’</quote> रिति. च. पाठः ।</note> <note>(२) <quote>‘संशयादिलक्षणाकाङ्क्षा तत्कथने’</quote> इति घ. ङ. पाठः ।</note>
