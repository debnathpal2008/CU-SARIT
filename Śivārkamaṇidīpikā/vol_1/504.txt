<pb n="504"/>
तत्वादितद्धर्मव्यपदशात् । न ह्याकाशेऽमृतत्वादिकं संभवति जीवे वा । अतः
परमेश्वर एवाकाशः ।।
<!-- APPAYYA !-->
तुमुचितम् । <quote>‘ते यदन्तरे’</quote> त्येतदपि यस्य मध्ये ते नामरूपे वर्तेते यदाधारकोऽयं नामरूप-
प्रपञ्च इति व्याख्याने तदसाधारणम् । न च यत्रावधिद्वयनिर्देशः अवधिद्वयानाक्रान्तश्च
मध्यदेशोऽस्ति तत्रैवान्तरेति शब्दप्रयोग इति नियमः । सूत्रवार्तिकादिषु विशेषवचनाभा-
वात् । तदभावेऽपि <quote>‘ततः खङ्गं समुद्यम्य रावणः क्रूरविग्रहः । वैदेहीमन्तरा क्रुद्धः क्षणमूचे
विनिश्वसन्नि’</quote>ति भट्टिकाव्ये अन्तराशब्दप्रयोगदर्शनाच्च । तथा नियमसद्भावेऽपि यस्यान्तरे
यदन्तर्गते ते नामरूपे इत्यस्मिन्नर्थे अन्तरशब्दादन्तस्स्थितवाचिनः प्रथमाद्विचनस्य <quote>‘सुपां
सुलुगि’</quote>त्यादिसूत्रत आकारादेशोपपत्तेरित्यभिप्रेत्य तयोरपि ग्रहणार्थमादिशब्दः कृतः । पूर्व-
पठितयोरपि वैवक्षिकं क्रममाश्रित्यादिशब्देन ग्रहणं युक्तम् । न हि <quote>‘दिवादिभ्यः श्य’</quote>न्नि
त्यादाविव पाठक्रम एवाश्रयणीय इत्यत्र निर्बन्धोऽस्ति । न चात्रामृतत्वानन्तरं पठितं
लिङ्गमस्ति । क्रमश्रुतिर्हि तदनन्तरं श्रूयते । अथ वात्रापि पाठक्रममाश्रयिष्यामः । अमृत-
त्वरूपब्रह्मलिङ्गसन्निधिमनपेक्ष्यैव सापेक्षनिरपेक्षन्यायादिमात्रेण नामरूपनिर्वोढृत्वादेर्ब्रह्मलि-
ङ्गतोन्मेषमभ्युपगमिष्यामः । अत्र पक्षे आत्मश्रुत्युपस्थापितमात्मत्वलिङ्गमादिपदेन ग्राह्यम् ।
यत्र ह्यभिधानश्रुतिः प्रमाणं तत्र तत्प्रवृत्तिनिमित्तभूतं लिङ्गमपि प्रमाणं भवत्येव । अत एव
<quote>‘शब्दादेव प्रमित’</quote>इति <ref>(ब्र॰ १. ३. २३)</ref> सूत्रे आस्तामीशानश्रुत्युपस्थापितमैश्वर्यलिङ्गमी-
शानशब्दरूपा श्रुतिरेव तावदङ्गुष्ठप्रमितस्य परमेश्वरत्वमवगमयितुं पर्याप्तमित्यभिप्राय एव-
कारः प्रयुक्तः । एवं चामृतत्वादिशब्देन तद्ग‍ुणसंविज्ञानबहुव्रीहिमाश्रित्यामृतत्वात्मत्वे ग्राह्ये ।
अमृतत्वस्यादय इति तत्पुरुषमाश्रित्य नामरूपनिर्वोढृत्वं तदाधारत्वं ब्रह्मश्रुत्युपस्थापितनि-
रतिशयबृहत्त्वलिङ्गं च ग्राह्यमिति बहुव्रीहितत्पुरुषयोरेकशेषः कार्यः । एवं विवक्षितेऽर्थे
नामरूपनिर्वोढृत्वादिव्यपदेशादित्येवमृजुवाक्यप्रयोगसम्भवे किमर्थमित्थं क्लिष्टवाक्यप्रयोग
इति चेत् । किमर्थमिति न विद्मः । स्वतन्त्रेच्छा महाग्रन्थकाराः क्वचित्क्वचिदेवमपि प्रयुञ्जते ।
यथा पाणिनिर्गाङ्कुटादिसूत्रे कुटादिभ्य इति पदं बहुव्रीहितत्पुरुषयोरेकशेषेण निष्पन्नं
प्रायुङ्क्त । तत्र हि कुटादिपदं तद्ग‍ुणसंविज्ञानबहुव्रीहिणा कुटतिधातोस्तदनन्तरपठितधातूनां
च यथा ग्राहकं तथा तस्मात्प्राक्पठितस्य लिखतिधातोरपि कुटस्यादिः कुटादिरिति तत्पुरु-
षाश्रयणेन ग्राहकम् । अन्यथा लिखतिधातोः परेषां ञ्‌णितां प्रत्ययानां ङिद्वद्भावविधाना-
सिद्ध्या लिखितुमलिखदित्यादिरूपासिद्धिप्रसङ्गात् । एतेन <quote>‘देवदत्तः खलु महा’</quote>नित्यादिवाक्य-
छायापत्त्या ब्रह्माकाशयोर्भेदप्रतीतिशङ्का निरस्ता । ब्रह्माकाशशब्दयोर्द्वयोरपि ब्रह्मणि दृष्ट-
प्रयोगत्वेन ब्रह्माकाशवाक्यद्वयेऽपि ब्रह्मलिङ्गसत्त्वेन च तदुभयाभेदप्रतीत्या वैषम्यात् ।
न हीति । यद्यप्याकाशे जीवे चामृतत्वासम्भवः स्पष्ट एव । तथाप्युक्तमर्थं सूत्रारूढं कर्तुं
तदुक्तिः । अनेन सौत्रहेतोरित्थमर्थो दर्शितो भवति । अर्थान्तरत्वं जीवादाकाशाच्च भिन्नत्वं
तस्यादिः कारणं भेदको धर्म इति यावत् । भेदज्ञापके भेदकारणत्वोपचारादेवमुक्तिः ।
अर्थान्तरत्वशब्दो वा तत्प्रतीतिं लक्षयति । तथा च जीवाकाशव्यावर्तकनामरूपनिर्वोढृ-
त्बादिधर्मव्यपदेशादिति सौत्रस्य हेतोरर्थ इति । यद्यपि परमेश्वरे साध्ये तद्धर्मव्यपदेशादि-
