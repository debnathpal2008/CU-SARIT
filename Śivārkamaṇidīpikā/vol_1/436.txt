<pb n="436"/>
त्सोऽपिपासः सत्यकामः सत्यसङ्कल्पः’ इति वाक्यशेषसिद्धेभ्यः । त एते कथं
संसारिणि जीवे संभवन्ति ? तस्मादीश्वर एव दहराकाशोऽपहतपाप्मत्वादिगु-
णक इति ।।</p>
<sutra>।। सू॰ ।। गतिशब्दाभ्यां तथा हि दृष्टं लिङ्गं च ।। १४ ।।</sutra>
<p><quote>‘तद्यथा हिरण्यनिधिं निहितमक्षेत्रज्ञा उपर्युपरि संचरन्तो न विन्देयुरेवमेवे-
माः सर्वाः प्रजा अहरहर्गच्छन्त्य एतं ब्रह्मलोकं न विन्दन्ति अनृतेन हि प्रत्यूढाः’</quote>
इति वाक्यशेषे प्रजानामहरहरस्मिन् दहराकाशे या गतिः श्रूयते, यश्चात्र ब्रह्मलोक-
शब्दः; ताभ्यामपि दहराकाशः परमेश्वरः।तथा हि श्रुत्यन्तरे परमेश्वर एव एवंरूपं
गमनं दृष्ट<quote>‘मेवमेव खलु सोम्येमाः सर्वाः प्रजाः सति संपद्य न विदुः सति संपत्स्या-
महे’</quote> इति । ब्रह्मलोकशब्दश्च तस्मिन् दृष्टः <quote>‘एष व्रह्मलोकः सम्राडिति होवाच’</quote> इति ।
<!-- APPAYYA !-->
दित्याशङ्क्याह <pratika>कथं संसारिणीति</pratika> । दहराकाशशब्दस्य जीवपरत्वे संसारिजीवपरत्वमङ्गी-
करणीयम् । <quote>‘अथ यदिदभस्मिन्ब्रह्मपुर’</quote> इत्यादिना दहराकाशस्येदानींतनोपासकदेहावच्छि-
न्नतयोच्यमानत्वात् । न चैतेषां संसारिणि सम्भवोऽस्तीति भावः <pratika>।। सू॰ ।। गतिशब्दाभ्यां
तथा हि दृष्टं लिङ्गं च ।। १४ ।।</pratika> ननु <quote>‘ब्रह्मलोकं न विन्दती’</quote>त्यत्र ब्रह्मलोकशब्दस्य परमा-
काशरूपशिवपदपरत्वं युक्तम् । <quote>‘अरश्च ह वैण्यश्चार्णवौ ब्रह्मलोके’</quote> <quote>‘तृतीयस्यामितो दिवि’</quote>इत्य-
त्रैव प्रकरणे तत्र तस्य प्रयोगदर्शनात्तत्र क्लृप्ते षष्ठीसमासे बुद्धिस्थे निषादस्थपतिन्यायानवता-
रात् । तस्माद्ब्रह्मलोकशब्दस्तावन्न सिद्धान्तसाधकः। एवं च अहरहस्तद्गतिश्रवणमसम्भवदर्थक-
त्वादर्थवादमात्रमिति ग१तिरपि न तत्साधिकेत्याशङ्कानिराकरणार्थं <quote>‘तद्यथे’</quote> <quote>‘त्यनृतेने’</quote>ति च पूर्वो-
त्तरवाक्ये अप्युपात्ते । <quote>‘न विन्दन्ती’</quote>त्युक्तस्य अहरहर्ब्रह्मलोकगत्यज्ञानस्या<quote>‘नृतेन हि प्रत्यूढा’</quote>
इति मलावृतत्वहेतुना <quote>‘तद्यथा हिरण्यनिधि’</quote>मिति भूतलान्तर्गतहिरण्यनिध्यज्ञानदृष्टान्तेन
चोपपादनान्नेदमर्थवादमात्रमित्यहरहर्गतिस्तावदुपपादनीया । अहरहस्सुषुप्तिदशायां गतियो-
ग्यं च हार्दं ब्रह्मैवेति ब्रह्मलोकशब्दोऽपि समानाधिकरणसमासेन ब्रह्मपर एव वक्तव्य इति
भावः । ननु हार्दे ब्रह्मणि जीवस्याहरहरेवं गत्युपपादने हृदयावच्छिन्ने भूताकाशेऽपि सा निवा-
रयितुं न शक्येति गतिस्तावद्भ‍ूताकाशेऽपि सम्भवति ब्रह्मलोकशब्दोऽपि तत्प्रकरणगतब्रह्म-
लोकशब्दान्तरे क्लृप्तेन षष्ठीसमासेन परमाकाश इव हार्वे भूताकाशेऽप्युपपद्यत इत्याशङ्कानि-
राकरणार्थं तथा हि दृष्टमिति सूत्रशेषं व्याचष्टे <pratika>तथाहि श्रुत्यन्तर इति ।</pratika> गतिशब्दयो<quote>‘रे-
वमेव खलु सोम्ये’</quote>त्यादि श्रुत्यन्तरे ब्रह्मण्येव दर्शनमस्ति न भूताकाशे । अतस्तदुभयमिह ब्रह्म-
गतभेव ग्राह्यम् । श्रुत्यन्तरप्रसिद्धत्वात् । न भूताकाशगतम् । तत्सामर्थ्यस्य कल्पनीयत्वेन
विलम्बितोपस्थितिकत्वादिति भावः । सूत्रे दृष्टशब्दः <quote>‘तथा चेतोऽर्पणनिगदात्तथाहि दर्शन’</quote>-
मिति सूत्रे दर्शनशब्द इव भावप्रत्ययान्तः न तु कर्मणि निष्ठान्तः । तथा च दृष्टशब्दस्य
गतिशब्दौ प्रति विशेषणतया पुल्लिङ्गेन द्विवचनेन च भाव्यमिति शङ्काया नावकाशः । भाष्ये
गमनं दृष्टं ब्रह्मलोकशब्दश्च तस्मिन् दृष्ट इति दृष्टशब्दस्य गतिशब्दविशेषणत्वेन निवेशनं
फलितार्थप्रदर्शनपरं म सौत्रदृष्टपदयोजनापरम् । अस्तु वा तथापि न विरोधः । विशेष्यस्य
पुल्लिङ्गद्विवचनान्तत्वेन निर्दिष्टत्वेऽपि पाणिनीये <quote>‘द्विगुरेकवचन’</quote>मिति सूत्रे लिङ्गसामान्यविव-
<note>(१) <quote>‘न तदपि साधकमित्याशङ्का’</quote> इति ख. पाठः ।</note>
