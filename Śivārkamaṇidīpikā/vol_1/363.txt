<pb n="363"/>
पूर्वपक्षे पुनरियमप्यनुपपत्तिरित्याह---
<sutra>।। सू॰ ।। श्रुतोपनिषत्कगत्यभिधानाच्च ।। १७ ।।</sutra>
श्रुतब्रह्मस्वरूपाणामधिगव्तव्याया अर्चिरादिगतेः अक्षिपुरुषं श्रुतवतः <quote>‘अ-
र्चिषमेवाभिसंभवन्त्यर्चिषोऽहरह्न’</quote> इत्यादिना <quote>‘तत्पुरुषोऽमानवः स एनान्
ब्रह्म गमयत्येष देवपथो ब्रह्मपथः, एतेन प्रतिपद्यमाना इमं मानवमावर्तं नावर्त-
न्ते’</quote> इत्यन्तेनाभिधानान्नासौ जीवश्छायापुरुषो वा, किं त्वीश्वर एव ।।
इति अन्तराधिकरणम् ।। ५ ।।
<!-- APPAYYA !-->
चित्यात् । यद्यपि ब्रह्मोपासन् एवार्चिरादिपर्वप्राप्तिर्लभ्यत इति तदर्थं नोपासनान्तरमपेक्ष्यते ।
तथापि विदुषो देहपातानन्तरमेवार्चिरादिगतिप्राप्तौ प्रतिबन्धकसद्भावेऽपि तत्तिरस्कृत्य त-
दानीमेव तत्प्रापकत्वमनेनोच्यते । ततश्चाग्निविद्यारूपाङ्गविशेषानुग्रहप्रयुक्त एवार्तोऽ<quote>‘यदुचै
वास्मिन्नि’</quote>त्यादिना प्रदर्श्यत इति तदपि वाक्यमुपपन्नतरं भवति । <quote>‘सर्वमायुरेती’</quote>ति वाक्येन
ब्रह्मोपासनायास्साक्षात्कारपर्यन्तत्वसिद्धये यावदायुरपेक्षितं तस्य सर्वस्य प्राप्तिरुच्यते । <quote>‘ज्यो-
ग्जीवती’</quote>ति वाक्येन ‘आप्रायणमहरहरनुवर्तनीयायामुपासनायां प्रत्यहं प्रवृत्तौ प्रतिबन्धका-
नामर्थप्राप्तिरोगनिवृत्त्याद्युपायचिन्ताक्लेशानामप्रसङ्गाय ज्योगुज्वलं धनधान्यादिसमृद्धं रो-
गानभिभूतं च जीवनमुच्यते । <quote>‘नास्यावरपुरुषाः क्षीयन्त’</quote>इति वाक्येन <quote>‘नास्याब्रह्मवित्कुले भ-
वती’</quote>ति श्रुत्यन्तरे ब्रह्मविद्याफलत्वेन प्रसिद्धस्य पुत्रपौत्रादीनां ब्रह्मवित्त्वस्यानुगुणं तेषां स-
त्कर्मभिरक्षीणत्वमुच्यते । <quote>‘उप वयं तं भुञ्जाम’</quote> इति वाक्येन ब्रह्मोपासनारम्भप्रभृति ब्रह्मप्रा-
प्तिपर्यन्तं मध्येसम्भावितसकलविघ्ननिवारणेनाग्नीनां समीपे सन्निधायोपासकपरिपालकत्व-
मुच्यते । एवं ब्रह्मविद्याफलानुगुणफलकत्वेन तदङ्गत्वादपि नाग्निविद्यानां व्यवधायकत्वम् ।
अतः प्रकरणानुवृत्तेरसन्दिग्धतया <quote>‘य एष’</quote> इति सर्वनाम्नोर्बाधकाभावेन प्रकृतब्रह्मपरामर्शि-
त्वा<quote>‘देतद्ब्रह्मे’</quote>ति वाक्येन प्रकृतब्रह्मरूपताप्रत्यभिज्ञानाच्चाक्षिपुरुषः प्रकृतं परमेव ब्रह्मेति ।।
उत्तरसूत्रमवतारयति—<pratika>पूर्वपक्ष इति</pratika> ।। पूर्वपक्षद्वय इत्यर्थः । यद्यपि पूर्वपक्षद्वयनिराकरणार्थं
सूत्रं तदर्थसूत्रान्तरसङ्गतमेकैकपूर्वपक्षनिराकरणार्थसूत्रद्वयात्प्रागेव कर्तव्यं तथापि गतिमात्रा-
भिधानपरिशेषात् स्थानगुणाभिधानं न प्रकृतब्रह्मविद्यान्वयीति शङ्कावारणार्थमनेन सूत्रेणा-
र्थान्तरस्यापि विवक्षितत्वात्तदर्थसङ्गत्यात्र कृतम् <pratika>।। सू॰ ।। श्रुतोपनिषत्कगत्यभिधानाच्च</pratika>
।। १७ ।। जीवगतागतचिन्तकानां वचनबलाद्भवन्त्यप्यर्चिरादिगतिर्ब्रह्मविदामेवेत्युत्सर्गो बा-
धकाभावान्नापवाद्यत इति भावः । अत्र ब्रह्मश्रुत्यादीनामितिशब्दशिरस्कत्वेनाविवक्षितार्थ-
त्वशङ्काकुलितत्वाद्ब्रह्मप्रकरणानुबन्धस्य सतोऽपि मार्गाभिधानमात्रविषयत्वशङ्काक्रान्तत्वान्ना-
तिस्पष्टतेति पादसङ्गतिः ।।
<head>।। इति अन्तराधिकरणम् ।। ५ ।।</head>
<!-- APPAYYA !-->
<head>नयमणिमालायाम्</head>
<head>अथान्तराधिकरणम् ।। ५ ।।</head>
<sutra>सू॰ ।। अन्तर उपपत्तेः ।। १३ ।। स्थानादिव्यपदेशाच्च ।। १४ ।। सुखविशिष्टाभिधानादेव च ।। १५ ।।
अत एव स ब्रह्म ।। १६ ।। श्रुतोपनिषत्कगत्यभिधानाच्च ।। १७ ।।</sutra>
<lg><l>अक्षिपुरुषः प्रसिद्धेर्जीवः प्रतियातनाथवा पुंसः । शिव एवामृतताद्यैस्तस्याप्यक्ष्णि स्थितिः प्रसिद्धैव ।। ४२ ।।</l></lg>
<head>इत्यन्तराधिकरणम् ।। ५ ।।</head>
