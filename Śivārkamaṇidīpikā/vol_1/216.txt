<pb n="216"/>
चकल्पनायोगादिति ।एवं विज्ञानमयशब्दस्य प्राचुर्यार्थमयडन्तत्वे विकारार्थप्रायपाठरूपपूर्वपक्ष-
हेत्वसिद्धिः । तेन तस्य जीवपरत्वसिद्ध्या विज्ञानमया’दन्योऽन्तर आत्मे’ति निर्दिष्टस्यानन्द-
मयस्य परमेश्वरत्वसाधकजीवान्यात्मत्वरूपहेत्वन्तरसिद्धिश्च भवतीति प्रयोजनद्वयार्थत्वेन
विज्ञानमयशब्दगतस्यापि मयटः प्राचुर्यार्थत्वं सूत्रेण विवक्षितमिति दर्शयितुं तस्यापि प्राचु-
र्यार्थत्वं तेन तस्य जीवपरत्वं च भाष्ये दर्शितम् । ननु, विज्ञानमयशब्दः स्वरूपार्थमयडन्त-
तया बुद्धिपर इति युक्तम् । अग्रे <quote>‘विज्ञानं देवास्सर्वे । ब्रह्म ज्येष्ठमुपासत’</quote> इत्यादिषु केवल-
विज्ञानपदप्रयोगदर्शनादिति चेन्न । <quote>‘योऽयं विज्ञानमयः प्राणेषु हृद्यन्तर्ज्योति’</quote>रिति श्रुत्यन्तरे
जीवपरतया प्रसिद्धस्य तस्य प्रत्ययार्थवत्त्वाय प्राचुर्यार्थकल्पेननात्रापि विज्ञानवृत्तिप्रचुरत्वेन
प्रवृत्तिनिमित्तेन जीवपरत्वस्यैवाङ्गीकर्तुमुचितत्वात् । तदनुसारेण <quote>‘विज्ञानं यज्ञं तनुते । कर्माणि
तनुतेऽपिचे’</quote>ति श्रुतयज्ञादिकर्तृत्वलिङ्गानुसारेण चाग्रिमविज्ञानपदानामपि जीवस्य स्वप्रकाश-
ज्ञानरूपतया तद्ग‍ुणसारत्वन्यायेन वा <quote>‘यो विज्ञाने तिष्ठन्नि’</quote>ति श्रुत्यन्तर इव जीपपरत्वोपपत्तेः ।
स्यादेतत् । आनन्दमये मयटः प्राचुर्यार्थतया परमेश्वरपरत्वं न सम्भवति । आनन्दप्राचुर्यस्य
प्रतियोगिदुःखाल्पत्वगर्भत्वात् प्राचुर्यस्य स्व१धर्मिविशेषणत्वेन निर्देशे व्यधिकरणसमजाती-
याल्पत्वस्य निरूपकत्वेऽपि तद्विना निर्देशे समानाधिकरणविजातीयाल्पत्वमेव निरूपकमि-
ति हि व्युत्पत्तिसिद्धम् । अत एव <quote>‘प्रचुरब्राह्मणो ग्राम’</quote>इत्यत्र प्राचुर्यस्य ग्रामान्तरगतब्राह्म-
णाल्पत्वापेक्षत्वेऽपि ब्राह्मणप्रचुरो ग्रामः ब्राह्मणानां प्राचुर्यमिह ग्राम इत्यत्र तद्ग्रामगतशूद्रा-
ल्पत्वापेक्षमेव प्राचुर्यं प्रतीयते । एवमेव <quote>‘प्रभूतैधोदकयवसकुशमाल्योपनिष्क्रमणमार्यजनभूयि-
ष्ठमनलसमृद्धं धार्मिकाधिष्ठितं निकेतमावसितुं यतेते’</quote>ति स्मृतौ प्रयोगो दृश्यते । अत्र हि
यस्मिन्देशे देशान्तरापेक्षया एधोदकादिकं प्रचुरं यत्र च देशे शूद्राद्यपेक्षया त्रैवर्णिकाः प्र-
चुराः स देशो विवक्षितः । न च प्रचुरप्रकाशः सवितेतिवत्प्रकाशप्रचुरः सवितेति प्रयोगेऽपि
नक्षत्रादिगतप्रकाशाल्पत्वापेक्षमेव प्राचुर्यं प्रतीयते न तु सवितृगततमोऽल्पत्वापेक्षं तत्र तमसो
बाधितत्वादिति शङ्क्यम् । तत्रापि घनतुहिनसैंहिकेयाद्याच्छादनारोपिततमोऽल्पत्वमपेक्ष्य ध-
नाद्यपसरणसमये तथा प्रयोगात् । तदभावे तथाव्युत्पन्नप्रयोगाभावात् । ननु, <quote>‘बलवत्तरश्चैत्र’</quote>
इत्यादौ तरबाद्यर्थस्य प्राचुर्यस्य विशेष्यत्वेऽपि मैत्रादिगतबलाद्यल्पतापेक्षत्वं दृष्टमिति चेन्न तत्र
<quote>‘द्विवचनविभज्योपपदे तरबीयसुनावि’</quote>ति <ref>(पा॰५—३—५७.सू॰)</ref> द्विवचनविभज्योपपदविशे-
षणवशादातिशायनिकप्रत्ययेषु व्युत्पत्त्यन्तरकल्पनेऽपि मयटि तत्कल्पकाभावेनौत्सर्गिकव्युत्प-
त्तिलंघनायोगात् । तल्लङ्घनेऽत्र विज्ञानमये मयटः प्राचुर्यार्थत्वं न सिध्येत् । जीवगतज्ञानानात्मक-
वृत्त्यन्तराल्पत्वापेक्षमेव हि तत्र ज्ञानप्राचुर्यं समर्थनीयम् । न तु जीवान्यगतज्ञानाल्पत्वापेक्षम् ।
जीवादन्यत्र परमेश्वरे ज्ञानाधिक्यात् अचेतने ज्ञानस्यैवाभावात् । तस्मादानन्दमयशब्दस्य
परविषयत्वे जीवविषयत्वे वा तत्र मयटः प्राचुर्यार्थत्वस्योपपादयितुमशक्यत्वाद्विकारार्थ एव
ग्राह्यः । विकारार्थमयटः प्रायपाठाद्विज्ञानमये क्वचिदसम्भवात्त्यागेऽपि मनोमयपर्यन्तम-
नुवृत्तस्य तस्य बुद्धिसन्निहितत्वात् । न च विज्ञानशब्दादिवानन्दशब्दाच्छन्दसि विकारे
मयडसम्भवः । वृद्धत्वात् । <quote>‘नित्यं वृद्धशरादिभ्य’</quote> इति सूत्रे <ref>(पा॰ ४—३—१४४)</ref> नि-
<note>(१) <quote>‘स्वधर्मिकविशेषणत्वेन’</quote> इति ङ. च. पाठः ।</note>
