<pb n="115"/>
वानुग्रहरूपं कृत्यमस्य चेतनाचेतनसम्मेलनसमरसीभूतस्य प्रपञ्चविलासस्य यतो
<!-- APPAYYA !-->
ह्मेति शब्दविधयैव । ततश्च व्याप्तिग्रहविरोध्यप्रयोजकत्वशङ्कानिरसनस्यानपेक्षितत्वात् ज-
न्मादिसमुदायस्य लक्षणीकरणं निष्फलम् । अनेकत्र सांशयिदकस्य ब्रह्मत्वस्य जगज्जन्ममात्रे-
णापि शाखाग्रेण चन्द्रशब्दवाच्यत्वस्येव क्वचिद्विशेषे निर्धारयितुं शक्यत्वादिति चेदुच्यते ।
यदि मन्त्रार्थवादादिप्रसिद्धमहिम्नां देवानां मध्ये को देवो निरतिशयबृहत्त्वशाली यज्ज्ञानात्
<quote>‘ब्रह्मविदाप्नोति पर’</quote>मित्यादिषु महाफलं श्रूयत इति जिज्ञासोर्देवविशेषे ब्रह्मत्वनिर्धारणं के-
वलं शब्दविधया चिकीर्षितमभविष्यत् तदनीमयं देवो ब्रह्मेति विशिष्यैव निरदेक्ष्यत । प्रति-
पत्तिलाघवात् । जन्मादिरूपलक्षणमुखेन तन्निर्धारणे तल्लक्षणं शिवनारायणादिषु बुहु/?/षु श्रूय-
माणं न निर्धारणक्षममिति शङ्कानिरासार्थमेतत्सूत्रनिरूपणीयदृढन्यायावगत्यपेक्षासत्त्वेन प्रति-
पत्तिगौरवात् । तस्मा<quote>‘द्यतोवे’</quote>त्यादिश्रुतौ गुरूपायेनापि लक्षणेन लक्ष्यनिर्धारणात्तत्र सकृदेव
लक्ष्यनिर्देशात् तल्लक्षणानुवादके श्वेताश्वतरमन्त्रे कारण/?/त्वस्य पञ्चकृत्यकारित्वरूपतया विवृ-
तत्वाच्च शब्दविधया चिकीर्षितमपि ब्रह्मनिर्धारणमनुमानरूपयोपपत्त्या तात्पर्यविषयतापाद-
नेन दृढीकर्तुं जन्मादिसमुदायस्यैव लक्षणीकरणे श्रुतेस्तात्पर्यमित्यवसीयते । अतो युक्तं
सूत्रे <quote>‘जन्मादी’</quote>त्येकवचनेन समुदायस्य लक्षणत्वसूचनम् । तत्र नपुंसकनिर्वाहार्थं भाष्ये कृ-
त्यमिति बहुव्रीहिलभ्यान्यपदार्थप्रदर्शनम् । एवं सौत्रं जन्मादिपदं व्याख्यातम् । अथास्येति
पदं व्याख्येयम् । तज्जन्मादिर्धर्मिपरमिति स्पष्टमेव । तद्यदि चेतनवर्गमात्रपरं तदानीमचेतन-
वर्गजन्मादिकारणवस्त्वन्तरशङ्कानिराकरणाभावात् लक्षणतो निरतिशयबृहत्त्वं न सिद्ध्येत् ।
यदि चेतनाचेतनात्मकसर्वकार्यपरं तदा तिरोभावानुग्रहयोर्बन्धमोक्षरूपतया चेतनैकान्तिक-
यो<quote>‘र्यतोवे’</quote>त्यादिविषयवाक्ये जीवनरूपतयोक्तायाः स्थितेश्च तत्रानन्वयः स्यात् । <quote>‘यतो वा
इमानि भूतानी’</quote>ति भूतशब्दस्य <quote>‘न हिंस्यात्सर्वा भूतानी’</quote>त्यादिप्रयोगात् प्राणिनिकाये रूढत्वे-
न प्रपञ्चस्य भवनक्रियायोगिकार्यमात्र योगस्य कल्पनीयत्वेनास्वारस्यादित्याशङ्क्य विशेष-
यति—<pratika>चेतनेति</pratika> । चेतनाचेतनयोः सम्मेलनं शरीरिशरीरभावेन सम्बन्धः तेन समरसीभूतस्य
विशीष्टात्मनैकीभावं प्राप्तस्येत्यर्थः । अनेनैतदुक्तं भवति । सर्वमप्यचेतनं कार्यं द्रव्यं सुरन-
रतिर्यक्स्थावररूपस्य भूतग्रामकस्य शरीरमेव । न ततोऽतिरिक्तं किञ्चिदस्ति । शरीरस्य तद्ध-
र्माणां गुणक्रियादीनां जन्मादीनि परम्परासम्बन्धेन शरीरिण्यपि व्यपदिश्यन्ते <quote>‘यस्मिञ्जात
एतामिष्टिं निर्वपति पूत एव तेजस्व्यन्नाद इन्द्रियावी पशुमान्भवती’</quote>त्यादिश्रुतिषु चैत्रस्य
पुत्रो जातः स कृशो नीलः स्थूलो गौरो जातः सञ्चाराभिलापादिक्रियावान् जातः इत्यादि-
लौकिकव्यवहारेषु च। एवं च <quote>‘यतो वे’</quote>त्यादिवाक्ये भूतशब्दोदितेषु स्वस्वशरीरविशिष्टेषु चे-
तनेषु शरीरतत्तद्धर्मजन्मादयः शरीरादिद्वारकसम्बन्धेन सर्गाद्यकालभवतत्तद्भोगाद्यनुगुण-
चिच्छक्तिविकासादिरूपास्तदीयजन्मादयस्तद्द्वारकसम्बन्धेन च व्यपदिश्य लक्षणीक्रियन्ते ।
अतो न काचिदनुपपत्तिरिति । ननु, <quote>‘इमानि भूतानी’</quote>ति विषयवाक्ये बहुवचननिर्दिष्टानां ज-
न्मादिधर्मिणां सूत्रे किमर्थमेकवचनेन निर्देश इति जिज्ञासायां तत्प्रयोजनं विशेषणमुखेन
दर्शयति—प्रपञ्च<pratika>विलासस्येति</pratika> । प्रपञ्चो विलास इव प्रपञ्चविलासस्तस्य लीलाकृतमन्दस्मिता-
दिवदयत्नपूर्वकस्य प्रपञ्चस्येत्यर्थः । एवं चास्येत्येकवचनमेककार्यवत्परमेश्वरं प्रत्ययत्नसा-
