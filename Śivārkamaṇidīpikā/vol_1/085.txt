<pb n="085"/>
ब्रह्मजिज्ञासेति कर्मणि षष्ठी । ‘परीक्ष्य लोकान् कर्मचितान् ब्राह्मणो निर्वेदमा-
<!-- APPAYYA !-->
नुपपत्तेः तृतीयादिपरिग्रहे प्रथमाधिकरणेन समर्थयिष्यमाणयोर्ब्रह्मणो विषयत्वप्रयोजनत्व-
योरन्यतरस्याप्यलाभात् कर्मणिषष्ठीपरिग्रहे तदुभयलाभात्कर्मणि षष्ठ्यास्समासोऽयमिति
भावः । तत्र समासप्रतिषेधशङ्का <quote>‘विदुषां ब्रह्मदर्शन’</quote> इत्यत्र समाससमर्थनेनैव परिहृता । विशि-
ष्यात्र जिज्ञासापदम् <quote>‘ अ प्रत्यया’</quote> दिति<ref>(पा॰ ३-३-१०२)</ref> सूत्रविहिताकाररूपकृदन्तमित्यतोऽपि
नात्र समासप्रतिषेधशङ्कावकाशः । एवं सूत्रं व्याख्यायाधिकरणशरीरप्रदर्शनार्थं विषयवाक्यमु-
दाहरति—<pratika>परीक्ष्येति</pratika> । आदिशब्देन <quote>‘तस्मै’ स विद्वानुपसन्नाय सम्यक्प्रशान्तचित्ताय शमा-
न्विताय । येनाक्षरं पुरुषं वेद सत्यं प्रोवाच तां तत्वतो ब्रह्मविद्या’</quote>मिति तदनन्तरमन्त्रो गृ-
ह्यते । ननु, विचारकर्तव्यतापर्यन्तस्सूत्रार्थः प्राग्दर्शितः । न चास्मिन्वाक्ये सोऽर्थो निबध्य-
ते । अतो नेदं सूत्रानुगुणं विषयवाक्यमिति चेदुच्यते । धर्मविचारानन्तरं तदाराधनरूपध-
र्मानुष्ठानविशुद्धचित्तस्य विवेकादिसम्पत्त्या ब्रह्मज्ञानेच्छा भवतीत्येतावान्त्सूत्रवाक्यस्य शब्दा-
र्थः । तदिष्यमाणं ब्रह्मज्ञानं विचारमन्तरेण न भवतीति तत्स्वरूपप्रमाणादिविचारस्तदाक्षि-
प्तोऽर्थः । स एव प्रागुपन्यस्तः । अत एव प्रागथशब्दव्याख्यानावसाने <quote>‘परब्रह्मणः प्रतिपा-
दकमुपनिषच्छास्त्रं विचारणीय’</quote>मिति ब्रह्मप्रमाणविचारकर्तव्यतोपन्यस्ता । अतश्शब्दव्याख्या-
नावसाने तु <quote>‘ब्रह्मापि निरतिशयनिश्श्रेयसकरं विचारणीयं’</quote>मिति ब्रह्मविचारकर्तव्यतोपन्यस्ता ।
न ह्युभयं सूत्रवाक्यस्य शब्दार्थो भवितुमर्हति । अत एव च ब्रह्मजिज्ञासापदव्याख्यानसमये
विगृह्य षष्ठ्यर्थप्रदर्शनमात्रं कृतम् । न तु विचारलक्षणोक्ता कर्तव्यपदं वाध्याहृतम् । सौत्र-
श्शब्दार्थस्तु सर्वोऽपि विषयवाक्येऽस्मिन्निबद्ध एव । तथा हि<quote>‘परीक्ष्ये’</quote>त्यादेरयमर्थः । यो
ब्राह्मणः वेदाध्ययनधर्मविचारपूर्वकं धर्मानुष्ठानेन विशुद्धचित्तः कर्मफलभूतान् लोकान्
परीक्ष्य धर्मविचारशास्त्राभ्यासतो रात्रिसत्रादिन्यायतः प्रसक्तमक्षय्यादिवाक्यानां फलसम-
र्पकत्वं क्षिपन्त्या <quote>‘तद्यथेहे’</quote>त्यादिश्रुतिप्रदर्शितयुक्त्या क्षयिष्णून्निर्धार्य अकृतो नित्यो लोकः
कृतेन कर्मणा नास्तीति निर्वेदं कर्मफलेभ्यो वैराग्यं प्राप्नुयात् । सः समित्पाणित्वनियमयुक्तः
सन् तद्विज्ञानार्थं तस्य प्रकृतस्य ब्रह्मणो विज्ञानं विज्ञानं मे स्यादिति ब्रह्मज्ञानेच्छया श्रोत्रियत्वादि-
गुणयुक्तं गुरुमभिगच्छेदेव न तु स्वसमीपं तमानयेत् । एवं विधवदुपसन्नाय प्रशान्तचि-
त्ताय शमान्विताय अतिसूक्ष्मब्रह्मविचारापेक्षितमनस्समाधानहेत्वान्तरबाह्येन्द्रियनियमनवते
तस्मै स गुरुः येन प्रकारेण । अक्षरं <quote>‘अथ परा यया तदक्षरमधिगम्यत’</quote>इत्यारभ्य प्रकृतम-
क्षरशब्दितम् । सत्यं पुरुषं <quote>‘ऋतं सत्यं परं ब्रह्म पुरुषं कृष्णापिङ्गल’</quote>मित्यादि श्रुतिप्रसिद्धं पर-
मेश्वरम् । वेद उपसन्नः सम्यग्जानाति । तेन प्रकारेण । तां <quote>‘स ब्रह्मविद्यां सर्वविद्याप्रतिष्ठाम-
थर्वाय ज्येष्ठपुत्राय प्राहे’</quote>ति प्रागुपक्षिप्ताम् । ब्रह्मविद्यां प्रोवाच ब्रूयादिति । अत्र ब्राह्मणशब्द-
प्रदर्शितचित्तशुद्धिहेतुधर्मानुष्ठानार्थं परीक्ष्यशब्दोक्तकर्मफलनित्यत्वानित्यत्वनित्यत्वप्रापकद्विविधवा-
क्यबलाबलविचारपूर्वकतदनित्यानिर्णयप्रतिक्षेप्यपूर्वपक्षप्रसञ्जकरात्रिसत्रादिन्यायपरिज्ञाना-
र्थं चापेक्षितस्य धर्मविचारस्य पूर्वप्रवृत्ततयाऽऽक्षेपादथशब्दार्थो लब्धः । <quote>‘परीक्ष्ये’</quote>त्यनेनैव
नित्यानित्यवस्तुविवेकोऽपि लब्धः । <quote>‘निर्वेदमाया’</quote>दित्यनेन विरागः । निर्विण्णस्याग्रे <quote>‘प्रशा-
न्तचित्ताय शमान्विताये’</quote>त्यनुवादतः शमदमसम्पत्तिर्लब्धा । <quote>‘नास्त्यकृतः कृतेने’</quote>ति विशेष-
