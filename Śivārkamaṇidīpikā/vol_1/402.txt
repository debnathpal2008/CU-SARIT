<pb n="402"/>
कथमेतद्वायोः संभवति ? परमेश्वरात्मक एव वायुः सूत्रात्मा, पारमेश्वरीष्वष्टासु
मूर्तिष्वेकत्वात् । ततो न वायुरिति निर्णयः ।
<!-- APPAYYA !-->
रप्रसिद्धसर्वेतरज्ञेयान्तरविमोकपूर्वकज्ञेयत्वव्यपदेशात् <quote>‘नानुध्यायाद्बहून् शब्दान्वाचो विग्ल-
पनं हि त’</quote>दितिश्रुत्यन्तरप्रसिद्धवागन्तरविमोकपूर्वकज्ञेयत्वव्यपदेशाच्चायं द्युभ्वाद्याधारः परमे-
श्वरोऽवसीयत इति हेतुत्रयमस्यैव सूत्रस्यार्थान्तरभूतं चकारेण समुच्चीयते । द्युभ्वाद्याधारत्व-
मपि वायोर्न सम्भवतीत्याह---<pratika>कथमिति</pratika> । अयमिति पदाद्विशेषणत्वेन प्रतीतं द्युभ्वाद्याधारत्व-
त्वमेतत्पदेन परामृश्यते । ननु <quote>‘वायुर्वै गौतम तत्सूत्र’</quote>मित्यादिश्रुत्यन्तरे वायोस्तत्प्रसिद्धमित्य-
त आह—<pratika>परमेश्वरात्मक इति</pratika>।ततश्च पारमेश्वरमेव द्युभ्वाद्याधारत्वं तन्मूर्तिभूते वायौ व्यपदिष्टं
तत्रेति भावः । अत एव तलवकारिणामुपनिषदि परमेश्वरबलायत्तेन दैत्यविजयेन दृप्तान्देवा-
न्दर्पापनोदेनानुग्रहीतुं तेषां दृष्टिगोचरे यक्षरूपेण प्रादुर्भूते परमेश्वरे क एष इति जिज्ञासया
देवैस्तत्समीपं प्रेषितो वायुः कस्त्वं तव किं बलमिति तेन पृष्टो वायुरहं मम त्रैलोक्यमपि चाल-
यितुं बलमस्तीत्युक्त्वा तेनेदं चालयेति पुरस्तान्निहितं तृणं स्वीयेन सर्वेणापि प्रयत्‍नेन चाल-
यितुं न शशाकेति श्रूयते <quote>‘ब्रह्म ह देवेभ्यो विजिग्य’</quote> इत्यादिखण्डे । तस्माद्द‍युभ्वाद्याधारो न
वायुरित्युपसंहरति—<pratika>तत इति</pratika> । स्यादेतत् । माभूदयं वायुः । प्रधानं तु स्यात् । तथाहि—<quote>‘यस्मि-
न्द्यौ’</quote>रित्यादिमन्त्रे द्युभ्वाद्याधारत्वस्यानुवादेनापेक्षिता प्राप्तिरानुमानिकी ग्राह्या । न तु श्रुत्य-
न्तरलब्धा । आनुमानिकी हि प्राप्तिश्श्रौतप्राप्तेश्शीघ्रतरा । अनुमानस्य प्रत्यक्षमात्रापेक्षा श्रुते-
र्व्युत्पत्तिग्रहादावुभयापेक्षेत्यनुमानतः श्रुतेः श्रुतितः श्रौतलिङ्गस्येव विलम्बितप्रवृत्तिकत्वात् ।
ततश्च सर्वोपादानतया द्युभ्वाद्यायतनत्वेनानुमानगम्यं प्रधानमेव<quote>‘यस्मिन्द्यौ’</quote>रित्यादिनानूद्यत
इति मन्त्रोपक्रमस्य तावत्प्रधान एव स्वारस्यमवगम्यते। तथौपसंहारिकस्य सेतुशब्दस्यापि । स हि
<quote>‘षिञ्‌बन्धनं’</quote> इति धातोर्व्युत्पन्नो बन्धनहेतुमाचष्टे । न च बन्धनहेतुमात्रं जलबन्धनहेतुमात्रं वा
तदर्थः । घटोदरनिस्सरज्जलबन्धनहेतुमधूच्छिष्टादेरपि तदर्थत्वप्रसङ्गात्। किंतु पारावारमध्यव-
र्तित्वविशेषितो जलबन्धनहेतुस्तदर्थ इत्यभ्युपगन्तव्यम् । तस्मादिह लक्षकेण सेतुशब्देन
पारवत्त्वमेव लक्षयितुमुचितम् । सहजत्वाच्छब्दार्थैकदेशत्वाच्चान तु प्रापकत्वम् । कादाचित्क-
त्वात् शब्दार्थबहिर्भूतत्वाच्च । पारवत्त्वं तु प्रधानस्यैवास्ति न ब्रह्मणः । ननु पारवत्त्वलक्षणा-
याममृतस्य सेतुरिति कथमन्वेति । न खल्वमृतस्य सेतुरित्यन्वयोऽभ्युपगम्यते किं त्वमृतस्यैष
इति । तावन्मात्रेण <quote>‘तस्येदम्’</quote> (पा॰ ४. ३---१२०)इति सूत्रेणैव षष्ठ्यन्तपदवाच्यसम्बन्धित्वमु-
च्यते। सेतुशब्देन त्वमृतपदानन्वितेनैव पारवत्त्वं लक्ष्यत इति । एवं चोपक्रमोपसंहारानुसारे-
ण प्रतर्दनाधिकरणनयान्मध्यपातिन्यात्मश्रुतिः <quote>‘अन्या वाचो विमुञ्चथे’</quote>त्युक्तिश्च नेतव्या ।
कथम् । आत्मशब्दो देहपरः । <quote>‘आत्मा जीवे धृतौ देह’</quote>इत्यभिधानकोशदर्शनात् । एवं च
द्युभ्वाद्यायतनं प्रधानमेकमेव युष्माकं देहं जानीध्वं स्थूलशरीररूपदेहान्तरविषया देहत्ववाचो
विमुञ्चथेति । एतदुक्तं भवति । देहविविक्तात्मज्ञानार्थं देहो मुमुक्षुभिर्ज्ञातव्यः । देहस्तु न
स्थूलो विवक्षितः। आगमापायिनस्ततो विवेकस्य सुज्ञानत्वात् । किं त्वव्याकृतदेहः सूक्ष्मो
विवक्षितः । यदनुबन्धादनादिरयं संसारः प्रवर्तत इति । तस्मात्प्रधानं द्युभ्वाद्याधार इति
युक्तम् । जीवो वा स्यात् । मनःप्राणसम्बन्धश्रवणात् । न च, जीवस्य मनःप्राणैरुपकरणो-
