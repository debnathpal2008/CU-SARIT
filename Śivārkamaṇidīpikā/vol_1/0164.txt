<pb n="164"/>
।। अथसमन्वयाधिकरणम् ।। ४ ।।
प्रथमाधिकरणे जिज्ञास्यतया प्रतिपादितस्य परब्रह्मणश्शिवस्य परिज्ञाने लक्ष-
णापेक्षायां द्वितीयाधिकरणेन लक्षणं जगज्जन्मादिरूपमभिहितम् । तस्मिन् किं
प्रमाणमित्याकाङ्क्षायां तृतीयाधिकरणेन वेदान्तशास्त्रस्य तद्विषये प्रामाण्यं तन्मू-
<!-- APPAYYA !-->
<p>प्रथमाधिकरणे शास्त्रानारम्भहेतुशङ्कानिरासेन तदारम्भमुपपाद्य जन्मादिसूत्रप्रभृति शास्त्रं
प्रवर्तितम् । समन्वयाधिकरणे पुनः सिद्धरूपे ब्रह्मणि वेदान्तानां प्रामाण्यं न सम्भवतीति
शङ्काहेतुनिरासेन तत्र तेषां प्रामाण्यमुपपाद्यते । अतः शास्त्रारम्भोपपादकतया जन्माद्यधिक-
रणात्प्रागेव समन्वयाधिकरणं निवेशमर्हति । वेदान्तानां ब्रह्मणि प्रामाण्ये हि तन्निर्णयफल-
कवेदान्तविचारोपयोगिन्यायग्रथनात्मकं शास्त्रमारम्भणीयं भवेत् । न तु तेषां तस्मिन्नप्रा-
माण्ये । तथा च समन्वयाधिकरणस्य शास्त्रयोनित्वाधिकरणानन्तर्यं न युक्तमित्याशङ्क्य स-
ङ्गतिविशेषप्राप्तं तदानन्तर्यमिति वृत्तसङ्कीर्तनेनोपपादयति---<pratika>प्रथमाधिकरण इति</pratika> । प्रथमाधि-
करणे ब्रह्म विचार्यं प्रतिज्ञातम् । तेनापरिच्छेद्यत्वात् ब्रह्म न विचार्यमिति शङ्कानिरासार्थंम्
इदमित्थमिति परिच्छेत्तुमशक्यत्वेऽपि लक्षणमुखेनेतर व्यावृत्ततया परिच्छेत्तुं शक्यं तदिति
सूचितम् । ततस्तत्किं लक्षणं येन तत्तथा परिच्छेत्तुं शक्यमित्याकाङ्क्षायां जगज्जन्मादि तल्लक्ष-
णमिति प्रदर्श्य तस्य तल्लक्षणत्वं तदनुपपत्तिशङ्कानिरासेनोपपादितम् । ततो जगज्जन्मादि-
कारणे ब्रह्मणि किं प्रमाणमित्याकाङ्क्षायां शास्त्रं प्रमाणमिति प्रदर्श्य अनुमानगम्ये ब्रह्मणि
शास्त्रस्य प्रामाण्यं न सम्भवतीति शङ्कानिरासेन तस्य तत्र प्रामाण्यमुपपादितम् । तथापि
शब्दानां कार्य एव व्युत्पत्तेस्सिद्धार्थबोधकत्वासम्भवात्तस्य तत्र प्रामाण्यं न सम्भवतीति
शङ्का तदनन्तरमेवावतरति । न हि ततः पूर्वं ब्रह्मणि शास्त्रस्य प्रामाण्यं प्रसक्तम् । येनैतच्छ-
ङ्कानिरासार्थं समन्वयाधिकरणं ततः पूर्वं निवेशनीयं भवेत् । तस्मात्समन्वयाधिकरणनिरस-
नीयशङ्कोत्थानहेतुपर्यालोचनया तस्य शास्त्रयोनित्वाधिकरणानन्तर्यं प्राप्तमित्यर्थः । ननूक्त-
शङ्कानिरासाथ समन्वयाधिकरणं चेत्तदेवानारम्भणीयम् । सर्वविधशास्त्रानारम्भहेतुशङ्कानिरा-
सेन तदारम्भोपपादनार्थं प्रवृत्ते प्रथमाधिकरण एव साऽपि निरसनीया । शास्त्रानारम्भहेतुशङ्का-
त्वाविशेषादित्याशङ्कानिरासो <quote>‘जिज्ञास्यतया प्रतिपादितस्य ब्रह्मण’</quote> इत्युक्त्या सूचितः । तत्रायमा-
शयः । <quote>‘अथातो ब्रह्मजिज्ञासे’</quote>ति<ref>(ब्र॰-१-१-१)</ref> सूत्रसामर्थ्येन यासामनारम्भहेतुशङ्कानां निरसनस्य
सूचनं लभ्यते तावन्निरसनेन शास्त्रारम्भोपपादनं प्रथमाधिकरणार्थः । तथा च यथा तत्राथातः-
शब्दसामर्थ्येन सम्बन्धाधिकार्यसम्भवशङ्कानिराससूचनं लभ्यते, यथा च <quote>‘ब्रह्मजिज्ञासे’</quote>ति समा-
सान्तर्गतषष्ठीसामर्थ्येन ब्रह्मणो विषयत्वप्रयोजनत्वासम्मवशङ्कानिरसनसूचनं लभ्यते न तथा वे-
दान्तानां सिद्धरूपे ब्रह्मणि प्रामाण्यं न सम्भवतीति शङ्कानिरसनसूचनं तत्रत्यकिञ्चित्पदसामर्थ्ये-
न लभ्यते । ब्रह्मविचारकर्तव्यता हि तस्य सूत्रस्यार्थः । न तु ब्रह्मज्ञानाय वेदान्तविचारकर्तव्यता ।
येन तच्छङ्कानिरसनसूचनमपि लभ्येत । <quote>‘इहौपनिषदी मीमांसे’</quote>ति प्रथमाधिकरणावतारिका-
भाष्यमारभ्य प्राग्भाष्ये तत्रतत्रास्य शास्त्रस्य वेदान्तविचारशास्त्रत्वव्यवहारस्तु विचार्यत्वेन प्र-
तिज्ञाते ब्रह्मणि वेदान्तानां प्रमाण्यं शास्त्रयोनित्वाधिकरणेन समन्वयाधिकरणेन च समर्थ-
यिष्यत इति तत्सामर्थ्यसिद्धमर्थं पर्यालोच्य । न च सूत्रसामर्थ्यलभ्यत्वाभावेऽपि सम्भावित-
