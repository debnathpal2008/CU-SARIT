<pb n="170"/>
सर्वेषामपि क्रियाकारकपदानां कार्यमात्रे शक्तिरित्यभ्युपगमे पर्यायत्वापत्तिः । कार्यान्वितस्वा-
र्थे शक्तिरित्यभ्युपगमे कार्यवाचिपदानां कार्यान्वितस्वार्थाभावात्तदसम्भवः । सर्वेषांमपि
पदानां कार्ये शक्तिरित्येव नियमाभ्युपगमात् तस्य नियमस्य कार्यवाचिपदानां तन्मात्रश-
क्त्या तदितरपदानां तदन्वितस्वस्वार्थशक्त्या च निर्वाहादिति चेत् । एवमपि कार्यवाचिपद-
रहितेषु वेदान्तेषु तदध्याहारादिकं न प्रसज्यते । कार्यान्वितस्वार्थवाचिनां तत्रत्यसिद्धार्थवा-
चिपदानां विशेषणीभूतकार्यसमर्पकतयैव तेषां कार्यविषयत्वनिर्वाहात् । ननु, प्रयोज्यप्रवृत्ति-
हेतुकार्यताज्ञानजननसामर्थ्यं शब्दस्याद्यव्युत्पत्तिग्रहकालेऽवधारितं तद्यतो भवति तदपेक्षा स-
र्वेष्वपि शब्देष्वश्यंभाविनी । न च सिद्धार्थविशेषणकार्यसामान्यज्ञानेन क्वचित्प्रवृत्तिर्भवति ।
किं तु लिङादियुक्तक्रियापदात्कार्यविशेषज्ञानेनैव । अतस्तदर्थं क्रियापदाध्याहारादिकमपेक्षि-
तमिति चेत् तर्हि सर्वेषां पदानां कार्यजनकशक्तिनियमो न सिद्ध‍येत् । प्रवर्तकज्ञानजनकत्वनि-
र्वाहाय हि तत्कल्पनम् । तन्निर्वाहश्चेत्सिद्धार्थवाचिशब्दानां तद्विशेषणकार्यशक्त्या न
सम्भवति । किं तु लिङादियुक्तक्रियापदशक्त्यैव । तदा किं तत्कल्पनया । किं चाद्यव्युत्प-
त्तिग्रहसमये <quote>‘गामानये’</quote>ति वृद्धवाक्यस्य ततः प्राक्सामान्यतोऽप्यर्थज्ञानजनकत्वेनाज्ञातस्य
जृम्भितहसितादिसाधारण्येन तदीयमुखशब्दमात्रतया श्रुतस्य तदनन्तरप्रभवप्रयोज्यप्रवृत्ति-
हेतुज्ञानजनकत्वमनाकलितपदविभागस्यैवावधार्यत इति तस्मिन्समये <quote>‘गामानये’</quote>त्यस्य समु-
दायस्यैव गवानयनकार्यताज्ञानजननसामर्थ्यं गृह्यते । न तु तदनन्तर्गतपदानां स्वार्थमात्रेऽपि
शक्तिः न तरां कार्यान्वितस्वार्थे । किं त्वावापोद्वापयुक्तप्रयोगान्तरेषु क्रियाकारकपदानां प्रत्ये-
कशक्तिर्गृह्यते । तथा च कार्यवाचिपदसमभिव्याहारादेव कार्यताज्ञानजनकत्वं सम्भवतीत्य-
न्यलभ्यत्वप्रतिसन्धानान्न गवादिपदानां कार्यान्वितस्वार्थशक्तिकल्पनाप्रसक्तिः । अनुपपत्त्य-
भावात् । नन्वाद्यव्यवहारदर्शनसमये यद्यप्यनाकलितपदविभागस्य <quote>‘गामानये’</quote>ति समुदायरू-
पस्य शब्दस्य कार्यताज्ञानजननसामर्थ्यं गृह्यते । तथापि तद्गामानयेति शब्दविशेषत्वोपाधिना
न गृह्यते । किं तु शब्दत्वसामान्योपाधिना । तथा च सत्यावापोद्वापयुक्तप्रयोगान्तरेषु गवा-
दिपदरूपशब्दत्वसामान्यालिङ्गितावयवशक्तिग्रहोऽपि कार्यत्वापरित्यागेन कार्यान्विते तत्तदर्थे
र्ण्यवस्तेदिति चेत् । किमाद्यव्यवहारदर्शनसमये शब्दसामान्यस्य प्रवृत्त्युपयोगिकार्यताज्ञाने
सामर्थ्यं गृही१तम् उत कार्यताज्ञानमात्रे । आद्ये गवादिपदानां कार्यसामान्यशक्त्या न प्रवृत्त्युप-
योगिकार्यताज्ञानलाभ२ इति व्यर्थं तेषां कार्यान्वितस्वार्थे शक्तिकल्पनम् । द्वितीये कार्यपदरहि-
तेषु वाक्येषु सिद्धार्थविशेषणकार्यसामान्योपस्थित्यैवाद्यव्यवहारानुरोधसिद्धेस्तेषु प्रवर्तकज्ञा-
नजननसमर्थक्रियापदाध्याहारो न सिद्ध‍येत् । अथात्र प्रथमपक्ष एवाश्रीयते । तस्मिन्पक्षे
गवादिपदानां कार्यान्वितस्वार्थे शक्तिर्न सिद्ध‍यतीति चेन्मा सैत्सीत् । क्रियापदरहितेषु वाक्ये-
ष्वाद्यव्यवहारानुरोधेन प्रवर्तकज्ञानजननसमर्थकार्यवाचिपदाध्याहारः सिद्ध‍येदेव । तावदेव
वेदान्तानां सिद्धरूपे ब्रह्मणि प्रामाण्यं न सम्भवतीत्याक्षेप उपयुज्यत इति चेदियमपि दुराशै-
व । <quote>‘गामानये’</quote>ति वाक्यश्रवणानन्तरं प्रयोज्यस्य गवानयने प्रवृत्त्या हि गवानयनकार्यताज्ञा-
नमनुमितं बालेन न कार्यताज्ञानमात्रम् । प्रवृत्तिविशेषे तस्यानुपयोगात् । आवापोद्वापयुक्त-
<note>(१) <quote>‘गृह्येत’</quote> इति घ. पाठः ।</note> <note>(२) <quote>‘बाध’</quote> इति स्व. पाठः ।</note>
