<pb n="237"/>
त्वादिना प्रजापतिशब्दवाच्यः परमेश्वरो न हिरण्यगर्भः ।।
परमेश्वरेण हिरण्यगर्भस्याभेदाज्जगत्कारणत्वमस्त्वित्याशङ्क्याह---
<sutra>।। सू ।। भेदव्यपदेशाच्च ।। १८ ।।</sutra>
अस्यां महोपनिषदि परमेश्वरहिरण्यगर्भयोः भेदो व्यपदिश्यते कारणत्वेन-
<!-- APPAYYA !-->
मूर्ध्वं न तिर्यञ्च’</quote>मित्यादिश्वेताश्वतरोपनिषद्गतानेकमन्त्रतदंशप्रत्यभिज्ञानसत्त्वाच्च तद्विरोधेऽन्य-
परकिंचिन्मंत्रांशे प्रत्यभिज्ञानमकिञ्चित्करमिति भावः । ननु, तथापि <quote>‘अभिमन्ता जीवो नियं-
तेश्वरस्सर्वाभिमानी हिरण्यगर्भ’</quote> इति तापनीयश्रुतेः समष्टिजीवे हिरण्यगर्भ इव परमेश्वरे
व्यष्टिजीवात्मना गर्भ सञ्चारो न घटत इति चेन्न । हिरण्यगर्भस्यापि सर्वाभिमानित्वं सर्व-
शरीरेष्वहंमानवत्त्वमेव । तत्सर्वप्रपञ्चशरीरकस्य परमेश्वरस्य सर्वत्राप्यविशिष्टमिति तत्र
व्यष्टिजीवात्मना गर्भसञ्चाराद्युक्तिस्सङ्घटतेतराम् । अत एव श्वेताश्वतरोपनिषद्याम्नायते---
<quote>‘एष हि देवः प्रदिशो नु सर्वाः पूर्वो हि जातः स उ गर्भे अन्तः ।। स१ एव जातः स जनिष्य-
माणः प्रत्यङ्जनास्तिष्ठति सर्वतोमुख’</quote> इति । भो जना अन्तर्यामितया परमेश्वरस्सर्वेषां प्रत्यग्रूप-
स्तिष्ठतीत्यर्थः । अयं मन्त्रः/?/ किञ्चित्पाठभेदेनात्रापि सूक्ते श्रूयते । तस्माद्युक्तमुक्तं <quote>‘नेतरोऽनु-
पपत्तेः’</quote> इति । तत्र न हिरण्यगर्भ इति निर्देष्टव्ये <quote>‘नेतर’</quote> इति निर्देशो हिरण्यगर्भः परमेश्व-
रान्न भिद्यते अतस्तत्र लक्षणसत्त्वं न दोषायेति केषाञ्चिन्मतं निरसितुं कृतः । तन्निरासहेतुप्र-
दर्शनार्थत्वेनोत्तरसूत्रमवतारयति—<pratika>परमेश्वरेणेति</pratika> । अत्रेदं शङ्काबीजम् । प्रपञ्चसृष्टिहेतुका-
मनावत्त्वं शिवासाधारणमिति तावत्सम्प्रतिपन्नम् । तच्च हिरण्यगर्भस्य <quote>‘प्रजापतिरकामयत
प्रजाः सृजेयेति’</quote>इति बहुषु प्रदेशेषु श्रूयते । अतस्तद्धेतुकादनुमानात् <quote>‘ब्रह्मा शिवो मे अस्तु
सदाशिवों, यो ब्रह्मा ब्रह्मण उज्जभारप्राणेश्वरः कृत्तिवासाःपिनाकी’</quote>ति शिवहिरण्यगर्भवाच-
कसामानाधिकरण्याच्च हिरण्यगर्भः शिवाभिन्नः । अत एव कूर्मपुराणे वसुमनसो राज्ञो ज-
न्मप्रभृति सूर्यभक्तस्य सावित्रीजपेन बहुकालं सूर्यमाराधितवतः तदवसाने तस्मै फलं दातुं
सूर्यमण्डलाद्धिरण्यगर्भरूपेण प्रादुर्भूतस्यैव देवस्य क्षणान्तरे परमेश्वररूपेण दर्शनमुक्तम् ।
<quote>“पूर्णे वर्षशते तस्य भगवानुग्रदीधितिः । प्रादुरासीन्महायोगी भानोर्मण्डलमध्यतः । स दृष्ट्वा
देववपुषं मण्डलस्थं सनातनम् । स्वयम्भुवमनाद्यन्तं ब्रह्माणं विस्मयं गतः । तुष्टाव वैदिकै-
र्मन्त्रैः/?/ सावित्र्या च विशेषतः । क्षणादपश्यत्पुरुषं तमेव परमेश्वरम् । चतुर्मुखं जटामौलिमष्ट-
हस्तं त्रिलोचनम् । चन्द्रावयवलक्ष्माणं नरनारीतनुं हरम् । भासयन्तं जगत्कृत्स्नं नीलकण्ठं
स्वरश्मिभिः ।।”</quote> इत्यादिना । तस्माद्धिरण्यगर्भस्य शिवाभिन्नत्वात्तत्र लक्षणसत्त्वं न दोषः ।
अतस्तद्व्यावर्तनाय यत्नो न कार्य इत्येतच्छङ्कानिराकरणार्थं सूत्रम् ।। सू ।। <pratika>भेदव्यपदेशाच्च
।। १८ ।।</pratika> <quote>‘अस्मिन्नस्य च चद्योगं शास्ती’</quote>ति व्यवहिताग्रिमसूत्रादस्मिन्निति पदस्यानयनम-
भिप्रेत्य व्याचष्टे—<pratika>अस्यामिति</pratika> । सूत्रे त्वस्मिन्निति पदमुपनिषद्ग्रन्थाभिप्रायम् । तथा चा-
स्यामेवोपनिषदि शिवहिरण्यगर्भयोः भेदे व्यपदिश्यमाने सन्निहिते तदभेदाभिप्रायेण <quote>‘यतः
प्रसूते’</quote>त्यादिना जगत्प्रसूतिकारणत्वादिवर्णनमिति नयनमत्यन्तमयुक्तमिति भावः । <quote>‘यो दे-
वाना’</quote>मिति मन्त्रः/?/ शास्त्रयोनित्वाधिकरणावसाने व्याख्यातः । ननु, ब्रह्मणस्सकाशाद्रु/?/द्रस्यो-
<note>(१) <quote>‘स जायमानस्सजनिष्यमाणः प्रत्य/?/स्तिष्ठति विश्वतोमुखः’</quote> । इति पाठभेदः श्रूयते ।</note>
