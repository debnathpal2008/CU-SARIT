<pb n="325"/>
त्वादिविशिष्टपुरुषरूपेण जगदुपादानत्वात् । परब्रह्मात्मकस्य तस्य जगदाकार-
त्वमिति वक्ष्यामः <quote>‘प्रकृतिश्च’</quote> <ref>(ब्र॰२.१.२३)</ref> इत्यधिकरणे ।।
नारायणस्योपासकत्वे प्रमाणान्तरमाह---
<sutra>।। सू ।। स्मृतेश्च ।। ६ ।।</sutra>
‘एवमुक्त्वा ततो राजन् महायोगेश्वरो हरिः । दर्शयामास पार्थाय परमं रूपमै-
श्वरम् ।। <ref>(भ॰गी११.९)</ref> इति स्मृतेश्च महायोगस्वामिनो नारायणस्य परमेश्वरविषयो
योगःसमाधिरभिव्यज्यते । अत्र, ‘अहं यथावदाराध्यः कृष्णेनाक्लिष्टकर्मणा । तस्मा-
<!-- APPAYYA !-->
शेषः । ननु <quote>‘नारायणपरं ब्रह्मे’</quote>त्यस्य नारायणः परं ब्रह्मेत्येवार्थः । विभक्त्यश्रवणं तु <quote>‘सुपां
सुलु’</quote>गित्यादिना तल्लोपादित्यभ्युपगन्तव्यम् । <quote>‘अहमेव परं ब्रह्म परं तत्वं पितामह । अहमेव
परं ज्योतिः परमात्मा त्वहं विभुः ।’</quote> इति लिङ्गपुराणे तदुपबृंहणदर्शनादिति चेदुच्यते । अयं
श्लोकस्तत्र महालिङ्गप्रादुर्भावात्पूर्वं ब्रह्मनारायणयोः परस्परोत्कर्षविवादप्रस्तावे ब्रह्माणं प्रति
नारायणोक्तिरूपः । अनन्तरं तद्विवादप्रशमनार्थोऽद्भ‍ूतमहालिङ्गमध्यसन्निहितस्य शिवस्य
वचनैः <quote>‘पश्यतं मां महादेवं भयं सर्वं विमुच्यताम् । युवां प्रसूतौ गात्राभ्यां मम पूर्वं महा-
बलौ । त्रिधा भिन्नोऽस्म्यहं विष्णोः ब्रह्मविष्णुभवाख्यया । सर्गरक्षालयगुणैर्निष्कलः परमे-
श्वरः । संमोहं त्यज विष्णो त्व’</quote>मित्यादिभिः तत्रैवापोदितः कथमर्थतत्त्वव्यवस्थापकः । प्रत्युत
मोहावस्थावचनत्वाविष्करणेन भ्रान्तिगृहीतमन्त्रार्थोपन्यासोऽयम् । मन्त्रार्थस्तु गूढोऽन्यः
इत्येव तदाशयः स्पष्टं प्रतिभाति । तात्पर्यसङ्ग्रहे त्वाचार्यैः नारायणेत्येतद्भिन्नं पदमिति प्रौ-
ढिवादेनाभ्युपगम्य नारायणस्य परब्रह्मत्वादिकं विश्वपतित्वादिकमिवोपास्यगतमेव तदभे-
दभावनादार्ढ्यसिद्धमुपन्यस्तमित्युपपादितम् । <quote>‘ब्रह्मोच्यते परमसौ परमं च तत्वं ज्योतिः
परं च परमेश्वर पद्मनाभः । त्वद्भावनैकरसिकस्त्वदनन्यभावान्मन्त्री यथा गरुडभावनया
गरुत्मान् ।’</quote> इति । तत्रायमाशयः । <quote>‘ऋतं सत्य’</quote> मित्युपास्यरूपसमर्पकेऽग्रिमानुवाके तस्यापि
परब्रह्मभावः श्रूयते । न चोभयोस्स युक्तः । नाप्युपासकः परं ब्रह्म उपास्यस्तदन्य इति
युक्तम् । तस्मादुक्तैव रीतिरनुसर्तव्या । न चाभेदभावनासिद्धा उपास्यधर्मा उपासकेनैव
स्वगतत्वेन वर्ण्यन्ते न तु तटस्थवचनैरिति नियमोऽस्ति । <quote>‘उत्ताना वै देवगवा वहन्ती’</quote>त्या-
दिवदन्यभ्रमसिद्धस्याप्यन्येनानुवदितुं युक्तत्वादिति ।। नारायणस्य हृदयसम्बन्धान्महाज्ञे-
यमिति विशेषणाच्च सिद्धं परमेश्वरोपासकत्वमुपबृंहणेन दृढीकर्तुमुत्तरसूत्रमित्याह---<pratika>नारा-
यणस्येति ।। सू ।। स्मृतेश्च ।। ६ ।।</pratika> <pratika>अभिव्यज्यत इति ।</pratika> महायोगेश्वर इति श्रीकृष्णस्य
योगनिष्ठामुक्त्वा तत्सामर्थ्यात्पारमेश्वरप्रदर्शनोक्त्या तद्योगः परमेश्वरविषय इति ज्ञाप्यते ।
गरुडभावनां विना गारुडरूपस्येव परमेश्वरभावनां विना तदीयरूपस्यान्येन प्रदर्शयितुम-
शक्यत्वात् । परमेश्वरभावनासामर्थ्यादेव दधीचेनापि तदीयं रूपं प्रदर्शितमिति लिङ्गपुरा-
णादिषु दक्षदधीचसंवादे प्रतिपादितत्वाच्चेति भावः । <quote>‘दिव्यं ददामि ते चक्षुः पश्य मे यो-
गमैश्वर’</quote>मिति पूर्वश्लोके कृष्णस्य परमेश्वरविषयो योगः कण्ठतः प्रतिपादितः । तथापि कृ-
ष्णेन दर्शितं रूपं पारमेश्वरमित्येतदपि ज्ञापयितुमयं श्लोक उदाहृतः । यत्त्वाश्वमेधिके <quote>‘द्रष्टु-
मिच्छामि ते रूपमैश्वरं तन्निदर्शये’</quote>त्युदङ्कप्रार्थनायां <quote>‘ततस्स तस्मै प्रीतात्मा दर्शयामास त-
