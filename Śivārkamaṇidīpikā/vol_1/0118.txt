<pb n="118"/>
पतिर्गुणेशस्संसारमोक्षस्थितिबन्धहेतुः ।” <quote>“सत्यं ज्ञानमनन्तं ब्रह्म”</quote> <quote>“ऋतं सत्यं
परं ब्रह्म परुषं कृष्णपिङ्गलम् । ऊर्ध्वरेतं विरूपाक्षं विश्वरूपाय वै नमः।।”</quote> इत्या-
<!-- APPAYYA !-->
गुण्यनियन्ता । संसारस्सन्ततं सरणमिहि परत्र च गतागतम् । तेन जन्मप्रलययोर्ग्रहणम् । बन्ध-
स्तिरोभावः । सूत्रे कृत्यपञ्चकं गृहीतमित्यस्य यत इति पञ्चम्या हेत्वर्थकत्वस्य च स्पष्टीक-
रणार्थं विषयवाक्यान्तरोदाहरणम् । अनपायगुणद्वारकं तथाभूतविग्रहद्वारकं च स्वरूपलक्ष-
णमप्यनेन सूत्रेण विवक्षितमिति दर्शयितुं <quote>‘सत्यं ज्ञान’</quote><quote>‘मृतं सत्य’</quote>मिति मन्त्रयोरुदाहरणम् ।
अत्र जन्मादिकं ब्रह्मणो लक्षणं भवितुमर्हति न वेति तत्प्रयोजनसम्भवासम्भवाभ्यां संशये
पूर्वः पक्षः । नैतद्ब्रह्मणो लक्षणं भवितुमर्हति अन्निष्ठत्वात् । लक्षणस्य हि लक्ष्यगतकिञ्चि-
च्छेषसिद्धिः प्रयोजनम् । तत्र च प्रयोजनं लक्षणे हेतुतयोपयुज्यते इतीष्यते । न चातन्निष्ठं
तन्निष्ठसाध्यसिद्धावुपयुज्यते । विशिष्य च ब्रह्मलक्षणस्येदं वस्तु ब्रह्मेति शृङ्गग्राहिकया वस्तु-
विशेषब्रह्मत्वनिर्धारणं प्रयोजनमिष्यते । न चैतल्लक्षणं तन्निर्धारणं जनयितुमीष्टे । यतश्श्रुति-
वाक्येषु क्वचिदानन्दः क्वचित्सत क्वचिज्ज्ञानं क्वचिच्छिवः कारणत्वेन वर्ण्यते । तेषु किं ब्रह्मेति
सर्वसाधारणकूटसाक्षिणानेन लक्षणेन निर्धारणीयम् । न च सर्वेषामेतेषामव्यवस्थितविकल्पेन
व्यवस्थितविकल्पेन समुच्चयेन वा जगज्जन्मादिकारणत्वमिति तथैवैतेषां ब्रह्मत्वमपि स्यादि-
ति वाच्यम् । अव्यवस्थितविकल्पे श्रुतहान्यादिदोषापत्तेः । तथाहि यदा तावदानन्दशास्त्र-
स्य प्रामाण्यमभ्युपगम्यते तदा <quote>‘सदेव सोम्येद’</quote>मित्यादिशास्त्रश्रुतं सदादीनां कारणत्वं हात-
व्यमिति सदादिशास्त्राणामपौरुषेयत्वेन प्राप्तस्य प्रामाण्यस्य परित्यागो दोषाभावादप्राप्तस्या-
प्रामाण्यस्य स्वीकारश्चेति तेषु दोषद्वयमापतति । यदा पुनस्सदादिशास्त्राणामन्यतमं प्रमाण-
मभ्युपगम्यते तदा तत्र प्राक्स्वीकृताप्रामाण्यपरित्यागः परित्यक्तप्रामाण्यस्वीकारश्चेति तत्र
दोषद्वयमापततीत्येवं प्रतिशास्त्रं प्रतीतप्रामाण्यपरित्यागाप्रतीताप्रामाण्यकल्पनारूपदोषद्वयं
पर्यायान्तरे कल्पिताप्रामाण्यपरित्यागपरित्यक्तप्रामाण्यस्वीकाररूपं दोषद्वयं चेति चत्वारश्च-
त्वारो दोषाः प्रादुष्युः । तस्मादत्यन्तबाधादपि पापीयान्विकल्पः । अत्यन्तबाधे हे यद्वाक्यं
दुर्बलत्वेनावधारितं तत्प्रबलविरुद्धत्वात्स्वार्थात्सर्वधैव प्रच्यावितं सदर्थसङ्कोचं वृत्त्यन्तरं वा स-
मासाद्य निर्वृणुयादेव । न त्वव्यवस्थितजयपराजयपर्यायप्राप्तिमदसमाप्यमानसमरसमबलन-
रपतिद्वयन्यायेन क्लेशानुवृत्तिमनुभवेत् । न वा श्रोतॄन्समबलयोद्ध‍ृनरपतिद्वयविषयवासिजना-
निवान्यतरसमाश्रयणसन्देहसमुद्रतरङ्गपरम्परानिमज्जनेन क्लेशयेत् । नचैवंभूतयोरेव व्रीहि-
यववाक्ययोर्विकल्पोऽङ्गीकृतः तथेहापि स्यादिति शङ्कनीयम् । अनुष्ठेयार्थेष्वैच्छिकप्रयोगभे-
देनोभयानुग्रहात् कथञ्चिदव्यवस्थापरिहारसम्भवेऽप्यत्र सिद्धे वस्तुनि तत्परिहारासम्भवात् ।
तस्मादव्यवस्थितविकल्पस्तावदिह न सम्भवति । कल्पभेदादिना व्यवस्थितविकल्पाभ्युपग-
मे तु <quote>‘एकमेवाद्वितीयं’</quote> <quote>‘द्यावाभूमी जनयन्देव एक’</quote>इत्यादि श्रुतिविरुद्धब्रह्मानेकत्वप्रसङ्गः ।
आनन्दादयः समुच्चिताः कारणमित्येवंरूपसमुच्चयपक्षेऽप्ययं दोषस्तुल्यः । अधिकश्च ब्रह्मनामै-
कमत्यासम्भवो दोषः । तेषां धर्मसमुच्चयः कारणमित्यपि पक्षो न युज्यते । अचेतनस्य तस्ये-
क्षापूर्वकस्रष्ट्टत्वाद्यसम्भवात् । एवमभिन्ननिमित्तोपादानत्वरूपतयाभिमते लक्षणे कर्तृत्वरूप-
निमित्ततांशस्यानन्दादिष्विदंतया ब्रह्मनिर्धारणरूपप्रयोजनपर्यवसायित्वाभावाल्लक्षणानुप्रवेशो
