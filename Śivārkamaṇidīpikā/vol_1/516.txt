<pb n="516"/>
इत्यादिरुपन्यासः ।। <quote>‘येयं प्रेते विचिकित्सा मनुष्ये अस्तीत्येके नायमस्तीति चैके ।
एतद्विद्यामनुशिष्टस्त्वयाऽहं वराणामेष वरस्तृतीयः’</quote> (कठ. १-२१) इति, <quote>‘अन्यत्र
<!-- APPAYYA !-->
दुर्दर्शं गूढमनुप्रविष्टं गुहाहितं गह्वरेष्ठं पुराण’</quote>मिति मन्त्रस्य पूर्वार्धं न लिखितम् । अत्र ह्यु-
त्तरार्ध एव <quote>‘देवं मत्वे’</quote>त्युपास्योपासनयो<quote>‘रध्यात्मयोगाधिगमेन धीर’</quote>इत्युपासकस्य च उपन्या-
सो दृश्यते । अध्यात्मयोगः उपासकात्मस्वरूपविषयो योगः । <pratika>येयं प्रेत इति ।</pratika> <quote>‘येयं प्रेते
विचिकित्सा मनुष्ये अस्तीत्येके नायमस्तीति चैके । एतद्विद्यामनुशिष्टस्त्वयाहं वराणामेष
वरस्तृतीयः’</quote> इति प्रश्नः । एवमत्रोपाख्यायते&mdash;वाजश्रवसो महर्षिः सर्ववेदसदक्षिणेन यज्ञे-
नेष्ट्वा जरद्गवीर्दक्षिणाः प्रयच्छन् बालेन नचिकेतसा पुत्रेणानर्हदक्षिणादाननिमित्तक्रतुवैक-
ल्यात् पितुरनिष्टमाशङ्कमानेन तदनिष्टं स्वात्मप्रतिपादनेनापि क्रतुसम्पत्तिं कारयित्वा निवा-
रणीयमिति मन्यमानेन <quote>‘तत मां कस्मै दास्यसी’</quote>ति पुनःपुनः पृष्ट्वा बहुवारप्रश्ननिर्बन्धस-
ञ्जातकोपस्य <quote>‘मृत्येव त्वा ददानी’</quote>त्युक्तवतः वचनेन नचिकेतास्तथैव मृत्युलोकं गत्वा
मृत्योर्द्वारि तिस्रो रात्रीरनश्नन्नुषित्वा प्रवासागतेन मृत्युना ब्राह्मणो यदनश्नन् द्वारि स्थित
इति भीतेन त्रीन्वरान्वृणीष्वेति पृष्टः प्रथमेन वरेण पितुस्सौमनस्यं द्वितीयेनाग्निविद्यां च
प्रतिलभ्य अथ <quote>‘येयं प्रेत’</quote> इति पप्रच्छेति । नायं प्रेतः प्रेतशब्दस्य लोकवेदप्रसिद्ध्या मृतवि-
षयत्वमङ्गीकृत्य मरणानन्तरानुवर्तिजननान्तरानुबन्धिदेहातिरिक्तात्मसदसद्भावविषयो वर्ण-
नीयः । यथाभूतात्मसद्भावे नचिकेतसः प्रागेव विश्वासवत्त्वात् । अन्यथा पितुः क्रतुवैक-
ल्यदोषपरिहारार्थं <quote>‘तात कस्मै मां दास्यसी’</quote>ति वचनस्य <quote>‘मृत्यवे त्वा ददामी’</quote>त्युक्तबतः
पितुरनृतदोषपरिहारार्थं स्वयं मृत्युलोकजिगमिषासमये <quote>‘सस्यमिव मर्त्यः पच्यते सस्यमिव
जायते पुन’</quote>रिति वचनस्यानुपपत्तेः । नापि <quote>‘न प्रेत्य संज्ञास्ती’</quote>ति वाक्यमुखे प्रेत्यशब्दप्रयो-
गानुसारेण प्रेतशब्दस्य प्रकर्षेण इतः पुनरावृत्तिरहितां गतिं प्राप्त इति योगेन मुक्तविषय-
त्वमङ्गीकृत्य मुक्त्यनन्तरानुबन्धिमलमायादिसकलपाशक्षयपूर्वकं जन्ममृत्युभयशोकाद्यस्पृष्ट-
परमशिवलोकप्राप्तिमदात्मसदसद्भावविषयो वर्णनीयः । तत्रापि तस्य प्रागेव विश्वासवत्त्वा-
देव । अन्यथा <quote>‘स्वर्गे लोके न भयं किञ्चनास्ति न तत्र मृत्युः न जरया बिभेति । उभे तीर्त्वा
अशनायापिपासे शोकातिगो मोदते स्वर्गलोक’</quote>इति स्वर्गलोकमहिमवर्णनपूर्वकं <quote>‘स त्वमग्निं
स्वर्ग्यमध्येषि मृत्यो प्रब्रूहि तं श्रद्दधानाय मह्यम् । स्वर्गलोका अमृतत्वं भजन्ते एतद्द्विती-
येन वृणे वरेणे’</quote>ति स्वर्गसाधनाग्निविद्यावरणानुपपत्तेः । स्वर्गलोको ह्यत्र मुक्तप्राप्यः परम-
शिवलोक एव । <quote>‘देवा ह वै स्वर्गं लोकमगमन् । ते रुद्रमपृच्छ’</quote>न्नित्यथर्वशिरसि शिवलोके
स्वर्गशब्दप्रयोगदर्शनात् इह स्वर्गलोकशब्दस्याशनायापिपासाजरामृत्युभयशोकास्पृष्टत्वेन
विशेषितत्वाच्च तस्मै नाचिकेताद्युपदेशानन्तरं तच्चयनफलवर्णनप्रस्तावे <quote>‘स मृत्युपाशान्पुरतः
प्रणुद्य शोकातिगो मोदते स्वर्गलोके’</quote>इति तत्फलस्वर्गप्राप्तेस्सकलसंसारपाशनिवृत्तिपूर्वकत्वेन
विशेषितत्वाच्च । न च कर्मणो मुक्तिसाधनत्वं न सम्भवतीति वाच्यम् । उपासनानुग्राहक-
त्वेन तत्सम्भवात् । तस्मादनिर्णीतविषयस्यास्य प्रश्नस्य प्रतिवचनमालोच्याभिप्रायो वर्ण-
नीयः । प्रतिवचने तु प्रथमं तावत् प्रश्नस्य दुरवगाहविषयत्वं प्रतिपाद्यते । <quote>‘देवैरत्रापि
विचिकित्सितं पुरा न हि सुज्ञेयमणुरेष धर्म’</quote>इति । तदनन्तर<quote>‘मन्यं वरं नचिकेतो वृणीष्वे’</quote>-
