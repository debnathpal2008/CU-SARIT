<pb n="431"/>
अथ दहराधिकरणम् ।। ५ ।।
तदिह हरिविरिञ्चादिप्रपञ्चोत्तीर्णस्यापि साधकानुग्रहाय पुरिशयानतया पुरुषस्य
परमशक्तिरूपोमाशबलितस्य विरूपाक्षस्य परब्रह्मणः साक्षात्कारः सकलसं-
सारनिवृत्तिपूर्वकं तत्प्राप्तये तदुपासकानां तद्वाचकप्रणवपराणां भवतीति निरू-
पितम् । तस्य पुरिशयनमुपासनं च प्रकटयितुमिदमधिकरणं प्रस्तूयते---
<sutra>।। सू॰ ।। दहर उत्तरेभ्यः ।। १३ ।।</sutra>
छान्दोग्ये श्रूयतेऽस्य विषयः <quote>‘अथ यदिदमस्मिन् ब्रह्मपुरे दहरं पुण्डरीकं वे-
श्म दहरोऽस्मिन्नन्तर आकाशः तस्मिन् यदन्तस्तदन्वेष्टव्यं तद्वाव विजिज्ञासि-
तव्यम्’</quote> इत्यादि ।।
दहराकाशइह किं भूताकाश उच्यते, उत जीवः, परमेश्वरो वेति संशयः ।।
आकाशशब्दस्य वियति रूढतया भूताकाशो दहराकाशः । अथवा जीवो दहर
<!-- APPAYYA !-->
<head>अथ दहराधिकरणम् ।। ५ ।।</head>
<p>पूर्वाधिकरणसङ्गतिप्रदशनपूर्वर्कमुत्तराधिकरणमवतारयति---<pratika>तदिहेति</pratika> । अध्वातीतपर-
माकाशवर्त्त्यपि शिवः उपासकानां प्रत्यक्षविषयो भूत्वा <quote>‘तदोकोऽग्रज्वलन’</quote>मित्य <ref>(ब्र॰ ४-२-१६
सू॰)</ref> धिकरणोक्तीरीत्या तदनुग्रहीतुं तेषां हृदयपुण्डरीकेऽपि कृष्णपिङ्गलत्वादिविशिष्टेन
सूक्ष्मेण रूपेणावस्थितः प्रणवेन स्वोपासकानां सकलसंसारनिवृत्तिपूर्वकस्वप्राप्तये तदी-
क्षणविषयो भवतीति खल्वीक्षतिकर्माधिकरणे निरूपितम् । तस्य यत्र स्थितस्य यथाभूतरू-
पगुणविशिष्टस्य प्रणवेनोपास्यत्वं तत्सर्वं प्रकटी कर्तुं दहरविद्याविचारार्थमधिकरणमारभ्यत इत्य-
र्थः । एषा प्रासङ्गिकी सङ्गतिः । प्रकृतसिध्द्यर्थेयमुपोद्धातसङ्गतिरिति केचित् <pratika>।। सू॰ ।। दहर उत्त-
रेभ्यः ।। १३ ।।</pratika> त्रेधा संशयं दर्शयन् संशयकोटीनां बीजानि सूचयति-<pratika>दहराकाश इहेति ।</pratika>
आकाशश्रुतिरभ्यस्यमाना भूताकाशकोटेर्बीजम् । दहरत्वलिङ्गमभ्यस्यमानं जीवकोटेरिति दह-
राकाश इत्यनेन सूचितम् । इहेत्यनेन सिद्धान्तकोटेर्बीजं सूचितम् । यत्र प्रकरणे अपहतपाप्म-
त्वादिकं परमेश्वरलिङ्गं श्रूयत इति भावः । <pratika>वियति रूढतयेति ।</pratika> आकाशशब्दस्तावल्लोके वि-
यति प्रसिद्धतरः । न च सा प्रसिद्धिरासमन्तात्काशत इति योगमूला । ज१डे तदसम्भवात् । अत-
स्तस्य तत्र रूढिरेव । परमेश्वरे तु योगो वा व्यापकत्वादिना भूताकाशसाम्येन गौणवृत्तिर्वा
वक्तव्या । तदुभयं रूढितो दुर्बलम् । अतो रूढ्या भूताकाश एवायमिति भावः । <pratika>दहरेति । तस्य</pratika>
स्वरूपतो व्यापकत्वेऽपि हृदयपुण्डरीकावच्छेदेनाल्पत्वं सम्भवतीति भावः । स्वरूपेणैवाल्प-
त्वमुपपादनीयं चेत् जीवोऽयमस्त्वित्याह---<pratika>अथवेति</pratika> । ननु पक्षद्वयेऽपि <quote>‘यावान्वा अयमाका-
शस्तावानेषोऽन्तर्हृदय आकाश’</quote> इति वाक्यशेषो न सङ्गच्छते । तथाहि भूताकाशे तावदभे-
दादुपमानोपमेयभावो न सङ्गच्छते । न च बाह्याभ्यन्तरकृतभेदेन तदुपपत्तिः । आन्तरस्य
बाह्यवद्व्यापकत्वाभावात् । जीवे स्वत एवाणुत्वान्न सङ्गच्छते । परमेश्वरे तु हृदयावच्छेदेनाल्प-
त्वेऽपि स्वरूपेण व्या२पकत्वविवक्षयोपपद्यते । <quote>‘एष त आत्मान्तर्हृदयेऽणीयान् व्रीहेर्वा यवाद्वे’</quote> ति
<note>(१) ‘जीवे तदसंभवात् इति- क- पाठः.</note> <note>(२) <quote>‘व्यापकतयोपपद्यते’</quote> इति-ख-पाठः ।</note>
