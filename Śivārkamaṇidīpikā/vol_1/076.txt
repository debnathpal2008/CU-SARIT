<pb n="076"/>
मन्त्रे विकृतिविशेषविहितं सोमक्रयणं वत्सतरं प्राप्ते <quote>‘वसुरसि रुद्रोऽसी’</quote>ति । क्वचिद्वचनमा-
त्रमूह्यते । यथा <quote>‘छगस्य वपाया मेदस’</quote>इति मन्त्रे प्राजापत्यपशून्प्राप्ते <quote>‘छागाना’</quote>मिति । क्वचि-
त्प्रकृतिर्लिङ्गं चोह्यते । यथा <quote>‘अग्नये जुष्ट’</quote>मित्यादित्यचरुं प्राप्ते मन्त्रे <quote>‘अदित्यै जुष्ट’</quote>मिति ।
क्वचित्प्रकृतिर्वचनं चोह्यते । यथा तस्मिन्नेव मन्त्रे वैश्वदेवचरुं प्राप्ते <quote>‘विश्वेभ्यो देवेभ्य’</quote> इति ।
क्वचिल्लिङ्गं वचनं चोह्यते । यथा <quote>‘प्रास्मा अग्निं भरते’</quote>ति मन्त्रे <quote>‘मह्ला आलभेते’</quote>ति विहिता-
न्पशून्प्राप्ते <quote>‘प्राभ्योऽग्नि’</quote>मति । क्वचित्री/?/म्यप्यूह्यन्ते । यथा <quote>‘आपो देवी’</quote>रिति मन्त्रे आज्यप्रोक्ष-
णमिति सोमारौद्रचरौ विहितं घृतं प्राप्ते <quote>‘घृत देवे’</quote>ति । क्वचित्सकलस्य पदस्याभ्यासरूप ऊहः ।
यथा <quote>‘एकथास्य त्वचमार्च्छता’</quote>दितिमन्त्रे पशुगणं प्राप्ते एकथैकथेति । एवमूहस्सापवादो नवमे
प्रपञ्चितः । *एवमातिदेशिकपदार्थगतरूपान्तरात्मकोहनिरूपणानन्तरं तन्निवृत्त्यात्मको बाधो
दशमे निरूपितः । निवृत्तिश्च कस्यचित्क्वचिदतिदेशवाक्यप्रवृत्तिकाले प्रकृतावविज्ञातत्वेन
तद्ग्राह्यत्वासम्भवात् । यथा दर्शपूर्णमासाङ्गभूतायामारम्भणीयायामारम्भणीयायाः । न ह्या-
रम्भणीयाविधानसमये दर्शपूर्णमासयोरारम्भणीया अङ्गमिति विज्ञाता । येन सापि प्रयाजा-
दिवदतिदेशवाक्येन गृह्येत । कस्य चिदतिदेशवाक्यप्रवृत्तिकाले प्रकृतौ विज्ञातस्याप्यसम्भवा-
न्निवृत्तिः । यथा पवमानेष्टावग्निहोत्रहवण्याः । <quote>‘ययाग्निहोत्रं हुतं साग्निहोत्रहवणी प्रकृताव-
ग्निहोत्रहवण्या हवींषि निर्वपती’</quote>ति निर्वापकरणत्वेन ग्राह्येति स्थितम् । न च पवमानेष्टिसमये
अग्निहोत्रं हुतम् । क्वचिद्द्वारलोपान्निवृत्तिः । तत्र द्वारलोपः । क्वचिद्दारत्वाभिमतस्य स्वतस्सि-
द्धतया । यथा कृष्णलेष्ववघातद्वारस्य वैतुष्यस्य स्वतस्सिद्धतयावघातस्य निवृत्तिः । क्वचि-
त्पूर्वसिद्धतया । यथा <quote>‘खलेवाली यूपो भवती’</quote>त्यत्र खलेवाल्याः प्रागेव छित्वा तक्षणेन श्लक्ष्णी-
कृत्य निखातायाः छेदनतक्षणोच्छ्रयणानां निवृत्तिः । क्वचिद्द्वारसम्पादनाशक्त्या । यथा प्रा-
शित्रेडाभक्षणार्थेषु कृष्णलेष्वभिघारणजन्योपकारस्य स्वादिम्नस्सम्पादयितुमशक्यत्वादभि-
धारणनिवृत्तिः । क्वचित्सिद्धशेषिविरोधान्निवृत्तिः । यथाग्रयणदक्षिणादिरूपे वत्से अन्वाहा-
र्यधर्मस्य पाकस्य । पाके हि कृते वत्सो नश्येत्तन्मांसमेव दक्षिणा स्यात् । क्वचित्साध्यशेषि-
विरोधान्निवृत्तिः । यथा <quote>‘बार्हस्पत्यो नैवारस्सप्तदशशरावश्चरुर्भवती’</quote>त्यत्र निर्वाप्येषु व्रीहिषु
<quote>‘चतुरो मुष्टी’</quote>न्निर्वपतीत्यतिदेशप्राप्तस्य चतुर्मुष्टिपरिमाणस्य व्रीहिसाध्यस्य सप्तदशशरावप-
रिमाणचरुरूपसाध्यशेषिविरोधित्वात् संख्यामुष्ट्योरन्यतरस्व बाधावश्यम्भावे जघन्यत्वात् मु-
ष्टेर्निवृत्तिः । क्वचिद्विरोधाभावेऽपि प्रयोजनाभावान्निवृत्तिः । यथाग्रयणदक्षिणारूपे वाससि
पाकस्य । प्रकृतौ ह्यन्वाहार्यरूपदक्षिणाद्रव्यनिष्पत्त्यर्थं <quote>‘दक्षिणाग्नावपरिमितं महान्तमोदनं
पचती’</quote>ति पाको विहितः । इह दक्षिणाद्रव्ये वाससि प्रागेव निष्पन्ने स्थिते तन्निष्पत्त्यनुपयो-
गिना किं पाकेन । <quote>‘द्वारलोपान्निवृत्ति’</quote>रित्यत्र द्वारशब्देन यद्द्वारतया फलतया वा प्रयोजनं
तत्सर्वं विवक्षितम् । तेन मृते यजमाने क्रियमाणायामिष्टा<quote>‘वायुराशास्त’</quote>इत्यादिमन्त्राणां
विवक्षितफलानां मृतस्य यजमानस्यायुरादिफललोपान्निवृत्तिरप्युदाहरणमित्यादि द्रष्टव्यम् ।
क्वचित्प्रत्याम्नानात् प्राकृतपदार्थनिवृत्तिः । साप्यनेकविधा । क्वचिदुपदिष्टपदार्थविरोधात्तन्नि-
वृत्तिः । यथा <quote>‘औदुम्बरो यूपो भवती’</quote>ति वैकृतपशावतिदेशप्राप्तयूपोद्देशेनौदुम्बररूपप्रकृतिद्र-
व्यविधानादुदुम्बरप्रकृतिके यूपे प्राकृतस्य बिल्वपलाशादेर्विरोधेन प्रकृतित्वासम्भवान्निवृ-
