<pb n="477"/>
संजातेति च तदनादरश्रवणात् ब्रह्मविद्यावैकल्येन स्वात्मानं प्रति हंसोक्ताना-
दरवाक्यश्रवणात् तदैवाचार्यं प्रत्याद्रवणाच्च सूच्यते । हिशब्दो हेतौ । यतः
शूद्रेत्यामन्त्रणं न जातियोगेन ततः शूद्रस्य बह्मोपासनं नास्तीति ।।
<!-- APPAYYA !-->
द्रवणेन कार्येण चत शुगस्य सञ्जातास्तीति ज्ञाप्यते । अतश्शूद्रेत्यामन्त्रणं न रूढ्या, किं तु
शोचितृत्वयोगेनैवेत्यर्थः । ननु शोचतीत्यर्थे.शूद्रशब्दस्य व्युत्पत्तिर्व्याकरणप्रक्तियया न दृश्यते,
नाप्युणादिप्रक्रियया । उणादिसूत्रे हि <quote>‘स्थायितञ्चिवञ्चिशकिक्षिपिक्षुदिसृपी’</quote>त्यादिसूत्रतो
रक्प्रत्ययेऽनुवर्तमाने <quote>‘शतेरश्चे’</quote>ति सूत्रेण <quote>‘शटशातने’</quote> इति धातो रक्प्रत्ययेन धातोरका-
रस्य ऊकारादेशेन च शूद्रशब्दो निष्पादितः । न च <quote>‘शुचिद्लृशोक’</quote> इति धातोरौणादिकरक्प्र-
त्ययेन शूद्रशब्दस्य कथञ्चिन्निष्पत्तिसम्भवेऽपि ततस्तस्य न यौगिकत्वनिर्वाहः । उणादयोऽ-
व्युत्पन्नानि प्रातिपदिकानी<quote>‘त्यतः कृकमिकंसकुम्भपात्रकुशाकर्णीष्वनव्ययस्य’</quote>इति <ref>(पा॰ ८
३-४६)</ref> सूत्रे कमिग्रहणे सत्यपि कमेरौणादिकसप्रत्ययान्तस्य कंसपदस्य ग्रहणेन सर्वेषां
नाम्नामुणादिप्रत्ययैः पदान्तानां कृत्तद्धितसूत्रेण प्रातिपदिकसंज्ञासिद्धिसम्भवेऽपि अर्थवत्सू-
त्रप्रणयनेन च ज्ञापितत्वादिति चेत् आत्राहुः । रुजं द्रावयतीत्यर्थे रुद्रशब्दस्येव शोचतीत्यर्थे
शूद्रशब्दस्य नैरुक्तप्रक्रियया सिद्धिरिति । केचित्तु <quote>‘स्थायितञ्ची’</quote>त्यादिरक्प्रकरणे <quote>‘अमित-
म्योर्दीर्घश्चे’</quote>ति सूत्रादनन्तरं <quote>‘शुचेर्दश्चे’</quote>ति सूत्रान्तरपाठं कल्पयन्तः तेन शूचेश्चकारस्य दका-
रेण रक्प्रत्ययेन पूर्वसूत्रानुवृत्तेन धातोरुकारस्य दीर्घादेशेन च शूद्रशब्दनिष्पत्तिं मन्यन्ते ।
ननु, हंसवाक्यश्रवणरैक्वोपसर्पणाभ्यां जानश्रुतेश्शोकस्सूच्यत इत्युक्तमयुक्तम् । हंसवाक्य-
श्रवणानन्तरमेव क्षत्तृप्रेषणपूर्वकरैक्वोपसर्पणेन हि जानश्रुतेः कश्चन रैक्वोपसर्पणहेतुः मानसो
भावो हंसवाक्यश्रवणेन सञ्जात इत्येतावत्प्रतिपत्तुं शक्यम् । स भावः शोक इति कुतः
प्रतिपत्तव्यम्। हंसवाक्यं जानश्रुतिनिन्दात्मकमिति ततस्तस्य शोकोदय एव युक्त इति चेन्न ।
तद्रैक्वस्य स्तुतिरूपमपि भवतीति ततस्तोषोदयोऽपि युक्तएव । स्वस्यापि रैक्वमहिमप्राप्त्युपायस्य
तदुपास्यदेवतोपासन्स्य तेन प्रदर्शनात् तदुपासनप्रकारोपदेशार्थं प्रार्थनीयस्स एव रैक्व इति
सूचयितुं <quote>‘सयुग्वान’</quote> मिति तच्चिह्नस्योपन्यासाच्च । तथापि जानश्रुतेस्स्वनिन्दया हंसवा-
क्यगतया शोकोदयोऽपि स्यादिति चेन्न।हंसवाक्ये प्रकृतानुपयुक्तरैक्वस्तुतेस्तच्चिह्नोपन्यासस्य च
सत्त्वेन तेन लिङ्गेन नायं लौकिको हंसःकिं तु मम हितैषी कश्चिदृषिरेव अन्येन ऋषिणा सह स्व-
यमुक्तिप्रत्युक्तिव्याजेन रैक्वो देवतोपासनालब्धमहामहिमवैभवस्त्वमपि रैक्वोपास्यां देवतामु-
पास्व, स इव महामहिमा भविष्यसि, तदुपासनालाभे च स एव रैक्व उपदेष्टा, तस्य चिह्नं
शकटपर्यटनं, तमन्विष्य ततो विद्यां लब्ध्वा कृतार्थो भवेति मामवबोधयितुमागतः इत्यति-
विदग्धस्य विविधधर्मानुष्ठानविशुद्धान्तःकरणस्य राज्ञोऽवगतिसम्भवेन हंसकृतस्वनिन्दायाः
सम्राजमेव राजानं प्रति <quote>‘कियदस्त्यधुना राज्यं कियदाज्ञाबलं तव । अनेन त्वमुपायेन
सार्वभौमो भविष्यसी’</quote>त्यैश्वर्योपाये प्रवर्तयितुकामेन हितैषिणा कृताया निन्दाया इव हर्ष-
एव हेतुत्वात् । किं च नेयं जानश्रुतेर्निन्दा यद्भुवमारभ्य द्युलोकपर्यन्तं व्याप्तस्य कालाग्नि-
ज्वालाकलापवत्स्पर्शमात्रेण दहनशक्तस्य सूर्येऽप्यसम्भावितस्य ज्योतिषस्तस्मिन्नभाववर्णनम् ।
सम्भावितगुणवैकल्यवर्णनं हि निन्दा भवति । न <quote>‘त्वाकाशमयं खादितुं न शक्त’</quote> इतिवदस-
