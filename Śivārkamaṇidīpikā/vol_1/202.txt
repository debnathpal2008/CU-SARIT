<pb n="202"/>
सच्छब्देन परमेश्वर एव प्रतिपाद्यते न प्रधानमित्यह-
<sutra>*सू. ।। गतिसामान्यत् ।। ११ ।।</sutra>
यथास्यामुपनिषदि सत्पदस्य परमेश्वरवाचित्वेन गतिः तथा श्रुत्यन्तरेऽपि समा-
ना <quote>‘पुरुषो वै रुद्रस्सन्महो नमो नम’</quote>इत्यादौ । अतः सत्पदवाच्यः परमेश्वर एव ।।
व्यक्तमेवास्यामुपनिषद्यात्मनः सर्वोत्पत्तिः श्रूयत इत्याह---
<!-- APPAYYA !-->
नीही’ति सुषुप्तिवृत्तान्तस्य सर्वस्यापि वक्तव्यत्वेन प्रतिज्ञातत्वात् तद्दशायां सति सत्सम्पत्तिर-
प्युक्तेति चेन्न । स्वाप्ययविषयोपक्रमोपसंहारमध्ये तदुक्तेरनुपयोगात् । अनन्तरमेव ‘स यथा
शकुनि’रित्यादिना तदुक्तेश्च । तस्मात्सत्सम्पत्तिवाक्यस्य स्वाप्ययविषयोपक्रमोपसंहारमध्यनि-
वेशनसामर्थ्येन स्वपदसत्पदयोरैकार्थ्यावश्यम्भावे सति जीवस्याकारणे प्रधाने लयानुपपत्तेस्त-
स्य सत्पदवाच्यत्वे स्वाप्ययवचनमनुपपन्नमिति युक्तमेव । न चैवं तस्य ब्रह्मण्यपि लयोऽनुप-
पन्नः । तदकारणत्वाविशेषात् । अतस्सूक्ष्मावस्थे स्वस्मिन्नेव तस्य लयो वक्तव्यस्स्यादिति
वाच्यम् । जीवशरीरकस्य ब्रह्मणः तद्द्वारेणापृथक्सिद्धतदाश्रयतया स्थूलावस्थजीवं प्रति सू-
क्ष्मावस्थजीवस्येव ब्रह्मणोऽपि तदुपादानकारणत्वेन तत्र तस्य लयोपपत्तेः । न चैवमत्यन्त-
भिन्नयोः जीवब्रह्मणोः कार्यकारणभावे कार्यकारणानन्यत्वसिद्धान्तभङ्गप्रसङ्गः । न ह्यनन्यत्वं
भेदाभावः । किंतु दण्डदेवदत्तवत्कदाचिदपि पृथगवस्थितेरभावः । स तु जीवब्रह्मणोर्भेदस-
त्त्वेऽपि नीलघटवदयुतसिद्धत्वान्न हीयते । नीलघटयोरयुतसिद्धिर्गुणगुणिभावेन । इह शरीरश-
रीरिभावेनेति विशेषः । आरम्भणाधिकरणेऽप्येवमेव कार्यकारणानन्यत्वं भाष्यकृदुपपादयि-
ष्यतीति तत्रैवायमर्थः प्रपञ्चयिष्यते । एवं जीवमात्रस्य ब्रह्मणि लयसमर्थन एव <quote>‘सता सम्पन्नः
स्वमपीतः’</quote> <quote>‘प्राणबन्धनं हि सोम्य मनः’</quote> <quote>‘सति सम्पद्य सत आगम्ये’</quote>त्यत्राप्ययस्थानयोः भेद-
व्यपदेशाः सङ्गच्छन्ते । <quote>‘प्राज्ञेनात्मना सम्परिष्वक्तो न बाह्यं किञ्चन वेद नान्तर’</quote>मित्यादिश्रु-
त्यन्तरैकार्थ्यमप्युपपद्यते । न हि तत्रापि सम्परिष्वक्तशब्दस्य ब्रह्मपर्यन्तत्वं वक्तुं शक्यम् ।
<quote>‘सुषुप्त्युत्क्रान्त्योर्भेदेने’</quote>ति <ref>(ब्र॰ १—३—४२)</ref> सूत्रेण प्राज्ञेनात्मना सम्परिष्वक्तयोर्भेदस्य समर्थ-
यिष्यमाणत्वात् । ननु, यदि भिन्नेऽपि ब्रह्मणि जीवस्य लयः तर्हि प्रधानेऽप्यस्तु । तस्यापि
ब्रह्मण इव जीवद्वारा तदवस्थाश्रयत्वकल्पनेन तदुपादानत्वोपपादनसम्भवादिति चेन्न । चे-
तनस्य ब्रह्मणः श्रुतिसिद्धेन जीवं प्रति शरीरित्वेन तदयुतसिद्धाश्रयतया <quote>‘यथा सुदीप्ता-
त्पावकाद्विस्फुलिङ्गास्सहस्रशः प्रभवन्ते सरूपाः । तथाक्षराद्विविधास्सोम्य भावाः प्रजायन्ते
तत्र चैवापियन्ति’</quote>इत्यादिश्रुतिसिद्धं तदुपादानत्वमुपपादयितुं शक्यम् । न त्वचेतनस्य प्र-
धानस्येति विशेषात् । तस्माद्युक्तस्स्वाप्ययादिति हेतुरिति । उत्तरसूत्रमवतारयति—<pratika>सच्छब्दे-
नेति</pratika> ।। सत्पदस्यास्य तत्प्रकरणपठितैरीक्षत्यादिहेतुभिरिव श्रुत्यन्तरगतेन व्याख्यानेनापि स
एव तेन प्रतिपाद्योऽवसीयत इत्युत्तरसूत्रेण दर्शयतीत्यर्थः <pratika>।। सू ।। गतिसामान्यात् ।। ११ ।।</pratika>
अवगतिसाम्यादिति सूत्रार्थमभिप्रेत्य व्याचष्टे—<pratika>यथेति</pratika> । उत्तरसूत्रमवतारयति---<pratika>व्यक्तमेवे-
ति</pratika> । ननु, श्रुत्यन्तरप्रसिद्धं ब्रह्मणः कारणत्वमप्रतिक्षिप्य सद्विद्यालम्बनेन प्रधानमपि कल्पभे-
देन कारणमिति लक्षणातिव्याप्तिमात्रं खलु पूर्वपक्षेणाशङ्कितम् । तस्योपनिषदन्तरेष्विव अ-
