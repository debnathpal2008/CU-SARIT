<pb n="407"/>
<sutra>।। सू ।। स्थित्यदनाभ्यां च ।। ६ ।।</sutra>
<quote>‘द्वा सुपर्णा सयुजा सखाया समानं वृक्षं परिषस्वजाते । तयोरन्यः पिप्पलं
स्वाद्वत्ति अनश्नन्नन्यो अभिचाकशीति ।’</quote> इति जीवस्य कर्मफलादनमुक्त्वा अनश्नत
एव दीप्यमानस्याभिधानाच्च । तस्मादर्थान्तरभूतः परमेश्वर एव द्युभ्वाद्यायतन-
मिति निर्णयः ।
<!-- APPAYYA !-->
परत्वोपपत्तेरित्याशङ्कानिराकरणार्थं सूत्रम्---<pratika>सू ।। स्थित्यदनाभ्यां च</pratika> ।।६।। <quote>‘भेदव्यपदेशा’</quote>
दिति व्यवहितं सूत्रमिहानुवर्तते । ततश्चायं सूत्रार्थः । <quote>‘द्वा सुपर्णे’</quote>ति मन्त्रे <quote>‘तयोरन्य’</quote>इ<quote>‘त्यन-
श्नन्नन्य’</quote> इति च जीवब्रह्मणोरेव परस्परभेदो व्यपदिश्यते । स चात्त्यनश्नन्नभिचाकशीती-
त्यत्तृत्वानशनस्थितिरूपपरस्परविरुद्धधर्माभ्यामुपपादनपूर्वकमेव व्यपदिश्यते । तस्मादुपपत्ति-
रूपतात्पर्यलिङ्गोपबृंहितभेदव्यपदेशात् संसारिणोऽर्थान्तरभूत एव परमेश्वरः प्रकरणप्रतिपाद्य
इति तत्प्रकरणात् स एव द्युभ्वाद्याधार इति युक्तमित्येवं सूत्रार्थमभिप्रेत्य व्याचष्टे—<pratika>द्वा सुप-
र्णेत्यादिना</pratika> । सर्वविज्ञानप्रतिज्ञानं विशिष्टशिवाद्वैतरूपे सविशेषाद्वैत एवोपपन्नम् । <quote>‘ब्रह्म
वेद ब्रह्मैव भवती’</quote> त्येतत् ब्रह्मसदृशो भवतीत्येतदर्थकमिति भाष्य एव तत्रतत्रोपपादितम् ।
<quote>‘अस्य महिमानमिती’</quote>त्येतदपि सोपपत्तिकभेदव्यपदेशानुसारेण सदृशमहिमावाप्तिपरं द्रष्टव्य-
म् । <quote>‘यदा पश्यः पश्यत’</quote> इत्यनन्तरमन्त्रे तत्साम्यापत्तेः कथ्यमानत्वात्तदनुसारेण <quote>‘एषोऽणुरात्मे’</quote>
त्यग्रिममन्त्रे <quote>‘तस्मिन्विशुद्धे विभवत्येष आत्मे’</quote>त्यस्य विभुवदाचाररूपतत्साम्यप्राप्तेर्विवक्षितत्वाच्च।
अधिकरणार्थमुपसंहरति—<pratika>इति निर्णय इति</pratika> । अत्र यद्यपि प्राग्ब्रह्मपरतया निर्णीते मुण्डके
स्पष्टान्येव ब्रह्मलिङ्गानि । तथापि द्युभ्वाद्याधारो वायुः प्रधानं जीवो वा तेन तज्ज्ञानेन वा
प्राप्ये ब्रह्मण्यमृतशब्दोदिते प्राकरणिकसर्वधर्मान्वय इति पूर्वपक्षकरणादस्पष्टब्रह्मलिङ्गता ।
इहा<quote>‘मृतस्यैष सेतु’</quote>रित्यत्र केनचित्प्रकारेण सेतुशब्दावलम्वेन पूर्वपक्षे निरस्तेऽपि <quote>‘परमतस्से-
तून्मानसम्बन्धे’</quote><ref>(ब्र॰ ३. २. ३०. सू.)</ref>त्यधिकरणे प्रकारान्तरेण तदवलम्बनः पूर्वपक्षः करि-
ष्यत इति न पौनरुक्त्यम् ।। ।। <pratika>इति द्युभ्वाद्यधिकरणम्</pratika> ।। १ ।।</p>
<!-- APPAYYA !-->
<head>नयमणिमालायाम्</head>
<head>अथ द्युभ्वाद्यधिकरणम् ।। १ ।।</head>
<sutra>सू॰ । द्युभ्वाद्यायतनं स्वशब्दात् ।। १ ।। मुक्तोपसृप्यव्यपदेशाच्च ।। २ ।। नानुमानमतच्छब्दात्
प्राणभृच्च ।। ३ ।। भेदव्यपदेशात् ।। ४ ।। प्रकरणात् ।। ५ ।। स्थित्यदनाभ्यां च ।। ६ ।।</sutra>
<lg><l>द्यु/?/पृथिव्याद्यायतनं युक्तं वायुरिति तल्लिङ्गात् । सर्वाधारत्वगुणः श्रुतो हि सूत्रात्मनस्तस्य ।। ५१ ।।</l></lg>
<lg><l>आत्मश्रुतेर्विमुक्तप्राप्यत्वश्रवणतश्च शिव एव । अत एव न प्रधानं जीवो वा तद्भिदापदेशाच्च ।। ५२ ।।</l></lg>
<head>इति द्युभ्वाद्यधिकरणम् ।। १ ।।</head>
<head>सूत्रार्थचन्द्रिकायाम्</head>
<head>अथ प्रथमस्याध्यायस्य तृतीयः पादः ।</head>
<head>अथ द्युभ्वाद्यधिकरणम् ।। १ ।।</head>
