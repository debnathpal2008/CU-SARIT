<pb n="459"/>
ष्णुत्वसातिशयत्वादिदोषकलुषितं स्वल्पसुखमभिधत्ते । परब्रह्मणः शिवस्य पदं तु
निरतिशयसुखस्वरूपमनावृत्तिलक्षणमेव ब्रूते । अतः सातिशयत्वादिदोषदुष्टसु-
खपदवर्तिनां निरतिशयसुखं ब्रह्मपदं प्रत्यर्थित्वं संभवत्येव । शक्त्यतिशयतः स्वयं-
भातवेदार्थत्वात् पूर्वाधीतवेदविस्मरणाभावाद्वातेषां वैदुष्यं च संभवति । शास्त्रस्य
साधारण्येनोपासनाविधायकत्वादधिकारस्यदुर्निवारत्वेनदूरतस्तत्पर्युदासः।तेषा-
मर्थवादप्रामाण्यात् विग्रहवत्त्वेन सामर्थ्यं चास्ति; <quote>‘आदित्योयूपः’</quote> <quote>‘अग्निर्हिमस्यभेष-
जम्’</quote>इत्यादीनां गुणवादानुवादानां स्वार्थे तात्पर्याभावेऽपि<quote>‘इन्द्रो वृत्राय वज्रमुदय-
च्छत्’</quote> इत्याद्यर्थवादानां विरोधस्य मानान्तरप्राप्तेश्चाभावेन स्वार्थे तात्पर्यसंभवात् ।
<!-- APPAYYA !-->
यत’ इत्यौपनिषदवाक्यरूपप्रमाणान्तरदर्शितयोपपत्त्या क्षयिष्णुत्वमपि दुर्वारम् । आदिशब्देन
अर्थवादादिसिद्धमसुरभयवत्त्वादिकं सङ्गृह्यते । अतो <quote>‘यन्न दुःखेन सम्भिन्न’</quote>मित्यादिश्लोक-
स्तत्कृतनिर्वचनस्वर्गशब्दश्च मुख्यवृत्त्या परमेश्वरपद एव स्वारसिकः कथञ्चिदिन्द्रादिपदे-
ष्वपि वर्तते जनपदाधिपेष्विवेश्वरशब्द इति भावः। <pratika>शक्त्यतिशयेति</pratika>। सर्वज्ञशक्त्यतिशयवत्त्वा-
दनधीतोऽपि वेदस्तदर्शश्च देवानां भातीति वा पूर्वाधीतस्यैव वेदस्य सुप्तप्रबुद्धन्यायेन स्मृति-
र्भवतीति वा तेषां वैदुष्यमपि सम्भवतीत्यर्थः । <pratika>शास्त्रस्येति</pratika> । तदुपासनाविधेः साधारण्या-
त् । तस्मा<quote>‘च्छूद्रो यज्ञेऽनवक्लृप्त’</quote> इतिवन्निषेधाभावात् देवानामधिकारस्यावश्यंभावात्तत्पर्युदा-
सशङ्का कथञ्चिदपि नावकाशं लभत इत्यर्थः।ननु सम्भवेदेवमर्थित्वादिकं यदि तेषां विग्रहवत्त्वं
स्यात्तदभावात् सामर्थ्यमर्थित्वादिकमपि न सम्भवतीत्याशङ्क्याह—<pratika>तेषामिति</pratika> । <quote>‘इन्द्रो
वृत्रार्य’</quote>त्यादीनां देवताविग्रहप्रापकाणां स्वार्थेऽवान्तरतात्पर्यं तदा न स्यात् यद्या<quote>‘दित्यो यूप’</quote>
इत्यादीनामिव मानान्तरविरोधेन गुणवादत्वम् <quote>‘अग्निर्हिमस्य भेषज’</quote>मित्यादीनामिव माना-
न्तरतः प्राप्त्यानुवादकत्वं स्वीकर्तव्यं स्यात् । न चैतदुभयमस्ति । न त्वादित्यादिपदशक्तिग्रहत-
त्प्रयोगविरोधोऽस्तीति दर्शितम् । सत्यम् । स विरोधसूत्रे <quote>‘तदुपरी’</quote>त्यंशेन निराकृतः । तथा हि
---तदिति पदं मनुष्याधिकारत्वादिति प्रकृतमनुष्यपरामर्शि तेषामित्यर्थे <quote>‘सुपां सुलुगि’</quote> त्या-
दिसूत्रेण लुप्तषष्ठीकं भिन्नपदं न तु तदुपपादकम् । <quote>‘पूरणगुणसुहितार्थसदव्ययतव्यसमानाधि-
करणेने’</quote>ति सूत्रेणाव्ययेन सह समासस्य प्रतिषिद्धत्वात्। तथा च तेषां मनुष्याणां न केवलं म-
नुष्यत्वदशायामेव परमेश्वरोपासनायामधिकारः । किं तु तदुपरि ऊर्ध्वदशायाम् । एवमेव <quote>‘अ-
यमात्मेदं शरीरं निहत्याविद्यां गमयित्वान्यं नवतरं कल्याणतरं रूपं कुरुते पित्र्यं वा गान्धर्वं
वा दैवं वा प्राजापत्यं वा ब्राह्मं वे’</quote>ति श्रुतिप्रसिद्धायां मनुष्यशरीरत्यागानन्तरभावितदुत्कृष्ट-
शरीराधिष्ठानरूपायां देवत्वादिदशायामपि तदधिकारोऽस्ति । अधिकारविशेषणानामर्थित्वादी-
नां सम्भवादिति सूत्रार्थः । स्पष्टार्थं देवादीनामिति सूत्रणीये तदुपरीति सूत्रणं प्राङ्मनुष्याणामेव
तदीयसत्कर्मोपार्जिता उपरितन्यो दशा बह्व्य इति प्रदर्शनेन मनुष्याणां यानि देवत्वप्रा-
पकाणि कर्माणि तद्विध्यन्यथानुपपत्तिर्देवतासद्भावे प्रमाणमिति सूचनार्थम् । ज्योतिष्टोमादि-
विध्यन्यथानुपपत्त्या हि देशान्तरदेहान्तरभोग्यैहिकसुखविलक्षणस्वर्गशब्दोक्तसुखरूपत्फल-
भोक्तृत्वेन कर्मदेवाः सिद्ध्यन्ति। तथैवाजानदेवा अपि सिद्ध्यन्ति। तत्तत्कल्पादिप्रभवेन्द्राद्याजान-
देवपदस्यापि पूर्वकल्पानुष्ठितकर्मविशेषफलत्वात् । तथा सामगानां पञ्चविंशब्राह्मणेऽ<quote>‘प्यतिरात्रः
