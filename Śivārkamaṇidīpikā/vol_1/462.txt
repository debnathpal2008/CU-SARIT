<pb n="462"/>
तत इन्द्रादिदेवानामपि उत्पत्तिरनिवार्या । तथात्वे तदुत्पत्तेः प्राक् त-
द्विनाशात् परतश्च वैदिकेन्द्रादिशब्दानामर्थशून्यत्वमनित्यत्वं वा स्यात् । अ-
नित्यत्वेऽपि पौरुषयेत्वने विधिनिषेधवाक्यानामप्रामाण्यम् । अतस्तत्प्रयुक्तकर्म-
णां चासिद्धिरित्यनेकानर्थापत्तिः । ततो वैदिकशब्दविरोधस्य परिहाराय
विग्रहवत्त्वं देवानामनङ्गीकार्यमिति चेत्---न, अतो वैदिकादेव इन्द्रादि-
शब्दात् इन्द्राद्यर्थसृष्टेः । यदीन्द्रादिशब्दा व्यक्तिवाचकाः स्युः तदा खल्विन्द्रा-
दिशब्दार्थनाशे तेषामर्थशून्यत्वमनित्यत्वं वा स्यात् । गवादिशब्दवत् आकृति-
वाचकत्वमेवेन्द्रादिशब्दानामुच्यते । तथा च— यथा कुलालो घटादिशब्दात् म-
<!-- APPAYYA !-->
त्कश्चित्स्वपित्रादिकृतेन्द्रनामवान्देवस्सम्भवति । डित्थादिशब्दानां व्यक्तिविशेषेषु साङ्केतिक-
त्वेऽपि लोके तन्नामकव्यक्तिप्रवाहाविच्छेददर्शनात् । तथा च तथाभूता एव देवा <quote>‘इन्द्राग-
च्छ’</quote> <quote>‘अग्न आयाहि वीतय’</quote> इत्यादि१शब्दानामपि तत्तत्काले विषया भविष्यन्तीत्याशङ्क्याह—
<pratika>अनित्यत्वं वा स्यादिति</pratika> । तथा सति वैदिकानामिन्द्रादिशब्दानां नित्य एकोऽर्थो व्यव-
स्तितो न स्यात् । एकस्य शब्दस्य कालभेदेनानेकार्थत्वं तु क्वापि न दृष्टमिति भावः । न-
नु व्यवस्थितैकार्थराहित्यरूपमनित्यत्वं मन्त्राणां न दोषः । <quote>‘कदा चन स्तरीरसि’</quote>इत्यादिमन्त्रा-
णा<quote>‘मैन्द्र्या गार्हपत्यमुपतिष्ठते’</quote>इत्यादिभिरग्न्युपस्थानादिषु स्तोत्रशस्त्रप्रकरणपाठादिभिरिन्द्रस्तु-
त्यादिषु च विनियुक्तानां तत्तत्प्रयोगभेदेनानेकार्थपरत्वदर्शनादित्याशङ्क्य <quote>‘कदा चन स्तरी-
रसी’</quote>त्यादिमन्त्रगतानामिन्द्रादिपदानां प्रयोगविशेषेषु अग्न्यादिपरत्व <quote>‘मैन्द्र्या गार्हपत्यमुप-
तिष्ठते’</quote>त्यादिविध्यधीनम् । नैवमिह पूर्वकल्पे व्यक्त्यन्तरपराणां वैदिकानामिन्द्रादिशब्दानां
कल्पान्तरे व्यक्त्यन्तरपरत्वं विध्यधीनमिति वक्तुं शक्यते । किं तु तत्तत्कालवर्तीन्द्रादिश-
ब्दसङ्केतयितृपुरुषबुद्ध‍यधीनमिति वक्तव्यम् । तथा चेन्द्रादिदेवतापदघटितानां विधिनिषेधा-
ख्यानानां तत्तत्कालवर्तीन्द्रादिपदसङ्केतयितृस्वतन्त्रपुरुषबुद्ध‍यधीनार्थप्रतिपादकत्वे तत्सापेक्ष-
त्वलक्षणमप्रामाण्यं तच्चोदितकर्मणामननुष्ठानं च स्यादित्यर्थः । तस्मादप्रामाण्यादिदोषप-
रिहारायेन्द्रादिशब्दानां गवादिशब्दवज्जातिशब्दत्वमभ्युपेतव्यम् । तच्चाचेतनज्योतिरादि-
वाच्यत्व एव सम्भवति न विग्रहवच्चेतनवाचित्वे । डित्थादिशब्दविषयाणामिवेन्द्रादिशब्द-
विषयाणां विग्रहाणामेकजात्यवच्छेदासम्भवात् शब्दविरोधपरिहाराय देवतानां विग्रहवत्त्वं
त्यक्तव्यमित्युपसंहरति—<pratika>तत इति</pratika> । सौत्र<quote>‘मत’</quote>इति पदं व्याचष्टे—<pratika>वैदिकादेवेति</pratika> । ननु वैदिका-
दिन्द्रादिशब्दादिन्द्राद्यर्थसृष्टिः कथं विरोधपरिहारे हेतुः स्यादित्याशङ्क्य तेन हेतुना साध्य-
मिन्द्रादिशब्दानां जातिवाचित्वं तत्र हेतुत्वेन विवक्षितमिति दर्शयति—<pratika>यदीन्द्रादिशब्दा-
इति</pratika> । ननु जातिशब्दत्वं शब्दविरोधपरिहारे हेतुरिति युक्तमेव । जातिशब्दत्वे कथमिन्द्रादी-
नामिन्द्रादिशब्दप्रभवत्वं हेतुरित्याशङ्क्य तस्य तत्र हेतुत्वं दृष्टान्तमुखेनोपपादयति—<pratika>यथा
कुलाल इति</pratika> । शब्देनार्थस्मृतिसापेक्षा सृष्टिः स्त्रष्टव्यार्थस्य स्मर्यमाणार्थसमानाकृतित्व एव
लोके दृष्टा । तथा च ब्रह्मा वैदिकादिन्द्राद्याकृतिविशेषप्रतिपादकाच्छब्दात्पूर्वेन्द्राद्याकृतिवि-
शेषमनुसन्धाय कल्पादाविन्द्रादीन्सृजतीति तेषां पूर्वेन्द्रादिसमानाकृतित्वसिद्धौ तदभिव्य-
<note>(१) <quote>‘शब्दानाम्’</quote> इति छ. पाठः ।</note>
