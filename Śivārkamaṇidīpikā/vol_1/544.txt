<pb n="544"/>
नाच्चावगम्यते । एके वाजसनेयिनः विस्पष्टमस्मिन् बालाक्यजातशत्रुसंवादे
एतत्समानार्थमधीयते । तत्र हि <quote>‘यत्रैष एतत् सुप्तोऽभूद्य एष विज्ञानमयः
पुरुषः क्वैष तदाऽभूत् कुत एतदागात्’</quote> इति प्रश्नः । <quote>‘यत्रैष एतत्सुप्तोऽभू्द्य एष
विज्ञानमयः पुरुषस्तदैषां प्राणानां विज्ञानेन विज्ञानमादाय य एषोऽन्तर्हृदय
आकाशस्तस्मिञ्छेते’</quote> इति प्रतिवचनम् । तस्मात् परमेश्वर एवायं सकलजगत्क-
र्तेति सिद्धम् ।।
इति जगद्वाचित्वाधिकरण् ।। ४ ।।
<!-- APPAYYA !-->
न्तव्यासु नाडीषूपसर्पणमुक्त्वा <quote>‘अथास्मिन्प्राण एवैकधा भवती’</quote>ति राज्ञैव कृतं स्वपृष्टार्थविवर-
णम् । तस्य व्याख्यानमिदं च सुषुप्तजीवस्य ब्रह्मणि लयप्रतिपादकम् । <quote>‘सता सोम्य तदा सम्पन्नो
भवती’</quote>ति श्रुत्यन्तरसमानार्थत्वात् । तथा चास्मिन्वेदितव्यतयोपदिष्टे परब्रह्मणि जीवः
सुषुप्तौ लीनो भवतीति तदर्थो ग्राह्यः । यदर्थके पूर्वसूत्रे सूत्रकृता प्रतर्दनविद्यावदिहापि
त्रिविधमुपासनं विवक्षितमिति तन्निर्वाहकं प्राणे प्राणशरीरक इति ब्रह्मविशेषणम् । एता-
भ्यां प्रश्नव्याख्यानाभ्यां जीवातिरिक्तः परमेश्वरोऽत्र प्रतिपाद्योऽवसीयत इति भावः । <quote>‘अपि
चैवमेक’</quote> इति सूत्रशेषं व्याचष्टे&mdash;<pratika>एक इति</pratika> । अपि च वाजसनेयिनोऽस्मिन्प्रकरणे स्पष्टमेतत्
समानार्थवाक्यजातमधीयते । <quote>‘यत्रैष एतत्सुप्तोऽभूत् य एष विज्ञानमयः पुरुषः क्वैष तदाभूत्
कुत एतदागा’</quote>दिति अत्र प्रश्नः । <quote>‘यत्रैष एतत्सुप्तोऽभूत् य एष विज्ञानमयः पुरुषस्तदैषां प्राणानां
विज्ञानेन विज्ञानमादाय य एषोऽन्तर्हृदय आकाशस्तस्मिन् शेत’</quote> इति व्याख्यानम् । अत्र
निर्दिष्टं जीवस्य सुषुप्त्यधिकरणं ब्रह्मेति स्पष्टम् । आकाशशब्देन तन्निर्देशात् तस्य ब्रह्मणि
श्रुत्यन्तरेषु प्रसिद्धतरत्वात् अस्याकाशशब्दस्य एतत्स्थाने कौषीतकिब्राह्मणपठितस्य प्राण-
शब्दस्य एकार्थस्य वक्तव्यतया तयोर्ब्रह्मविषयत्वावश्यंभावाच्च । ब्रह्मविषयत्व एव हि तयो-
रैकार्थ्य<quote>‘माकाशस्तल्लिङ्गात्’</quote><quote>‘अत एव प्राण’</quote>इति सूत्रदर्शितन्यायतश्श्रुत्यन्तरेष्ववगतम् । अतो-
ऽत्र जीवप्रतिपादनस्य जीवातिरिक्तपरमेश्वरप्रतिबोधनार्थत्वं युक्तमिति भावः । अतः परमेश्वर-
सद्भावे तस्य जीवाद्भेदे वा न विवदितव्यमित्यभिप्रेत्याधिकरणमुपसंहरति&mdash;<pratika>तस्मादिति</pratika> ।।४।।</p>
<head>इति जगद्वाचित्वाधिकरणम् ।। ४ ।।</head>
<!-- APPAYYA !-->
<head>नयमणिमालायाम्</head>
<head>अथ जगद्वाचित्वाधिकरणम् ।। ४ ।।</head>
<sutra>सू॰ । जगद्वाचित्वात् ।। १६ ।। जीवमुख्यप्राणलिङ्गान्नेति चेतद्व‍याख्यातम् ।। १७ ।। अन्यार्थंतु जैमिनिः
प्रश्नव्याख्यानाभ्यामपि चैवमेके ।। १८ ।।</sutra>
<lg><l>जीवः कर्मश्रवणादजातशत्रूदितः पुरुषः । कर्म च पुण्यापुण्यं न कथञ्चिदपीश्वरे भवति ।। ७८ ।।</l></lg>
<lg><l>निखिलजगद्वाच्येतत्पदमिह सङ्कोचभावात् । तद्यस्य कर्म कार्यं न स भवति महेश्वरादन्यः ।। ७९ ।।</l></lg>
<head>इति जगद्वाचित्वाधिकरणम् ।। ४ ।।</head>
<head>सूत्रार्थचन्द्रिकायाम्</head>
<head>अथ बालाक्यधिकरणम् ।। ४ ।। ५ ।।</head>
<sutra>सू ।। जगद्वाचित्वात् ।। १६ ।। जीवमुख्यप्राणलिंगान्नेति चेत्तद्व‍याख्यातम् ।। १७ ।। अन्यार्थं तु
जैमिनिः प्रश्नव्याख्यानाभ्यामपि चैवमेके ।। १८ ।।</sutra>
<p><pratika>भगवत्पादमते</pratika>, अस्य <quote>‘यो वै बालाक एतेषां पुरुषाणां कर्ता यस्य वैतत्कर्म स वै वेदितव्यः’</quote> इति कौषीतकिब्राह्मणगतं
बालाक्यजातशत्रुसंवादवाक्यं विषयः । तत्र किं जीवो वेदितव्यत्वेनोपदिश्यते उत मुख्यप्राणः उत परमात्मेति जीव-
