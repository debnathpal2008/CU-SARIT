<pb n="376"/>
<head>अथ अदृश्यत्वाधिकरणम्. ।। ८ ।।</head>
इह प्रत्यक्षपृथिव्यादिरूपत्वेन प्रतिपादितस्य परमेश्वरस्य तद्बद्द‍ृश्यत्वादिकं ना-
स्तीति प्रतिपादयितुमिदमधिकरणमवतार्यते---
<!-- APPAYYA !-->
सङ्गतिं प्रदर्शयन्नुत्तराधिकरणमवतारयति—<pratika>इहेति</pratika> । पुरोवर्तितया प्रत्यक्षतो दृश्यमानं
यत् पृथिव्यादिकं तत्परमेश्वरस्य नियम्यत्वेन रूपमिति तदनुप्रविश्य तत्रावस्थितस्य गृहस्थितस्य
चैत्रस्येव दृश्यता स्यादिति शङ्कानिराकरणार्थं सर्वत्र तन्नियम्यानुरूपशरीरवत्तया स्थितस्यापि
दृश्यत्वाभावप्रतिपादकं वेदान्तवाक्यमन्यपरत्वनिराकरणेन तद्विषयत्वं प्रतिपादयदधिकरणं
प्रवर्त्यत इत्यर्थः । इह पूर्वाधिकरणसङ्गतिवत्पादसङ्गतिरपि प्रदर्शिता। <quote>‘न चक्षुषा पश्यति कश्चनै-
न’</quote>मित्यादिश्रुतिप्रसिद्धब्रह्मलिङ्गभावस्याप्यदृश्यत्वस्य प्रदर्शिततया दृश्यत्वप्रसक्त्यानतिस्पष्ट-
<!-- APPAYYA !-->
<p>यच्छङ्कितं प्रधानादीनामन्तर्यामिन्वमुचितमिति तत्परिहरति=<pratika>न च स्मार्तमतद्धर्माभिलापाच्छारीरश्च ।।२०।।
स्मार्तं च</pratika>=प्रधानं च नान्तर्यामि । कुतः। <pratika>अतद्धर्माभिलापात्</pratika>=विकारजडत्वादितदीयधर्मानिरूपणात् । <pratika>शारीरश्च</pratika>=विराट्
पुरुषश्च । नान्तर्यामी । कुतः । सकलनियामकत्वाद्यनुपपत्तेरित्यर्थः ।</p>
<p>जीवश्च न भवतीत्याह—<pratika>सू॰ ।। उभयेऽपि हि भेदैनैनमधीयते ।। २१ ।। उभयेऽपि</pratika>=काण्वा माध्यन्दिनाश्च ।
<pratika>एनम्</pratika>=अन्तर्यामिणम् । <pratika>भेदेन</pratika>=<quote>‘यो विज्ञाने तिष्ठन्’</quote> <quote>‘य आत्मनि तिष्ठन्’</quote> इत्यादिना जीवाद्भेदेनाधीयते । अतः परमेश्वर-
स्यैव सकलान्तर्यामित्वं न प्रधानविराट्पुरुषजीवानामिति सिद्धम् ।। इति ।</p>
<p><pratika>रामानुजमते सू॰ ।। अन्तर्याम्यधिदैवाधिलोकादिषु तद्धर्मव्यपदेशात्</pratika> ।। १९ ।। विषयवाक्यं समानमेव
अधिदैवाधिलोकादिपदचिह्नितेषु वाक्येषु श्रूयमाणः अन्तर्यामी प्रत्यगात्मा वा परमात्मा वेति संशयः । <quote>‘द्रष्टा श्रोते’</quote>ति कर-
णायत्तज्ञानताश्रुतेः द्रष्टुरेवान्तर्यामित्वोपदेशात् <quote>‘नान्योऽतोऽस्ती’</quote>त्यादिना द्रष्ट्रन्तरनिषेधाच्च प्रत्यगात्मेति पूर्वः पक्षः । सर्वान्त-
रत्वसर्वाविदितत्वसर्वशरीरकत्वसर्वनियन्तृत्वादिधर्मव्यपदेशात् अन्तर्यामी परमात्मा नारायण एवेति सिद्धान्तः ।</p>
<p><pratika>सू॰ । न च स्मार्तमतद्धर्माभिलापाच्छरीरश्च</pratika> ।। २० ।। नायं प्रधानं जीवश्च । तयोरसंभावितसर्वाविदितत्वा-
दिधर्माभिलापात् । असंभावनया यथा न प्रधानं तथा जीवोऽपीत्यर्थः ।</p>
<p>अमीषां गुणानां परमात्मन्यन्वयं प्रत्यगात्मनि व्यतिरेकं च सूत्रद्वयेन प्रदर्श्य निरपेक्षं हेत्वन्तरमाह—<pratika>सू॰ ।। उभयेऽपि
हि भेदेनैनमधीयते</pratika> ।। २१ ।। उभये काण्वा माध्यन्दिनाश्च <quote>‘यो विज्ञाने’</quote> <quote>‘य आत्मनि’</quote> इत्यादिना एनमन्तर्यामिणं भेदेन
परमात्मनियाम्यात्प्रत्यगात्मनो विलक्षणत्वेनाधियते । अतोऽन्तर्यामी प्रत्यगात्मनो विलक्षणः परमात्मा नारायणइति सिद्धम् ।।</p>
<p><pratika>आनन्दतीर्थमते</pratika>, विषयवाक्यं समानमेव । पृथिव्याद्यन्तर्यामितया श्रूयमाणः प्रधानं वा पृथिव्याद्यभिमा-
निजीवो वा विष्णुर्वेति संदेहः । पृथिव्यादेर्विष्णुं प्रति शरीरत्वाभावात् अन्यत्र कथंचिदुपपत्तेश्च प्रधानादिरेवेति पूर्वः
पक्षः । पृथिव्याद्यवेद्यत्वतदन्तरत्वरूपतद्धर्मव्यपदेशात् <quote>‘शीर्यते नित्यमेवास्माद्विष्णोस्तुजगदीदृशम् । रमेत च परो
ह्यस्मिन् शरीरं तस्य तन्मत’</quote> मिति वचनसिद्धयोगबलेन तं प्रति पृथिव्यादेश्शरीरत्वस्योपपत्तेश्च विष्णुरेवेति सिद्धान्तः ।
सूत्रार्थस्तु, <pratika>सू॰ ।। अन्तर्याम्यधिदैवादिषु तद्धर्मव्यपदेशात्</pratika> ।। १८ ।। <pratika>अन्तर्यामी</pratika>=<quote>‘एष आत्मान्तर्याम्यमृत’</quote> इति
श्रुत्युक्तोऽन्तर्यामी विष्णुरेव न प्रधानादिः। कुतः । <pratika>अधिदैवादिषु</pratika>=अधिदैवाध्यत्माधिभूतादिप्रकरणेषु । <pratika>तद्धर्मव्यपदे-
शात्</pratika>=तस्मिन्नन्तर्यामिणि तस्य <quote>‘यं पृथिवी न वेदे’</quote>तिश्रुतावुक्तस्याविदितत्वादिब्रह्मधर्मस्य व्यपदेशात् उक्तत्वादित्यर्थः ।।</p>
<p><pratika>सू॰ ।। न च स्मार्तमतद्धर्माभिलापात्</pratika> ।। १९ ।। चकारस्समुच्चये । <pratika>स्मार्तम्</pratika>=कपिलस्मृत्युक्तं प्रधानं जीवश्च
न अन्तर्यामि । कुतः । <pratika>अतद्धर्माभिलापात्</pratika>=तद्धर्माणां प्रधानजीवधर्माणां त्रिगुणत्वसंसारित्वादीनाम् अनभिलापात्
अनुक्तत्वादित्यर्थः ।।</p>
<p><pratika>सू॰ ।। शारीरश्चोभयेऽपि हि भेदेनैनमधीयत</pratika> ।। २० ।। चकारो न ज्ञोऽनुकर्षणार्थः । <pratika>हि</pratika>=यस्मात् । <pratika>उभयेऽ-
पि</pratika>=काण्वा माध्यन्दिनाश्च । <quote>‘आत्मनोऽन्तरः’</quote> <quote>‘विज्ञानादन्तर’</quote> इति । <pratika>एनं</pratika>=जीवम् । <pratika>भेदेन</pratika>=अन्तर्यामिणस्सकाशाद्भिन्नत्वे-
न । <pratika>अधीयते</pratika>=पठन्ति । तस्मात् <pratika>शारीरः</pratika>=जीवश्च नान्तर्यामीत्यर्थः ।। २० ।।</p>
<head>इति सूत्रार्थचन्द्रिकायामन्तर्याम्यधिकरणम् ।। ६ ।। श्रीकण्ठमते ।। ७ ।।</head>
