<pb n="084"/>
ष्ठानसम्पन्नचित्तशुद्धिना तत्कालसम्पन्नविवेकादिगुणसहकृतपरमभक्तिसंभावि-
तेनानेन ब्रह्मापि निरतिशयनिःश्रेयसकरं विचारणीयमिति । ब्रह्मणो जिज्ञासा
<!-- APPAYYA !-->
परीक्षयावगन्तव्यामिति प्रतिपाद्यते । सा च युक्तिः<quote>‘तद्यथेह कर्मचित’</quote>इत्यादिवाक्येनोपन्यस्य-
ते । सा तु राजसेवादिन्यायेनामुष्मिककर्मणोऽपि फलं क्षीयत इत्युपपादयन्ती यद्यत्कर्मफलं
तत्सर्वमनित्यमिति व्याप्तिमूलतया कस्यापि कर्मणः फलस्य नित्यत्वं न सहते । एवमुप-
पत्तिरूपतात्पर्यलिङ्गोपबृंहितया <quote>‘प्राप्यान्तं कर्मणस्तस्य यत्किञ्चेह करोत्ययम् । तस्माल्लोका-
त्पुनरन्यस्मै लोकाय कर्मण’</quote>इत्यादिसमानार्थकश्रुत्यन्तरसहकृतया देवताधिकरणे वक्ष्यमा-
णन्यायेन विवक्षितार्थैस्सर्गप्रलयाद्यर्थवादैस्सहितया तया कर्मफलनित्यत्ववर्णका मन्त्रार्थवादा
बाधितास्सन्तः प्रशंसामात्रपराः पर्यवस्यन्तीति । नन्वाद्यसूत्रार्थपरिज्ञानाल्लभ्ये विषयप्रयोज-
नाधिकारिनिर्णये चित्तशुद्धिः क्वोपयुज्यते । न ह्य<quote>‘थातो धर्मजिज्ञासे’</quote>ति सूत्रार्थपरिज्ञानसा-
ध्ये धर्मविचारशास्त्रस्य विषयादिनिर्णये साऽपेक्ष्यते । उच्यते । अध्ययनेनाक्षरावाप्त्यन-
न्तरं परस्परविरुद्धं द्वयं युगपदुपतिष्ठते <quote>‘आचार्यकुलाद्वेदमधीत्याभिसमावृत्त्य कुटुम्बे शुचौ
देशे स्वाध्यायमधीयानो धार्मिकान्विदध’</quote>दित्यादि श्रुत्या समावर्तनं तदनन्तरमेव दारपरि-
ग्रहं कृत्वा समारब्धव्यानामग्निहोत्रादीनामनुष्ठानार्थं वेदार्थनिर्णयाय धर्मविचारश्च । अनयोः
क्व प्रवर्तितव्यमिति डोलायमानास्तन्निर्णयार्थं प्रवृत्तमिदं सूत्रमित्युपश्रुत्य धर्मजिज्ञासासूत्रार्थ-
परिज्ञाने स्वयमेव प्रवर्तन्त इति न तत्र चित्तशुद्ध्यपेक्षास्ति । इह तु चित्तशुद्धिरहिताः प्रथमं
धर्मविचारशास्त्राभ्यासादक्षय्यादिवाक्यमपि रात्रिसत्रादिन्यायैः फलपरं मन्यमानास्तद्विरो-
धिन्यायं च तत्राव्युत्पादितं परामर्ष्टुमक्षमास्सन्तः <quote>‘अविद्यायां बहुधा वर्तमाना वयं कृतार्था
इत्यभिमन्यन्ते बालाः । यत्कर्मिणो न प्रवेदयन्ति रागात्तेनातुराः क्षीणलोकाश्च्यवन्ते । इष्टा-
पूर्तं मन्यमाना वरिष्ठं नान्यच्छ्रेयो वेदयन्ते प्रमूढाः । नाकस्य पृष्ठे ते सुकृतेऽनुभूत्वा इमं
लोकं हीनतरं वा विशन्ती’</quote>तिमन्त्रविषयतामनतिवर्तमानाः स्वयमेव ब्रह्मजिज्ञासासूत्रार्थे न
प्रवर्तन्ते । ये तु प्राग्जन्मानुष्ठितैरेव तथाभूतैः कर्मभिः सम्पन्नचित्तशुद्धयस्तत एवैतत्सूत्रपरि-
ज्ञाने प्रवर्तन्ते तेषां विद्यासाधनस्य विद्यासहकारिणश्च कर्मणोऽनुष्ठानार्थं धर्मविचारापेक्षेति
सर्वथा धर्मानुष्ठानानन्तरं शुद्धचित्ता एवैतत्सूत्रपाठेन नित्यानित्यविवेकं लब्ध्वा तन्मूलमा-
दिशब्दगृहीतमैहिकामुष्मिकफलेभ्यो वैराग्यं शमदमादिसाधनं मुमुक्षुत्वं च प्राप्य सहज-
सिद्धायाः शिवभक्तेरतिशयं च प्राप्य जन्मादिसूत्रमारभ्य प्रवर्तिष्यमाणे ब्रह्मविचारे प्रवर्त-
न्त इति युक्तमुक्तं <pratika>तत्कालसम्पन्नविवेकादिगुणसहकृतपरमभक्तिसम्भावितेनेति</pratika> ।
परमां भक्तिं सम्यग्दार्ढ्येन भावितः प्राप्तः परमभक्तिसम्भावितः । <quote>‘भू प्राप्तावात्मनेपदी’</quote>ति
चौरादिकधातोः <quote>‘आ धृषाद्वे’</quote>तिविकल्पितण्यन्तात्कर्तरि क्तप्रत्ययः । सौत्रं ब्रह्मजिज्ञासापदं
विगृह्य षष्ठ्यर्थमाह---<pratika>ब्रह्मण इति</pratika> । ब्रह्मजिज्ञासापदयोरसमासेऽन्वयासम्भवात्समासे वक्तव्ये
ब्रह्मण जिज्ञासां प्रति परम्परया प्रयोजनत्वमस्तीति तादर्थ्यचतुर्थीपरिग्रहे प्रकृतिविकारभा-
वाभावेन कुण्डलहिरण्यादिवत् समासासम्भवात् विषयत्वमस्तीति सप्तमीपरिग्रहे अधिकर-
णसामान्यवाचिन्यास्सप्तम्या विषयरूपाधिकंरणे विशिष्य शक्त्यभावात् सप्तम्यभिहिताधि-
करणसामान्यमुखेनाभिमतविशेषपरिग्रहे प्रतिपत्तिगौरवात् अत एव शेषषष्ठीपरिग्रहस्याप्य-
