<pb n="199"/>
किं च प्रधानपक्षे विरोध इत्याह---
सू. ।। १प्रतिज्ञाविरोधात् ।। ९ ।।
इतश्च न प्रधानं सत्पदवाच्यम् । एकविज्ञानेन सर्वविज्ञानप्रतिज्ञाविरोधात् ।
सत्पदवाच्यतत्त्वज्ञानेन तत्कार्यतया सकलचेतनाचेतनवस्तुविज्ञानं भवतीति
<quote>‘येनाश्रुतं श्रुतं भवती’</quote>त्यादिना प्रतिज्ञायते । प्रधानकारणत्वे विरुद्धमेतत् । चेतनस्य
प्रधानकारणत्वायोगात् । प्रधाने कारणे ज्ञाते जाङ्य/?/विकारास्पदं तत्कार्यमिदं सर्वं
ज्ञायते । यथा मृदि ज्ञातायां तत्कार्यं घटादिकम् ।।
<!-- APPAYYA !-->
द्वचनमस्ति । तदात्मत्व एवोपदेशपरिसमाप्तिदर्शनात् । तस्मान्नात्र स्थूलारुन्धतीन्यायानुसर-
णमस्तीति भावः । पूर्वसूत्रे तच्छब्दः समस्तोऽप्यपेक्षावशादिहानुषक्तष्षष्ठ्यन्तो विपरिणम्य-
ते । ततश्च तस्य सदात्मत्वस्य हेयत्वावचनादिति सूत्रार्थः । चकारः पूर्वसूत्रेणैकीकरणार्थः ।
न केवलं तन्निष्ठस्य मोक्षोपदेशात्प्रधानं न सत्पदवाच्यम् । किं तु तद्धेयत्वावचनसमुच्चितादि-
ति तदर्थः । उत्तरसूत्रमवतारयति---<pratika>किंचेति</pratika> । पूर्वसूत्रोक्तहेतुवत्सूत्रान्तरोक्तहेतुस्पष्टीकरणार्थो
न भवत्ययं प्रतिज्ञाविरोधः । किं तु प्रधानपक्षनिराकरणे स्वतन्त्रहेतुरित्यभिप्रायः ।। सू ।।
<pratika>प्रतिज्ञाविरोधात् ।। ९ ।। सर्वविज्ञानेति ।</pratika> <quote>‘येनाश्रुतं श्रुतं भवती’</quote>त्यादिप्रतिज्ञा तावत्स-
र्वविज्ञानविषया । श्रुतादिपदानामर्थसङ्कोचे कारणाभावात् । <quote>‘कस्मिन्नु भगवो विज्ञाने सर्व-
मिदं विज्ञात’</quote>मित्यादिश्रुत्यन्तरैकार्थ्याच्चेति भावः । ननु, ब्रह्मपक्ष इव प्रधानपक्षेऽपि कार्यका-
रणाभेदात् प्रधानविज्ञानेन तत्कार्यमहदहङ्कारादिसर्वविज्ञानप्रतिज्ञोपपद्यते । मृद्धटादिदृष्टा-
न्तानुरोधेन तस्यास्सत्कार्यविषयत्वादित्याशङ्क्याह---<pratika>सत्पदवाच्येति । सकलेति ।</pratika> ननु,
प्रतिज्ञायाः सकलचेतनाचेतनवस्तुविज्ञानविषयत्वं कुतोऽवसीयते । सत्कार्यसर्ववस्तुविज्ञानवि-
षयत्वं खलु मृद्धटादिदृष्टान्तानुरोधात् अवसीयते । न च <quote>‘सन्मूलाः सोम्येमाः प्रजा’</quote>इति-
तत्रत्यवाक्ये प्रजाशब्दोदितानां चेतनानामपि सत्कार्यत्वमुक्तमिति सत्कार्यसर्वविज्ञानविषयैव
प्रतिज्ञा सकलचेतनाचेतनवस्तुविज्ञानविषया पर्यवस्येदिति वाच्यम् । तत्र प्रजाशब्दस्य सा-
ङ्ख्यमते चेतनाधिष्ठितदेहादिकार्यविषयत्वोपपत्तेः । अन्यथा सन्मूलवाक्योक्तस्य जीवकारण-
त्वस्यैव हेतूकरणसम्भवे तत्तदवगमाधीनाधिगमस्य प्रतिज्ञाविरोधस्य हेतूकरणायोगादिति
चेत् । उच्यते । सर्वविज्ञानप्रतिज्ञा तावदसङ्कोचन्यायानुरोधेन सकलवस्तुविज्ञानविषया
प्रतीयते । सा दृष्टान्तबलात्तत्कार्यसर्वविज्ञानविषया भवन्त्यपि सूक्ष्मसकलचिदचिद्वस्तुविशिष्ट-
ब्रह्मरूपे श्रुत्यन्तरप्रतिपन्ने कारणे सत्पदवाच्येऽङ्गीक्रियमाणे सर्वमपि चिदचिदात्मकं वस्तु
स्थूलरूपविशिष्टतया सत्कार्यकोटावन्तर्भवतीति असङ्कोचेन यथा प्रतीता तथैवोपपद्यते ।
साङ्क्ष्याभिमते स्वतन्त्रप्रधानरूपे कारणे तद्वाच्येऽङ्गीक्रियमाणे तु चेतनवर्गस्य तत्कार्यत्वाभा-
वादसङ्कुचितसर्ववस्तुविषयत्वेन प्रतीता सा विरुध्यत इति भाष्याभिप्रायः । सूत्रान्तरमवता-
रयितुमाशङ्कते---<pratika>प्रधाने कारण इति</pratika> । यद्यपि जडमात्रविषयत्वेन प्रतिज्ञा सङ्कोच्यत इति
<note>(१) शाङ्करभाष्ये तु इदं सूत्रं न दृश्यते । किंतु पूर्वसूत्रस्थचकारार्थत्वेनायमर्थस्संगृहीतः । रामानुजभाष्येऽपि
पृथक्सूत्रत्वेन लेख/?/नं दृश्यते ।</note>
