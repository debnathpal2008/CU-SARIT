<pb n="452"/>
कारत्वादुपासनाशास्त्रविधेः । मनुष्याणां हृदयं यावत्प्रमाणं तदवच्छिन्नं रूपं पर
मेश्वरः परमकारुणिकः परिगृह्णाति तदुपासनासिद्धये । ततः परमेश्वरो ज्योति-
र्मयो लिङ्गरूपतयोपासकानां हृदयमध्ये तिष्ठतीति निर्णयः ।।
।। इति प्रमिताधिकरणम् ।। ६ ।।
<!-- APPAYYA !-->
साध्याहारं सूत्रशेषमुपादाय तस्य तात्पर्यमाह—<pratika>मनुष्याधिकारत्वादित्यादिना । लिङ्गरू-
पेति</pratika> । अङ्गुष्ठसमानाकारत्वं लिङ्गभाव एव सम्भवति । प्रसिद्धं च पुराणागमेषु शिवस्य
लिङ्गरूपेण हृदि सन्निधानम् । अतो लिङ्गरूप एवात्र विवक्षित इति भावः । न<quote>‘न्वत्ता चराच-
रग्रहणा’</quote> <ref>(ब्र॰ १-२-१०)</ref>> दित्यधिकरणे <quote>‘प्रकरणा’</quote>दिति <ref>(ब्र॰ १-२-१२)</ref>सूत्रेण कठवल्लीषु प्र-
करणं ब्रह्मपरमित्युक्तम् । कथं तदन्तर्गतस्याङ्गुष्ठमन्त्रस्य जीवपरत्वमिति पूर्वपक्षावकाशः ।
उच्यते । आनुमानिकाधिकरणे <quote>‘त्रयाणामेव चैव’</quote>मिति <ref>(ब्र॰ १-४-६)</ref> सूत्रेण त्रयाणामुपास-
कोपासनीयतदुपासनानां कठवल्लीषु प्रश्नप्रतिवचनाभ्यां निरूपणमिति वक्ष्यते । तथा च <quote>‘महा-
न्तं विभुमात्मानं मत्वा धीरो न शोचती’</quote>त्यादिप्राकरणिकपूर्वापरमन्त्रगतब्रह्मश्रुतिलिङ्गानामु-
पासनीयब्रह्मण्यन्वयः । अयं तु मन्त्रो <quote>‘योनिमन्ये प्रपद्यन्ते शरीरत्वाय देहिन’</quote> इत्यादिक-
ठवल्लयन्तर्गतमन्त्रवदुपासकप्रश्नोत्तरतया जीवपरस्स्यादिति पूर्वपक्षोत्थानम् । अत्र प्राकरणि-
कब्रह्मलिङ्गानां स्पष्टत्वेऽपि पूर्वपक्षे तेषामन्यत्रान्वय इति स्पष्टास्पष्टब्रह्मलिङ्गता । ननु <quote>‘यो-
निमन्ये प्रपद्यन्त’</quote> इति मन्त्रान्तरवदस्यापि मन्त्रस्योपासकपरत्वेऽपि प्रकरणस्योपास्यातया प्रधा-
ने ब्रह्मणि पर्यवसानं न हीयत इति नास्त्यधिकरणस्य प्रयोजनम् । उच्यते । पूर्वपक्षे सर्वे-
षामङ्गुष्ठवाक्यानां जीवपरत्वात् हृदि ज्योतिर्लिङ्गरूपः परमेश्वर उपासनीयो न सिध्द्यति ।
सिद्धान्ते त्व<quote>‘ङ्गुष्ठमात्रो रवितुल्यरूप’</quote> इत्यादिषु जीवपरत्वेन सम्प्रतिपन्नेषु मन्त्रेष्वङ्गुष्ठमात्रश-
ब्दस्य जीवपरत्वेऽपि ब्रह्म श्रुतिलिङ्गवत्सु मन्त्रेषु श्रुतस्य तस्य ब्रह्मपरत्वात्सा सिद्ध्यतीत्यस्ति प्र-
योजनम् । ननु जीवपरमन्त्रेष्वङ्गुष्ठमात्रशब्दस्याङ्गुष्ठपरिमाणत्वं नार्थः बाधात् किंतु अङ्गुष्ठा-
धिकपरिमाणाभाव इति ब्रह्मपरत्वाभिमतेष्वपि मन्त्रेषु तथैकरूप्याय स एवार्थः स्यात्। नेति ब्रूमः।
एकस्यापि वेशेषणशब्दस्य विशेष्यभेदेन तत्तदुचितार्थग्रहणोपपत्तेः<quote>‘स्थूलो विद्वान्देवदत्त’</quote>इत्यत्र
देवदत्तात्मनि तदपृथग्भूतविशेषस्य शरीरस्थौल्यस्य सद्वारकान्वयवज्जीवापृथग्भूतहृदयावच्छेद-
कृतसङ्कोचशालिधर्मज्ञानगताङ्गुष्ठपरिमाणस्य जीवे सद्वारकान्वयस्योपपत्त्या जीवपरवाक्येऽ-
प्यङ्गुष्ठमात्र इत्यस्याङ्गुष्ठमात्र इत्यर्थग्रहणोपपत्तेश्च । एतेना<quote>‘राग्रमात्र’</quote> इत्येतदिप व्याख्यातम् ।
नाड्यवच्छेदप्रयुक्तसङ्कोचधर्मज्ञानपरिमाणस्य सद्वारकान्वयो विवक्षित इति तत्रापि वक्तुं श-
क्यत्वात् ।।</p>
<head>।। इति प्रमिताधिकरणम् ।। ६ ।।</head>
<head>नयमणिमालायाम्</head>
<head>अथ प्रमिताधिकरणम् ।। ६ ।।</head>
<sutra>सू॰ ।। शब्दादेव प्रमितः ।। २३ ।। हृद्यपेक्षया तु मनुष्याधिकारत्वात् ।। २४ ।।</sutra>
अङ्गुष्ठप्रमितःस्याज्जीवो मैवं स भूतपतिरेव । निस्सङ्कोचैश्वर्यात्तत्वादीशानशब्दाच्च ।। ६१ ।।
<head>इति प्रमिताधिकरणम् ।। ६ ।।</head>
