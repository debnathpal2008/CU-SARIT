<pb n="003"/>
<quote>‘अपि वा यश्चण्डालश्शिव इति वाचं वदेत्तेन सह संवदेत्तेन सह संवसेत्तेन सह भुञ्जीत ।’</quote>
<quote>‘यद्द्वचक्षरं नाम गिरेरितं नृणां सकृत्प्रसङ्गादघमाशु हन्ति तत् ।’</quote> इत्यादिश्रुतिपुराणप्रामा-
ण्यात् । अत एव चाष्टादशविद्यास्थानमध्ये सर्वतस्सारतरत्वमस्य पौराणिका वर्णयन्ति—<quote>‘वि-
द्यासु श्रुतिरुत्कृष्टा रुद्रैकादशिनी श्रुतौ । तत्र पञ्चाक्षरी तस्यां शिव इत्यक्षरद्वयम् ।।’</quote> इति ।
एवं सकलदुरितहरस्य शिवनाम्नः प्रथमं सङ्कीर्तनेन श्रोतॄणां श्रवणादिप्रतिबन्धकसकलदुरि-
तनिवृत्तिर्भवतीत्येतदपि प्रयोजनमिह शिवनामसङ्कीर्तनस्य । एवं परमात्मशब्देन तैत्तिरीयो-
पनिषदाम्नातदहरविद्योपास्यतया शिवशब्देन तत्रत्यमहेश्वरादिशब्दप्रदर्शितपरमेश्वररूपतया
चावगमितस्य नमस्कार्यस्योपनिषदन्तराम्नातदहरविद्यागुणोपसंहारेण क्रियमाणानुसन्धानसू-
चनाय उपनिषदन्तराम्नातदहरविद्याप्रकरणगतैरर्थैर्विशिनष्टि—ओमित्यादिभिश्चतुर्भिर्विशेषणैः ।
ॐमिति शब्दो ब्रह्मवाचकः । <quote>‘ॐमिति ब्रह्मे’</quote> त्यादिश्रुतेः । <quote>‘हरस्सर्वस्य हरणाद्विभुत्वाद्विष्णुरुच्य-
ते । स१र्वज्ञस्सर्वविज्ञानादवनादोमिति स्मृतः ।।’</quote> इति कूर्मवचनाच्च । <quote>‘अ२र्तिस्तुसुहुसृधृक्षिक्षुभाया-
वापदियक्षिनीभ्यो मन्नि’</quote> ति सूत्रान्मन्प्रत्ययानुवृत्तौ <quote>‘अवतेष्टिलोपश्चे’</quote>ति सूत्रेणावतिधातोर्मन्प्र-
त्यये प्रत्ययस्य टिलोपे <quote>‘ज्वरत्वरस्रव्यविमवामुपधायाश्चे’</quote> ति <ref>(पा॰ ६.४.२०)</ref> सूत्रेण वकारा-
कारयोरूठि सवर्णदीर्घे <quote>‘सार्वधातुकार्धधातुकयो’</quote>रिति <ref>(पा॰ ७.३.८४ सू॰)</ref> गुणे च सति
निष्पन्नस्य तस्य <quote>‘कृ३न्मेजन्त’</quote> <ref>(पा॰ १.१.३९)</ref> इति सूत्रेण४ मान्तत्वेनाव्ययत्वात् <quote>‘अव्य-
यादाप्सुप’</quote> <ref>(पा॰ २.४.८२ सू॰)</ref> इति ततश्चतुर्थ्या लोपः । अनेन <quote>‘यः पुनरेतं त्रिमात्रे-
णोमित्येतेनैवाक्षरेण परं पुरुषमभिध्यायीते’</quote> त्याथर्वणोपनिषदि दहरोपासना परब्रह्मवाच-
केन त्रिमात्रेण प्रणवेन तदनुसन्धानपूर्वकं कर्तव्येति वि५धानात् तदाम्नातगुणविशेषो-
पसंहारेणानुसन्धानं सूचितम् । <quote>‘अहंपदार्थाये’</quote> त्यस्य जीवे प्रयुज्यमानस्याहंपदस्य अन्त-
रात्मत्वेना६परिच्छिन्नोपासकाहंभावपर्यवसानास्पदत्वेन वा मुख्यार्थभूतायेत्यर्थः । अनेन <quote>‘य
एषोऽन्तर्हृदय आकाशस्तस्मिन् शेत’</quote> इति बृहदारण्यकोपनिषदाम्नातदहरविद्याप्रकरणगते
<quote>‘अहमेवेदं सर्वोऽस्मीति मन्यते सोऽस्य परमो लोक’</quote> इति वाक्ये श्रुतस्याहंपदस्य तथा मन्यमान-
जीवान्तरात्मनि तदीयापरिच्छिन्नाहंभावपर्यवसानास्पदे वा शिवे पर्यवसानात् तदाम्नातगु-
णविशेषोपसंहारेणानुसन्धानं सूचितम् । <quote>‘लोकानां सिद्धिहेतव’</quote> इत्यस्य दहरोपासकाभिलषि-
तसकललोकप्राप्तिहेतव इत्यर्थः । एतेन <quote>‘अथ य इहात्मानमनुविद्य व्रजन्त्येतांश्च सत्यान्का-
मान् तेषां सर्वेषु लोकेषु कामचारो भवती’</quote>ति छान्दोग्योपनिषदि दहरोपासकस्य सर्वलोका-
वाप्तिफलसङ्कीर्तनात्तदाम्नातगुणविशेषोपसंहारेणानुसन्धानं सूचितम् । <quote>‘सच्चिदानन्दरूपाये’</quote>
त्यनेन <quote>‘तदादिमध्यान्तविहीनमेकं विभुं चिदानन्दमरूपमद्भुत’</quote> मिति कैवल्योपनिषदि
सच्चिदानन्दरूपत्वकीर्तनात्तदाम्नातगुणविशेषोपसंहारेणानुसन्धानं सूचितम् । कैवल्यो-
पनिषदि <quote>‘उमासहायं परमेश्वरं प्रभुं त्रिलोचनं नीलकण्ठं प्रशान्तम् । ध्यात्वा मुनिर्गच्छति
भूतयोनिं समस्तसाक्षिं तमसः परस्ता’</quote> दिति तदनन्तरमन्त्रे भूतयोनिशब्देन शिवस्य
सकलकार्योपादानत्वमुक्तम् । तथा सति दधिभावापन्नस्य क्षीरस्येव कार्यप्रपञ्चभा-
<note>(१) <quote>‘भगवान्त्सर्वविज्ञाना’</quote> दिति ख. पाठः ।</note> <note>(२) इदं सूत्रमौणादिकं वेदितव्यम् ।</note> <note>(३) अत्रेदं बोध्यम्.
भट्टोजिदीक्षितास्तु <quote>‘चादिपाठादव्ययत्वमिति उज्ज्वलदत्तः । तन्न । तेषामसत्वार्थत्वात् । वस्तुतस्तु, स्वरादिपाठादव्ययत्व’</quote>-
मित्याहुः ।</note> <note>(४) <quote>“सूत्रतो निपातत्वाद्वाव्ययत्वेना <quote>‘व्ययादाप्सुप’</quote> इति ख. पाठः”</quote> ।</note> <note>(५) <quote>‘बोधना’</quote> दिति ख. पाठः ।</note>
<note>(६) <quote>‘अवच्छिन्न’</quote> इति ख. पाठः ।</note>
