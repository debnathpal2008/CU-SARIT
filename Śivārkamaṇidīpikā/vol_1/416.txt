<pb n="416"/>
ततः परमेश्वर एव भूमा नापर इति सिद्धम् । ननु पूर्वत्राधिकरणे <quote>‘निरञ्जनः परमं
साम्यमुपैति’</quote> इति मुक्तानां ब्रह्मसादृश्यमभिहितम् । ततो ब्रह्मणः सायुज्यमु-
पगता मुक्तात्मानः तत्पृथग्भूता वर्तन्ते इति सिद्धम् । <quote>‘यत्र नान्यत्पश्यति नान्य-
च्छृणोति नान्यद्विजानाति स भूमा’</quote> इति भूमशब्दवाच्ये ब्रह्मणि दृष्टे तन्निष्ठ-
भेदप्रतियोगिप्रपञ्चदर्शनादिनिषेधः क्रियते । कथमिह साङ्गत्यमिति चेत्---भूम्नि
प्रत्यक्षे <quote>‘नान्यत् पश्यति’</quote> इत्यादेरयमभिप्रायः---निरतिशयसुखस्वभावे यस्मिन्
साक्षात्कृते सुखान्तराभिलाषेण रूपादिविषयदर्शनादौ न प्रवर्तते यन्मग्नः पुरुषः
स भूमा ब्रह्मेति । ब्रह्मानन्दलवपरमाणवो हि विषयसुखविशेषाः । तथा हि श्रु-
तिः---<quote>‘एतस्यैवानन्दस्यान्यानि भूतानि मात्रामुपजीवन्ति’</quote> इति । तस्मादिह ब्र-
ह्मणि न द्वैतनिषेधप्रसक्तिः । प्रपञ्चे सत्येव कथं मुक्तात्मनामपुरुषार्थस्य तस्य दर्श-
नं परिह्रियत इति न विचार्यम् । न हि मुक्तात्मनां प्राकृतप्रपञ्चो दर्शनविषयः, किं-
<!-- APPAYYA !-->
करणार्थं स्वस्य स्वस्मिन्नेव मुख्य आधाराधेयभावो न सम्भवति तस्य भेदगर्भत्वादित्युच्यते—
<quote>‘अन्यो ह्यन्यस्मिन्प्रतिष्ठित’</quote>इति । तर्हि तदन्य एव कश्चिदाधारो मुख्योऽस्त्वित्याशङ्का-
वारणार्थं सर्वात्मनः सकलचिदचिद्विशिष्टाद्वितीयस्वरूपात्तस्मादन्यदाधारत्वयोग्यं किमपि
वस्तु नास्ति इति प्रत्याययितुमुच्यते—<quote>‘स एवाधस्ता’</quote> दित्यादि <quote>‘स एवेदं सर्व’</quote> मित्यन्तम् ।
<quote>‘अथातोऽहङ्कारादेश एवे’</quote>ति नायं जीवोपदेशः । अहङ्कारशब्दस्य जीववाचित्वाभावात् । किं
त्वहमिति करणीयस्य बुद्धिपूर्वकं ग्रहणीयस्य तस्यैव भूम्न आदेशः । तथाच । <quote>‘अहमेवाध-
स्ता’</quote>दित्यादौ भूम्नि वर्णितस्यैव सार्वात्म्यस्य शास्त्रदृष्ट्या परिपूर्णाहंभावशालिभिर्विगलितदेवम-
नुष्यादिशरीरपरिच्छिन्नाहंभावैर्विद्वद्भिर्गृह्यमाणेनाहंत्वेन रूपेण <quote>‘एतत्साम गायन्नास्त’</quote> इत्यादि
श्रुताविवोपदेशः । <quote>‘अथात आत्मादेश एवे’</quote>त्यादि भूम्नि स्वरूपेण विद्वदहंभावेन वोपदिष्ट-
स्यैव सर्वात्मत्वस्य विद्वदन्तर्यामित्वेन रूपेणोपदेशः । अत एवा<quote>‘त्मैवाधस्ता’</quote>दित्याद्युक्त्यनन्तरं
<quote>‘तस्य ह वा एतस्यैवं पश्यतः एवं मन्वानस्यैवं विजानत आत्मतः प्राण आत्मत आशा
आत्मतः स्मर’</quote> इत्यादिना प्रकृतादात्मनः प्राणाद्युत्पत्तिप्रतिपादने प्रकृतस्यात्मनो विद्वांसं
प्रत्यात्मत्वं विशिष्योच्यते । एवं त्रेधा तस्य सार्वात्म्योपदेशः त्रिविधोपासनोपयोगी । अतो न क-
स्याप्यनुपपत्तिरिति सविशेषमुक्तेः प्रामाणिकत्वा<quote>‘द्यत्र नान्यत्पश्यती’</quote>त्याद्ययुक्तमित्याशङ्कते—<pratika>न-
न्विति</pratika> । यथा किञ्चिद्विषयसुखमनुभवन्नपि तदधिकविषयान्तरदर्शनाकर्णनध्यानेषु प्रवर्तते
नैवं निरतिशयसुखरूपं ब्रह्मानुभवन्निति<quote>‘यत्र नान्य’</quote>दित्यादेरभिप्रायः । अत एव भूम्नो निरति-
शयसुखत्वप्रतिपत्त्यर्थं <quote>‘यो वै भूमा तत्सुख’</quote>मित्युक्त्वा <quote>‘नाल्पे सुखमस्ती’</quote>त्यल्पे जीववर्गे कीटादि-
हिरण्यगर्भान्ते सुखं निषिध्यते । <quote>‘भूमैव सुख’</quote>मित्येवकारेणापि तत्र तन्निषेध एव दृढीक्रियते । न च
तत्र सुखमात्रनिषेधः संभवतीति निरतिशयसुखे तत्र निषेध्ये <quote>‘यो वै भूमा तत्सुख’</quote>मित्यत्र तथाभू-
तमेव सुखं विधेयं लभ्यत इत्याशयेन परिहरति—<pratika>भूम्नि प्रत्यक्ष इत्यादिना</pratika> । ननु <quote>‘यत्र नान्य’</quote>
दित्यादेः सर्वात्मना वस्त्वन्तरदर्शनादिनिषेध एवार्थः प्रतीयते । स कथमुपपद्यते । प्रपञ्चस्य
सत्यतया मुक्तिदशायामपि विद्यमानत्वेनाविर्भूतसार्वज्ञ्यादिगुणस्य मुक्तस्य तद्दर्शनानिवार-
णादिति शङ्कते—<pratika>प्रपञ्चे सत्येवेति</pratika> । परिहरति—<pratika>इति न विचार्यमिति</pratika> । अयमाशयः । भू-
