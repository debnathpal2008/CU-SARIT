<pb n="105"/>
तावदवगतवतोऽस्मिन्ज्योतिर्मण्डले कश्चन्द्र इति पृष्टवतस्तदभिज्ञोपदिष्टेन लक्षणवाक्येन
चन्द्रस्वरूपं वा तत्र चन्द्रत्वं वा न ज्ञापनीयम् । नक्षत्रादिस्वरूपवच्चन्द्रस्वरूपस्य तत्समान-
वित्तिवेद्यायाः प्रकाशसंस्थानविशेषाभिव्यंङ्ग्यायाश्चन्द्रत्वजातेश्च प्रत्यक्षत्वात् । यद्यपि चन्द्रे
चन्द्रशब्दोल्लेखी चन्द्रत्वे चन्द्रत्वशब्दोल्लेखी वा प्रत्ययो न जायते । तयोः शक्तिग्रहाधीनत्वा-
त् । तथापि वस्तुतश्चन्द्रत्वशब्दवाच्ययोर्व्यक्तिजात्योरनिवार्यं प्रत्यक्षम् । एवं चन्द्रस्य नक्ष-
त्रादिभ्यो व्यावृत्तिरपि प्रत्यक्षैव । अचन्द्राद्व्यावृत्तोऽयमित्येवंरूपा तु व्यावृत्तिधीस्तदा न भ-
वति । तस्याःप्रकृष्टप्रकाशविषयचन्द्रशब्दवाच्यत्वग्रहाधीनत्वात् । ननु वस्तुतो यश्चन्द्रत्वजा-
तिविशिष्टः स चन्द्रशब्दवाच्य इति प्रागेवाप्तवाक्यादिनावगतवतश्चन्द्रत्वजातिं च व्यक्ति-
विशेषे पश्यतः प्रकृष्टप्रकाशवाक्यमनपेक्ष्य तत्र चन्द्रशब्दवाच्यत्वनिर्णयो भवितुमर्हतीति
सोऽपि न लक्षणफलमिति चेन्न । प्रकृष्टप्रकाशाभिव्यङ्ग्यायां दृश्यमानजातौ चन्द्रत्वशब्द-
शक्तिग्रहवतस्तन्निर्णयसम्भवेऽपि तद्रहितस्य निर्णयासम्भवात् । न हि प्रकृष्टप्रकाशपदशक्ति-
ग्रहरहितस्य वस्तुतः प्रकृष्टप्रकाशं चन्द्रं पश्यतोऽपि <quote>‘प्रकृष्टप्रकाशश्चन्द्र’</quote> इत्युपदिष्टलक्षण-
स्यापि तत्र चन्द्रशब्दवाच्यत्वधीर्जायते । तस्मात्प्रकृष्टप्रकाशवाक्येन चन्द्रे चन्द्रपदवाच्यत्व-
मेव निर्धारणीयम् । यथा <quote>‘गोसदृशो गवय’</quote> इत्यादिवाक्येन गवये गवयशब्दवाच्यत्वम् ।
अत एवाङ्गुलीनिर्देशेन <quote>‘अयं चन्द्रशब्दवाच्यं’</quote> इति बोधितस्य प्रयोजनान्तरार्थं प्रकृष्टप्रकाश-
वाक्यापेक्षा न दृश्यते । चन्द्रे चन्द्रत्वजातिं चन्द्रशब्दवाच्यत्वं च जानन् द्वितीयायामेव
तिरोहितस्य चन्द्रस्य नक्षत्रसमानाकारकोटिमात्रदर्शनेन घटे शरावादिसमानाकारैकदेशदर्श-
नेन घटत्वमिव तत्र चन्द्रत्वमनिर्धारयन्तं प्रति कथितेन <quote>‘शाखाग्रं चन्द्र’</quote> इति लक्षणेन तत्र
चन्द्रत्वरूपासाधारणधर्मो निर्धारणीयः । प्रकृतलक्ष्ये तूभयं निर्धारणीयम् । तथा हि <quote>‘ब्रह्मवि-
विदाप्नोति पर’</quote>मित्यादिवाक्याध्ययनादापाततस्तावदिदमवगम्यते । अस्ति किञ्चिद्ब्रह्मप्रातिप-
दिकस्य वाच्यं बृहत्त्वार्थानुगमात् स्वरूपतो गुणतो विभूतितश्च निरतिशयमहिमशालीति ।
तत्किं ब्रह्मेति श्रुतिष्वन्वेषणे मन्त्रार्थवादादिप्रसिद्धमहिमातिशयेषु हरिहरहिरण्यगर्भेन्द्रचन्द्र-
वह्निसूर्यादिष्वनिर्धारणेन ब्रह्मबुद्धिः प्रसजति पतिंवरायाः कन्याया इव स्वयंवरमण्टपसमा-
गतेषु बहुषु राजकुमारेषु दूरे दृश्यमानेष्वाप्तमुखाकर्णितानेकगुणस्वाभिमतवरबुद्धिः । तत्रा-
प्तदर्शितेन स्पृहणीयेन स्वाभिमतवरक्षणेन पुरुषविशेषे स्वाभिमतवरबुद्धिरिव <quote>‘यतो वे’</quote>त्या-
दिब्रह्मलक्षणेन श्रीमति साम्बशिवे ब्रह्मबुद्धिर्व्यवतिष्ठते । अयमेव निरतिशयमहिमशालिब्र-
ह्मशब्दवाच्यश्च न तु सृष्टिप्रलयविषयबहुवाक्यावगतसृज्यसंहार्यभावा इतरे देवताविशेषा
इति । यद्यप्येवं लक्षणवाक्यश्रवणमात्रेण <quote>‘यदा तमस्तन्न दिवा न रात्रिर्न सन्न चासच्छिव एव
केवलः । अजात इत्येव कश्चिद्भीरुः प्रपद्यते रुद्र यत्ते दक्षिणं मुखं तेन मा पाहि नित्य’</quote>मि-
त्याद्यौपनिषदवाक्यनिरुकुरुम्बप्रदर्शितलक्षणानुगमसम्भावनः शिव एव ब्रह्मेत्यवगतिः संभव-
ति । तथैव पूर्वाधिकरणे अथशब्दव्याख्यानावसाने दर्शितम् । तथाप्यसाववगतिर्न स्थिरी-
भवति । <quote>‘सदेव सोम्येदमग्न आसीत्’</quote> <quote>‘सत्यं ज्ञानमनन्तं ब्रह्म’</quote> <quote>‘आनन्दाद्ध्येव खल्विमानि भूता-
नि जायन्ते’</quote> <quote>‘हिरण्यगर्भः समवर्तताग्रे’</quote> <quote>‘एको ह वै नारायण आसीत्’</quote>इत्यादिवाक्यैर्लक्षणस्य
बहुषु प्रतीयमानत्वात् । अतो जगत्कारणं ब्रह्म सत् ज्ञानमानन्दो हिरण्यगर्भो हरो हरिर्वेत्या-
