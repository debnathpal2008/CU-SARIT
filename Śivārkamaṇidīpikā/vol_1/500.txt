<pb n="500"/>
यत्वेन पुरुषोत्तमशब्दस्य प्रयोगात् । अतः परं ब्रह्मैव परं ज्योतिः ।।</p>
<head>इति ज्योतिरधिकरणम् ।। १० ।।</head>
<!-- APPAYYA !-->
न्नेव पुरुषोत्तमशब्दप्रवृत्तिर्दर्शिता । तत्र तस्यानूदिता लौकिकी प्रसिद्धिश्च तत्रैवास्ति । <quote>‘देव-
कीनन्दनश्शौरिः श्रीपतिः पुरुषोत्तमः’</quote> । <quote>‘हरिर्यथैकः पुरुषोत्तमः स्मृतः’</quote> <quote>‘महेश्वरस्त्र्यम्बक एव
नापरः’</quote> इति कथं तस्य शिवे वर्तनमुपपादयितुं शक्यम् । इत्थम् अध्यायादा <quote>‘वूर्ध्वमूलमध-
श्शाखमश्वत्थं प्राहुरव्यय’</quote> मित्यादिना संसारवृक्षं परिकीर्त्य <quote>‘ततः परं तत्परिमार्गितव्यं
यस्मिन्गता न विवर्तन्ति भूय’</quote> इति संसारमण्डलातीतमप्राकृतदिव्यपदे स्थितं परं ब्रह्मा-
नावृत्तिफलसिद्धये समुपासनीयमित्युक्त्वा <quote>‘तमेव चाद्यं पुरुषं प्रपद्य’</quote> इति भगवान् कृष्णः
तमेवादिमं सर्वोत्तमं पुरुषमहमप्युपास इति बभाण । स चोपास्य उत्तमः पुरुषः परमशिव
इति स्पष्टीचकार । <quote>‘यतः प्रवृत्तिः प्रसृता पुराणी’</quote>ति चतुर्थपादेन <quote>‘प्रज्ञा च तस्मात्प्रसृता
पुराणी’</quote>ति श्वेताश्वतरमन्त्रभागसमानार्थेन पारमेश्वरी शक्तिर्ज्ञानशक्तिरूपत्वात्प्रज्ञेतिक्रियाश-
क्तिरूपत्वात्प्रवृत्तिरिति च व्यपदेशमर्हति । एवं मुमुक्षूणां कृष्णस्य चोपास्यत्वेनोक्तः परम-
शिवाख्यस्सर्वोत्तमः पुरुष एव क्षराक्षररूपोत्तमत्वप्रतियोगिनिर्देशपूर्वक<quote>‘मुत्तमः पुरुषस्त्वन्य’</quote>
इति श्लोकेन वर्णितः । तद्विषय एव प्रवर्तमानो यस्मात्क्षरमतीतोऽहमिति तदनन्तरश्लोकः
कथं परमशिवविषयो न स्यात् । तद्विषयत्वेऽपि तदभेदभावनादार्ढ्येन <quote>‘शास्त्रदृष्ट्या तूप-
देशो वामदेववदि’</quote>ति न्यायात् <quote>‘पुरुषोत्तमः प्रथितोऽस्मी’</quote>ति कृष्णवचनं लोकवेदप्रसिद्धिश्चे-
त्युपपन्नम् । अत एवाहुः---<quote>‘ब्रह्मोच्यते परमसौ परमं च तत्त्वं ज्योतिः परं च परमेश्वर
पद्मनाभः । त्वद्भावनैकरसिकस्त्वदनन्यभावान्मन्त्री यथा गरुडभावनया ग/?/रुत्मनि’</quote>ति ।
तस्मान्मुक्तप्राप्यं परं ज्योतिः परमेश्वराख्यं परं ब्रह्मैवेत्युपसंहरति---<pratika>अत इति</pratika> । नन्वस्या-
धिकरणस्य कथं स्पष्टास्पष्टब्रह्मलिङ्गता । न हि प्रजापतिविद्यायामवस्थात्रययुक्तं तद्विविक्तं
च जीवस्वरूपं प्रतिपादयन्त्यां ब्रह्मलिङ्गानि सन्ति । येषां पूर्वपक्षदशायां मुक्तप्राप्यात्पर-
ज्योतिषोऽन्यत्रान्वयेन परज्योतिरन्वयोऽस्पष्ट इति स्पष्टास्पष्टब्रह्मलिङ्गतोच्यते । मुक्तप्राप्यत्वं
च ब्रह्मधर्मत्वेन शङ्क्यमानं नास्मिन्नधिकरणे स्पष्टं ब्रह्मलिङ्गमिति चेत् उच्यते । <quote>‘यदेवैष
सम्प्रसाद’</quote>इत्यादिवाक्यं प्रजापतिविद्यायां पठ्यते । तदेव दहरविद्यायामपि पठ्यते । तत्र स
उत्तमः पुरुष इति पूर्वपक्षलिङ्गं नास्तीति परं तदिह नोदाहृतम् । तथा च प्रजापतिविद्यायां
<quote>‘परं ज्योति’</quote>रित्यस्य नारायणपरत्वे दहरविद्यायामपि तन्नारायणपरमेव पर्यवस्यतीति तस्यां
श्रूयमाणानामपहतपाप्मत्वादीनां स्पष्टब्रह्मलिङ्गानां परज्योतिषोऽन्यत्रैवान्वय इति स्पष्टास्प-
ष्टब्रह्मलिङ्गता । इति ज्योतिरधिकरणम् ।। १० ।।</p>
<!-- APPAYYA !-->
<head>नयमणिमालायाम् अथ ज्योतिरधिकरणम् ।।१०।।</head>
<sutra>सू॰ । ज्योतिर्दर्शनात् ।। ४१ ।।</sutra>
<lg><l>नारायणइति युक्तं मुक्तप्राप्यं परं ज्योतिः । पुरुषोत्तमपदवाच्यः स खलु स्यादुत्तमः पुरुषः ।। ६८ ।।</l></lg>
<lg><l>न शिवपदात्पदमन्यत्प्राप्तानां स्यादनावृत्तिः । पुरुषोत्तमता तु भवेद्योगाद्विश्वाधिके महेशेऽपि ।। ६९ ।।</l></lg>
<head>इति ज्योतिरधिकरणम् ।। १० ।।</head>
