<pb n="479"/>
र्धनिपतित्वं बहुतरपक्वान्नदायित्वं चोक्तम् । मध्ये च <quote>‘स ह संजिहान एव
क्षत्तारमुवाच’</quote> इति क्षत्‍तृप्रेषणमुक्तम् । अन्ते च <quote>‘इयं जाया अयं ग्रामो
यस्मिन्नास्से’</quote> इति <quote>‘ते हैते रैक्वपर्णा नाम महावृषेषु यत्रास्मा उवास’</quote> इति
बहुग्रामप्रदायित्वमुक्तम् । एतैर्लिङै्गर्जानश्रुतेः क्षत्रियत्वमवगम्यते ।।
<!-- APPAYYA !-->
प्रेषणार्थं ग्रामदानार्थं चापेक्षितं राज्याधिपत्यमपि शूद्रस्य सम्भवतीत्यवेष्टिनयपूर्वपक्षसिद्धा-
न्तप्रवृत्तिवशादवगतम् । अवेष्ट्यधिकरणे हि <quote>‘राजा स्वाराज्यकामो राजसूयेन यजेते’</quote>ति वि-
हितराजसूये त्रयाणामपि वर्णानामधिकारोऽस्ति न क्षत्रियस्यैव, राजशब्दस्यार्यावर्तप्रसिद्ध्या
राज्यपालयितृवाचित्वात् चतुर्णामपि वर्णानां राज्यपालयितृत्वदर्शनेन शूद्रस्यानग्नित्वावै-
द्यत्वप्रतिषेधहेतुभिरधिकारपर्युदासेऽपि ब्राह्मणवैश्ययोरपर्युदासादिति पूर्वपक्षं कृत्वा भवे-
देवं राजशब्दस्य राज्यपालयितृत्वार्थत्वे । स तु राज्ञः कर्म राज्यमित्यस्मिन्नर्थे राज्यशब्दनि-
ष्पत्त्यर्थं राजशब्दाद्यत्प्रत्ययविधायकेन पाणिनिस्मरणेनानुगृहीतया दक्षिणापथप्रसिद्ध्या क्ष-
त्रियस्यैव वाचकः । अतस्तस्यैव तत्राधिकार इति स्थापितम् । तस्मात्क्षत्रियत्वलिङ्गोपन्या-
सोऽयमशक्त इति चेन्न । राजभिरावसथनिर्माणं सर्वेषां बुभुक्षूणां भोजनार्थादिकं लभ्यता-
मित्यनेनैवाभिप्रायेण क्रियते । ततश्चावसथनिर्माणोक्त्यैव सिद्धो राजाभिप्रायः । यत्पुनः
कीर्त्यते <quote>‘सवर्त एव मेऽत्स्यन्तीति’</quote> तस्यायमाशयः । ममान्नं शूद्रपतितादीनामन्नमिवाश्रय-
दुष्टं न भवति । अतस्सर्वतस्समागत्य सर्वेऽपि ब्राह्मणादयः ममान्नं भोक्ष्यन्त इत्यभिप्रायेण
सर्वतस्सर्वेषु ब्राह्मणादिमेलनस्थलेषु आवसथान्मापयाञ्चक्रे इति । एवमुपक्रमगतं लिङ्गं ता-
वत् शूद्राद्व्यावृत्तम् । तथा मध्ये श्रुत <quote>‘मियं जाये’</quote>ति लिङ्गमपि<quote>‘न ब्राह्मणक्षत्रिययोरापत्स्वपि
हि तिष्ठतोः । कस्मिंश्चिदपि वृत्तान्ते शूद्रा भार्योपदिश्यत’</quote> इति ब्राह्मणस्य शूद्रभार्याया
निषिद्धत्वात् । न च रैक्वस्य ब्राह्मणत्वे विप्रतिपत्तिः कार्या । तदन्वेषणार्थं प्रेषिते क्षत्तरि
तमन्विष्य नाद्राक्षमिति प्रत्यागते सति <quote>‘यत्रारे ब्राह्मणस्यान्वेषणा तदेनमृच्छे’</quote>ति जानश्रुति-
वाक्येन यत्र तपोवनादौ ब्राह्मणस्यान्वेषणं कर्तुमुचितं तत्र गत्वैनं प्राप्नुहीत्यर्थकेन तस्य
ब्राह्मणत्वस्फुटीकरणात् । तथा <quote>‘यत्रास्मा उवासे’</quote>त्युपसंहारे श्रुतमपि शूद्राद्व्यावृत्तं लिङ्गम् ।
<quote>‘नाधार्मिकाश्रिते ग्रामे न व्याधिबहुले तथा । न शूद्रराज्ये निवसेन्न पाषण्डजनैर्वृत’</quote> इति
शूद्रपालितराज्ये निवासस्य प्रतिषिद्धत्वात् । क्षत्तृप्रेषणग्रामदानलिङ्गद्वयं तु साक्षात्क्षत्रियत्व
एव लिङ्गम् । तदुभयं हि पालयितृधर्मः । पालनं च क्षत्रियस्यैव वृत्तिः । <quote>‘ब्राह्मं प्राप्तेन सं
स्कारं क्षत्रियेण यथाविधि । धर्मस्यास्य यथान्यायं कर्तव्यं परिरक्षण’</quote>मिति स्मरणात् ।
अवेष्ट्यधिकरणे त्वतिक्तान्तनिषेधानां ब्राह्मणवैश्यशूद्राणां पालयितृत्वं दृश्यमानमवलम्ब्य
प्रवृत्तं वर्णान्तराणामपि राजसूयाधिकारमापादयता हि पूर्वपक्षिणा स्वाभिमतं राजशब्दप्र-
वृत्तिनिमित्तं पालनं वर्णान्तरेष्वपि दर्शनीयं शब्दप्रवृत्तिनिमित्तत्वं च धर्मवदधर्मस्याप्यस्य
राजत्वादेरिवोपपद्यते । अत एव तदधिकरणपूर्वपक्षे वार्तिके क्षत्रियसम्बन्धित्वेन राज्यं वि-
हितमन्यायेनेतरौ कुर्वाणौ न स्यातामित्याशङ्क्य, सर्वथा तावद्राज्यकरणात्ताभ्यामपि राजत्वं
लब्धम् । तावता च राजसूयचोदनायाः प्रयोजनम् । यौ तु न्यायान्यायौ तयोः पुरुषधर्म-
त्वान्नैकोऽपि क्रतुविधिना गृह्यत इति परिहृतं च।इदमपि जानश्रुतेः क्षत्तृप्रेषणादिलिङ्गावगतं
