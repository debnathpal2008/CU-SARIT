<pb n="292"/>
भोक्‍तृभोग्याश्रितत्वेन च तदुपपत्तेः । परमेश्वरस्य स्वरूपोपासनमविलम्बेन मु-
क्तिहेतुः, अन्यदपि द्वयं कालेन । तस्मादिह परमेश्वरात्मकतयेन्द्रस्योपासनसिद्धि-
रिति निर्णयः ।। इति इन्द्रप्राणाधिकरणम् ।। १२ ।।
इति श्रीकण्ठशिवाचार्यविरचिते ब्रह्ममीमांसाभाष्ये प्रथमस्याध्यायस्य
प्रथमः पादः ।।
<!-- APPAYYA !-->
पर एव । न <quote>‘प्राणेन नापानेन मर्त्यो जीवति कश्चन । इतरेण तु जीवन्ति यस्मिन्नेतावुपा-
श्रिता’</quote>विति श्रुतेः । प्राणस्यापि प्राणभूतस्य ब्रह्मण एवायुषि मुख्यहेतुत्वात् तत्रैव मुख्यामृत-
त्वविश्रान्तेश्च प्राणधर्मविशिष्टब्रह्मोपासनाप्रसङ्गः । <quote>‘तद्धैक आहुरेकभूयं वै प्राणा गच्छन्ती’</quote>त्या-
द्युत्तरसन्दर्भेण च जीवमुख्यप्राणोपासनयोः प्रत्येकविधिस्वीकारे तयोर्ब्रह्मपर्यन्तत्वासिद्धिप्र-
सङ्गः । <quote>‘स यो मां विजानीया’</quote>दिति विधेर्मुक्तिपर्यायसकलपापासंस्पर्शफलत्वोक्त्या ब्रह्मपर्यन्त-
त्वसिद्धेः अत एवो<quote>‘क्थमुपासीते’</quote>ति प्रकृतप्राणोपासनाविधानानन्तरं <quote>‘एतस्मादात्मनः प्राणा
यथायतनं विप्रतिष्ठन्ते प्राणेभ्यो देवा देवेभ्यो लोका’</quote> इति प्रकृतप्राणविषयात्मश्रुत्येन्द्रियादि-
निस्सरणापादानत्वलिङ्गेन च तस्यापि ब्रह्मपर्यन्तत्वसिद्धेः । तस्मादुभयथापि त्रिविधोपासना-
विधानं युज्यत इति भावः । उपासनाभेदपक्षे स्वधर्मविशिष्टब्रह्मोपासनादितरोपासनयोः
फलतो वैलक्षण्यं चतुर्थाध्याये वक्ष्यमाणं स्मारयति---<pratika>परमेश्वरस्येति</pratika> ।। ।।
<head>इति इन्द्रप्राणाधिकरणम् ।। १२ ।।</head>
<p>/?/इति श्रीशिवातिवादिमूर्धन्यशिवदर्शनस्थापनधुरन्धरसकलदेवभूदेवप्रतिष्ठापक-
श्रीमच्चिन्नबोम्मभूपालहृदयकमलकुहरविहरमाणश्रीसाम्बशिवप्रेरितस्य
श्रीमद्भरद्वाजकुलजलधिकौस्तुभश्रीविश्वजिद्याजिश्रीरङ्गराजाध्वरि-
वरसूनोरप्ययदीक्षितस्य कृतौ श्रीकण्ठाचार्यविरचितब्रह्ममी-
मांसाभाष्यव्याख्यायां शिवादित्यमणिदीपिकाख्यायां
प्रथमस्याध्यायस्य प्रथमः पादः ।।</p>
<head>नयमणिमालायाम्</head>
<head>अथेन्द्रप्राणाधिकरणम् ।। १२ ।।</head>
<sutra>सू॰ ।। प्राणस्तथानुगमात् ।। २९ ।। नवक्तुरात्मोपदेशादिति चेदध्यात्मसंबन्धभूमा ह्यस्मिन् ।। ३० ।।
शास्त्रदृष्ट्या तूपदेशो वामदेववत् ।। ३१ ।। जीवमुख्यप्राणलिङ्गान्नेति चेन्नोपासात्रैविध्यादाश्रितत्वादिह
तद्योगात् ।। ३२ ।।</sutra>
<lg><l>प्राणोऽस्मीत्युक्त इन्द्रः स हि जगदखिलं प्राणयत्यंबुवर्षैरिन्द्रो राजेत्यनेकश्रुतिमितमहिमा स्यादुपास्यश्च मुक्त्यौ ।</l>
<l>मैवं क्षुण्णस्य सृज्ज्यस्तमजरममृतं शक्‍नुमो नैव वक्तुं तस्मात्तं मामुपास्स्वेत्यखिलपरिवृढे युज्यतां शास्त्रदृष्ट्या ।। २७ ।।</l></lg>
<head>इतीन्द्रप्राणाधिकरणम् ।। १२ ।।</head>
<p>इति श्रीमदप्ययदीक्षितकृतौ चतुर्मतसारसंग्रहे नयमणिमालिकाख्ये तृतीयपरिच्छेदे प्रथमस्याध्या-
यस्य प्रथमः पादः ।।</p>
<head>सूत्रार्थचन्द्रिकायाम् ।</head>
<head>अथ इन्द्रप्राणाधिकरणम् ।।</head>
<sutra>सू॰।। प्राणस्तथानुगमात् ।। २८ ।। न वक्तुरात्मोपदेशादिति चेदध्यात्मसम्बन्धभूमा ह्यस्मिन् ।। २९ ।।</sutra>
शास्त्रदृष्ट्या तूपदेशो वामदेववत् ।। ३० ।। जीवमुख्युप्राणलिङ्गान्नेति चेन्नोपासात्रैविध्यादाश्रितत्वादिह
तद्योगात् ।। ३१ ।।
