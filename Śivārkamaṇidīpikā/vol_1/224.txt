<pb n="224"/>
त्वे मनुष्यगंधर्वादिप्रजापत्यंतानंदवृत्तित्वा<quote>‘त्ते ये शतं प्रजापतेरानंदा’</quote>इत्युक्तार्थविषयत्वेनाव-
तारिते <quote>‘यतो वाचो निवर्तंत’</quote>इति श्लोके ब्रह्मानंदस्य निरतिशयत्वकीर्तनात्तस्मिन्पर्याये शत-
शब्दस्यानंत्यपरत्वेऽपि प्रजापत्यानन्दवृत्तित्वात् । विरुद्धश्चायम् विपक्षमात्रवृत्तित्वपर्यालोच-
नायां ब्रह्मानन्दगतनिरतिशयत्वस्यैव हेतूकरणसंभवे तत्प्रतिपत्त्यधीनप्रतिपत्तिकस्यानन्तगु-
णत्वेन तदभ्यासस्य हेतूकरणं चासमञ्जसं भवेत् । निरतिशयत्वेनाभ्यास एव हेत्वर्थो विवक्षित
इत्युच्यते चे<quote>‘दभ्यासा’</quote>दिति सूत्रपदं सर्वथा निरभिप्रायकं कृतं स्यात् । निरतिशयत्वोक्तेः
<quote>‘पुरुषान्नापरं किञ्चि’</quote>दित्युक्तेरिवाभ्यासत्वाभावात् । यद्युक्तसर्वदोषपरिहारार्थं शतगुणिताभ्य-
स्तप्रजापत्यानन्दतुलितत्वादिति हेत्वर्थः कल्प्येत तदानीमपि सौत्रहेतुमुपसर्जनीकृत्य हेत्व-
न्तरकरणादसामञ्जस्यमविशिष्टम् । आनन्दमयस्य ब्रह्मत्वे साध्ये हेतोर्योजनायामप्यानन्दभे-
दवादिनां हेत्वसिद्ध‍यादिदोषास्तुल्यास्तत्र मनुष्यगन्धर्वादिवृत्तितया न व्यभिचारविरोधावि-
ति विशेषः । तस्मिन्पक्षे शतगुणिताभ्यस्तप्राजापत्यानन्दतुलितानन्दवत्त्वादित्यन्तिमविवक्षायां
हेत्वर्थस्य कल्पनीयत्वाद्दविष्ठमुपसर्जनत्वमभ्यासो नेतव्य इत्यधिकतरमसामञ्जस्यम् । कथं च
<quote>‘स एको ब्रह्मण आनन्द’</quote>इति शतगुणितप्राजापत्यानन्दतुलिततया श्रूयमाणोऽयमानन्दः आन-
न्दमयस्यानन्द इत्यवगन्तव्यम् । येन पक्षे हेतुस्सिद्ध‍येत् । <quote>‘ब्रह्मण आनन्द’</quote> इति खलु श्रूयते ।
तेन प्रतिष्ठारूपस्य ब्रह्मणः स आनन्दस्मिद्ध‍येत् न त्वानन्दमयस्य । यदि <quote>‘सोऽकामयते’</quote>त्यत्र
तच्छब्दः पुल्लिङ्गसाधारणशब्दप्रकृतमानन्दमयं परामृशेत् न ब्रह्मेति तत्सामर्थ्यमालोच्येत
तदा जगत्कारणत्वेन निरूपितं तर्हि <quote>‘रसो वै स’</quote>इति स्वादनीयानन्दपरेण रसशब्देन <quote>‘यदेष
आकाश आनन्द’</quote>इति साक्षादानन्दशब्देन च प्रकृत्य<quote>‘सैषानन्दस्य मीमांसे’</quote>ति तमेवानन्दश-
ब्देन परामृश्य तद्विचारप्रस्तावात् प्राजापत्यानंदतुलितानन्दत्वेनानन्दविचारनिगमनं तद्वि-
षयं पर्यवस्येदित्यानन्दमय एव स आनन्दो भवेत् न त्वानन्दमयस्यानन्दः । यदि
च तत्रानन्दप्रतिसम्बन्धिवाचकस्य ब्रह्मशब्दस्य यथाकथञ्चिदानन्दमयपरत्वमवगम्येत
तदा ब्रह्मश्रुत्यैवानन्दमयस्य ब्रह्मत्वं सुज्ञानमिति तज्ज्ञानाधीनज्ञानानन्दविशेषरूपलि-
ङ्गोपन्यासो व्यर्थः स्यात् । न हि पूर्वपक्षिणा सा ब्रह्मश्रुतिर्जीवविषयास्त्विति शङ्कितुं शक्य-
ते । <quote>‘श्रोत्रियस्य चाकामहतस्ये’</quote>ति ब्रह्मविज्जीवस्य पृथगुपादानेन तद्विषयत्वशङ्कानवकाशात् ।
अब्रह्मविज्जीवविषयत्वशङ्कायाः पूर्वपक्षविरुद्धत्वात् । जगत्कारणमानन्दमयो ब्रह्मविज्जीव इ-
ति हि पूर्वपक्षः । न त्वब्रह्मविज्जीव इति । परिच्छिन्ने प्रागाकाशादिसृष्टेः शरीररहिते च त-
स्मिन् बहुभवनतत्सङ्कल्पयोस्सङ्कल्पमात्रस्य वाऽसम्भवात् सर्वनियन्तृत्वाद्यसम्भवाच्च । न-
न्वानन्दमयो ब्रह्मानन्दरूपा चिच्छक्तिरिति वा न जीव इति वा साध्येऽपि <quote>‘स एको ब्रह्मण
आनन्द’</quote> इति ब्रह्मानन्दत्वोक्तेः <quote>‘श्रोत्रियस्य चाकामहतस्ये’</quote>ति जीवव्यतिरेकनिर्देशस्य <quote>‘यतो
वाचो निवर्तन्त’</quote>इति निरतिशयानन्दत्वकीर्तनस्य च स्पष्टस्य होतोस्सत्त्वे किमर्थं मानुषादिप्राजा-
पत्यान्तानन्देषूत्तरोत्तरशतगुणत्वेन पुनःपुनः कीर्तनादित्येवंरूपहेत्वन्वेषणम् । उक्तहेत्वन्वेषणं
विना ब्रह्मानन्दत्वोक्त्यादीनामानन्दमयविषयत्वं न सिद्ध‍यतीति तदन्वेषणम् । कथमेवमत्र-
शङ्का भवेत् । सर्वकामावाप्तिरूपफलविवरणार्थेयमानन्दमीमांसा । तत्र यद्युत्तरोत्तरं शतगु-
णितत्वेन निरूपिता आनन्दास्तत्तल्लोकसम्भावितवैषयिकसुखसन्तानविशेषाः स्युस्तदा प्रतिप-
