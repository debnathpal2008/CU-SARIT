<pb n="301"/>
मतोर्यस्मादभेदः सर्वदा स्थितः ।। अतस्तद्धर्मधर्मित्वात् परा शक्तिः परात्मनः।
न वह्नेर्दाहिका शक्तिः व्यतिरिक्ता विभाव्यते’</quote> ।। इत्यादि । वायुसंहितायां च-
<quote>‘शक्त्यादि च पृथिव्यन्तं शिवतत्त्वसमुद्भवम् । तेनैकेन तु तद्व‌व्यात्पं मृदा कु-
म्भादिकं यथा ।। पराऽस्य विविधा शक्तिः प्रबोधानन्दरूपिणी । एकानेकस्वरूपेण
भाति भानोरिव प्रभा’</quote> ।। इति ।। <quote>‘पुराऽस्य शक्तिर्विविधैव श्रूयते स्वाभाविकी
ज्ञानबलक्रिया च ।।’</quote> (श्‍वे.६.८) <quote>‘एकएव रुद्रो न द्वितीयाय तस्थुर्य इमाँल्लोकानीशत
ईशिनीभिः।।’</quote> (श्‍वे.३.२)इत्यादयश्च परब्रह्मणः स्वाभाविकानन्तजगज्जननशासन-
<!-- APPAYYA !-->
१—२—१० सू॰) दित्यधिकरणे त्रिमूर्त्युत्तीर्णः सेत्स्यन्परमशिवः परमेश्वर उच्यते । <quote>‘सर्वासामेव
शक्तीनां ब्रह्मविष्णुशिवात्मकाः । प्रधानांशास्स्मृता देवाः शक्तयः परमात्मनः । आभ्यः पर-
स्ताद्भगवान्परमात्मा सनातनः । गीयते सर्वशक्त्यात्मा शूलपाणिर्महेश्वरः ।।’</quote> इति कूर्मपु-
राणवचनैकार्थ्यात् । एवमनयोर्वह्निदाहकशक्त्योरिव नित्यं तादात्म्यं नित्य आश्रयाश्रयि-
भावः । यस्मादेवं शक्तिशक्तिमतोरभेदः घटपटन्यायेन स्वतन्त्रपृथगवस्थानरूपभेदाभावः
सर्वदा स्थितः, अतः परमेश्वरस्य तया शक्त्या धर्मिणः घटत्वादिधर्मवन्नित्यपरतन्त्रधर्मव-
त्त्वात् सा परा शक्तिः परमात्मन एव कदाचिदपि नान्यस्य । नापि स्वतन्त्रा । न हि वह्ने-
र्दाहिका शक्तिः कदापि तदन्याश्रितत्वेन वा ततः पृथक्सिद्धा वा विभाव्यत इत्यर्थः । <pratika>श-
क्त्यादीति</pratika> । शक्तिराद्याया नित्यसिद्धायाश्शक्तेराद्य उन्मेषः <quote>‘प्रज्ञा च तस्मात्प्रसृता पुरा-
णी’</quote>ति प्रसिद्धः । पृथिवी <quote>‘अद्भ्यः पृथिवी’</quote>ति श्रवणात्तत्वेषु चरमकार्यभूता भूमिः । तत्र <quote>‘मृदा
कुम्भादिकं यथे’</quote>त्यनेन मृद्धटन्यायेन शक्तिकार्यस्य कृत्स्नस्यापि प्रपञ्चस्य परमेश्वरापृथक्सि-
द्धिर्दर्शिता । एवं सकलप्रपञ्चाकारपरिणामिनी परमाकाशपरमानन्दरूपा पराशक्तिरपृथग्भा-
वेन परब्रह्माश्रितेति दर्शितम् । कथमेवंभूता परब्रह्मभिन्ना सा <quote>‘यद्वैतद्ब्रह्मे’</quote>ति <quote>‘इदं वाव त-
द्योऽयं बहिर्धा पुरुषादाकाश आनन्दो ब्रह्मे’</quote>त्यादिश्रुतिषु ब्रह्मेति व्यपदिश्यत इत्याकाङ्क्षायां
परब्रह्मणः परब्रह्मत्वं सर्वज्ञत्वसर्वकारणत्वाद्युपलक्षितं ज्ञानक्रियाशक्त्याद्यनन्ताकारविजृम्भ
णशालिन्यां तस्यामेवायत्तमित्यन्तरग्ङत्वेनाभेदोपचारात्सापि तथा व्यपदिश्यत इति प्रदर्श-
यितुं तस्या एव ज्ञानक्रियाशक्त्याद्यनन्तशक्तिरूपत्वे प्रदेशान्तरस्थं वायुसंहितावचनमुदाह-
रति—<pratika>परेति</pratika> । अस्य परमेश्वरस्य । विविधा विविधाकारविजृम्भणक्षमा । परा उत्कृष्टा । प्रबो-
धानन्दरूपिणी प्रकृष्टी बोधः प्रकाशः समन्तात्प्रकाशमानः परमाकाशः आनन्दः <quote>‘स
एको ब्रह्मण आनन्द’</quote>इत्युक्तो निरतिशयानन्दः तद्रूपिणी शक्तिर्वस्तुत एकैव सती ज्ञातव्ये-
ष्टव्यकर्तव्यस्त्रष्टव्यपालनीयसंहार्यबद्धव्यानुग्राह्यादिप्रतियोगिभेदात् ज्ञानेच्छाक्रियासृष्टिपाल-
नसंहारतिरोधानानुग्रहशक्त्याद्यनन्ताकारेण भाति । <quote>‘एका सति बहुधोषो व्युच्छस्यजीर्णा
त्वं जरयसि सर्वमन्य’</quote>दिति श्रुतेः । यथैकैव भानोः प्रभा तदपृथक्सिद्धा मण्डलरूपेण त्रै-
लोक्यं व्याप्य स्थिता द्रावणीयशोषणीयदहनीयजतुजलतूलादिप्रतियोगिभेदाद्द्रावणशोषण-
दाहतापस्फोटशक्त्याद्यनन्ताकारेण व्यपदिश्यते तद्वदित्यर्थः । अत्रार्थे मूलश्रुतिमुदाह-
रति—<pratika>परास्येति</pratika> । अत्र शक्तिरित्येकवचनादौपाधिकं विविधत्वमिति स्पष्टम् । एतदौपाधि-
कमेव विविधत्व<quote>‘मेक एव रुद्र’</quote>इत्यादिश्रुतिषूच्यत इत्याशयेनोदाहरति—<pratika>एक इति</pratika> । अस्या-
