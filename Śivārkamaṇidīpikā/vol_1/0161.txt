<pb n="161"/>
<quote>‘यो देवानां प्रथमं पुरस्ताद्विश्वाधिको रुद्रो महर्षिः । हिरण्यगर्भं पश्यत जाय-
मानं स नो देवश्शुभया स्मृत्या संयुनक्तु’</quote> । इति । महर्षिर्वेदकर्ता यस्सर्वज्ञत्वा-
दिना विश्वस्माच्चिदचित्प्रपञ्चादधिको रुद्रः परब्रह्मभूतस्सर्वेषां देवानामिन्द्रादी-
नां प्रथममादिमं हिरण्यगर्भं ब्रह्माणं स्वसङ्कल्पेन प्रकृतेरुपादानात्मनो जाय-
मानं सृष्टिकाले सर्वज्ञानोपायसकलवेदोपदेशरूपयाऽपश्यत् परमदेशिको नः
अस्मानपि सकलसंसारपाशमहानर्थनिवृत्तिहेतुश्रूतया परमामृतलक्ष्मीसमावेश-
परानन्दप्राप्तिकारिण्या अत एव परममङ्गलरूपया वेदान्तसारसामरस्यसिद्धया
स्मृत्या बोधकलया स्वविषयया संयोजयत्विति तात्पर्यम् । ततस्सकलवेदकर्तृ-
त्वमीश्वरस्य सिद्धम् । वाचो नित्यत्वश्रुतिरीश्वरेण पूर्वसत्तानुवृत्त्या विहितत्वा-
<!-- APPAYYA !-->
देवानां प्रथममिति स्पष्टमुक्तम् । पुरस्तात् कल्पादौ । पश्यतेत्यडागमाभावः आत्मनेपदं
चेत्युभयं छान्दसम् । <quote>‘जायमान’</quote>मित्यनेन जननावस्थायामेव चराचरसृष्ट्युपयोगिसकलवेदत-
दर्थस्फूर्तिसमर्थयानुग्रहदृष्ट्या दर्शनं व्यज्यते । अत एव <quote>‘यो ब्रह्माणं विदधाती’</quote>ति मन्त्रेऽपि
लडाख्याताभ्यां सृष्टिव्रेदप्रदानयोस्समानकालत्वमुक्तम् । पुराणेषु च <quote>‘ज्ञानमप्रतिमं यस्य वै-
राग्यं च जगत्पतेः । ऐश्वर्यं चैव धर्मश्च सह सिद्धं चतुष्टय’</quote>मिति हिरण्यगर्भस्य ज्ञानादीनां
सहजत्वमुक्तम् । <quote>‘स्मृत्ये’</quote>त्यनेन मोक्षार्थं दहराद्युपासनारूपा स्मृतिसन्ततिरुच्यते । तज्जन्य-
साक्षात्कारो वा तद्वाचकेन लक्ष्यते । <quote>‘स्मृतिलाभे सति सर्वग्रन्थीनां विप्रमोक्ष’</quote>इति श्रुत्यन्त-
रेऽपि मोक्षजनकज्ञाने स्मृतिशब्दप्रयोगो दृश्यते । मन्त्रं व्याचष्टे---<pratika>महर्षिरिति</pratika>। तस्मि-
ञ्जन्मनि कुतश्चिदध्ययनमनपेक्ष्य स्वयमेव सूक्तविशेषरूपवेदैकदेशद्रष्टारो हि वसिष्ठादय
ऋषय उच्यन्ते । अतः परमेश्वरः कदाचिदप्यध्ययनमनपेक्ष्य सकलवेदप्रणेतृत्वान्महर्षिरिति
निर्दिष्टः । इदं विशेषणं हिरण्यगर्भसृष्ट्यवस्थायां वेदप्रदानरूपानुग्रहदृष्ट्या दर्शनं समर्थ-
यितुम् । ततः प्रागेव वेदप्रणेतृत्वप्रदर्शनार्थं <pratika>सर्वज्ञत्वादिनेति</pratika> । निरतिशयं सर्वज्ञत्वमत्रैव
विश्रान्तमिति भावः । रुद्रशब्दोऽत्र संसाररुजां द्रावके परब्रह्मणि वर्तते न तु संहाररुद्रा-
दाविति व्याचष्टे---<pratika>रुद्र इति । स्वसङ्कल्पेनेति</pratika> । निमित्तरूपस्य स्वस्य सङ्कल्पेन प्रकृत्यव-
स्थाविशेषात्मकोपादानरूपात् स्वात्मनो जायमानमित्यर्थः । <quote>‘हिरण्यगर्भं जनयामास पूर्वं स
नो बुद्ध्या शुभया संयुनक्तु’</quote>इति श्वेताश्वतरोपनिषद्यस्य मन्त्रस्य पाठात्स्वसङ्कल्पेनेति विशेषि-
तम् । <quote>‘पश्यते’</quote>ति दर्शनमात्रोक्तेः फलाभावात् <quote>‘यो वै वेदांश्च प्रहिणोति’</quote>इति मन्त्रान्तरदर्शनाच्च
विशिष्टदर्शनमिह विवक्षितमित्यभिप्रेत्य विशेषयति---<pratika>सर्वज्ञानेति । परमामृतेति</pratika> । परम-
ममृतं ब्रह्म तल्लक्ष्मीसमावेशः सत्यसङ्कल्पत्वादिना तत्सादृश्यप्राप्तिः परानंदप्राप्तिः । उक्तस्मृति-
विशेषणार्थस्सर्वोऽपि <quote>‘शुभये’</quote>ति तद्विशेषणेन लब्ध <pratika>इत्यभिप्रेत्याह---अत एवेति</pratika> । सामरस्य-
मैककण्ठ्येन ब्रह्मणि तात्पर्यं तस्मान्निश्वसितादिश्रुतीनां षड्ढोतृवाक्यादिवैषम्यात् ततः सकल-
वेदकर्तृत्वमीश्वरस्य सिद्ध्यतीत्युपसंहरति---<pratika>तत इति</pratika> । तथापि वेदनित्यत्वश्रुतिविरोधः स्या-
दित्याशङ्क्य <quote>‘पूर्वं सृष्टेः प्रा’</quote>गित्यादिग्रन्थेन सूचिते तत्समाधाने स्थित एव समाधानान्तरमा-
ह---<pratika>वाच इति</pratika> । पूर्वं प्रलयेषु घटा१दीनामिव वेदानामसत्त्वेऽपि प्रतिकल्पं प्रादुर्भावात् प्रवा-
<note>(१) <quote>‘धरादीनामिव’</quote> इति. ख. पाठ. ।</note>
