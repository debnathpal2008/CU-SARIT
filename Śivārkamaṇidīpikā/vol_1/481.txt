<pb n="481"/>
भवन्ति । चित्ररथवंश्यत्वे सति क्षत्रियत्वं <quote>‘तस्माच्चैत्ररथिर्नामैकः क्षत्रपतिर्जा-
यते’</quote> इति तद्वाक्यशेषेण सिद्ध्यति । एवं चोत्तरत्र ब्राह्मणेन कापेयेन युक्तोऽभि-
<!-- APPAYYA !-->
न्नानामेव बहूनां चित्ररथं प्रति याजकत्वर्णनाच्च तेषां पितृभूतयाजकत्वनिश्चयात् कापेयया-
जकयोगेन चित्ररथवंश्यत्वं सिद्ध्यतीति भावः । चित्ररथवंश्यत्वसिद्धौ तत एव तस्य क्षत्रि-
यत्वं सिद्ध्यति । <quote>‘तस्माच्चैत्ररथिर्नामे’</quote>त्यादिवाक्यशेषात् इत्याह—<pratika>चित्ररथेति</pratika> । एवं प्राय-
पाठसिद्ध्या तेन प्रकृतार्थसिद्धिं दर्शयति—<pratika>एवं चेति</pratika> । स्यादेतत् । प्रायपाठेन रैक्वान्वितस्य
जानश्रुतेः क्षत्रियत्वनिर्धारणं प्रायपाठसत्त्वाधीनं तदभिप्रतारिणः क्षत्रियत्वनिर्धारणा-
धीनं तदपि तस्य चैत्ररथित्वनिर्धारणाधीनं तच्च तस्य कापेययाज्यत्वनिर्धारणाधीनं
तत्कुतो निर्धार्यते । न हि तदस्यां श्रुतौ श्रुत्यन्तरे वा श्रुतमस्ति । नापि कल्प्यम् ।
कल्पकाभावात् । ननु, यथा <quote>‘ज्योतिष्टोमेन स्वर्गकामो यजेते’</quote>त्यत्र स्वर्गार्थं वि-
धीयमानस्य यागस्य ज्योतिष्टोमनामसम्बन्धावगतस्त्रिवृत्पञ्चदशसप्तदशैकविंशरूपज्योतिर्ना-
मकस्तोमसम्बन्धो <quote>‘ग्रहं वा गृहीत्वा चमसं वोन्नीय स्तोत्रमुपाकरोती’</quote>ति श्रुत्यन्तरप्रसिद्धेः
स्तोत्रोपकरणसोमयागाङ्गग्रहग्रहणपौर्वापर्यलक्षणः पर्यवस्यति । ततः फलार्थं विधीयमानो
यागः सोमयाग इत्यपि सिद्ध्यति । तथेहाप्यभिप्रतारिणः कापेयसम्बन्धः प्रतीयमानश्रुत्य-
न्तरप्रसिद्धस्तद्याज्यत्वलक्षणः पर्यवस्यतीति तत एव स चैत्ररथ इत्यपि सिद्ध्येदिति चेत्स्यादे-
तदेवं, यदि <quote>‘त्रिवृत्पञ्चदशस्सप्तदश एकविंश एतानि वाव तानि ज्योतींषि य एतस्य स्तोमा’</quote>
इति ज्योतिष्टोमनामनिर्वचनरूपार्थवादानुसारिणि <quote>‘ज्योतींषि स्तोमा अस्ये’</quote> ति विग्रहवाक्ये
षष्ट्यन्तपदेन यागस्य स्तोमसम्बन्ध इवात्राभिप्रतारिणः कापेयसम्बन्धः केनचित्पदेन यागस्य
बोध्येत । न च कापेयसहपाठात् तत्सम्बन्धः कश्चित् अर्थात्सिद्ध्येदिति वाच्यम् । भोज-
नार्थं सहोपविष्टाविति हि सहपाठः । न च तावन्मात्रेण कश्चन सम्बन्धस्सिद्ध्यति । अति-
थिगृहस्थयोरदर्शनात् । न च विद्याङ्गोपाख्याने सहापाठस्सम्बन्धनियतः । भू१मवैश्वानरादि-
विद्याङ्गोपाख्यानेषु सहपठितानां प्राचीनशालसत्ययज्ञादीनां तदश्रवणात् । एकविद्यात्वं
तेषां सम्बन्ध इति चेत् इहापि स एवास्तु । तस्यैवान्योन्यस्माद्विद्यागतविशेषगुणग्रहणार्थ-
त्वेन विद्याङ्गोपाख्यानेषु विवक्षितुमुचितत्वात् । केचि <quote>‘त्त्वेतेन वै चैत्ररथं कापेया अयाजय’</quote>-
न्निति द्विरात्रब्राह्मणपाठं कल्पयित्वा तेनाभिप्रतारी साक्षादेव श्रुत्यन्तरश्रुतकापेययाज्यभावः
चैत्ररथस्सिद्ध्यतीत्याहुः । तेषामसाम्प्रदायिकश्रुतिपाठकल्पनेनानाप्तत्वं तावत्सिद्ध्यति । न
तु ततः अभिप्रतारिणः कापेययाज्यत्वं चैत्ररथित्वं च सिद्ध्यति । सहपाठस्य द्विरात्रब्राह्म-
णश्रुतसम्बन्धानपेक्षत्वस्योक्तत्वात् । तस्मादनुपपन्नोऽयं प्रायपाठेन क्षत्रियत्वावगत्युपन्यास-
इति चेदुच्यते । श्रुतितोऽर्थतोऽभिप्रतारिणः कापेयेन सम्बन्धे सामान्यतस्सिद्धे श्रुत्य	न्त-
रतस्स याज्ययाजकभावस्सिद्ध्यतीत्यभिप्रेत्य श्रुत्यन्तरं नोदाहृतम् । किं त्वभिप्रतारिणा
स/?/ह पठिते कापेये श्रुत्यन्तरबलात् चित्ररथयाजकत्वेन प्रत्यभिज्ञायमाने कापेययाज्योऽयम-
भिप्रतारी चित्ररथवंश्यश्चेति बुद्धिर्भवतीत्यभिप्रेत्य श्रुत्यन्तरमुदाहृतम् । इयं च बुद्धिस्स-
म्भवत्येव । यथा खल्वविदितपूर्वस्य हस्तिनो निकटे दृश्यमाने पुरुषे राज्ञो हस्तिपकोऽय-
<note>(१) <quote>‘भूम’</quote> इत्येतत् छ पाठे न दृश्यते ।</note>
