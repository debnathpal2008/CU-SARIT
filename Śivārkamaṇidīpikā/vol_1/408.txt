<pb n="408"/>
<sutra>।। सू ।। द्युभ्वाद्यायतनं स्वशब्दात् ।। १ ।। मुक्तोपसृप्यव्यपदेशात् ।। २ ।। नानुमानमतच्छब्दात्
।। ३ ।। प्राणभृच्च ।। ४ ।। भेदव्यपदेशात् ।। ५ ।। प्रकरणात् ।। ६ ।। स्थित्यदनाभ्यां च ।। ७ ।।</sutra>
<p><pratika>भगवत्पादमते</pratika>, द्वितीयपादे अस्पष्टब्रह्मलिङ्गानां वाक्यानां प्रायश उपास्यत्वेन ब्रह्मणि समन्वयं प्रतिपाद्य अधुना
तादृशानामेवं वाक्यानां ज्ञेयत्वेन ब्रह्मणि समन्वयं प्रतिपादयितुं तृतीयपादोऽयमारभ्यते---अस्य <quote>‘यस्मिन्द्यौः पृथिवी चान्तरि-
क्षमोतं मनः सह प्राणैश्च सर्वैः । तमेवैकं जानथ आत्मानमन्या वाचो विमुञ्चथामृतस्यैष सेतुः’</quote> इति मुण्डकवाक्यं विषयः ।
अत्र द्युभ्वादीनामोतत्वेन किंचिदायतनं प्रतीयते । तत्किं प्रधानमुत वायुरुत जीव आहोस्विद्ब्रह्मेति संशयः । <quote>‘अमृतस्यैष सेतु’</quote>
रिति षष्ठ्या भेदनिर्देशात् सेतुत्वश्रवणात् जलविधारकमुख्यसेतोर्ग्रहणासंभवाद्गौणसेतौ ग्राह्ये मुख्यसेत्वविनाभूतपारवत्वगुणवत
एव ग्राह्यत्वात् कारणस्य प्रधानस्यायतनत्वोपपत्तेश्च स्मृतिप्रसिद्धं प्रधानं वा, <quote>‘वायुर्वै गौतम तत्सूत्र’</quote>मित्यादिना वायोरपि
विधारणत्वश्रवणात् वायुर्वा भोक्तुर्जीवस्य भोग्यप्रपञ्चायतनत्वोपपत्तेर्जीवो वा द्युभ्वाद्यायनं भवितुमर्हति न ब्रह्म इति पूर्वः
पक्षः । <quote>‘तमेवैकं जानथ आत्मान’</quote>मित्यात्मशब्दश्रवणात् विधारणत्वमात्रस्य सेतुश्रुत्या विवक्षितत्वात् मुक्तप्राप्यत्वव्यपदेशात्
प्रधानादिप्रतिपादकशब्दाभावाच्च <quote>‘सिनोति बध्नाति’</quote>इति व्युत्पत्त्या सेतुशब्दस्य विधारकत्वस्यैवार्थस्य लाभात् <quote>‘तमेवैकं जानथ
आत्मानम्’</quote> <quote>‘अन्या वाचो विमुञ्चथ’</quote>इति विहितयोरात्मज्ञानवाग्विमोचनयोरेवामृतत्वसाधनत्वात्सेतुश्रुत्या संकीर्तनमित्यङ्गीकाराद्वा
द्युभ्वाद्यायतनं ब्रह्मैवेति सिद्धान्तः ।। सूत्रार्थस्तु द्यौश्च भूश्च द्युभ्वौ । द्युभ्वावादी यस्य तत् <pratika>द्युभ्वादि</pratika> । द्यौःपृथिव्यन्तरिक्षमि-
त्येवमात्मकमित्यर्थः । <pratika>तस्य आयतनम्</pratika>=अधिष्ठानं ब्रह्मैव । कुतः । <pratika>स्वशब्दात्</pratika>=स्वस्य परब्रह्मणो वाचको य आत्मशब्दः
<quote>‘तमेवैकं जानथ आत्मान’</quote>मिति श्रुतस्तस्मादित्यर्थः ।</p>
<p>द्युभ्वाद्यायतनं ब्रह्मेत्यत्र हेत्वन्तरमाह---<pratika>सू ।। मुक्तोपसृप्यव्यपदेशात्</pratika> ।। २ ।। मुक्तैरुपसृप्यं मुक्तोपसृप्यम् ।
भावप्रधानोऽयं निर्देशः । <quote>‘तथा विद्वान्नामरूपाद्विमुक्तः परात्परं पुरुषमुपैति दिव्य’</quote>मिति ब्रह्मणोऽविद्यातत्कार्यसकलानर्थो-
च्छेदद्वारा मुक्तप्राप्यत्वस्य व्यपदिश्यमानत्वादतो द्युभ्वाद्यायतनं ब्रह्मैवेत्यर्थः ।।</p>
<p>सिद्धान्तमभिधाय प्रधानपक्षं निषेधति—<pratika>सू ।। नानुमानमतच्छब्दात्</pratika> ।। ३ ।। अनुमीयत <pratika>इत्यनुमानं</pratika>=सांख्य-
परिकल्पितं प्रधानं <pratika>न</pratika> द्युभ्वाद्यायतनम् । कस्मात् । <pratika>अतच्छब्दात्</pratika>=तस्याचेतनस्य प्रधानस्य प्रतिपादकः शब्दः । न तच्छब्दः
अतच्छब्दः । तस्मात् प्रधानप्रतिपादकशब्दस्येहाश्रवणात् प्रत्युत तद्विपरीतचेतनप्रतिपादकस्य <quote>‘यस्सर्वज्ञस्सर्ववि’</quote>दित्यादेश्शब्दस्य
श्रवणादित्यर्थः ।।</p>
<p>ननु तर्हि शारीरोऽस्तु द्युभ्वाद्यायतनं तस्य चेतनत्वादियोगादित्याशंक्याह---<pratika>सू ।। प्राणभृच्च ।। ४ ।।</pratika> प्राणभृत्=
शारीरोऽपि न द्युभ्वाद्यायतनम् । कुतः । <pratika>अतच्छब्दादेव</pratika>=शारीरस्य सर्वज्ञत्वासंभवात्तत्साधारण आत्मशब्दोऽतच्छब्द एव ।।</p>
<p>शारीरनिरासे हेत्वन्तरमाह त्रिभिः सूत्रैः---<pratika>सू ।। भेदव्यपदेशात् ।। ५ ।।</pratika> तमेवैकं जानथे’ति ज्ञातृज्ञेयभावेन जी-
वपरयोर्भेदेन व्यपदिश्यमानत्वादित्यर्थः । <pratika>सू ।। प्रकरणात् ।। ६ ।।</pratika> <quote>‘कस्मिन्नु भगवो विज्ञाते सर्वमिदं विज्ञात’</quote>मित्युपक्र-
मात् ब्रह्मण एवेदं प्रकरणम् । न हि शारीरज्ञानात्सर्वविज्ञानं भवति । तस्मात् प्रकरणादपि न शारीर इत्यर्थः ।।</p>
<p><pratika>।। सू ।। स्थित्यदनाभ्यां च ।। ७ ।।</pratika> <quote>‘द्वा सुपर्णे’</quote>तिमन्त्रे <quote>‘अनश्नन्नन्यो अभिचाकशीति’</quote>इत्यौदासीन्येन स्थितिः परमा-
त्मनो निर्दिश्यते । <quote>‘तयोरन्यः पिप्पलं स्वाद्वत्ती’</quote>त्यदनं शारीरस्य । अतः स्थित्यदनाभ्यां न शारीरो द्युभ्वाद्यायतनम् । अपि तु
परं ब्रह्मैवेति सिद्धम् ।।</p>
<p><pratika>श्रीकण्ठमते</pratika>, अस्मिन्पादे स्पष्टास्पष्टब्रह्मलिङ्गानां वाक्यानां विचारः प्रासङ्गिकमधिकारिनिरूपणं च क्रियते <pratika>।। सू ।।
द्युभ्वाद्यायतनं स्वशब्दात् ।। १ ।।</pratika> विषयवाक्यपूर्वपक्षादिकं प्रायः पूर्ववत् । द्युभ्वाद्याघारः परमेश्‍वरो वा अन्यो वेति
संशये <quote>‘वायुना वै गौतम सूत्रेणायं च लोकः परश्च लोकः सर्वाणि च भूतानि संदृब्धानि भवन्ती’</quote>ति श्रुतौ तस्य सर्वाधा-
रत्वस्य श्रूयमाणतया वायुरेव द्युभ्वाद्याधार इति पूर्वपक्ष; । सिद्धान्तस्तु <quote>‘तमेवैकं जानथ आत्मान’</quote>मित्यात्मशब्दश्रवणात् मु
क्तानां प्राप्यतया व्यपदेशाच्चायं परमेश्‍वर एवेति ।। सूत्रार्थस्तु <pratika>द्युभ्वाद्यायतनं</pratika> परमेश्‍वर एव । कुतः । <pratika>स्वशब्दात्</pratika>=
स्वस्य परमेश्‍वरस्यासाधारणशब्दात् । तस्य रूढ्या जीवसाधारण्येऽपि योगरूढ्युभयानुग्रहलाभात्परमेश्वरे तस्य स्वारस्यमित्याशयः ।।</p>
<p>सूत्रात्मनो वायोरपि आत्मशब्दवाच्यत्वे को दोष इत्यत आह---<pratika>सू ।। मुक्तोपस्पृप्यव्यपदेशाच्च ।। २ ।।</pratika> <quote>‘यदा
पश्य’</quote>इत्यादौ पुण्यपापप्राकृतनामरूपविनिर्मुक्तमुक्तप्राप्यत्वव्यपदेशस्य श्रूयमाणतया एतादृशस्य द्युभ्वाद्याधारत्वस्य वायावसंभवात्-
सूत्रात्मनस्तस्य अष्टासु मूर्तिष्वेकतमत्वेन परमेश्वरात्मकत्वाच्च न वायुरिति निर्णयः । पारमेश्‍वरमेव द्युभ्वद्याधारत्वं तन्मूर्तिभूते
वायौ व्यपदिष्टं तत्रेति भावः ।।</p>
