<pb n="454"/>
<sutra>।। सू ।। तदुपर्यपि बादरायणः संभवात् ।। २५ ।।</sutra>
अस्याथर्वशिरसि श्रूयते <quote>‘ते देवा रुद्रं ध्यायन्ति’</quote> इति विषयः ।।
इह परमेश्वरोपासने देवानामधिकारः संभवति न वेति संशयः ।।
न संभवतीति पूर्वः पक्षः । अर्थी समर्थो विद्वान् शास्त्रेणापर्युदस्तो हि वैदिके क-
र्मण्यधिकारी । न च तेषां सामर्थ्यमस्ति, विग्रहाभावात् । विग्रहवन्तो हि
<!-- APPAYYA !-->
सङ्गिकी सङ्गतिः । बुद्धिस्थस्योपेक्षानर्हत्वं प्रसङ्गः <pratika>।। सू॰ ।। तदुपर्यपि बादरायणः सम्भ-
वात् ।। २५ ।।</pratika> देवानामर्थित्वसामर्थ्यादिसम्भवासम्भवौ संशयकोट्योर्बीजमित्यभिप्रेत्य संशयं
दर्शयति---<pratika>इहेति । विग्रहाभावादिति ।</pratika> न तावद्देवतानां विग्रहे प्रत्यक्षादि प्रमाणमस्ति ।
न च देवतावाचिशब्दानां लौकिकवैदिकप्रयोगेषु स्त्रीप्रत्ययतद्धितप्रकृतितया प्रातिपदिकत्वेना-
र्थवत्त्वावश्यंभावात्तत्सिद्धिः । तेष्वादित्यादिग्रहवाचिनामश्विन्यादिनक्षत्रवाचिनामन्येषां च के-
षाञ्चिदचेतैर्नगगनपरिदृश्यपानज्योतिर्मण्डलरूपैरर्थैरर्थवत्त्वसम्प्रतिपत्तेः । नक्षत्रेष्टियाज्यानुवा-
क्यासु क्वापिक्वाचिदि<quote>‘न्द्रोज्येष्ठामनुनक्षत्रमेति’</quote> इत्यादौ ज्येष्ठादिनक्षत्राणामिन्द्रादिदेवताभेदनि-
र्देशस्य नक्षत्रपदवाच्यलौकिकतेजोविशेषत्वदेवतापदवाच्यालौकिकहविरुद्देश्यत्वात्मकरूपभे-
देनोपपत्तेः । सोऽयं गकार इति प्रत्यभिज्ञालम्बितसर्वविधगकाराभेदानुसारेण द्वावेतौ गकारौ
तारेण मन्दोऽभिभूतः तारान्मन्दोऽन्य इत्यादिभेदप्रत्ययानामौपाधिकरूपभेदविषयत्वस्याङ्गी-
कृतत्वेन तद्वदिहापि सम्भवात् । अन्येषां च लोकवेदप्रसिद्धदेवतावाचिपदानां नक्षत्रयुक्तज्यो-
तिर्मण्डलगत्वे क्वचित्क्वचिन्नक्षत्रे इन्द्रादिपदवर्तनसम्भवात् । इन्द्राण्यादिशब्दानां नक्षत्रवि-
शेषवाचितया पुंविशेषयुक्तस्त्रीवाचित्वाभावेऽपि हिमानीयवानीशब्दवत् स्त्रीप्रत्ययान्तत्वस-
म्भवात् <quote>‘पृथिव्यापोग्निर्वायुरन्तरिक्षं विद्युदोषधयो वनस्पतयः पुष्पाणि फलान्यहोरात्रौ प्रा-
ची प्रतीची मनश्चित्त’</quote>मित्यादिकर्मविशेषविनियुक्तदेवतावाचिपदानां लोकवेदप्रसिद्ध्यनुसारेण
प्रसिद्धेषु मृदादिष्विव वृत्तेश्च । तस्मादादित्यादिपदसामर्थ्यान्न विग्रहादिमद्देवतासिद्धिः ।
नापि यागविधीनां <quote>‘यज देवपूजाया’</quote>मिति स्मरणेन देवताराधनरूपत्वात् देवताराधनानां च
राजाराधनवत् आराधनप्रसन्नाराधनीयदेयसकलार्थत्वनियमात् तत्सिद्धिः । तन्नियमाभावात् ।
राज्ञश्शिवस्तत्पादुकादयश्च राजभृत्यैरुपचितोपचारेण पूज्यन्ते । ज्योतिष्टोमे सोमलता
पयोऽन्ननिवेदनेन पूज्यते । शिवपूजायां पूजोपकरणादयो गन्धपुष्पादिभिः पूज्यन्ते । न
हि तेषां फलदातृत्वामस्ति । यद्युच्येत राजकुमारादीनामुपचारो राजादीनामेव पूजा तेषां च
फलदातृत्वमस्तीति नास्ति नियमविरोध इति तदा क्रतुषु देवानामिज्या तत्तद्वर्णाश्रमाचारा-
दिरूपाज्ञाप्रवर्तकस्य परमेश्वरस्यैव पूजा तस्य च फलदातृत्वमस्तीति नास्माकमपि नियमवि-
रोधः । अवश्यं च पितृमातृगुरुभर्त्रतिथिवित्तजातिवयःकर्मविद्यावृद्धादिपूजासु दर्शपूर्णमासे-
ष्ट्याः द१र्शपूर्णमासशब्दिताग्न्यादिदैवत्येकयागविकारेषु सौर्यादिषु अनतिदेश्यत्वेन च स्वीकृतयोः
पार्वणहोमयोरश्वमेधे मेध्यस्याश्वगुणक्रियाङ्गान्युद्दिश्य <quote>‘कृष्णाय स्वाहा श्वेताय स्वाहा यन्मे-
हति तस्मै स्वाहा यच्छकृत्करोति तस्मै स्वाहा दभ्द्यः स्वाहा दनूभ्यां स्वाहे’</quote>त्यादिमन्त्रैः
क्रियमाणेषु होमेषु सामगानामुद्वाहकर्मण्युदुह्यमानां कन्यामुद्दिश्य रेखासन्धिषु
<note>(१) <quote>‘दर्शपूर्णमासशब्दितयागसमुदायगतैकदैवत्यकयागविकारेषु’</quote> इति पाठः समीचीन इति भाति ।</note>
