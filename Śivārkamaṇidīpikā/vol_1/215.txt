<pb n="215"/>
विकारार्थः।विज्ञानमयो विज्ञानप्रचुरो जीवः।आनन्दमयोऽप्यानन्दप्रचुरः परमेश्वरः
<!-- APPAYYA !-->
एव ते शङ्कासमाधाने । यतो वृत्तिकारेण <quote>‘तत आगत’</quote>इति <ref>(पा॰—४—३—७४)</ref> सूत्रे तत
इत्यस्यापादानपञ्चमीत्वं सिद्धं कृत्वा तत्रापि मुख्यं यदपादानं विवक्षितं तद्ग‍ृह्यते इत्युक्तम् ।
<quote>‘तत इति मुख्यं यदपादानं विवक्षितं तद्ग‍ृह्यते नतु नान्तरीयकं स्रुघ्नादागच्छन् वृक्षमूलादा-
गत’</quote> इति । न्यासपदमञ्जर्योश्च तद्वाक्यं तथैव व्याख्यातम् । तस्य हेतुमनुष्यसूत्रेऽनुवृत्तस्य
मनुष्यविषय इव हेतुविषयेऽप्यपादानपञ्चम्यन्तत्वमेव भवतीति क इह पञ्चमीविषयशङ्कास-
माधानयोः प्रसङ्गः । तस्मादन्नमयप्राणमयमनोमयेष्वेव मयड्विकारार्थो न विज्ञानमय इति ।
तत्र तर्हि मयटः कोऽर्थः कश्च विज्ञानमय इत्याकाङ्क्षायामाह---<pratika>विज्ञानमय इति</pratika> । अत्रेदं
चिन्त्यते । विज्ञानप्रचुर इत्यर्थः कुतो लभ्यते । <quote>‘तत्प्रकृतवचने मयडि’</quote>ति <ref>(पा॰—५—४—२१)</ref>
सूत्रत इति चेत् । इदं सूत्रमित्थं वृत्तिकारादिभिर्व्याख्यातम् । तदिति प्रथमासमर्थात् प्रा-
चुर्येण प्रस्तुतमिदमित्यर्थे वर्तमानात् स्वार्थे मयट् प्रत्ययो भवतीत्येकोऽर्थेः । अस्या<quote>‘न्नमयं
यवागूमयी’</quote>त्याद्युदाहरणम् । प्राचुर्येण प्रस्तुतमन्नं प्राचुर्येण प्रस्तुता यवागूरित्यादिस्तदर्थः ।
यद्यपि प्रकृतशब्दः प्रस्तुतमात्रवाची न तु प्राचुर्यविशिष्टप्रस्तुतवाची । तथापि <quote>‘प्रकृत’</quote>इत्येताव-
ति वक्तव्ये वचनग्रहणादयं विशेषो लभ्यते । वचनग्रहणं हि लोके यादृशस्य प्रकृतस्य मय-
टा वचनं प्रत्यायनं प्रसिद्धं तत्र यथा स्यादित्येवमर्थम् । लोके च मयडन्तैरन्नमयादिशब्दैः
प्राचुर्येण प्रकृतस्य प्रत्यायनं प्रसिद्धमिति ।अपरस्त्वर्थः। प्रकृतं प्रस्तुतमुच्यतेऽस्मिन्निति प्रकृतव-
चनं तदिति प्रथमासमर्थात्प्रकृतवचनेऽर्थे मयट् प्रत्ययो भवतीति । अस्यान्नमयो यज्ञ इत्या-
द्युदाहरणम् । प्रकृतमन्नमस्मिन्यज्ञ इत्यादिस्तदर्थः । अस्मिन्नर्थे प्रकृत्यर्थादर्थान्तरे प्रत्ययः ।
प्रकृतशब्देन च प्रस्तुतमात्रमुच्यते न तु प्राचुर्यविशिष्टमिति पूर्वस्मादर्थाद्विशेष इति । एवं
सति <quote>‘विज्ञानमय’</quote>इत्यत्राद्यार्थे मयट्परिग्रहे प्रचुरविज्ञानस्वरूपत्वं जीवस्य लभ्यते न तु
प्रचुरविज्ञानवत्त्वम् । न च तद्युक्तम् । ज्ञानरूपेऽप्येकस्मिन्परिच्छिन्ने स्वमात्रप्रकाशरूपे जीवे
कथमपि प्राचुर्यस्योपपादयितुमशक्यत्वात् । प्रकृतं विज्ञानमस्मिन् जीव इति द्वितीयार्थपरि-
ग्रहेऽपि विज्ञानवत्त्वमात्रं लभ्यते । प्रचुरविज्ञानवत्त्वं न लभ्यते । तस्माद्विज्ञानमयो विज्ञानप्र-
चुरो जीवइत्येतदनुपपन्नम् । एतेनानन्दमयोऽप्यानन्दप्रचुरः परमेश्वर इत्येतदपि व्याख्यातम् ।
अर्थद्वयेऽपि ह्या<quote>‘नन्दं ब्रह्मणोविद्वा’</quote>निति वर्णयिष्यमाणप्रचुरानन्दमयत्वं न सिद्ध‍यतीति। तत्रा-
यमभिप्रायः। अर्थद्वयपरिग्रहेऽपि प्रचुरविज्ञानवत्त्वं प्रचुरानन्दवत्त्वं च पर्यवसानवृत्त्या सिद्ध‍य-
त्येव । आद्यार्थपरिग्रहे <quote>‘तद्ग‍ुणसारत्वा’</quote><ref>(ब्र॰२।३।२९सू॰)</ref>दिति न्यायेन <quote>‘विज्ञानं ब्रह्म’</quote> <quote>‘आनन्दो-
ब्रह्मे’</quote>त्यादाविवाभेदोपचाराश्रयणात् द्वितीयार्थपरिग्रहे सूत्रार्थत्वेन प्राचुर्यालाभेऽपि<quote>‘कारस्करो-
वृक्ष’</quote>इति निपातेन वृक्षविशेषवत्प्राचुर्यरूपविशेषस्य लोकप्रयोगतो लाभात् । लोकाः ख<quote>‘ल्वन्न-
मयो यज्ञो घृतमयं भोजन’</quote> मित्याद्यन्नादिप्राचुर्ये सत्येव प्रयुञ्जत इति न्यासकृता तु द्विती-
यार्थे प्रकृतशब्देन च प्रस्तुतमात्रमुच्यते नतु प्राचुर्यविशिष्टं प्रकृतमित्येव विशेष इत्युक्तवतापि
हि प्रथमार्थकथने लोके च मयट्प्रत्ययान्तैरन्नमयादिशब्दैः प्रकृतस्य प्राचुर्यमुच्यत इति
मयडन्तस्य प्राचुर्यविशिष्टेऽर्थे लोकप्रसिद्धिरुदाहृता । न च तद्वाक्यमन्नमयं वर्तत इत्यादि
प्रथमार्थे क्रोडीकृतप्रयोगमात्रविषयमिति शङ्कनीयम् । प्रसिद्धेः प्रयोगद्वयेऽप्यविशेषेण सङ्को-
