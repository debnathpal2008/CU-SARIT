<pb n="234"/>
श्रवणात् । ततो हिरण्यगर्भ एव जगत्प्रसूतिहेतुत्वादिनाऽत्र प्रतिपाद्यत इति
प्राप्ते ब्रूमः । परमेश्वरादितरो भिन्नो हिरण्यगर्भोऽत्र न प्रतिपाद्यः । जगत्प्रसूति-
हेतुत्वादीनां परमेश्वरधर्माणां तस्मिन्ननुपपत्तेः । <quote>‘यतः प्रसूता जगतः प्रसूती’</quote> त्या-
<!-- APPAYYA !-->
आकाशाद्यभिमानिदेवताः तद्ब्रह्मणोपत्यमुद्दिश्याब्रुवन् यस्त्वां ब्राह्मण एवं वेत्ति तस्य देवा-
स्सर्वे वश्या भवन्तीति । ननु, पूर्वानुवाकरूपपुरुषसूक्तैकवाक्यत्वादस्यानुवाकस्य पुरुषसूक्तस्य
च नारायणपरत्वात्कथमस्य हिरण्यगर्भपरत्वमुपपद्यते । उच्यते । पुरुषसूक्ते <quote>‘सहस्रशीर्षा
पुरुष’</quote>इत्यादिभिः श्वेताश्वतरोपनिषदि शिवपरत्वेन निर्ज्ञातैर्मन्त्रैः शिवं प्रस्तुत्य <quote>‘तस्माद्विरा-
डजायत विराजो अधि पुरुष’</quote> इति शिवाद्धिरण्मयतया विविधं राजमानस्याण्डस्य तदनन्तरं
तत्र हिरण्यगर्भस्य चोत्पत्तिमभिधाय तस्यैव मुखाद्यवयवेभ्योऽग्न्यादिदेवानां ब्राह्मणादीनां
चोत्पत्तिरभिहिता । न तु नारायणस्यावयवेभ्यः । पूर्वं तत्प्रसङ्गाभावात् । ऐतरेयोपनिषदि
<quote>‘आत्मा वा इदमेक एवाग्र आसी’</quote>दित्यादिना परमेश्वरं प्रस्तुत्य <quote>‘सोऽद्भ‍य एव पुरुषं समुद्ध‍ृ-
त्यामूर्छयत्तमभ्यतप’</quote>दिति तत्कृतां हिरण्यगर्भस्य सृष्टिं तस्य सृष्ट्युन्मुखतापत्तिं चोक्त्वा <quote>‘त-
स्याभितप्तस्य मुखं निरभिद्यत यथाण्डमुखाद्वाग्वाचोऽग्निर्नासिके निरभिद्येतां नासिकाभ्यां
प्राणः प्राणाद्वायुः अक्षिणी निरभिद्येतां अक्षीभ्यां चक्षुश्चक्षुष आदित्यः कर्णौ निरभिद्येतां
कर्णाभ्यां श्रोत्रं श्रोत्राद्दिश’</quote> इत्यादिनाग्न्यादीनां हिरण्यगर्भावयवेभ्यः पूर्वमुत्पत्तिवर्णनात् ।
मानवे धर्मशास्त्रे परमेश्वरसृष्टब्रह्माण्डोदरजातं हिरण्यगर्भमेव प्रस्तुत्य <quote>‘लोकानां तु विवृ-
द्ध‍यर्थं मुखबाहूरुपादनः । ब्राह्मणं क्षत्रियं वैश्यं शूद्रं च निरवर्तय’</quote>दिति स्मरणाच्च । याज्ञ-
वल्क्ये धर्मशास्त्रे परमेश्वरं प्रस्तुत्य <quote>‘मुखबाहूरुपज्जास्स्युस्तस्य वर्णा यथाक्रम’</quote>मिति स्मर्यत
इति चेन्न । तस्योदाहृतश्रुतिस्मृत्यनुसारेण हिरण्यगर्भशरीरानुप्रविष्टतदात्मभूतपरमेश्वरवि-
षयत्वोपपत्तेः । तस्मात्पुरुषसूक्तमारभ्य प्रकृतमेव हिरण्यगर्भमुद्दिश्य प्रवर्तमानस्य <quote>‘ह्रीश्च त’</quote>
इत्यादेरेतदनुवाकवाक्यैकवाक्यतां प्रापितानां हिरण्यगर्भमन्त्राणां च कथमप्यन्यपरत्वाशङ्का
नावकाशं लभते । एवं चोक्तमहिमा स एव हिरण्यगर्भः पूर्वकल्पानुष्ठितोपासनालब्धसत्य-
सङ्कल्पत्वादिमहिमा जगत्प्रसूत्यादिसकलप्रपञ्चहेतुत्वेन प्रतिपाद्यत इत्यतस्तत्रातिव्याप्तं ब्रह्म-
लक्षणमिति पूर्वपक्षमुपसंहरति—<pratika>तत इति । तस्मिन्ननुपपत्तेरिति</pratika> । जगत्प्रसवधर्मिणी प-
रा शक्तिर्हि जगत्प्रसूतिः सा परमेश्वरस्य नित्यानपायिनी प्रभेति तस्याः प्रपञ्चमहावृक्षाङ्कुरत-
योन्मेषरूपा प्रसूतिः <quote>‘प्रज्ञा च तस्मात्प्रसृता पुराणी’</quote> त्युक्तप्रकारा परमेश्वरादेव सम्भवतीति ।
<quote>‘तदेव ब्रह्म परमं कवीना’</quote>मित्यसाधारणब्रह्मशब्दार्थत्वोक्त्या व्यज्यमानं त्रिविधपरिच्छेदरा-
हित्यरूपतदर्थपौष्कल्यं तत्रैव सम्भवति । <quote>‘तदेव भूतं तदु भव्यमाहुरिद’</quote>मिति सामान्येन
भूतभाविवर्तमानसकलकल्पानुयायिसर्वप्रपञ्चात्मकत्वमुच्यमानमपि तत्रैव सम्भवति । <quote>‘तदेव
शुक्रममृतं तद्ब्रह्म स आपस्स प्रजापति’</quote>रित्यत्र <quote>‘शुक्रममृत’</quote>मित्युच्यमानं नित्यमुक्तविभूति-
कत्वं <quote>‘स प्रजापति’</quote>रिति प्रजापतिशब्दोक्तहिरण्यगर्भविभूतिकत्वं च तस्मिन्नेव सम्भवति ।
एकवचनान्तो हि प्रजापतिशब्दो हिरण्यगर्भपरः । न तु दक्षकाश्यपादिपरः । तद्ब्रह्मे’ति ‘तु
वेदादिविभूतिकत्वपरं तस्मिन्नुपपद्यते । एतान्युक्तानि सर्वाणि जगत्प्रसूतिहेतुत्वादीनि हिर-
ण्यगर्भे नोपपद्यन्त इत्यर्थः । <quote>‘परात्पर’</quote>मित्यादिकमप्यापेक्षिकत्वादिना योजयितुमिहाशक्य-
मित्याशयेनाह—<pratika>यतः प्रसूतेति</pratika> । यस्य जगत्प्रसूतिहेतुत्वादिकमुक्तं यतः परं प्रकृष्टं च य-
