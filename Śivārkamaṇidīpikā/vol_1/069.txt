<pb n="069"/>
स्यापि विशेषणविशेष्यभावविवक्षया समासः । वृक्षे पत्रपुष्पाद्यान्तर्गणिकभेदसत्त्वेऽप्येक एवात्र
वृक्ष इत्यत्र तत्समानजातीयवृक्षान्तराभाववत् चेतनाचेतनप्रपञ्चविशिष्टस्य शिवस्य तद्विशेष-
णयोश्चेतनाचेतनयोस्तस्य ताभ्यां चान्तर्गणिकभेदसत्त्वेऽप्युक्तरूपेण तत्समानजातीयवस्त्वन्त-
राभावोऽस्तीति स एव वस्तुपरिच्छेदराहित्यम् । न तु सर्वथा तद्व्यतिरिक्तवस्तुराहित्यमिति
भावः । ननु, स्वरूपतो बृहत्त्वमात्रं न ब्रह्मशब्दप्रवृत्तिनिमित्तं किं तु गुणतो बृहत्त्वमपि ।
सङ्कोचे कारणाभावात् नैयायिकादिमतै स्वरूपतो बृहत्त्वेनाभ्युपगतेष्वप्याकाशादिषु ब्रह्मश-
ब्दस्याप्रयुज्यमानत्वाच्च । मा भूद्वा गुणतो बुहत्त्वं बह्मशब्दप्रवृत्तिनिमित्तं तथापि प्रवृत्तिनि-
मित्तोपपादकत्वेन तदवश्यं ब्रह्मशब्दार्थे वक्तव्यम् । न हि तस्य बृहत्त्वमात्रं प्रवृत्तिनिमि-
त्तम् । किं तु बृंहणविशेषितं बृहत्त्वम् । <quote>‘बृहत्त्वाद्ब‍ृंहणत्वाच्च तद्ब्रह्मेत्यभिधीयत’</quote> इति स्मृतेः ।
बृंहणत्वं च सर्गकालोन्मिषत्सकलप्रपञ्चविस्तारयितृत्वमुक्तिकालविकसन्मुच्यमानजीवगतधर्म-
ज्ञानविकासकत्वादिसर्वविधबृंहयितृत्वरूपं वाच्यम् । सङ्कोचकाभावात् । अपि च यत्प्रयञ्च-
सृष्ट्यादिकारणं तद्ब्रह्मशब्दार्थ इत्यभ्युपगन्तव्यम् । <quote>‘यतो वा इमानि भूतानि जायन्त’</quote>इत्या-
दितल्लक्षणानुसारात् । जगत्कारणस्य वस्तुनः सर्वनियन्तृत्वमभ्युपन्तव्यम् । <quote>‘तत्सृष्ट्वा तदेवा-
नुप्राविशत्’</quote> <quote>‘अन्तः प्रविष्टश्शास्ता जनाना’</quote>मित्यादिश्रुत्यन्तरानुसारात् । तस्यानन्दात्मकत्वम-
भ्युपगन्तव्यम् । <quote>‘आनन्दाद्ध‍येव खल्विमानि’</quote> इति स्वरूपलक्षणवाक्यानुसारात् । तदानन्दस्य
निरतिशयत्वमभ्युपगन्तव्यम् । <quote>‘स एको ब्रह्मण आनन्द’</quote>इत्यादिश्रवणात् । तत्सर्वं शिवे न सम्भ-
वति । येनायमत्र ब्रह्मशब्दभिधेयस्स्यात् इत्याशङ्कानिराकरणाय तत्सर्वं सकललोकवेदप्रसिद्ध-
तन्नामप्रवृत्तिनिमित्ततयैव तस्मिन्सम्भावयितुं <quote>‘भवशिवे’</quote>त्यादिविशेषणम् । भवत्यस्माज्जगदिति
भवः । शिवं जगतः क्षेमं करोतीति शिवाः सर्वे कल्याणगुणा अस्य सन्तीति च शिवः । शृणाति
हिनस्ति जगदिति शर्वः । पशून् जीवान् गवाश्वादिवत्पाशैर्बध्वा स्वकार्यं कारयतीति पशुप-
तिः । सकलजगदीशनशील ईश्वरः । तत्र पूजार्थस्य परमपदस्य समासः । महति सर्ववैष-
यिकानन्दातिशायिनि स्वात्मानन्दे दीव्यति रमत इति महादेवः । भक्तानां संसाररुजं
द्रावयतीति रुद्रः । शं सुखं भवतीति शम्भुः । अत्र शिवनाम्ना गुणतो बृहत्त्वं भवशिवश-
र्वपशुपतिरुद्रनामभिर्ब्रह्मणस्तटस्थलक्षणं पञ्चकृत्यकारणत्वं परमेश्वरनाम्ना तदाक्षेपकमन्तर्या-
मित्वं शम्भुनाम्ना तस्य स्वरूपलक्षणमानन्दात्मकत्वं महादेवनाम्ना तदानन्दस्य निरतिशयत्वं
च प्रवृत्तिनिमित्ततयोपनीयते । इदं च तत्रतत्रोपपादितैरुपपादयिष्यमाणैश्च नामनिर्वचनै-
स्स्पष्टम् । ननु, <quote>‘ब्रह्मणः प्रतिपादकमुपनिषच्छास्त्रं विचारणीस/?/’</quote>मिति प्रतिज्ञायां स एव ब्रह्मश-
ब्दार्थः स्वीकरणीयः यस्योपनिषच्छास्त्रं प्रतिपादकम् । न च शिवस्य तत् प्रतिपादकम् । <quote>‘सर्वे
वेदा यत्पदमामनन्ति तपांसि सर्वाणि च यद्वदन्ति । यदिच्छन्तो ब्रह्मचर्यं चरन्ति तत्ते पदं
सङ्ग्रहेण ब्रवीमी’</quote>त्युपक्रम्य प्रवृत्तया <quote>‘सोऽध्वनः पारमाप्नोति तद्विष्णोः परमं पद’</quote>मिति कठ-
वल्लीश्रुत्या <quote>‘येनाक्षरं पुरुषं वेद सत्यं प्रोवाच तां तत्वतो ब्रह्मविद्या’</quote>मिति मुण्डकश्रुत्या च
विष्णुपुरुषादिशब्दाभिधेयस्य नारायणस्य तत्प्रतिपादकमित्यवगमादित्याशङ्कां निरसितुं <pratika>सक-
लनिगमेति</pratika>विशेषणम् । <quote>‘विष्णोः परमं पद’</quote>मित्यत्र पदशब्दो न स्थानवाची । पूर्व<quote>‘मव्य-
क्तात्पुरुषः पर’</quote>इति निर्दिष्टस्य पुरुषस्यैव स्थानप्रमाणतोऽत्र पदशब्दनिर्देश्यत्वावगमात् ।
तेदतदानुमानिकाधिकरणे व्यक्तीभविष्यति । एवं च पद्यते प्राप्यत इति व्युत्पत्त्या तत्र पढ-
