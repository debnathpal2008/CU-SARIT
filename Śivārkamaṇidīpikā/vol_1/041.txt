<pb n="041"/>
सवादेरग्निचयनवाजपेयाद्यङ्गत्ववदुभयविधिबलादुभयसिद्धेः । अतो यावदुत्प-
<!-- APPAYYA !-->
अपत्नीकोऽप्यसोमपः’</quote> <quote>‘मातापितृभ्यामृणार्थाद्यजेते’</quote>तिवचनात्<quote>‘ब्रह्मवर्चसकामो बृहस्पतिसवेन
यजेते’</quote>त्यादिभिः श्रुतिभिः स्वातन्त्र्येण फलकारणतया विहितस्यापि सौत्रामणिबृहस्पतिसवादेः
<quote>‘अग्निं चित्वा सौत्रामण्या यजेत’</quote> <quote>‘वाजपेयेनेष्ट्वा बृहस्पतिसवेन यजेत’</quote> <quote>‘तेनेष्ट्वा राजा राजसूयेन
यजेते’</quote> त्यादिवचनैरग्निचयनवाजपेयाङ्गत्वेनापि विधानं दृश्यत इत्यर्थः । ननु, फलार्थात्सौत्राम-
णिबृहस्पतिसवादेरङ्गभूतं तत्सौत्रामणिबृहस्पतिसवाधिकं कौण्डपायिनामयनाग्निहोत्रं न्यायेन
प्रकरणभेदात् भिन्नमिति चेत् । उच्यते । <quote>‘उपसद्भिश्चरित्वा मासमग्निहोत्रं जुहोती’</quote>ति वाक्ये <quote>‘अ-
ग्निहोत्रं जुहोती’</quote> तिवाक्यसन्निधिपठिते <quote>‘दध्ना जुहोती’</quote>ति वाक्य इव न जुहोतिपदश्रवणमात्रेण
नित्याग्निहोत्रप्रत्यभिज्ञा भवति । प्रकरणान्तरत्वात् । अग्निहोत्रनाम्ना तत्प्रत्यभिज्ञानेन तत्रैव जु-
होतिपदस्य वर्तनमित्यपि न घटते । विहितस्य तस्य पुनर्विधानानपेक्षणात् । मासगुणविधानार्थं
तदनुवाद इत्यपि न युज्यते।तस्मिन्नुपसदानन्तर्यगुणस्यापि विधेयत्वेनानेकगुणविधानरूपवाक्य-
भेदापत्तेः । तस्मान्नामप्रत्यभिज्ञापिते कर्मण्याख्यातं वर्तत इत्येवं न नामपरतन्त्रमाख्यातम् । किं
त्वाख्यातेन विधीयमाने नित्याग्निहोत्राद्भिन्ने कर्मणि नाम वर्तत इति नामैवाख्यातपरतन्त्रम् ।
अतस्तत्र नाम्ना प्रत्यभिज्ञानमकिञ्चित्करमिति युज्यते कर्मभेदः । सौत्रामण्यादिवाक्येषु तु
यजतिपदेन प्रत्यभिज्ञाभावेऽपि सौत्रामण्यादिनामतः प्रत्यभिज्ञाने जाग्रति तदुपेक्षणे किं
कारणम् । शक्यते ह्यत्र प्रसिद्धसौत्रामण्याद्यनुवादेनाग्निचयनादिकं प्रत्यङ्गत्वमात्रविधानम् ।
नन्वत्राप्येकस्मिन्नेव वाक्ये नाम्ना दूरस्थस्य प्रत्यभिज्ञापनं तस्याङ्गत्वेन विधानं चेति
व्यापारद्वयावेशात् वाक्यभेदः स्यादिति चेन्न । प्रत्यभिज्ञापनस्य पदार्थस्मृतिवत् पदमात्रकृ-
त्यतया तत्प्रसङ्गानवतारात् । अन्यथा गृहमेधीयप्रकरणवर्ति <quote>‘न्याज्यभागौ यजती’</quote>ति वाक्येऽ-
प्याज्यभागनाम्ना दार्शपूर्णमासिकावाज्यभागौ प्रत्यभिज्ञाप्य तयोर्गृहमेधीयाङ्ग१त्वेन विधाने
वाक्यभेदः स्यादिति तत्रापि प्रसिद्धाज्यभागधर्मकर्मान्तरविध्यङ्गीकारप्रसङ्गात् । न च वाच्यं
गृहमेधीये चोदकादाज्यभागयोर्विपरिवृत्तेस्तत्प्रत्यभिज्ञापनार्थं न वाक्यव्यापारापेक्षेति । तत्र
चोदककल्पनात्प्रागेवोपदिष्टयोराज्यभागयोरन्वये सति क्लृप्तोपकारप्राकृताङ्गनिराकाङ्क्षस्य गृ-
हमेधीयप्रयोगविधेश्चोदकेनाङ्गप्राप्त्यनपेक्षितया चोदकलोपादपूर्वो गृहमेधीयो न तु दर्शपूर्ण-
मासप्रकृतिक इति गृहमेधीयाधिकरणे सिद्धान्तितत्वात् । तस्माद्युक्तं स्वतन्त्रस्यैव सौत्राम-
ण्यादेर्विनियोगभेदेनाङ्गत्वमपीति भा२वः । यत्तु पूर्वमीमांसकैः <quote>‘समवाये चोदनासंयोगस्यार्थव-
त्त्वात्’</quote> <ref>(जै॰ ४—३—२९ सू॰)</ref> इति चतुर्थाध्यायाधिकरणे मासाग्निहोत्रवत्तस्य कर्मान्तरत्व-
मुक्तं तत्<quote>‘दर्शपूर्णमासाभ्यामिष्ट्वा सोमेन यजेते’</quote> त्यत्र इष्टिसोमयोरिव <quote>‘अग्निं चित्वे’</quote> त्यादावपि
स्वतन्त्रयोरेव कालार्थः संयोगः न त्वङ्गाङ्गिभाव इति पूर्वपक्ष्याशङ्काया निरवकाशीकरणार्थं
प्रौढिवादमात्रम् । अत एव गुरुणा विवरणे स्वतन्त्रस्यैव सौत्रामण्यादेरग्निचयनादिकं प्रत्य-
ङ्गत्वमुक्तमित्यलं विस्तरेण । एवं च संस्कारस्मृतिबलाच्चित्तसंस्कारत्वेनावगतानामपि कर्मणा-
माधानस्याग्निसंस्कार इव तावन्मात्रे विश्रान्त्यभावात्तद्द्वारा ज्ञानसाधनत्वस्य यज्ञादिश्रुत्याव-
गतेः यावद्ज्ञानोदयमनुष्ठेयानि तदर्थानि कर्माणि । न तु विविदिषोदयरूपप्रत्यक्प्रावण्येन
चित्तशुद्ध्यवगमे सति त्यक्तव्यानीत्याशयेनाह—<pratika>अत इति</pratika> ।
यज्ञादिश्रुत्या ज्ञानफलसंयुक्ता-
<note>(१) <quote>‘याङ्गत्वविधाने’</quote> इति क. ख. घ. पाठः ।</note> <note>(२) <quote>‘भाष्याभिप्रायः’</quote> इति क.घ. पाठः ।</note>
