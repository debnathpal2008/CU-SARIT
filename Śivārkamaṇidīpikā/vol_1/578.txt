<pb n="578"/>
इति सकलकारणत्वतमःपरत्वामृतहेतुत्वादीनां परमेश्वरलिङ्गानामत्र संबन्धो
दृश्यते । अत ईश्वर एवात्र पुरुषशब्देन प्रतिपाद्यते ।
<!-- APPAYYA !-->
<quote>‘उतामृतत्वस्येशान’</quote>इति प्रागुक्तत्वात् । तस्मादिह <quote>‘अमृतहेतुत्वादीनां परमेश्वरलिङ्गाना’</quote> मिति
आदिशब्देनोत्तरनारायणादिगतानि श्रीपतित्वलिङ्गान्यपि सङ्गृहीतानि । तैत्तिरीयपाठे ह्रीश-
ब्दोऽपि श्रीपर एव । वाजसनेयके समानप्रकरणे <quote>‘ह्रीश्च ते लक्ष्मीश्च पत्न्या’</quote>विति पाठादि-
ति । <pratika>अत ईश्वर एवात्रेति</pratika> । पूर्वपक्षोक्तरीत्या जीवपरत्वशङ्काया निरासार्थ एवकारः ।
अत्रायमाशयः । पुरुषशब्दस्य चेतनसामान्यवाचितया कर्मप्रकरणानुरोधेन यजमानपरत्व-
वर्णनं तावदयुक्तम् । <quote>‘पुरुषेण नारायणेन उपहितां चितिमुपतिष्ठमान इह जन्मनि पुरुषो
भवे’</quote>दिति वाधूलसूत्रगतपुरुषसूक्तकरणकोपस्थानार्थवादविरोधात् । तेन ह्यर्थवादेन पुरुष-
सूक्तप्रतिपाद्यपुरुषभावप्राप्तिफलकतया पुरुषसूक्तेनोपस्थानं स्मर्यते । यदि तत्प्रतिपाद्यपुरु-
षभावः प्राक्सिद्धो यजमानभाव एव तदा कथं तत्प्राप्तिफलकतया स्मर्येत । पर्यायेणापरि-
मितशीर्षत्वादिविषयं <quote>‘सहस्त्रशीर्षा पुरुष’</quote>इत्यप्ययुक्तम् । <quote>‘सहस्त्रशीर्षा पुरुषः । सहस्त्राक्षस्सह-
स्त्रपाद्भ‍ूत्वोदतिष्ठ’</quote>दित्यारुणकेतुकाम्नानविरोधात् । तत्र हि कूर्माकृतिलिङ्गोपस्थापितस्य ना-
रायणस्य युगपत्सहस्त्रशीर्षत्वादिविशिष्टपुरुषभावोत्थानं वर्णितम्।तदैकार्थ्यमेव पुरुषसूक्तमन्त्र-
स्यापि शब्दार्थैकरूप्यप्रत्यभिज्ञानेनावसीयते । <quote>‘सर्वाणि रूपाणी’</quote>त्यादि नामरूपव्याकर्तृपरम् ।
<quote>‘अभिवद’</quote>न्निति भर्तव्यैश्वर्यपरम् । <quote>‘नान्यः पन्था’</quote>इत्यत्रान्यशब्दो नोक्तरूपवेदनान्यपरः
किं तु तद्विषयपुरुषान्परः । <quote>‘यज्ञेन यज्ञमयजन्ते’</quote>ति मन्त्रो न ब्रह्मप्रकाशनपरः । किं तु
यज्ञाराधनीययज्ञशब्दोक्तपुरुषप्रधानः । <quote>‘ब्राह्मणोऽस्य मुखमासी’</quote>दित्यादिर्वस्तुतो मुखादिप्र-
भवानां ब्राह्मणादीनामुपासनाय मुख्यत्वादिकल्पनार्थम् । <quote>‘यत्पुरुषं व्यदधुः । कतिधा व्यक-
ल्पयन् । मुखं किमस्य कौ बाहू । कावूरू पादवुच्येते’</quote> इति प्रश्नोत्तरत्वेन <quote>‘ब्राह्मणोऽस्य मुख-
मासी’</quote>दित्याद्यवतारितत्वात् । सर्वत्र तत्तदङ्गत्वेन कल्प्यन्त इति ज्ञापनार्थं <quote>‘कौ पादा’</quote>विति
प्रश्ने <quote>‘पद्भ्या ँ्/?/ शूद्रो अजायते’</quote>त्युक्तिः । अत एवात्र मुखबाहूरुत्वेन कल्पितानां त्रैवर्णिकानां
<quote>‘मुखबाहूरुपज्जास्स्युस्तस्य वर्णा यथाक्रम’</quote>मित्यादिस्मृतिपुराणागमेषु मुखबाहूरुजत्वप्रसिद्धिः ।
अत्र शिरश्चक्षुःप्राणनाभिपादप्रभवत्वेनोक्तानां द्युसूर्यवाय्वन्तरिक्षपृथिवीनां वैश्वानरविद्यायां
शिरश्चक्षुःप्राणमध्यावयवपादत्वकल्पना च दृश्यते । <quote>‘अद्भ्यस्सम्भूत’</quote>इति मन्त्रे त्वष्टुरेव विश्व-
कर्मशब्दोक्तेः स्त्रष्टा नियन्ता चेश्वरः पुरुषशब्देन परामृश्यते । न तु स्रष्टा नियन्ता चाद्भ्य-
स्सम्भूतः । <quote>‘प्रजापतिश्चरती’</quote>त्यत्र गर्भवासरूपमवताररूपेण जननमुक्तम् । तत्र योनिशब्दो
<quote>‘योनिष्ट इन्द्र’</quote> इत्यत्रेव स्थानवाची । तस्य पुरुषस्य मरीचीनां पदमादित्यमण्डलं परमव्योम
वा स्थानमित्यर्थः । एवं प्रबललिङ्गानुरोध्यर्थवर्णने सम्भवति न दुर्बलप्रकरणानुरोध्यर्थ-
वर्णनं न्याय्यमिति पुरुषशब्देन प्रतिपाद्यत इति पुरुषसूक्तोत्तरनारायणयोः <quote>‘सहस्त्रशीर्षा
पुरुष’</quote> इत्यारुणकेतुकब्राह्मणे च पुरुषशब्देन पुरुषस्य नारायणस्यात्मभूतः परमेश्वरः प्रति-
पाद्यत इत्यर्थः । एवं च नारायणपूजादिषु शिवपूजादिषु च विनियोगः । तत्तत्परत्वेन सर्व-
मुपपन्नं भवति । अस्ति हि शिवपूजायामपि विनियोगः । यथा&mdash;लैङ्गादिषु शिवाभिषेकमन्त्रपरि-
गणने <quote>‘ज्येष्ठसाम्नां त्रयेणैव तथा देवव्रतैरपि । रथन्तरेण पुण्येन सूक्तेन पुरुषस्य चे’</quote>ति पुरु-
