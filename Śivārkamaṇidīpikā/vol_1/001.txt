<pb n="001"/>
<head>ओम् ।</head>
<head>शिवाभ्यां नमः ।</head>
<head>श्रीमच्छ्रीकण्ठाचार्यकृतं</head>
<head>ब्रह्मसूत्रभाष्यम् ।</head>
<head>श्रीमदप्पयदीक्षितकृतशिवार्कमणिदीपिकासहितम् ।</head>
<head>श्रीकण्ठभाष्यप्रारम्भः ।</head>
<lg><l>ऊँ न१मोऽहंपदार्थाय लोकानां सिद्धिहेतवे ।</l>
<l>सच्चिदानन्दरूपाय शिवाय परमात्मने ।। १ ।।</l></lg>
<head>शिवार्कमणिदीपिकाप्रारम्भः ।</head>
<p>यस्याहुरागमविदः परिपूर्णशक्तेरंशे कियत्यपि निविष्टममुं प्रपञ्चम् । तस्मै तमालरुचिभासुर-
कन्धराय नारायणीसहचराय नमश्शिवाय ।। १ ।। आकर्णकृष्टधनुराहितमोहनास्त्रमारान्नि-
रीक्ष्य मदनं कुपितस्य किञ्चित् । शम्भोः समाधिसमये विक२सत्कृशानुज्वालाकलापजटिलं
निटि३लं स्मरामि ।। २ ।। महापाशुपतज्ञानसम्प्रदायप्रवर्तकान् । अंशावतारानीशस्य यो४गा-
चार्यानुपास्महे ।। ३ ।। आसेतुबन्धतटमा च तुषारशैलादा<pratika>चार्यदीक्षित</pratika> इति प्रथिताभिधा-
नम् । अद्वैतचित्सुखमहाम्बुधिमग्नभावमस्मत्पितामहमशेषगुरुं प्रपद्ये ।। ४ ।। यं ब्रह्म निश्चि-
तधियः प्रवदन्ति साक्षात्तद्दर्शनादखिलदर्शनपारभाजः । तं सर्ववेदसमशेषबुधाधिराजं
<pratika>श्रीरङ्गराजमखिनं</pratika> पितरं नतोऽस्मि ।। ५ ।। यद्यप्यद्वैत एव श्रुतिशिखरगिरामागमानां
च निष्ठा साकं सर्वैः पुराणस्मृतिनिकरमहाभारतादिप्रबन्धैः । तत्रैव ब्रह्मसूत्राण्यपि च विमृ-
शतां भान्ति विश्रान्तिमन्ति प्रत्नैराचार्यरत्नैरपि परिजगृहे शङ्कराद्यैस्तदेव ।। ६ ।। तथाप्य-
नुग्रहादेव तरुणेन्दुशिखामणेः । अद्वैतवासना पुंसामाविर्भवति नान्यथा ।। ७ ।। अनुग्रहश्च
देवस्य शक्त्‍या चिद्रूपया सह । यथावत्तं परिज्ञाय ध्यायद्भिस्समवाप्यते ।। ८ । इति भग-
वता <pratika>वेदव्यासेन</pratika> सूत्रयता परं सगुणमपि तत्साम्बं ब्रह्म न्यरूपि शिवाभिधम् । यदनुक-
रणादर्थानन्येऽपि सञ्जगृहुर्बहून्प५णिनजमुखाः सूत्रैर्विष्वङ्मुखत्वविभूषणैः ।। ९ ।। तदिदं ब्रह्म-
सूत्राणां तात्पर्यं सगुणे <pratika>शिवे</pratika> । प्रकटीकर्तुमाचार्यः प्रणिन्ये भाष्यमुत्तमम् ।। १० ।। <pratika>श्रीक-
ण्ठाचार्यकृतं भाष्यं</pratika> यद्ब्रह्मसूत्राणाम् । प्रतिपदमतिगम्भीरं न शक्यते माद्दशैर्बोद्धुम् ।। ११ ।।
भाष्यमेतदनघं विवृण्विति स्वप्नजागरणयोस्समं प्रभुः । <pratika>चिन्नबोम्मनृपरूपभृत्स्वयं मां न्य-
युङ्क्त महिलार्धविग्रहः</pratika> ।। १२ ।। (<pratika>श्रीचि६न्नबोम्मनृपतिः</pratika> श्रितपारिजातः सर्वात्मना पशुपतिं
<note>(१) <quote>‘नमो ब्रह्मपदार्थाये’</quote>ति पाठान्तरम् ।</note> <note>(२) <quote>‘विलस’</quote>दिति ग. पाठः ।</note> <note>(३) <quote>‘नयनं’</quote> इति ख. पाठः ।</note>
<note>(४) योगाचार्या इति श्रीकण्ठाचार्याणामेव नामान्तरम् ।</note> <note>(५) पणिनजः पणिनिः । <quote>‘फणिपतिमुखाः’</quote> इति पाठे
फणिपतिः पतञ्जलिरित्यर्थः ।</note> <note>(६) इदं पद्यं केषुचित्पुस्तकेषु नास्ति ।</note>
