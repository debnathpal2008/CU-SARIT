<pb n="273"/>
आदित्यपूर्वपक्षे आकाशो भूमिसूर्यमध्यवर्त्यपरोऽन्तरिक्षलोकः । <quote>‘यावत्प्रमाणा पृथिवी वि-
स्तारपरिमण्डला । नभस्तावत्प्रमाणं स्याव्द्यासमण्डलतो द्विजे’</quote>ति तत्राकाशपर्यायप्रयोगद-
र्शनात् । जाठरपूर्वपक्षे देहबाह्यो भूताकाशः । अयमन्तरिक्षलोकरूपो देहबाह्यभूताकाशरूपो
वा आकाशोऽत्र विषयवाक्ये द्युशब्देनोच्यते । ततःपरत्वं सूर्यस्य तत उपरि वर्तमानत्वम् ।
जाठरस्य ज्योतिःप्रकरणात्पूर्वं गायत्रीप्रकरणे योऽयं बहिर्धा पुरुषादाकाश इत्युक्तत्वात् देह-
बाह्याकाशात् पृथग्योऽयमन्तःपुरुषे आकाश इति निर्दिष्टे देहान्तराकाशे वर्तमानत्वं विवक्षि-
तमित्यभिप्रेत्याह—<pratika>परो दिव इत्याकाशवर्तीति</pratika> । अन्तरिक्षलोकवाचिनो देहबाह्याकाशवा-
चिनश्चाकाशशब्दस्य सामीप्यसप्तमीसमासः । एवं चैतत्पर्यन्तं सूर्यविशेषणं जाठराग्नावप्यनुषञ्ज-
नीयम् । सूर्य एवेत्येवकारेण परमेश्वरपक्षव्यवच्छेदः । तत्रायमाशयः । द्युशब्दोऽत्र स्वर्गवा-
ची वक्तव्यः । आकाशवाची वा तत्पर्यायतयान्तरिक्षलोकवाची वा । आद्येऽपि परमेश्वरनि-
त्यस्थानभूतसर्वोत्तरपरस्वर्गवाची शक्रादित्रिदशालयरूपसूर्यलोकादिध्रुवलोकावध्यपरस्वर्ग-
वाची वा । प्रथमे <quote>‘दिवः पर’</quote>इत्येतदनुपपन्नम् । तस्योपरि तद्बहिर्भूततया वर्तमाने हि ततः पर
इत्युच्यते । न हि वृक्षस्योपरि भ्राम्यन्निव वृक्षकोटरे स्थितोऽपि पक्षी वृक्षात्पर इत्युच्यते ।
न च परमेश्वरः परस्वर्गस्योपरि ततो बहिर्भूतो वर्तते किं तु तन्मध्यगते दिव्यमन्दिरे । परस्वर्ग-
वाचित्वे <quote>‘चात’</quote> इति विशेषणमनुपपन्नम् । अपरस्वर्गवाचित्वपक्षोऽपि न सङ्गतः । न ह्यपरस्व-
र्गादप्यूर्ध्वम्महराद्यनेकलोकघटितस्य परपृथिवीलोकरूपस्य पार्थिवस्य प्रकृतिकार्यस्य ब्रह्माण्ड-
स्य तदूर्ध्ववर्तिनः परस्वर्गाधस्तनस्य परान्तरिक्षलोकरूपस्य मायाकार्यस्य गुह्याष्टकाद्युन्मनान्त-
लोकनिवहस्य चोपरि परमाकाशमये परस्वर्गे वर्तमानस्य परमेश्वरस्यापरस्वर्गात्परत्वोक्त्या क-
श्चिदतिशयो लभ्यते । अत एव द्वितीयविकल्पोऽप्यनुपपन्नः । न हि तस्यात इति निर्दिष्टप्रा-
कृताकाशात्परत्वोक्त्यापि कश्चिदतिशयो लभ्यते । तृतीये तु परान्तरिक्षविवक्षायां ततः परत्वो-
क्त्या लभ्यत एवातिशयः । किं तु तत्परतायामत इति विशेषणं नोपपद्यते । तस्मादिहापरान्त-
रिक्षात्परत्वं विवक्षणीयम् । तदादित्य एव सङ्गच्छते न ब्रह्मणि । ज्योतिष्ट्वेन दीप्तिमत्त्वेन
च लोकप्रसिद्धे तस्मिन्नेव च यच्छब्दयोगेन प्रसिद्धवदनूद्यमानं तदुभयं सङ्गच्छते । ज्योतिःश्श्रु-
तिरपि प्रसिद्ध्यतिशयात्तत्रैव सङ्गच्छते । न च भूरादिलोकत्रयव्यतिरिक्तेषु महरादिलोकेषु सू-
र्यकिरणप्रचाराभावाद्विश्वतःपृष्ठेत्यादिकं तस्मिन्न सङ्गच्छत इति वाच्यम् । तदुपक्रमार्थत्वेना-
दित्ये निश्चिते तदनुसारेण तस्य त्रैलोक्यान्तर्गतलोकसामस्त्यपरत्वोपपत्तेः । स्यादेतत् । अथ
यदतः प्राक् <quote>‘त्रिपादस्यामृतं दिवी’</quote>ति ब्रह्म प्रकृतम् । तदेव प्रकृतपरामर्शिना यत्पदेनाभिधा-
तव्यम् । ततश्चोपक्रमगतयत्पदानुसारेण तत्समानाधिकरणज्योतिरादिपदानां तत्रैव कथंचन
वृत्तिरभ्युपगन्तव्येति चेन्न । यत्पदादपि प्राथमिकेनाधिकारार्थेनाथशब्देन ज्योतिश्शब्दस्वा-
रस्येन च प्रकृताद्भेदस्यैव संज्ञाधिकरणन्यायतः प्रतीतेः । <quote>‘संज्ञा चोत्पत्तिसंयोगा’</quote>दित्यधिकर-
णे हि<quote>‘अथैष ज्योतिरेतेन सहस्त्रदक्षिणेन यजेते’</quote>त्यत्र किं प्रकृतं ज्योतिष्टोममनूद्य तत्र सहस्त्रदक्षि-
णाविधानमुत ज्योतिर्नामकसहस्त्रदक्षिणाविशिष्टकर्मान्तरविधानमिति ‘एष इति सर्वनाम्नः
प्रकृतपरामर्शित्वात् ज्योतिरिति नामैकदेशस्य <quote>‘वसन्तेवसन्ते ज्योतिषा यजेते’</quote> त्यत्रेव ज्यो-
तिष्टोमे कथञ्चिद्व‍ृत्तिसम्भवात् तत्र सहस्त्रदक्षिणाविधानमिति पूर्वपक्षं कृत्वाधिकारार्थेनाथशब्देन
