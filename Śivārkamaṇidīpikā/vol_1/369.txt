<pb n="369"/>
महदादिरूपेण परिणतत्वात् प्रधानस्य सर्वव्यापकत्वमुचितम् । <quote>‘विश्वाधिको रुद्रः’</quote>
<ref>(महाना॰ १०.)</ref> इति विश्वाधिकत्वेन निखिलविकारोत्तीर्णस्य परमेश्वरस्य
<!-- APPAYYA !-->
त्याद्युपक्र<quote>‘म्यैष सर्वभूतान्तरात्मा अपहतपाप्मा दिव्यो देव एको नारायण’</quote>इत्यन्तर्यामिणि
नारायणपदप्रयोगोऽपि सङ्गच्छते । यद्यत्र विराट्पुरुषः सहस्रशीर्षत्वादिविशिष्टश्चिच्छक्त्य-
वस्थारूपः परनारायणो विवक्षितः, यदि वा हिरण्यगर्भ उभयथापि सङ्गच्छते । उभय-
त्रापि नारायणशब्दप्रसिद्धेः प्राग्दर्शितत्वात् । अथवेत्यनेन तृतीयपूर्वपक्षे स्वारस्याभावो व्य-
ञ्जितः । अचेतनस्य प्रधानस्य व्यापकत्वेऽपि तस्मि<quote>‘न्नदृष्टो द्रष्टा अश्रुतः श्रोता अमतो मन्ता
अविज्ञातो विज्ञाते’</quote>ति वाक्यशेषे श्रुतानामदृष्टत्वादीनां सम्भवेऽपि द्रष्ट्टत्वादीनामात्मश्रुतेर्नि-
यन्तृत्वस्य मुख्यतया तस्मिन्नसम्भवात् । ननु परमेश्वरस्यापि व्यापकत्वात्तस्मिन्नपि सर्वप्रप-
ञ्चनियन्तृत्वं सम्भवतीति कथं पूर्वपक्षे तत्प्रतिक्षेप इत्याशङ्क्याह—<pratika>विश्वाधिक इति</pratika> । अ-
यमाशयः । परमेश्वरस्य सर्वान्तर्यामित्वं पृथिव्यादिस्थानेषु शरीरविशेषवत्तया जीवविभुत्व-
वादे जीवसाधारणेन व्यापकतामात्रेण वा । आद्ये रेतामूत्रपुरीषादिसकलहेयवस्त्वनुप्रविष्ट-
शरीरवत्तया परमेश्वरस्य विश्वाधिकत्वभङ्गप्रसङ्गः । द्वितीये नियन्तृत्वासंभवप्रसङ्गः । शरी-
रवतामेव तक्षादीनां वास्यादिनियन्तृत्वदर्शनात् स्वशरीरनियमनेऽपि तेनैव शरीरेण शरीरव-
त्त्वात् । न च परमेश्वरोऽपि नियम्यपृथिव्यादिशरीरेणैव शरीरवा<quote>‘न्यस्य पृथिवी शरीर’</quote>मि-
त्याद्याम्नानादिति वाच्यम् । अन्येन नियम्यमानस्य शरीरस्य नियमने शरीरान्तरेण शरी-
रवत्त्वस्य प्रयोजकत्वदर्शनेन पृथिव्यादिशरीराणां च तत्तदभिमानिजीवैर्नियम्यमानत्वेन त-
न्नियमने शरीरान्तरावश्यंभावात् । शरीरान्तरं विना स्वमहिमप्रतिष्ठे ब्रह्मणि <quote>‘यः पृथिव्यां
तिष्ठ’</quote>न्नित्यादिषु श्रुतायाः पृथिव्यादिषु स्थितेरुपपादनासम्भवाच्च । अपि च <quote>‘अदृष्टो द्रष्टे’</quote>-
त्यादिवाक्यशेषे दर्शनादीनि परमेश्वरविषयसाक्षात्कारश्रवणमनननिदिध्यासनरूपाणि वा-
च्यानि । <quote>‘आत्मा वारे द्रष्टव्यश्श्रोतव्यो मन्तव्यो निदिध्यासितव्यः आत्मनो वा अरे
दर्शनेन श्रवणेन मत्या विज्ञानेनात्मनि खल्वरे दृष्टे श्रुते मते विज्ञाते’</quote> इत्यादिवाक्यानुक्रमणै-
करूप्यात् । न च परमेश्वरे श्रवणमनननिदिध्यासनसाक्षात्कारविषयत्वं तद्वत्त्वं च जीव इव
सम्भवति । न चात्र दर्शनादीनि चक्षुश्श्रोत्रमनोबुद्धिजन्यज्ञानानि विवक्षणीयानि । तथा
विवक्षयापि चक्षुरादिजन्यज्ञानरहिते परमेश्वरे द्रष्ट्टत्वाद्यनिर्वाहात् । तर्हि दर्शनादीनि रूपा-
लोकनादिरूपाणि विवक्षणीयानीति चेन्न । तथा सति <quote>‘नान्योऽतोऽस्ति द्रष्टा नान्योऽतोऽस्ति
श्रोते’</quote>त्यादिसमनन्तरसन्दर्भस्यानन्वयापत्तेः । न हि परमेश्वरव्यतिरेकेण रूपालोकनादिमा-
नन्यो नास्तीति निषेद्ध‍ुं शक्यम् । न च तस्य <quote>‘तस्मिन् ग्रामे अयमेक एव सर्वनियामक’</quote>
इति वाक्यानन्तरं <quote>‘नान्यः पुरुषोऽस्ती’</quote>ति वाक्यस्य प्राग्वर्णितसर्वनियामकत्वविशिष्टपुरुषा-
न्तरनिषेधपरत्ववत्प्रस्तुतसर्वनियन्तृत्वादिविशिष्टद्रष्ट्रन्तरनिषेधपरत्वं कल्पनीयम् । तत्र प्र-
माणान्तराविरोधाय सङ्कोचकल्पनेऽप्यत्र परमेश्वरान्यविषयत्वेनासङ्कोचसम्भवे सङ्कोचक-
ल्पनायोगात् । अपि च रूपशब्दौ चक्षुश्श्रोत्रयोरिव मनोबुध्द्योर्नासाधारणविषयौ स्तः । येन
मननविज्ञानशब्दौ न तत्साक्षात्कारवाचिनौ स्याताम् । ततश्चात्र मन्ता विज्ञातेत्यनयोर्मनन-
निदिध्यासनपरत्वं मनोबुद्धिकरणकज्ञानपरत्वं वा वाच्यम् । तत्समभिव्याहारतः श्रोता द्रष्टे-
