<pb n="503"/>
णि’इति तस्य नामरूपव्याकरणसंबन्धदर्शनात् ।।
इत्येवं प्राप्ते ब्रूमः---परमेश्वर एवात्राकाशशब्देन नामरूपनिर्वोढा श्रूयते, अमृ-
<!-- APPAYYA !-->
किं तु नामरूपनिर्वोढृत्वरूपविधेयवत्त्वेन तथैव व्युत्पत्तेः । न हि <quote>‘देवदत्तः खलु विद्वा’</quote>नि-
त्युक्ते यः प्रसिद्धो देवदत्तः स विद्वानिति प्रतीयते । किं तु विधेयस्य विद्वत्त्वस्यैव प्रसिद्धिः
प्रतीयते । एवं च यत्र नामरूपव्याकर्तृत्वं प्रसिद्धं स एव परमेश्वरादन्यः आकाशशब्दवि-
षय इति सिद्धावनेन जीवेनेत्यादिश्रुतौ हिरण्यगर्भस्य नामरूपव्याकर्तृत्वप्रसिद्धेस्स एवात्रा-
काशशब्दविषयः पर्यवस्यतीति । यद्यप्य<quote>‘नेन जीवेने’</quote>ति श्रुतिः परमेश्वरस्य नामरूपव्याक-
रणकर्तृत्वं प्रतिपादयति न तु हिरण्यगर्भस्य । तथैव संज्ञामूर्तिक्लृप्त्यधिकरणे स्थापयिष्यमा-
णत्वात् । तथा च हिरण्यगर्भस्य व्याकर्तृत्वप्रतिपादकं <quote>‘वेदे नामरूपे व्याकरोत्’</quote> <quote>‘सर्वेषां त
स नामानी’</quote> त्यादिश्रुतिस्मृतिवचनजातमत्रोदाहरणीयम् । तथापि तेन यन्नामरूपव्याकरणं
हिरण्यगर्भकर्तृकं प्रतिपाद्यते तत्रैव परमेश्वरस्य कर्तृत्व <quote>‘मनेन जीवेने’</quote> त्यादिवाक्येन प्रति-
पाद्यत इत्युभयत्रापि व्याकर्तृभेदेऽपि व्याकर्तव्यमभिन्नमिति ज्ञापनाय तस्मिन्नुदाहरणीयेऽ-
प्यनेनेत्यादिवाक्यमुदाहृतम् । तथा हि---हिरण्यगर्भविषयेन वाक्यजातेन ब्रह्माण्डान्तर्वर्ति-
देवादिनामरूपगोचरं व्याकर्तृत्वं हिरण्यगर्भस्य प्रतिपाद्यते । तद्गोचरमेव च तदनेन जीवेने-
त्यादिवाक्येन परमेश्वरस्य प्रतिपाद्यते । अनेन हि वाक्येन परमेश्वरस्य सकलनामरूपव्या-
कर्तृत्वं न प्रतिपाद्यते किं तु आकाशादिषु भूतेषु सदाशिवादिभिरधिष्ठातृभिस्सह सृष्टेषु
त्रिवृत्करणेन ब्रह्माण्डसृष्टिपूर्वकं तदन्तर्वर्तिदेवादिनामरूपव्याकर्तृत्वं प्रतिपाद्यते । तेजोऽब-
न्नानां सृष्टिमभिधाय <quote>‘हन्ताहमिमास्तिस्रो देवता’</quote> इत्यनुक्रमात् । एव <quote>‘मनेन जीवेने’</quote>ति
वाक्योपात्तव्याकर्तव्यस्य हिरण्यगर्भव्याकर्तव्यैक्यज्ञापनस्य प्रयोजनं सिद्धान्ते स्पष्टीभवि-
ष्यति । एवं प्राप्ते पूर्वपक्षे सिद्धान्तप्रतिज्ञापूर्वकं सूत्रहेतुं व्याचष्टे—<pratika>अमृतत्वादीति</pratika> । इहा-
काशः परमेश्वर इति साध्ये नामरूपनिर्वोढृत्वं न हेतुः । तस्य निपातद्योतितप्रसिद्धिविशेष-
णानुरोधा <quote>‘दनेन जीवेने’</quote>ति श्रुत्युक्तहिरण्यगर्भव्याकर्तव्यनामरूपमात्रगोचरव्याकर्तृत्वरूप-
तया हिरण्यगर्भसाधारणत्वात् । नापि <quote>‘ते यदन्तरे’</quote>त्युक्तं नामरूपमध्यवर्तित्वम् । तद्धि
तटाकयोर्मध्ये वृक्षस्येव नामरूपयोर्मध्ये परमेश्वरस्य न वर्तनम् । तटाकयोरिव नामरूपयो-
र्व्यवस्थितदेशस्थितत्वाभावेन तन्मध्यावकाशस्याप्रसिद्धत्वात् । किं तु मध्यस्थस्येवान्यतर-
पक्षपाताभावेन तदुभयास्पृष्टत्वम् । तदपि न सकलनामरूपास्पृष्टत्वम् । शिवभवादिनाम-
भिर्नीलकण्ठत्वादिविशिष्टविग्रहैश्च नित्ययुक्ते परमेश्वरे तदभावात् । किं तु व्याकर्तव्यत्वेन
पूर्ववाक्यसन्निहितैतत्पदपरामृष्टैर्देवमनुष्यादिशब्दैस्तद्वाच्यरूपैर्ब्रह्माण्डान्तर्गतैस्तनुभुवनभो-
गस्थानभोगोपकरणैश्चासाधारणसम्बन्धराहित्यम् । इदं तावद्धिरण्यगर्भसाधारणम् । तद-
साधारणस्य हिरण्यगर्भादिनाम्नस्तद्वाच्यस्य तदसाधारणरूपस्य च तद्व्याकर्तव्यनामरूपप्र-
पञ्चसृष्टेः प्रागेव सिद्धत्वात्’ आकाशसाधारणं च ततोऽपि प्रागेव भूतानां निष्पन्नत्वा-
दिति शङ्काकलुषितमादिमलिङ्गद्वयं प्रथमं नोपन्यसनीयमित्यमृतत्वं प्रथममुपात्तम् । एवं
चाग्रे स्फुटतरब्रह्मलिङ्गदर्शनात् पूर्वे अपि ब्रह्मलिङ्गभूते एव ग्राह्ये । नामरूपनिर्वोढृत्वमा-
त्रस्य साधारणत्वेऽपि हि निरपेक्षं तत् ब्रह्मासाधारणम् । सापेक्षनिरपेक्षयोश्च निरपक्षं ग्रही-
