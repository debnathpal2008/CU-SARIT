<pb n="441"/>
<sutra>।। सू॰ ।। इतरपरामर्शात् स इति चेन्नासंभवात् ।। १७ ।।</sutra>
<quote>‘अथ य एष संप्रसादोऽस्माच्छरीरात् समुत्थाय परं ज्योतिरुपसंपद्य स्वेन रू-
पेणाभिनिष्पद्यत एष आत्मेति होवाच’</quote> इति इतरो जीवः परामृश्यते । अतः
प्रकृताकाशः स एव भवतीति चेत्---न, उक्तानामपहतपाप्मत्वादीनां तस्मिन्
असम्भवात् । अतः परमेश्वर एव तदाश्रय इति युक्तम् ।।
<!-- APPAYYA !-->
जापत्यशब्दे नपुंसकसूत्रप्रवृत्तौ तदर्थवर्तिनि तदिति पदेऽपि नपुंसकैकवचनं भवतीति तन्त्र-
रत्नाभिप्रायो वर्णयितव्य इत्यभ्युच्चयत्वेन तद्वाक्यं योजनीयम् । यद्वा । <quote>‘तदन्वेष्टव्य’</quote>मित्य-
त्र सामान्याभिप्रायेण तदिति नपुंसकैकवचनं भविष्यति । यथा शुक्लेन वस्त्रेण शुक्लेन च कम्बले-
न तेन शुक्लेनेति प्रयोगे तृतीयान्तैकतृतीयशुक्लपदे नपुंसकानपुंसकलक्षणविशेषाभावान्नपुंस-
कसूत्राप्रवृत्तेः शुक्लेनेति सामान्याभिप्रायं नपुंसकैकवचनम् । एवमेव ह्ययं शुक्लेनेति प्रयोगः
पदमञ्जर्यां समर्थितः । तथैव <quote>‘शक्यमञ्जलिभिः पातुं वाताः केतकगन्धयः’</quote> इत्यादयः प्रयोगा
उपलभ्यन्ते । यद्वा । <quote>‘तदन्वेष्टव्य’</quote>मिति दहराकाशान्तर्वर्तिन एवोपासनाविधिरस्तु । दहराकाशो-
पासनाविधिस्तु तदाक्षिप्तो लभ्यते <quote>‘विश्वजित्सर्वपृष्ठोऽतिरात्रो भवती’</quote>त्यत्र पृष्ठगतसर्वतावि-
ध्याक्षिप्त इव पृष्ठविधिः । न हि दहराकाशमनुपासीनस्तदन्तर्वर्तित्वेनान्यदुपासितुं शक्नोति ।
अथ वा । अस्मिन्दहरविद्याप्रकरणे <quote>‘अथ य इहात्मानमनुविद्य व्रजन्त्येतांश्च सत्यान्कामान् तेषां
सर्वेषु लोकेषु कामचारो भवती’</quote>ति वाक्यं फलविशेषविशिष्टोपासनाविधायकम् । तत्रा<quote>‘त्मान’</quote>-
मिति दहराकाशस्य <quote>‘सत्यान्कामा’</quote>निति तदन्तर्वर्तिनः परमप्रेमास्पदतया सकलभोग्यसमानस्य
परमानन्दस्य चोपास्यत्वेन निर्देशोऽस्त्विति न काचिन्न्यूनता । <quote>‘तदन्वेष्टव्यं तद्वाव विजिज्ञासित-
व्य’</quote>मिति नोपासनाविधिः । एकत्र विधिद्वयवैयर्थ्यात् । किं तूपासनाविध्यर्थाक्षिप्ते तद्विचाररूपे
तदन्वेषणे वोपासनाफलरूपे तत्साक्षात्कारे च विधिसरूपमर्थवादवाक्यम् । न चार्थवादे याव-
दुपास्यगतं तस्य सर्वस्यापि ग्रहणनियमः । द्रव्यदेवताविशिष्टयागविध्यर्थवादानां केवलद्रव्यवि-
षयाणां <quote>‘स आत्मनो वपामुदक्खिदत्तामग्‍नौ प्रागृह्णात्ततोऽजस्तूपरस्समभव’</quote>दित्यादीनां केवल-
देवताविषयाणा<quote>‘मग्‍निं वा एतस्य शरीरं गच्छति सोमं रस’</quote> इत्यादीनां बहुलमुपलम्भेन तद्वदस्या-
प्यर्थवादस्य अन्यतरोपास्यविषयत्वोपपत्तेः । तस्माद्दहराकाशस्तदन्तर्वर्ती चोपास्यः परमेश्वरइति
युक्तमेव । एवं भूतजीवसाधारणः पूर्वपक्षो निराकृतः । अतः परं जीवपक्षोफ्पादकहेत्वन्तरो-
द्भावनपूर्वकं तन्निराकरणार्थानि सूत्राणि <pratika>।। सू॰ ।। इतरपरामर्शात्स इति चेन्नासम्भवात्
।। १७ ।।</pratika> <pratika>इतरो जीवः परामृश्यत इति ।</pratika> सुषुप्त्यवस्थावाचकस्सम्प्रसादशब्दः तद्वति जी-
वे वर्तितुं शक्नोति न ब्रह्मणि । शरीरात्समुत्थानं च तदाश्रयस्य जीवस्यैवोपपद्यते । ब्रह्मप्रा-
प्त्या स्वरूपाविर्भावश्च तस्यैवोपपद्यत इति भावः । नन्वस्तु <quote>‘य एष सम्प्रसाद’</quote> इत्यादौ जीव-
परामर्शः <quote>‘एष आत्मे’</quote>त्यत्र तु तत्प्राप्यस्य ज्योतिष एतच्छब्दपरामृष्टस्य आत्मशब्दनिर्दिष्टदह-
राकाशत्वविधानमित्याशङ्क्याहृ—<pratika>अत इति ।</pratika> <quote>‘य एष’</quote> इत्यादौ निदिष्टस्यैव अग्रे <quote>‘एष’</quote> इत्य-
मेन प्रतिनिर्देशो युक्त इति भावः । <pratika>तस्मिन्नसम्भवादिति ।</pratika> यद्यप्यपहतपाप्मत्वाद्यसम्भ-
वो जीवे स्पष्ट एव तथापि तत्सम्भवशङ्कां काञ्चिदुद्धाठ्य निराकर्तुं शङ्कावकाशप्रदमिदं सूत्रम्
