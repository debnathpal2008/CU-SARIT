<pb n="322"/>
शिवः’ इत्यादिना तद्विभूतित्वं ब्रह्मशिवादीनामुच्यते । अतो नारायण एव
विश्वपतिः परब्रह्मभूतो जीवान्तर्यामित्वेनोपास्य इति तदात्मकत्वेन तदधिकत्वं
तदुपास्यत्वं च परमेश्वरस्य वक्‍तुमयुक्तमित्यत आह---
<sutra>।। सू ।। कर्मकर्तृव्यपदेशात् ।। ४ ।।</sutra>
कर्मत्वं कर्तृत्वं च व्यपदिश्यते तत्र ध्यातृध्येययोः परमेश्वरनारायणयोः
कथं ? <quote>‘पद्मकोशप्रतीकाशम्’</quote> इति प्रकृतस्य नारायणस्यैव हृदयमुच्यते
<!-- APPAYYA !-->
निर्दिश्यमानः परमात्मा प्रकृतो नारायण एव भवेत् । न च <quote>‘पद्मकोशप्रतीकाश’</quote> मित्यादिना
वर्ण्यमानं हृदयपुण्डरीकं नाशब्दनिर्दिष्टस्योपासकस्य । किं तु प्राक्‌शब्दसन्निधापितस्य ना-
रायणस्यैव । यथा <quote>‘हृदयस्याग्रेऽवद्यती’</quote>त्यत्र निर्विष्टं हृदयं प्राक्प्रस्तुतस्य पशोरेव न तु
यजमानस्य । अतो नारायणस्योपासकत्वपर्यवसानान्नायमुपास्यः परमात्मा । किं तु पूर्वा-
नुवाके <quote>‘यः परस्स महेश्वर’</quote>इति प्रस्तुतः शिव एवेति वाच्यम् । प्राक् परं ब्रह्म परं ज्योतिः
परमात्मेति प्रतिपादितस्य नारायणस्योपासकत्वेनान्वयायोगात् । अतः <quote>‘य एषोऽक्षिणि पुरुषो
दृश्यत’</quote>इत्यत्रोपासकाक्षिवदुपासकहृदयमुपासनास्थानत्वेन निर्दिश्यते । तन्मध्यवर्ती पर-
मात्मा चाव्यवहितप्रकृतो नाराणयः न तु व्यवहितप्रकृतश्शिव इति युक्तम् । <quote>‘आत्मा ना-
रायणः पर’</quote>इति नारायणस्यैव प्राक्परमात्मत्वेनोक्तत्वात् उपास्यपरमात्मविभूतिषु <quote>‘स ब्रह्मा
स शिवस्सेन्द्र’</quote> इति शिवस्य परिगणनाच्च । ननु, प्रागुपास्यत्वेन निर्दिष्टस्योपासनास्थानवर्ति-
त्वप्रतिपादनमुचितम् । शिव एव च <quote>‘तस्मिन्यदन्तस्तदुपासितव्य’</quote>मिति पूर्वानुवाकविहिता-
यामुपासनायामुपास्यत्वेन निर्दिष्टः । तत्रोपास्यपरस्य यत्पदस्य पूर्वापरमन्त्रगतरुद्रमहेश्वरना-
मसमर्पितशिवपर्यवसायित्वात् । मैवम् । <quote>‘सहस्रशीर्षं देव’</quote>मित्यारभ्य नारायणगुणकीर्तनवै-
यर्थ्यपरिहाराय तदुपासनविधेः कल्पनीयत्वेन तस्याप्युपास्यत्वेन प्रकृतत्वात् । एतेन <quote>‘पद्म-
कोशप्रतीकाश’</quote>मित्यादेः पूर्वानुवाकविहितशिवोपासनासम्बन्धिहृदयपुण्डरीकसंस्पर्शात्तदपे-
क्षितगुणविधिपरत्वमवसीयत इत्यपि शङ्का निरस्ता । नारायणगुणकीर्तनकल्प्यतदुपासनवि-
धिना शिवोपासनाप्रकरणस्य विच्छिन्नत्वात् । न च जुह्वादीनामव्यभिचरितक्रतुसम्बन्धवद्ध‍ृ-
दयस्याव्यभिचरितशिवोपासनासम्बन्धोऽस्ति । येन प्रकरणाभावेऽपि जुह्वादिद्वारेण पर्णता-
दीनां क्रत्वन्वयवद्ध‍ृदयद्वारेण तद्धर्माणां वाक्य१द्वारेण तदन्वयो भवेत् । उपासनासम्बन्ध
एव हि हृदयस्य नाव्यभिचरितः । लौकिकचिन्तादिसाधारण्यात् । अत एव <quote>‘शुक्रं प्रविध्य
हृदयं प्रविध्ये’</quote>त्यादिमन्त्राणां हृदयद्वारेण न विद्याङ्गत्वम् । तस्मान्नारायणगुणकीर्तनसामर्थ्य-
कल्प्योपासनोपास्यत्वेन प्रकृतस्स एवोपासकहृदयपुण्डरीकमध्यगतजीवान्तर्यामित्वेन प्रति-
पाद्य उपास्य इति शिवस्य तदन्तर्यामित्वं तदुपास्यत्वं च वक्तुमयुक्तमित्येवमाशङ्कानिराकर-
णार्थमिदं सूत्रमिति <pratika>।। सू ।। कर्मकर्तृव्यपदेशात् ।। ४ ।।</pratika> कर्मकर्तृपदद्वयं भावप्रधानमभि-
प्रेत्य साध्याहारं सूत्रं व्याचष्टे---<pratika>कर्मत्वमिति । प्रकृतस्येति ।</pratika> <quote>‘य एषोऽक्षिणी’</quote>त्यत्र शब्द-
सन्निधापितस्य कस्यचित्सम्बन्धिनोऽभावात् उपासकस्याक्षि गृह्यते । इह शब्दसन्निधापिते
सम्बन्धिनि लभ्ये नातथाभूतः सम्बन्धी ग्राह्यः । <quote>‘नारायणपरं ब्रह्मे’</quote>त्यादिकं सहस्रशीर्षत्वा-
<note>(१) <quote>‘वाक्यप्रमाणेन’</quote> इति च. पाठः ।</note>
