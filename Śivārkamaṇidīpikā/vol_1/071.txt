<pb n="071"/>
चिदचित्प्रपञ्चाकारपरमशक्तिविशिष्टाद्वितीयवैभवस्य सकलनिगमसारसामरस्य-
निधानस्य भवशिवशर्वपशुपतिपरमेश्वरमहादेवरुद्रशम्श्रु/?/प्रभृतिपर्यायवाचकश-
ब्दसारप्रकाशितपरममहिमविलासस्य स्वशेषभूतनिखिलचेतनसमुपासनानुगुण-
समुदितनिजप्रसादसमर्पितपुरुषार्थसार्थस्य परब्रह्मणः प्रतिपादकमुपनिषच्छास्त्रं
<!-- APPAYYA !-->
प्रेन्द्रास्तथा वाक्यानि कानिचित् । विष्णुमूर्तिं समाश्रित्य ब्रह्ममूर्तिं च कानि चित् ।। आग्नेयीं
मूर्तिमाश्रित्य श्रुतिवाक्यानि कानिचित् । सूर्य/?/र्तें मुनिश्रेष्ठास्तथैवान्यानि कानि चित् ।।
ए१कमूर्त्यभिधानेन द्वारेणैव मुनीश्वराः । प्रतिपाद्यो महादेवः स्थितः सर्वासु मूर्तिषु ।।’</quote> इति ।
तस्मात्साधूक्तं <pratika>सकलनिगमसारसामरस्यनिधानस्येति</pratika> ।। सामरस्यं सर्वेषां वेदान्तानां
तात्पर्येणैककण्ठ्यम् । ननु, तथापि शिवः सूत्रगतब्रह्मशब्दविषयो भवितुं नार्हति । स एव हि
तद्विषयः स्यात् यः श्रवणमनननिदिध्यासनसाक्षात्कारैः प्रसन्नो मोक्षं दद्यात् । विचारार-
म्भस्य मोक्षफलत्वाभ्युपगमात् । न च शिवस्तथा । <quote>‘मोक्षमिच्छेज्जनार्दना’</quote>दिति स्मरणादि
त्याशङ्कां निराकर्तुं विशिनष्टि—<pratika>स्वशेषश्रूतेति</pratika> । यद्यपि मोक्षप्रदत्वमात्रं प्रकृते प्रदर्शनीयम् ।
तथापि विशेषे प्रस्तुते सामान्याभिधानरूपेणाप्रस्तुतप्रशंसालङ्कारेण तत्रैव विवक्षा । फलान्त-
रप्रदातृत्ववर्णनं तु तत्र दृष्टान्ततया पर्यवस्यति । ननु, प्रसादेन चेत्पुरुषार्थसिद्धिः तर्हि सर्वे-
षामयत्नेन सर्वपुरुषार्थसिद्धिः स्यात् । निर्व्याजदयासमुद्रस्य सर्वानुग्राहकस्य शिवस्य चेतन-
मात्रे सर्वदा प्रसादसम्भवादित्याशङ्क्य <pratika>समुपासनानुगुणसमुदितेति</pratika> प्रसादो विशेषितः ।
सर्वानुग्राहकस्य शिवस्य सदा सर्वत्र सत्यपि दया तत्तदनाद्यपचारवशादनभिव्यक्तेति कर्म-
ज्ञानरूपतत्तदाराधनानुगुण्येन तत्रतत्रदयाभिव्यक्तौ सत्यां तदनुगुणपुरुषार्थदित्सारूपः प्रसादः
समुल्लसतीति भावः । यद्यपि तिर्यगादीनां न कर्मज्ञानाधिकारः तथापि सर्वेषां चेतनानां
पर्यायेण मनुष्यदेहादिग्रहणे सति तदधिकारोऽस्तीत्यभिप्रेत्य वा <quote>‘महादेवे महानन्दे महाका-
रुणिकोत्तमे । प्रसन्ने सति कीटो वा पतङ्गो वा विमुच्यत’</quote>इत्यादिपौराणिकप्रवादमनुसृत्य वा
निखिलविशेषणं कृतम् । ननु पत्रपुष्पादिसमर्पणरूपसमाराधनमयत्नसाध्यमल्पीयः । तावता
प्रसन्नः कथं महतः पुरुषार्थान् दद्यादित्याशङ्क्य <pratika>स्वशेषश्रृते</pratika>त्यपि चेतनविशेषणं कृतम् ।
पुत्रदारादीनामिव सर्वेषां चेतनानां शिवस्य चानादिसिद्धः शेषशेषिभावः । तेन सम्बन्धेन
स्वल्पमपि भक्तिपूर्वकमाराधनं दृष्ट्वा तथातथा प्रसीदतीति भावः । शिवस्य सामान्यतः सकल-
पुरुषार्थप्रदत्वं <quote>‘फलमत उपपत्ते’</quote> <ref>(ब्र॰ ३—२—३४)</ref> रित्यधिकरणे विशिष्य मोक्षप्रदत्वं <quote>‘तन्निष्ठस्य
मोक्षोपदेशात्’</quote> <ref>(ब्र॰ १—१—७)</ref> <quote>‘नेतरोऽनुपपत्ते’</quote>रित्यादि <ref>(ब्र॰ १—१—१६)</ref>सूत्रेषु च समर्थयिष्यत
इति नात्र प्रस्तूयते । यद्य<quote>‘प्युषिकुषिगार्तिभ्यः स्थ’</quote>न्नितिसूत्रा२त्स्थन्प्रत्ययानुवृत्तौ <quote>‘सर्तेर्णिच्चे’</quote>ति
सूत्रेण <quote>‘सृगता’</quote> विति धातोः स्थन्प्रत्यये तस्यणिद्वद्भावे च सति निष्पन्नस्सार्थशब्दो गच्छतां
समूहमाचष्टे । तथाप्यत्र समूहमात्रपरो द्रष्टव्यः । ननु, यदि त्रिविधपरिच्छेदराहित्यात् गुणपौष्क-
ल्यात् जगज्जन्मादिकारणत्वरूपब्रह्मलक्षणयोगाच्च शिव एव ब्रह्म कथं तर्हि <quote>‘तस्मादेतद्ब्रह्म
नाम रूपमन्नं च जायत’</quote>इत्यादिष्वन्यत्रापि ब्रह्मशब्दप्रयोग इत्याशङ्कां निवर्तयितुं परब्रह्मण
इति परत्वविशेषणम् । सत्यं कार्यभूतो हिरण्यगर्भोऽपि श्रुतिप्रयोगात् ब्रह्म । स त्वपरं ब्रह्म ।
<note>(१) <quote>‘एवं मूर्त्यभिधानेन’</quote>इति पाठान्तरम् ।</note> <note>(२) इदं सूत्रमौणादिकं वेद्यम् ।</note>
