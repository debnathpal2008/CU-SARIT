<pb n="057"/>
न्तरविलोपापत्तेः । वेदवाक्यार्थानां प्रमाणान्तरतः प्राप्तिरहितत्वेनाभ्युपगतानां वेदवाक्येभ्य
एव प्रथममुपस्थितेस्सर्वत्र वक्तव्यत्वेन तेषु दृश्यमानस्य तात्पर्यसंशयस्य निर्वाहार्थमपेक्षितयोः
कल्पिताकल्पितवेदवाक्यार्थज्ञानयोः पूर्वपक्षसिद्धान्तावलम्बिन्यायोपष्टब्धवाक्यजन्यत्वस्यैवा-
वश्यमङ्गीकर्तव्यत्वाच्च । तथा च तात्पर्यसंशयकारणीभूतवाक्यार्थज्ञाने व्यभिचारेण तात्पर्य-
निश्चयस्याकारणत्वनिश्चयाद्बाधितविषयमनुमानमिति न तेन तात्पर्यनिश्चयस्य वाक्यार्थज्ञा-
नकारणत्वसिद्धिः । यथा व्याप्यकोट्यन्तर्गततात्पर्यसंशयकारणे वाक्यार्थज्ञानने व्यभिचारः ।
एवं पक्षीकर्तव्यतात्पर्यनिश्चयकारणेऽपि तस्मिन्व्यभिचारः । अस्मिन्नर्थे वाक्यस्य तात्पर्यमि-
ति ज्ञानं हि वाक्यार्थावच्छिन्नतात्पर्यविषयं वाक्यार्थज्ञानमपेक्षते । तद्यद्यपि लोके क्वचित्क्व-
चिद्वाक्यादन्यतोऽपि सम्भवति । तथाप्यप्राप्तविषये वेदे वाक्यादेव तदेष्टव्यम् । सामान्यतो
वाक्यार्थावच्छिन्नतात्पर्यज्ञानं कारणं न तु विशेषत इति चेत्तर्हि वाक्यार्थविशेषावच्छिन्नता-
त्पर्यसंशयव्यतिरेकनिश्चययोर्वाक्यार्थावगतौ प्रतिबन्धकत्वेऽपि तन्निश्चयस्य तत्र हेतुत्वं ना-
स्तीति तत्रैवोपन्यस्तनियमस्य व्यभिचारः स्यात् । तस्मादुक्तनियममभ्युपगच्छता तद्व्यभिचार-
परिहारार्थं वाक्यार्थविशेषावच्छिन्नतात्पर्यनिश्चय एव वाक्यार्थज्ञानकारणत्वेन समर्थनीय इति
तत्कारणत्वपरिपन्थी सुस्थो व्यभिचारः । यथा तात्पर्यज्ञानकारणे वाक्यार्थज्ञाने व्यभिचारः
तथा तात्पर्यानुमापकोपक्रमादिलिङ्गज्ञानकारणेऽपि तस्मिन्व्यभिचारः । वेदेऽप्युपक्रमादिलि-
ङ्गाधीनं तात्पर्यज्ञानमिष्यते । तानि च षडपि लिङ्गानि वाक्यार्थज्ञानाधीनोन्मेषाणि । तथा हि-
येनार्थेनोपक्रम्यते तेनैवोपसंहार उपक्रमोपसंहारैकरूप्यम् । उक्तस्यैवार्थस्य पुनः कथनमभ्या-
सः । उक्तार्थस्य मानान्तरेणाप्राप्तिरपूर्वता । उक्तार्थानुगुणतया वर्ण्यमानः पुरुषार्थः फलम् ।
उक्तार्थस्तुतिपर्यवसायी शब्दनिकरोऽर्थवादः । उक्तार्थोपपादकतया वेदेन निबध्यमाना न्या-
यविद्भिरूह्यमाना वा युक्तिरुपपत्तिः । सर्वाण्येतानि लिङ्गानि वाक्यार्थावगत्यधीनज्ञानानीति
स्पष्टमेव । तत्रापि वाक्यार्थज्ञाने तात्पर्यज्ञानस्य कारणत्वाभ्युपगमे तदर्थमप्युपक्रमाद्यन्यतम-
लिङ्गान्वेषणावश्यंभावात् अनवस्था स्यात् । तस्मादनुमानमूलव्याप्त्यसिद्धेरनुमानस्य बाधि-
तविषयत्वाच्च न तेन तात्पर्यनिर्णयस्य वाक्यार्थज्ञानकारणत्वसिद्धिः । अतो दृष्टान्तस्य सा-
ध्यवैकल्येन व्याप्त्यसिद्ध्या विषयबाधाच्च मूलानुमानमप्ययुक्तम् । हेतुविशेषणवैयर्थ्याच्च ता-
त्पर्यावधारणमर्थावगतिसाधनमभ्युपगच्छतो लौकिकवाक्यार्थावगतावपि तत्साधनमेवेति किं
शास्त्रविशेषणेनेति । अत्रोच्यते । तात्पर्यज्ञानस्य वाक्यार्थज्ञाने कारणत्वाभावेऽप्ययमेव वा-
क्यार्थ इत्यवधारणे तात्पर्यसंशयानन्तरभाविनि कारणत्वमस्ति । अनेकविधयोजनास्फुरणादि-
ना अनेकधा वाक्यार्थस्फुरणेनानेकधा वाक्यार्थज्ञानोदये सति लोके वक्रभिप्रायान्वेषणेन वेदे
न्यायान्वेषणेन च क्वचिदर्थे तात्पर्यनिर्णयानन्तरमयमेव वाक्यार्थ इत्यवधारणोत्पत्तेरनुभवसि-
द्धत्वात् । अत्र यद्यपि वाक्यार्थत्वं न वाक्यजन्यप्रतीतिविषयत्वम् । तात्पर्याविषयेऽपि प्रती-
तिसत्त्वेन अयमेव वाक्यजन्यप्रतीतिविषय इत्यवधारणायोगात् । नापि तज्जन्यप्रमितिविष-
यत्वम् <quote>‘श्वेतो धावती’</quote>ति वाक्यात्समीपे धावति शुनके श्वा इतो धावतीति ज्ञानस्य तत्रैव
धावति श्वेताश्वे <quote>‘श्वेतो धावती’</quote>ति ज्ञानस्य चोदये सति उभयोरपि ज्ञानयोः प्रमात्वेन क्वचि-
दर्थे तार्त्प्यनिर्णयेऽप्ययमेव वाक्यजन्यप्रमितिविषय इत्यवधारणायोगात् । किं तु वाक्यो-
