<pb n="065"/>
वस्था । अत एव<quote>‘वैखानसं पूर्वेऽहन्साम भवति षोडश्युत्तर’</quote>इत्यत्र परिसङ्ख्येति पूर्वपक्षदशा-
या<quote>‘मुत्तरेऽहन्द्विरात्रस्य गृह्यत’</quote> इति द्विरात्रसामान्यस्योत्तरेऽहनि यः षोडशिग्रहनियमविधिश्चो-
दकाधीनपाक्षिकषोडशिग्रहप्राप्त्यपेक्षः तल्लभ्यामङ्गिरसां द्विरात्रस्य द्विरात्रान्तराणां चोत्तरेऽ
हनि समुच्चित्य षोडशिग्रहनियमप्राप्तिमपेक्ष्येयं परिसङ्ख्येति द्विरात्रान्तराणामुत्तरादह्नो नि-
यमविध्यधीनः षोडशिग्रहनियम एव व्यावर्तते न तु चोदकलभ्यः पाक्षिकः षोडशिग्रहोऽ-
पीत्युपपादितं न्यायविद्भिः । अत एव दर्शपूर्णमासप्रकरणाम्नातं <quote>‘कपालेषु श्रपयतीति’</quote> वा-
क्यमाग्नोयादिपुरोडाशयागोत्पत्तिवाक्यव्रीहिशास्त्रोभयसामर्थ्यलभ्यमपि प्रयोगमध्ये कपालेषु
पुरोडाशश्रपणं विदधानं सत्प्रयोगमध्य एव प्रकृतिद्रव्योपादानेन पुरोडाशस्य स्वयंकर्तृकतां
तद्द्वारा व्रीहिशास्त्रस्योपादेयतत्प्रकृतिद्रव्यगतजात्यवस्थानियममात्रपर्यवसायितां चापाद्य त-
द्वशात् <quote>‘दधि मधु घृतं धाना उदकं तण्डुलास्तत्संसृष्टं प्राजापत्य’</quote>मिति चित्रायागद्रव्यत्वेन
विहितेभ्यः तण्डुलेभ्यः प्रयोजनाभावेन श्रपणानिवृत्त्या तन्मुखप्रवृत्तस्य व्रीहिशास्त्रस्यापि तेभ्यो
निवृत्तिर्भवतीत्येवं प्रणाडिकया चित्रातण्डुलेषु व्रीहिनियमप्राप्तिमपेक्ष्य तत्परिसङ्ख्यार्थम् ।
<quote>‘कपालेषु श्रपयतीति वाक्याभावे व्रीहिशास्त्रमेव जात्यवस्थाविशेषविशिष्टप्रकृतिद्रव्योपादा-
नपर्यन्तं व्याप्रियेतेति तण्डुलयागादर्थलोपेन श्रपणनिवृत्तावपि व्रीहिशास्त्रस्य श्रपणमुखप्र-
वृत्तिकत्वाभावेन निवृत्त्यभावात् चोदकतोऽङ्गान्तरैस्सह व्रीहीणां प्रकृतिद्रव्यतयोपादानमपि
प्राप्नुयादित्यमुं न्यायं ‘तण्डुलेभ्योऽर्थलोपेन श्रपणं विनिवर्तते । श्रपणस्य निवृत्तस्य स्वयं
कर्तृकता कथम् । तदधीनमुपादानं प्रकृते स्यात्कथन्तराम् । तद्वशाद्व्री/?/हिनियमस्तदभावे क-
थन्तमाम् ।’</quote> इतिसङ्गृह्य प्रदर्शयद्भिस्तैश्चित्रातण्डुलेभ्यो व्रीहिनियम एव व्यावर्तते न तु व्री-
हीणां लोकतः पाक्षिकी प्राप्तिरपीति चित्रायागे व्रैहा अव्रैहा वा यथा सिद्धास्तण्डुला ग्रही-
तव्या इति निरूपितम् । एवं चात्राध्ययनपरिसङ्ख्यापक्षेऽध्ययनविधितोऽध्ययननियमप्रा-
प्तिमपेक्ष्य परिसङ्ख्येति वेदान्तेभ्योऽध्ययननियम एव व्यावर्तेत नाध्ययनस्वरूपमिति येषा-
मनियमप्राप्ते वेदान्ताध्ययने प्रवृत्तिः तदर्थतया विचाराशास्त्रारम्भस्साफल्यमश्रुवीतेति चेन्मै-
वम् । अध्ययननियमपरिसङ्ख्यायां <quote>‘स्वाध्यायोऽध्येतव्य’</quote> इति शास्त्रव्यावृत्तेर्लौकिकमेव
वेदान्तानामध्ययनं पक्षे प्राप्नोति यथा चित्रायागतण्डुलेषु व्रीहिनियमपरिसङ्ख्यायां लौकिका
एव व्रैहास्तण्डुलाः पक्षे प्राप्नुवन्ति । न त्वङ्गिरसां द्विरात्रे षोडशिग्रहनियमव्यावृत्तौ वैधः षोड-
शिग्रह एव वैधमध्ययनं पक्षे प्राप्नोति । अनियते षोडशिग्रह इवानियतेऽध्ययने विध्यभावा-
ल्लोकत एवास्य१ प्राप्तेः । एवं च यथा <quote>‘कपालेषु श्रपयती’</quote> ति विधिसामर्थ्यात् चित्रातण्डुलेभ्यो
वैधो व्रीहिनियम एव व्यावर्तते न तु तत्प्रकृतितया नीवारादिवल्लोकतः पक्षे प्राप्तं व्रीहिस्व-
रूपमपीति केषाञ्चिद्वैहतण्डुलोपादानसम्भवेऽपि व्रीहिनिर्वापप्रोक्षणावहननादिनियमं विहाय
बहिःप्रयोगसिद्धानां लौकिकानामेव व्रैहतण्डुलानामुपादानम् । तथा श्रोतव्यवाक्यवशाद्वेदा-
न्तेभ्योऽध्ययननियम एव व्यावर्तते न वेदान्तग्रहणोपायतया लिखितपाठवत् लोकतः पक्षे
प्राप्तं व्रतनियमादिरहितं लौकिकमध्ययनस्वरूपमपीति केषाञ्चिद्वेदान्तजिघृक्षया लौकिका-
ध्ययनसम्भवेऽपि तावन्मात्रेणाध्ययनविध्युपज्ञस्य द्विविधस्यापि विचाराक्षेपस्यानुन्मेषात्
<note>(१) <quote>‘एव तस्य प्राप्तेः’</quote> इति घ. क. ङ. च. पाठः ।</note>
