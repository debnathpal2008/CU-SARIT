<pb n="542"/>
इहापि पूर्वापरपर्यालोचनया ब्रह्मपरत्वे स्थिते तदनुरूपतया अन्यानि लिङ्गानि
नेतव्यानि । पूर्वत्र हि उपक्रमे <quote>‘ब्रह्म ते ब्रवाणि’</quote> इति ब्रह्मोपक्षिप्तम् । मध्ये
च <quote>‘यस्यवैतत्कर्म’</quote> इति सकलजगत्कर्तृत्वमुक्तम् । परत्र चोपसंहारे <quote>‘सर्वान्
पाप्मनोऽपहत्य सर्वेषां च भूतानां श्रैष्ठ्यं स्वाराज्यमाधिपत्यं पर्येति य एवं वेद’</quote>
इति ब्रह्मोपासनैकान्तं सर्वपाप्मापहतिपूर्वकं स्वाराज्यफलमुक्तम् । एवमस्य
प्रकरणस्य ब्रह्मपरत्वनिश्चये जीवमुख्यप्राणलिङ्गानि तत्परतयैव नेतव्यानि ।।
पक्षान्तरमुच्यते&mdash;
<!-- APPAYYA !-->
मह्यं ब्रह्मोपदेष्टुमयमागत इति हृष्टेनाजातशत्रुणा <quote>‘सहस्रं दद्म एतस्यां वाचि जनको जनक
इति जना धावन्ती’</quote>ति कृतस्य सहस्रगोदानप्रतिज्ञानस्य श्रवणाद्गार्ग्येणोपदिष्टेषु आदित्या-
दिषु पुरुषेषु प्रत्याख्यातेषु ततः परमविज्ञानत्तूष्णीं भूते च गार्ग्ये तं <quote>‘प्रत्येतावदेव तव
ज्ञान’</quote>मिति पृष्ट्वा <quote>‘एतावद्धी’</quote>ति तस्य प्रतिवचनान्तरमेव <quote>‘मृषा वै किल मा समवादयिष्ठाः
ब्रह्म ते ब्रवाणी’</quote>ति अजातशत्रुणा तद्वचने मृषात्वस्य ख्यापितत्वाच्च । यदि हि जीवाति-
रिक्तं ब्रह्मनाम किञ्चिन्नास्तीत्यभिमन्यमानस्तन्निराकरणप्रवृत्तो राजभविष्यत्तदा <quote>‘ब्रह्म ते ब्रवा-
णी’</quote>ति तद्वचनश्रवणेन हृष्टस्तस्मै सहस्रगोदानं न प्रत्यज्ञास्यत । बालोकेर्वक्तव्यपुरुषान्तरस-
द्भावेऽपि तत्प्रतिज्ञाया मृषात्वं राजा प्रतिज्ञाकालमारभ्यैव मन्येतेत्येतावदिति प्रश्नपूर्वकमे-
तावदेवेत्युत्तरमनपेक्ष्य ततः प्रागेव तन्मृषात्वमुदघाटयिष्यत् । तस्मात्स्वयं ब्रह्मज्ञः पुनरपि
तदीयाधिकविशेषग्रहणे श्रद्धावानेव <quote>‘ब्रह्म ते ब्रवाणी’</quote>ति वचनश्रवणमात्रेण हृष्टस्तस्मै सहस्रगो-
दानं प्रतिजज्ञे । तेन चाब्रह्मस्वादित्यादिपुरुषेषु ब्रह्मत्वेनोपन्यस्यमानेषु किमयं गार्ग्यः स्थूलारु-
न्धतीन्यायेनाब्रह्माणि ब्रह्मत्वेनोपादिक्षत् किं वा भ्रान्त्येति निश्चेतुमशक्नुवन् उदाहृतब्रह्मप्रति-
वचनेन तस्य भ्रान्तत्वं निश्चित्य तदनन्तरमेव प्रतिज्ञाया मृषात्वमुद्धाटयामासेति च युज्यते ।
एतेन रसवादिकथनप्रत्याख्यातृवचनदृष्टान्तमवलम्ब्य <quote>‘यो वै बालाक’</quote>इत्यादेस्साङ्ख्यप्रतिज्ञा-
तब्रह्मनिराकरणपरत्वकल्पनमपि निरस्तम् । <quote>‘यो वै बालाक’</quote>इत्यादेर्गार्ग्यप्रतिज्ञातब्रह्मान्यविष-
यत्वावगमे हि स दृष्टान्तः क्रमते । तस्य तत्प्रतिज्ञातब्रह्मविषयत्वमेव समर्थितम् । एवं च यथा
केनचिन्मणितत्वज्ञानाभिमानिना काचं प्रदर्श्य मणिरेष इत्युक्ते काचोऽयं न मणिरिति तं
प्रत्याख्याय तत आत्मनो विशेषं जिज्ञापयिषतान्येन पारमार्थिको मणिः प्रदर्श्यते । एवं राज्ञा
ब्रह्मोपदिश्यत इति मणितत्वविद्वचनदृष्टान्त एवात्र क्रमते । एवं तावदुपक्रमस्य
मध्ये परामर्शस्य ब्रह्मविषयत्वं स्थितम् । तथा <quote>‘सर्वान्पाप्मनोऽपहत्येत्ये’</quote>तावत्युपसंहारोऽपि
तद्विषय एव । जरामृत्युशोकादिसकलपापापहतिपूर्वकं शिवस्यात्मरूपं स्वाराज्यं हि शि-
वाख्यस्य परब्रह्मणः वेदनादेव श्रुत्यन्तरेषु प्रसिद्धम् । एवं च यथा प्रतर्दनविद्यायाम-
न्यलिङ्गानि त्रिविधोपासनतात्पर्येण ब्रह्मणि नीतानि एवमिहापि तानि तथैव ब्रह्मणि
नेतव्यानीति तात्पर्यार्थः ।। उत्तरसूत्रमवतारयति&mdash;<pratika>पक्षान्तरमुच्यत इति</pratika> । पूर्वसूत्रे
यष्टिघातोत्थापनेन जीवलिङ्गं भोक्तृत्वादिलिङ्गात् जीवशरीरब्रह्मोपासनार्थत्वेन नीतम् ।
इदानीं तत् जीवातिरिक्तपरमेश्वरप्रतिबोधनार्थमित्युत्तरग्रन्थपर्यालोचनावश्यंस्थायि पक्षा-
