<pb n="420"/>
त्वा याज्ञवल्क्य यथा काश्यो वा वैदेहो वा राजपुत्र उग्रं धनुरधिज्यं कृत्वा द्वौ बाणवन्तौ
शरो सपत्नातिव्याधिनौ हस्ते कृत्वा उपोत्तिष्ठेदेवमेवाहं त्वां द्वाभ्यां प्रश्नाभ्यामुपोदस्थां
तौ मे ब्रूहि’</quote> इति द्वितीयप्रश्ननिवारणपरिजिहीर्षया प्रश्नद्वयानुज्ञां युगपदेव याज्ञवल्क्यं
प्रति पृष्ट्वा <quote>‘पृच्छे’</quote>ति तदनुज्ञाता <quote>‘यदूर्ध्वं याज्ञवल्क्य दिवो यदवाक्पृथिव्या यदन्तरा द्यावा-
पृथिवी इमे यद्भ‍ूतं च भवच्च भविष्यच्चेत्याचक्षते कस्मिंस्तदोतं च प्रोतं चे’</quote>ति पृष्ट्वा <quote>‘यदूर्ध्वं
गार्गि दिव’</quote> इत्यादिना <quote>‘आकाशे तदोतं च प्रोतं चे’</quote>त्यन्तेनोत्तरे दत्ते ‘नमस्तेऽस्तु याज्ञवल्क्य
यो म एतं व्यवोच इति तं प्रशस्य इतः परं द्वितीयप्रश्नस्योत्तरं न जानीयादित्यभिमानेन
<quote>‘अपरस्मै धारयस्वे’</quote>त्युक्त्वा पृच्छेति तेनोक्ते प्रथमप्रश्नोत्तरस्थिरीकरणार्थं पुनरपि <quote>‘यदूर्ध्वं या-
ज्ञवल्क्य दिव’</quote> इत्यादिना प्राक्पृष्टमेव पृष्टवती । याज्ञवल्क्येन <quote>‘यदूर्ध्वं गार्गि दिव’</quote> इत्यादि-
ना’ काश एव तदोतंच प्रोतं चे’त्यन्तेन प्राचीनोत्तर एवावधारणेन दृढीकृते तदनन्तरं कृतस्य
<quote>‘कस्मिन्नु खल्वाकाश ओतश्च प्रोतश्चे’</quote>ति द्वितीयप्रश्नस्योत्तरतया <quote>‘एतद्वै तदक्षर’</quote>मित्या <quote>‘द्ये-
तस्मिन्खल्वक्षरे गार्ग्याकाश ओतश्च प्रोतश्चे’</quote>त्यन्तं कृत्स्नमक्षरब्राह्मणं प्रवृत्तम् । अत्र गार्गि-
ब्राह्मणान्ते याज्ञवल्क्येन यः प्रश्नः सक्रोधं निवारितः स एव खलु गार्ग्या सर्वेषां ब्राह्मणानां
पराजयो भविष्यतीति भीतया तस्य क्रोधमविगणय्य पुनरवतारितः । निवारितप्रश्नस्य
परमेश्वरे पर्यवसानं गार्गिब्राह्मण एवा<quote>‘नतिप्रश्नां वै देवतामतिपृच्छसी’</quote>ति याज्ञवल्क्यवचनेन
स्फुटमिति तदनुसारेणाकाशशब्दस्य परमेश्वरपरत्वमेव युक्तम् । अत एव याज्ञवल्क्यः प्रथ-
मप्रश्नस्योत्तरं वक्तुं न जानातीति तदीयप्रश्ननिवारणभङ्ग्यावगम्य द्वितीयप्रश्नोत्तरं निधाय
युगपत्प्रश्नद्वयानुज्ञामर्थितवती प्रथमप्रश्नोत्तरप्रशंसामिव कृत्वा सर्वाधारस्य परमेश्वरस्य केन-
चित्प्रकारेण कश्चिदाधारोऽस्तीति ज्ञात्वा वक्तमयं न प्रभवतीत्यभिप्रायेण <quote>‘अपरस्मै धारय-
स्वे’</quote>ति धृष्टमुक्तवतीति सङ्गच्छते । एवमत्राकाशः परमेश्वर इति निर्णीते स यत्रोतप्रोतत्वेन
वर्ण्यते तस्य परमेश्वरत्वासम्भवात् तदक्षरशब्दरूढविषयः प्रणवो जीवो वेति युक्तम् । प्रण-
वस्य जीवस्य वा परमात्मोपासनास्थानतया तदधिकरणत्वेन व्यपदेशसम्भवात् । अस्ति हि
हृदयादिषु प्रणवं जीवं वा विचिन्त्य तन्मध्यवर्तित्वेन परमात्मोपासनं श्रुत्यन्तरादिसिद्धम् ।
तथाप्याकाशान्तसकलजगद्धतिस्तयोरनुपपन्नेति चेत् मैवोपपादि । न ह्यत्र सा श्रुता । किं तु
<quote>‘कस्मिन्नु खल्वाकाश अोतश्च प्रोतश्च’</quote> <quote>‘एतस्मिन्खल्वक्षरे गार्ग्याकाश ओतश्चे’</quote>ति प्रश्नोत्तरयो-
राकाशमात्रधृतिः श्रुता । प्रशासनमदृष्टत्वादिविशिष्टद्रष्टृत्वादिकं च प्रणवे स्वतोऽसम्भवदपि
परमेश्वराभेदोपचाराद्व्यपदेष्टुं शक्यम् । <quote>‘शिवो वा प्रणवो ह्येषः प्रणवो वा शिवः स्मृतः ।
वाच्यवाचकयोर्भेदो नात्यन्तं विद्यते क्वचित् । तस्मादेकाक्षरं देवमाहुरागमपारगाः । वाच्य-
वाचकयोरैक्यं मन्यमाना मनस्विनः ।’</quote> इत्यादिपुराणेषु वाच्यवाचकयोः शिवप्रणवयोरभे-
दोपचारस्य निरूढत्वात् । अथर्वशिरसि च <quote>‘य ॐङ्कारः स प्रणवो यः प्रणवः स सर्वव्यापी यः
सर्वव्यापी सोऽनन्तो योऽनन्तस्तत्तारं यत्तारं तत्सूक्ष्मं यत्सूक्ष्मं तच्छुक्लं यच्छुक्लं तद्वैद्युतं यद्वैद्युतं
तत्परं ब्रह्मेति स एकस्स एको रुद्रस्स ईशानस्स भगवान् स महेश्वरस्स महादेव’</quote>इति शिवप्रण-
वाभेदोपचाराश्रयणेन तदुभयनाम्नामेकनामत्वेन परिगणनपूर्वकमथ कस्मादुच्यत ॐङ्कारः य-
स्मिन्नुच्चार्यमाण एव सर्वं शरीरमूर्ध्वमुन्नामयति तस्मादुच्यत ॐङ्कार’ इत्यारभ्य <quote>‘अथ कस्मादु-
च्यते महादेवो यस्सर्वान्भावान्परित्यज्यात्मज्ञानयोगैश्वर्ये महति महीयते तस्मादुच्यते महादेव’</quote>
