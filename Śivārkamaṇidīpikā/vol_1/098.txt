<pb n="098"/>
शम्’ । <quote>‘आत्मानमरणिं कृत्वा प्रणवं चोत्तरारणिम् । ध्याननिर्मथनादेव पाशं द-
हति पण्डितः ।’</quote> <quote>‘ज्ञात्वा देवं मुच्यते सर्वपाशै’</quote>रित्यादिश्रुत्यनुसारेण तदुपास-
नयाऽस्याधिकारिणः पाशविच्छेदलक्षणा मुक्तिः प्रयोजनं चास्तीति प्रथमाधिक-
रणेऽत्र प्रतिपादितम् ।। इति जिज्ञासाधिकरणम् ।। १ ।।
<!-- APPAYYA !-->
मीक्षत’इतिश्रुत्यन्तरप्रसिद्धे निरतिशयानन्दात्मकब्रह्मदर्शनरूपे सकलदुःखनिवृत्तिपूर्वके पर-
मप्रयोजने साक्षात्कारणं तस्यैव परब्रह्मणः प्रसाद इति दर्शितम् । <quote>‘आत्मानमरणिं कृत्वे’</quote>
त्यनेन पण्डितः श्रवणमननसञ्जातपरमात्मनिश्चयः परमात्मानं हृदयगुहायामधरारणीस्थाने
निधाय तस्य वाचकतया तदपरि निधेयत्वेन यावदुपासनमावर्तनीयत्वेन चोत्तरारणिस्थाने
प्रणवं निवेश्य ध्यानरूपनिमर्थनाद्धेतोः पाशं मलमायाकर्मरूपं दहतीति <quote>‘ब्रह्मविदाप्नोती’</quote>त्या-
दिश्रुत्यन्तरोक्तस्य वेदनस्य ध्यानरूपत्वं निमर्थनत्वेनाध्यवसितस्य ध्यानस्य दग्धृत्वे वह्निस्था-
नीयसाक्षात्काररूपद्वारसापेक्षत्वं च दर्शितम् । <quote>‘ज्ञात्वा देव’</quote>मित्यनेन मलमायाकर्मरूपतया
पाशबहुत्वं दर्शितम् । आदिशब्देन <quote>‘भिद्यते हृदयग्रन्थि’</quote>रित्यादीनि श्रुत्यन्तराणि सङ्गृहीता-
नि । <quote>‘परीक्ष्य लोका’</quote>नित्यादेः पूर्वपक्ष्युत्प्रेक्षितार्थपरत्वकल्पनमप्ययुक्तम् । ततः<quote>‘तद्यथेह कर्म-
चिको लोकः क्षीयत’</quote> इत्यादि श्रुतिप्रदर्शितकर्मप्राप्यस्वर्गादिसकललोकानित्यत्वप्रतिपादनपर-
ताया एव तदर्थप्रत्यभिज्ञया अवधार्यमाणत्वादिति द्रष्टव्यम् । अत्रायमधिकरणार्थसङ्ग्रहः ।
<quote>‘‘आत्मा ब्रह्मेत्यधीतः स्फुरति स तु सदा निर्विशेषः स चेत्स्यात्तस्यातीतस्य बुद्धेस्सरणिमिह नयैः
का परिच्छेदवार्ता । तज्ज्ञानात्सर्वजीवावरणनिरवधिद्रव्यपाशानिवृत्तेः को वा मुक्तेः प्रसङ्गस्तद-
विषयफलं ग्राह्यमेतन्न शास्त्रम् ।। १ ।। ब्रह्म ह्यर्थानुगत्या निरतिशयगुणं तत्कथं जीव एवे-
त्युक्तं श्रुत्या तदन्नं मन इति च कथं चोक्तमित्यादि चिन्त्यम् । ध्यातस्यास्य प्रसादात्प्रतिपशुनि-
यतानन्तशक्तेर्मलस्य क्षीयेतैकैकशक्तिस्तदिह न विषये नैव साध्येऽप्ययु्क्तिः ।। २ ।।’’</quote> एवमु-
त्तराधिकरणेष्वपि पूर्वोत्तरपक्षसङ्ग्रहश्लोकाश्चतुर्मतसारेऽस्माभिर्निबद्धा द्रष्टव्याः ।। ।। इति
जिज्ञासाधिकरणम् ।। १ ।। ।। ।। ।। ।।
<!-- APPAYYA !-->
<head>।। शिवाभ्यां नमः ।।</head>
<p>श्रीमन्तोऽप्पयदीक्षितेन्द्राः स्वकृते चतुर्मतलेशसंग्रहे---</p>
<lg><l>‘‘सर्वेषामपि पूजनी सुमनसामव्याहू/?/ताज्ञाञ्चिता श्‍लाध्यश्लोकपरंपराधिकरणेष्वासादितप्रौढिमा ।</l>
<l>एषा मत्कृतिरेधतामनुकलं ब्रह्मप्रतिष्ठापिनी राज्यश्रीरिव चिन्नबोम्मनृपतेराचन्द्रसूर्यं क्षितौ ।। १ ।।</l></lg>
<lg><l>यन्नानाभाष्यशाखोदितफलवितति /?/ प्रौढनानारसाढ्या यस्मिन्मूले निरूढं फलमधिकतरं स्वाद्वनारुह्य लभ्यम् ।</l>
<l>यस्य प्रेक्षैव देहद्वयतदनुगतप्रत्यगर्थौ विविङ्क्ते सूत्रात्मा पारिजातस्सकलमभिमतं मह्यमर्थं स दद्यात् ।। २ ।।</l></lg>
<lg><l>आनन्दतीर्थमुनिलक्ष्मणदेशिकेन्द्रश्रीकण्ठयोगिपदवीरदवीयसीर्नः ।</l>
<l>आचार्यपादसरणिं च विविच्य बोद्ध‍ुं संगृह्यते मतचतुष्टयसारलेशः ।।</l></lg>
<p>आदावानन्दतीर्थीयामनुसृत्य मतस्थितिम् । न्यायमुक्तावली रम्या विशदार्था विरच्यते ।।’’ इत्यारभ्य प्रथमपरिच्छेदे श्रीम-
दानन्दतीर्थमतानुसारेण ब्रह्मसू्त्राणि संक्षेपेण व्याचख्यु/?/ प्रत्यधिकरणं पू्र्वपक्षसिद्धान्तसंग्राहकश्लोकविरचनपूर्वकम् ।</p>
<p>अथ द्वितीये परिच्छेदे <quote>‘‘लक्ष्मणार्यहृदयानुसारिणी तन्यते नयमयूखमालिका ।।’’</quote> इत्युपक्रम्य तथैव श्रीमद्रामानुजमतप्र-
क्रियां न्यरूपयन् ।</p>
<p>अथ तृतीये परिच्छेदे नयमणिमालाभिख्ये श्रीकण्ठमतानुसारेण पदा/?/रूपेण प्रत्यधिकरणं पूर्वपक्षसिद्धान्तौ संजगृहुः ।।</p>
