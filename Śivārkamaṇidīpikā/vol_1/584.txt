<pb n="584"/>
रणत्वादिकं शिवतात्पर्यलिङ्गं श्रूयते वेदादिषु प्रमाणवचनेषु तत्रतत्र तदात्मा शिव
एव वाच्यः । यत्रयत्र अपुरुषार्थविकाराज्ञत्वादिको र्धमस्तत्रतत्र शिवस्य परब्रह्मणः
<!-- APPAYYA !-->
र्यः । आदित्यश्रुतेः <quote>‘तस्मात्सर्व एव मन्यते मां प्रत्युदगा’</quote>दिति श्रुत्यन्तरतो लोकाच्च प्रति-
पन्नस्य तल्लिङ्गस्य वर्णनात् एकार्थे तन्मन्त्रे दर्शनाच्चेति । तथाप्यादित्यान्तर्यामी शिव एवात्र
प्रतिपाद्यत इति <quote>‘स यश्चायमशारीरः प्रज्ञात्मे’</quote>त्यादिना प्रतिपाद्यस्यार्थस्य <quote>‘स यश्चायं पुरुषे
यश्चासावादित्ये स एक’</quote> इति श्रुत्यन्तरेऽस्य शिवविषयत्वदर्शनात् इहापि <quote>‘शक्तिपुरुष इति
यमवोचाम स एवायं दैहिक आत्मे’</quote>ति जीवं प्रकृत्य तस्य <quote>‘योऽयमशारीरः प्रज्ञात्मा स रस’</quote>
इति तदन्तर्यामित्वेनोक्तेन तदन्तर्यामिणा सहैक्युप्रतिपादनाच्च । अग्रे <quote>‘चैतं ह्येवं बह्णृचा
महत्युक्थे मीमांसन्ते एतमग्नावध्वर्यवः एतं महाव्रते छन्दोगा’</quote> इति <quote>‘एतमस्यामेतं’</quote> दिवि
एतमन्तरिक्षे एतं वायौ एतमेवाकाशे एतमप्सु एतमोषधिवनस्पतिषु एतं चन्द्रमस्येतं नक्षत्रे-
ष्वेतं सर्वेषु भूते’</quote>ष्विति प्रकृतं देवं त्रयीविद्यासकलवस्तुनिष्ठत्वेन विचार्य निर्णीयत इति
प्रतिपादनाच्च । <quote>‘एतमेव ब्रह्मेत्याचक्षत’</quote>इति सावधारणं ब्रह्मपदमुख्यार्थत्ववर्णनाच्च । यद्य-
प्यादित्यश्रुतिरुपक्रमगता तथाप्युपक्रमगतमेकं प्रमाणमौपसंहारिकानेकप्रमाणविरोधे दुर्बलं
<quote>‘भूतादिपादव्यपदेशोपपत्तेश्चे’</quote>ति <ref>(ब्र॰ १-१-२६)</ref> सूत्रव्युत्पादितगायत्रीवाक्यन्यायसाम्या-
त् । ननु <quote>‘महापुरुष इति यमवोचाम संवत्सर एव प्रध्वंसयन्नन्यानि भूतानि हापयन्नन्या-
नी’</quote>ति प्रकृतसंवत्सरस्वामित्वं सौरचान्द्रादिसंवत्सरविभागो सूर्यस्यैव प्रसिद्धम् । सत्यं तस्य
संवत्सरस्वामित्वं <quote>‘येन सूर्यस्तपति तेजसेद्ध’</quote>इति मन्त्रवर्णात् सवितृवरेण्यश्रवणाच्चान्तर्या-
म्यधीनमिति तदन्तर्याम्येव मुख्यसंवत्सरस्वामी । तथा चतुर्वेदारण्यके&mdash;<quote>‘इन्द्रो राजा जग-
तो य ईशे’</quote>इति श्रूयते । तस्य इन्द्रश्रुतेः । इन्द्रो राजा जगतश्चर्षणीनामिन्द्रो यातोऽवसितस्य
राजे’</quote>त्यत्रैन्द्रमन्त्रान्तरेष्विन्द्रस्य जगद्राजत्ववर्णनाच्च शक्र एव प्रतिपाद्य इति यद्यपि प्रती-
यते । तथापि <quote>‘अन्तःप्रविष्टश्शास्ता जनानामन्तः प्रविष्टं कर्तारमेत’</quote>मित्यन्तर्यामित्वलिङ्गात्
<quote>‘अन्तरादित्ये मनसा चरन्तमन्तश्चन्द्रमसि मनसा चरन्तं अन्तस्समुद्रे मनसा चरन्त’</quote>मिति
चन्द्रादित्यादिसकलदेवतानियामकसङ्कल्परूपमानसव्यापारवत्त्वलिङ्गात्<quote>‘सहैव सन्तं न विजा-
नन्ति देवा’</quote> इति देवाविज्ञेयत्वलिङ्गात् <quote>‘इन्द्रस्यात्मानं शतधा चरन्त’</quote>मिति शक्राद्भेदव्यपदे-
शात् <quote>‘ब्रह्मेन्द्रमग्निं जगतः प्रतिष्ठां दिव आत्मानं सवितारं बृहस्पति’</quote>मिति अग्निसवितृबृह-
स्पत्यादिशब्दप्रयोगाच्च इन्द्रान्तर्यामी परं ब्रह्म परमशिव एवात्र प्रतिपाद्योऽवसीयते ।
य‘त्त्विन्द्रो यातोऽवसितस्य राजा । ईसानमस्य जगतस्सुवर्दृशमीशानमिन्द्रस्थुषः, <quote>‘विश्वस्मा-
दिन्द्र उत्तरः’</quote> इत्यादिमन्त्रेषु इन्द्रस्य सर्वाधिपत्यसर्वोत्तरत्वश्रवणं तत्सर्वमन्तर्यामिदृष्ट्यैव ।
अत एव कर्मकाण्डे इन्द्रसूक्तेषु पठितस्य<quote>‘अभित्वा शूर नोनुम’</quote> इति मन्त्रस्याथर्वशिरसि शिव-
परत्वेनाम्नानं दृश्यते । एव <quote>‘मापो वा सर्व’</quote>मित्यादिष्वपि सर्वात्मकत्वादिलिङ्गादबाद्यन्त-
र्यामी प्रतिपाद्यत इत्यादि द्रष्टव्यम् । नन्वन्तर्यामिपरत्वं कारणत्वादिब्रह्मलिङ्गवत्सु वाक्ये-
ष्विति सङ्कोचः किमर्थं क्रियते । अन्येष्बपि भवत्वेव सर्वेषामपि शब्दानां तत्र मुख्यत्वा-
दित्याशङ्क्याह&mdash;<pratika>यत्रयत्रेति</pratika> । अयमाशयः । यत्र शरीरादिषु वैराग्यसिद्ध्यर्थं तेषां जुगुप्सि-
तविकाराश्रयत्वं प्रतिपाद्यते यथा मैत्रायणोपनिषदि ‘भगवन्नस्थिचर्मस्नायुमज्जामांसशुक्लशो-
णितश्लेष्माश्रुदूषिकाविण्मूत्रवातपित्तसङ्घाते दुर्गन्धे निस्सारेऽस्मिन् शरीरे किं कामोपभो-
