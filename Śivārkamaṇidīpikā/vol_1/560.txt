<pb n="560"/>
आदिश्यते अनेनेत्यादेशशब्दादादेष्टृभूतं ब्रह्माच्यते । न तदर्थान्तरत्वमुपा-
दानस्येति ज्ञापयितुं हेत्वन्तरमाह---
<sutra>।। सू ।। अभिध्योपदेशाच्च ।। २४ ।।</sutra>
<quote>‘तदैक्षत बहु स्यां प्रजायेय’</quote> इति निमित्तभूतस्येक्षितुः सर्वज्ञस्य ब्रह्मण एव
विचित्रजगदाकारेण बहुभवनसंकल्प उपदिश्यते।अतो निमित्तादनन्यदुपादानम् ।
ननु <quote>‘विश्वाधिको रुद्रो महर्षिर्हिरण्यगर्भं पश्यत जायमानम्’</quote> इति विश्वो-
त्तीर्ण एव परमेश्वरो निमित्तभूतः स्वव्यतिरिक्तप्रकृतौ स्वसंकल्पेन जायमानं
सकलदेव/?/प्रथमं हिरण्यगर्भं सृष्टमनुग्रहदृष्ट्या पश्यतीति विज्ञायते, कथमस्य
<!-- APPAYYA !-->
हारानुसारेण घटाद्युपादानत्वात् । न चोपादानगतयावदाकारानुवृत्तिरुपादेये नियता दध्नि
क्षीरस्य भेदवत् यावदाकारानुवृत्त्यभावेऽपि लौकिके <quote>‘ऋषभोपानहोर्ञ्य’</quote> इति व्याकरण
<ref>(पा॰ ५.१.१४.)</ref> सूत्रे च श्रीरस्य दध्नि वत्सस्य ऋषभे चोपादानत्वव्यवहारात् मृत्पिण्डगत-
मृत्स्वरूपकिञ्चिदाकारानुवृत्तिर्घटादिष्वस्त्येव । एवं च <quote>‘सर्वं मृण्मयं विज्ञातं स्या’</quote>दित्यत्र सर्व-
शब्द एकेन मृत्पिण्डेनेति प्राग्गृहीतैकमृत्पिण्डविकारघटशरावादिसामस्त्यपरो युक्तः । एवं
दृष्टान्तस्य मुख्यत्वव्यवस्थितौ तद्गौणत्वमुखेनापतत् दार्ष्टान्तिकस्य गौणत्वमपि प्रत्याख्यातं
भवतीति । ननूक्तरीत्या सौत्रहेतुना ब्रह्मण उपादानत्वसिद्धावपि न सूत्र चकारसमुच्चितनिमित्त-
त्वसिद्धिरित्याशंक्य <quote>‘येनादेष्ट्रा निमित्तभूतेने’</quote> ति हेतुविवरणवाक्यगतयत्पदार्थविशेषणसू-
चितात्तमादेशमिति श्रुतिगतप्रतिज्ञावाक्यगतादेशशब्देन विशेष्यनिर्देशात्तत्सिद्धिमुपपादयन्
तस्यार्थमाह&mdash;<pratika>आदिश्यतेऽनेनेति</pratika>।अयमादेशशब्दः प्रशासितृपरः।<quote>‘त’</quote>मिति सर्वनाम्नो वस्तुवि-
शेषसमर्पकविशेष्यपदसापेक्षत्वात् । यद्यपि कर्त्रर्थघञ्प्रत्ययो नास्ति।<quote>‘अकर्तरि च कारके संज्ञाया’</quote>
मिति <ref>(पा.३.३.१९.सू॰)</ref> तद्विधानात्।तथाप्यादिश्यते प्रशिष्यतेऽनेनेति कर्तुस्साधकतमत्ववि-
वक्षया करणार्थव्युत्पन्नघञन्तोऽयमादेशशब्द इति भावः ।। निमित्तोपादानाभेदे हेत्वन्तर-
परेणोत्तरसूत्रेणापि निर्देश आदेशशब्दस्य निमित्तपर्यवसायित्वज्ञापक इत्यभिप्रेत्योत्तरसूत्र-
मवतारयति&mdash;<pratika>इति ज्ञापयितुमाहेति ।। सू ।। अभिध्योपदेशाच्च ।। २४ ।। अतो निमि-
त्तादनन्यदुपादानमिति</pratika> । अत्रायं भावः । यद्यपि मन्त्रार्थवादेषु स्वामिनः स्वकीयैः पशु-
पुत्रादिभिरभेदोपचारो दृष्टः । तथाप्युपादानोपादेयभावो न तात्विकाभेदमभिप्रेत्य । यद्विज्ञा-
नेन सर्वविज्ञानं प्रतिज्ञातं तस्य प्रपञ्चेन निरूपणार्थं प्रवृत्ते मानान्तरागोचरविषये <quote>‘तदैक्षत बहु
स्यां प्रजायेये’</quote>ति श्रवणे नोपचारकल्पना युक्ता । अत ईक्षिता जगतो निमित्तं यः परमेश्वरः
स एव जगदुपादानमिति <quote>‘तदैक्षते’</quote>ति बहुभवनसङ्कल्पोपदेशात्सिध्द्यति । प्रतिज्ञातार्थप्रपञ्च-
नपरवाक्यस्य निमित्तोपादानाभेदपरत्वव्यवस्थितौ प्रतिज्ञावाक्येऽप्युपादानत्वेन वर्ण्यमा-
नस्य निमित्तत्वमप्यपेक्षणीयमित्यादेशशब्दस्यादेष्ट्टपरत्वमपीत एव सिद्ध्यतीति।।उत्तरसूत्रव्या-
वर्त्यां शङ्कां दर्शयति&mdash;<pratika>स्वव्यतिरिक्तेति</pratika> । ननु, मन्त्रे <quote>‘जायमान’</quote>मित्येतावदेव श्रूयते । न तु
स्वस्मिन्परस्मिन्वेति विशेषः श्रूयते । कथं स्वव्यतिरिक्तप्रकृतिस्थान इति व्याख्यातम् ।
उच्यते । तस्मिन्नेव मन्त्रे विश्वाधिकत्वेन वर्ण्यमानस्य विश्वाकारत्वं न सम्भवति । विश्वजी-
वसमष्टिरूपहिरण्यगर्भोपादानत्वे च विश्वाकारत्वमवर्जनीयम् । श्रूयते च श्रुत्यन्तरेषु माया
