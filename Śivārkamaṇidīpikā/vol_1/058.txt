<pb n="058"/>
द्देश्यप्रतीतिविषयत्वं तत् । उद्देश्यत्वं तच्छेषित्वम् अध्ययनसंस्कृतस्वाध्यायस्य क्वचन शेषिणि
विनियोगाकाङ्क्षायां लिङ्गात्सामान्यतोऽर्थज्ञाने विनियोगावगमे सत्युपक्रमादिलिङ्गैर्विशिष्य
यस्य वाक्यस्य यत्रार्थे तात्पर्यमवसितं तदर्थज्ञाने तस्य विनियोगो विशिष्यावगम्यते । लोकेऽ-
पि वक्रभिप्रायतः क्वचिदर्थे वाक्यस्य तात्पर्यावगमे सति तद्ज्ञानमेव तस्योद्देश्यं शेषीत्यवसी-
यते । अर्थान्तरज्ञानं तेन जातमपि न तदुद्देश्यम् । यथा जामातृभोजनमुद्दिश्य कृतेन
सूपेन कदाचित्सूपपाकाप्रयोजकस्यातिथेर्भोजनमपि निर्वर्तत इत्येतावता तद्भोजनं सूपपा-
कस्य नोद्देश्यम् । एवं च स्वविषयोपात्तावगतिसाधनमिति साध्यनिर्देशस्य श्रवणविष-
येण शास्त्रेण यदुपात्तं प्रतिपादितं तज्जनितज्ञानविषयीकृतमिति यावत् तद्विषया या-
ऽवगतिः अयमेव वाक्यार्थ इत्यवधारणरूपा तात्पर्यसंशये सति तन्निर्णयानन्तरभावि
द्वितीयज्ञानं तत्साधनमित्यर्थः । अतो न दृष्टान्ते साध्यवैकल्यं नापि पक्षे साध्यस्य
बाधः । आत्मावगतिसाधनत्वेन श्रवणे विधिमङ्गीकुर्वताऽपि वेदान्तवाक्यानामात्मैवार्थ
इत्यवधारणरूपावगतिसाधनत्वेनैव तत्र विधिरङ्गीकर्तव्यः । तात्पर्यसंशयात्प्रागपि वेदा-
न्तवाक्येभ्योऽङ्गाध्ययनबलादात्मावगतिसद्भावेन तन्मात्रे इच्छोदयासम्भवात् । ततश्च
वि१धिविष२यत्वाभिमतस्यैवानुमानतः प्राप्तेर्न तस्मिन्नपूर्वविधेरवकाश इति सङ्गच्छत एव ।
अत्र साध्ये श्रवणत्वादित्येतावान्हेतुर्न भवति । यल्लौकिकं वाक्यं केनचिदेव श्रुतं वक्तुरेवो-
पदेशेन तत्तात्पर्यनिश्चयोऽपि जातः न तु तात्पर्यनिश्चयात्पूर्वं तत्संशयः तदनन्तरं वाक्यार्था-
वधारणं वा तत्र तात्पर्यनिश्चये व्यभिचारात् । न च तत्रापि स्वविषयोपात्तावगतिं प्रति सा-
धनत्वयोग्यतास्तीति शङ्क्यम् । तत्र ता३त्पर्यनिश्चयविषयेण तेन वाक्येन प्रतिपादितेऽर्थे
कस्यापि पुरुषस्यायमेवास्य वाक्यस्यार्थ इत्यवधारणानुदयेन अत्यन्ताप्रसिद्धकार्यं प्रति योग्य-
त्वस्याप्यसम्भवात् । अतस्तत्र व्यभिचारवारणार्थं तात्पर्यसंशयतदनन्तरभाव्यर्थावधारणवि-
षयवाक्यश्रवणत्वादिति हेतुर्विशेषणीयः । तथाभूतवाक्यो४पलक्षणतया भाष्ये शास्त्रग्रहणं
कृतम् । प्रायेण गहनेषु शास्त्रेष्वेव तात्पर्यसंशयस्तन्निश्चायकप्रमाणान्वेषणेनायमेवास्य वाक्य-
स्यार्थ इत्यवधारणं च भवतीति । तस्माद्युक्तमिदमनुमानम् । स्यादतेत् । वेदान्तश्रवणे लोका-
वगतफलार्थिनः काव्यालोकनादिष्विव प्रवृत्तौ <quote>‘आचान्तेन कर्तव्यं यज्ञोपवीतिना कर्तव्यम्’</quote> इति
वैदिककर्माङ्गत्वेन विहितमाचमनादिकमङ्गं न प्राप्नुयात् किं तु विध्यवगतफलार्थिनः प्रवृत्तावे-
व प्राप्नुयात् । तथा च तत्प्राप्त्यर्थश्रवणविधिरपूर्वविधिः स्यात् । न हि विधिविषयप्राप्त्यर्थ एवा-
पूर्वविधिः किंतु विधिविषयादन्यस्यापि विना तद्विधिमसम्भवत्प्राप्तिकस्य प्राप्त्यर्थोऽपि विधि-
र५पूर्वविधिः । अत एव <quote>‘अथातोऽग्निमग्निष्टोमेनानुयजन्ति तमुक्थ्येन तमतिरात्रेण तं द्विरात्रेण
तं त्रिरात्रेणे’</quote> त्यादिवाक्यगणे त्रिरात्रा६दिष्वग्निविधिरपूर्वविधिः । न हि तत्र द्विरात्रादिषु विधे-
यस्याग्नेः प्राप्त्यर्थो विधिः । <quote>‘अग्निष्टोमेनानुयजन्ती’</quote>ति सर्वसोमयागप्रकृतिभूतेऽग्निष्टोमे विहि-
तस्य तस्य तेष्वतिदेशतः प्राप्तिसम्भवात् । किं त्वग्निप्रकरणे <quote>‘श्येनचितं चिन्वीत स्वर्गकाम’</quote>
<note>(१) <quote>‘श्रवणविधि’</quote> इति ङ. पाठः ।</note> <note>(२) <quote>‘श्रवणविषयत्व’</quote> ख. ग. पाठः ।</note> <note>(३) <quote>‘तत्रत्ये तात्पर्य-
निश्चये’</quote> इति. क. घ. ङ. पाठः ।</note> <note>(४) <quote>‘वाक्यार्थोपलक्षणतया’</quote> इति घ. पाठः ।</note> <note>(५) <quote>‘विधिरेव’</quote> इति
क. घ. ङ. पाठः ।</note> <note>(६) <quote>‘द्विरात्रादिषु’</quote> इति ङ पाठः ।</note>
