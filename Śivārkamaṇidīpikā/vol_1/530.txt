<pb n="530"/>
ज्योतिषां ज्योतिः’ इत्युपक्रमगतेन ज्योतिश्शब्देन पञ्च पञ्चजना इन्द्रियाणीति
ज्ञायन्ते । ज्योतिषां ज्योतिः प्रकाशकानामपि प्रकाशकं ब्रह्मेत्युक्त्वा ततः पञ्च
पञ्चजना इत्युक्ते हि तानि प्रकाशकानि पञ्चेन्द्रियाणीति गम्यन्ते ।।
<sutra>।। सू ।। कारणत्वेन चाकाशादिषु यथाव्यपदिष्टोक्तेः ।। १४ ।।</sutra>
यथाऽऽकाशादिषु कार्यवर्गेषु कारणत्वेन सर्वत्र वेदान्तवाक्येषु <quote>‘असद्वा
इदमग्र आसीत्’</quote> <quote>‘तद्धेदं तर्ह्यव्याकृतमासीत्’</quote> इत्यादिषु अनिर्ज्ञातविशेषेषु च
<quote>‘आत्मा वा इदमेक एवाग्र आसीत्’</quote> इति विशेषवाक्यनिर्दिष्टस्यैवोक्तेर्न
तान्त्रिकाव्याकृतग्रहणं, तथाऽत्र विशेषवाक्यदृष्टानामिन्द्रियाणामेवोक्तेर्न ता-
न्त्रिकतत्त्वग्रहणम् ।।
<!-- APPAYYA !-->
यते । तस्य द्वितीयान्तज्योतिश्शब्दोदितब्रह्माधीनस्वकार्याणां ज्योतिषां समर्पकस्य पञ्चेन्द्रि-
यमात्रपरत्वेन सङ्कोचे स्वतो हि नास्याकाङ्क्षा । तस्याप्यसङ्कोचेन <quote>‘तस्य भासा सर्वमिदं
विभाती’</quote> ति श्रुत्यन्तरे ब्रह्माधीनस्वकार्यकतयावगतेष्वादित्यादिषु सर्वेष्वपि ज्योतिष्षु वृत्त्यु-
पपत्तेः तस्य पञ्चज्योतिर्मात्रपरत्वेऽपि गार्हपत्यादिपञ्चाग्निपरत्वोपपत्तेश्च । किं च । पञ्चजन-
शब्दस्य पूर्वमन्त्रे बहुवचननिर्दिष्टेषु पर्यवसाननियमेऽपि न ज्योतिश्शब्दनिर्दिष्टेषु पर्यवसा-
ननियमः अहश्शब्दनिर्दिष्टेष्वपि पर्यवसानोपपत्तेरित्याशङ्कानिरासेन उक्तमर्थमुपपादयति&mdash;
<pratika>ज्योतिषां ज्योतिरिति</pratika> । अयमाशयः । ज्योतिश्शब्दस्याकाङ्क्षाविरहेऽपि पञ्चजनशब्दस्य
स्वसंज्ञिविशेषाकाङ्क्षया सन्निधानात् ज्योतिषां संज्ञित्वमवसीयते । ज्योतिश्शब्दश्च प्रकाशकार्थः ।
<quote>‘आदित्येनैवायं ज्योतिषास्त’</quote>इत्यादिश्रुत्यन्तरे तस्य तदर्थत्वेनैव प्रयोगदर्शनात् । तेषां पञ्चजन-
शब्दविशेषणपञ्चसङ्ख्यावच्छेदश्चावश्यंभावी । ततो नादित्यादिज्योतिरन्तरग्रहणप्रसक्तिः ।
आदित्यादिषु । पञ्चसङ्ख्याप्रतीत्यभावात् गार्हपत्यादिषु हविर्ग्रहणादिवैदिककार्यविनियुक्तेषु
प्रकाशकार्यप्रसिद्ध‍यभावाच्च । अह्नि तु पञ्चजनशब्दसंज्ञित्वेन ग्रहणं न युज्यते । पञ्चानामह्ना-
मधिकरणमित्युक्त्या कस्यचिदतिशयस्यालाभादिति ।। एवं मन्त्रान्तरपर्यालोचनायां पञ्च-
जना इन्द्रियाणीति निर्णयान्न तान्त्रिकतत्वग्रहणमिति प्रसाधितमर्थं दृष्टान्तमुखेनोपपादयितुं
<pratika>सूत्रम् ।। सू ।। कारणत्वेन चाकाशादिषु यथा व्यपदिष्टोक्तेः ।। १४ ।।</pratika> <quote>‘असद्वा इदमग्र
आसी’</quote> दिति वाक्ये तावदनभिव्यक्त्यभिप्रायेण सद्वस्तुपर एवासच्छब्दो वक्तव्यः । अत्य-
न्तासतः कारणत्वायोगात् । <quote>‘तद्धेदं तर्ह्यव्याकृतमासी’</quote> दिति वाक्येऽप्यव्याकृतशब्दस्तु साक्षादे-
वानभिव्यक्तपरः।व्यक्तीकृतं हि लोके व्याकृतमित्युच्यते इत्यभिप्रेत्य यथा तत्रासदव्याकृतश-
ब्दाभ्यामनभिव्यक्तसामान्यवाचिभ्यामाकाशादिषु कारणत्वेन विशेषवाक्यनिर्दिष्टस्यात्मन ए-
वोक्तेः न तान्त्रिकाव्यक्तग्रहणम् एवमिहापि पञ्चजना इत्यनेन सामान्यतः केषाञ्चित्संज्ञिनां सम-
र्पकेण विशेषवाक्यदृष्टानामिन्द्रियाणामेवोक्तेर्न तान्त्रिकतत्वग्रहणमिति साध्याहारंसूत्रं
<pratika>व्याचष्टे&mdash;यथेति</pratika> । स्यादेतत् । दृष्टान्तदार्ष्टान्तिकयोरुभयोरत्रापि तान्त्रिकतत्वग्रहणाभावोक्तिर्न
युज्यते । तथा हि---तैत्तिरीयके तावदसत्पूर्विका सृष्टिकाम्नायते । <quote>‘असद्वा इदमग्र
आसीत् ततो वै सदजायते’</quote>ति । तथा बृहदारण्यकेऽपि <quote>‘असदेवेदमग्र आसीत्तत्सदासी’</quote>
दिति । न चासतः कारणत्वायोगादुभयत्राप्यसच्छब्दः सत्येव योज्य इति वाच्यम् । सत
