<pb n="196"/>
आत्मा तत्त्वमसी’ति श्रवणात् । तेजःप्रभृतिष्वपि न गौणमीक्षतिश्रवणंतत्तदा-
त्मतया परमेश्वरस्य चेतनस्यानुवृत्तेः ।।
नन्वीक्षतिश्रवणं गौणमभ्युपेत्याप्यचेतनं प्रधानं सद्रूपं जगतः कारणमिति
वक्तुं न शक्यम् । तस्य चेतनत्ववादिन आत्मशब्दादिति निरूपितम् । भवतु
<!-- APPAYYA !-->
नवर्गमात्रेण स्वभावपरत्वकल्पनायामचेतनवर्गमात्रेणान्वयस्य सर्वशब्दस्य चेतनाचेतनान्यत-
रपरत्वेन सङ्कोचस्य वा प्रसङ्गेनासङ्कुचितसर्वान्वयसिद्ध्यर्थं तस्य चेतनवाचितामाश्रित्य सकल-
चेतनाचेतनात्म१भूतपरमेश्वरपरत्वमभ्युपगन्तुं युक्तमिति भावः । उपक्रमगतसामान्यशब्दस्य
औपसंहारिकैर्विशेषपर्यवसानं युक्तमिति प्रकृतसाध्ये साक्षाद्धेतूभवनक्षमस्याप्यात्मशब्दादि-
तिहेतोस्तद्धेतुभूतेक्षतिविषयगौणत्वशङ्कानिराकरणहेतुत्वेनोपन्यासस्यैव शङ्कात्र पूर्वपक्षावल-
म्बनत्वात् प्राधान्येन निराकरणीयेति द्योतनायाचेतनेक्षणप्रायपाठोऽप्यसिद्ध इत्याह---<pratika>तेजः-
प्रभृतिष्विति</pratika> । <quote>‘बहु स्या’</quote>मिति प्राग्वर्णितबहुभवनसङ्कल्पानुसारेण <quote>‘तदात्मानं स्वयमकु-
रुते’</quote>ति श्रुत्यन्तरानुसारेण च स्थूलप्रपञ्चविशिष्टतया कार्यत्वयोग्यस्य परमेश्वरस्य <quote>‘तत्तेजोऽसृ-
जत’</quote> <quote>‘तदपोऽसृजते’</quote>तिवाक्यगतयोस्तत्तत्कार्यान्तर्यामिपर्यन्तयोरप्तेजश्शब्दयोर्वाच्यत्वेनानुवृ-
त्तेस्तत्रैव <quote>‘तत्तेज ऐक्षत’</quote> <quote>‘ता आप एेक्षन्ते’</quote>ति वाक्यगतयोस्सर्वनाम्नोरप्तेजश्शब्दयोश्च वृत्ति-
रिति भावः । एवं च चिच्छक्तेर्धर्मस्येक्षणस्य यद्यपि तद्धर्मिण्युपचारस्स्यात् । तथापि स
एवोपचारः प्रायपाठानुसारेण तदैक्षतेत्यत्रापि ग्राह्यः । वस्तुतस्तु तस्य तत्र मुख्य एव व्यप-
देशः । परिणामिपरिणामयोश्चिच्छक्तीक्षणयोरनन्यत्वात् चिच्छक्तेश्च साक्षात्परमेश्वरधर्मत्वा-
त् । यदि च तयोर्भेदः स्यात् तथापि जीवेष्विव परमेश्वरेऽपि मुख्य एवेक्षणव्यपदेशः । न
हि <quote>‘चैत्र ईक्षत’</quote> इत्यादिव्यपदेशो न मुख्यः । न हि तावता तदीयच्छिक्तेर्धर्मस्येक्षणस्य सा-
क्षाद्धर्मत्वम् । प्रत्युत चिच्छक्तिरूपं चैत्रस्य ज्ञानमीक्षत इत्यादिव्यपदेश एव मुख्यः । कुत
एवमिति चेत् शब्दस्वाभाव्यात् । के चिच्छब्दास्साक्षात्प्रवृत्तिनिमित्तवन्तमपहाय सम्बन्धा-
न्तरेण तद्वति मुख्या भवन्ति । यथा धनवच्छब्दो धनं बिभ्रतं भृत्यमपहाय तत्स्वामिनि मु-
ख्यो भवति । ननु, जैवी चिच्छक्तिस्स्वयं चेतना न भवतीति तद्धर्मेणेक्षणेन तदाश्रय ईक्षण-
वान्भवतीति युज्यते । पारमेश्वरी तु स्वयमपि चेतनेति कथं तदीयेनेक्षणेन परमेश्वरस्येक्षण-
वत्त्वम् । तथा सति जीवचि२च्छक्तेरिव तस्या अप्यचेतनत्वप्रसङ्गादिति चेन्न । स्वामिधनं
बिभ्रतः कस्यचिद्भ‍ृत्यस्य स्वयमपि धनवत्त्ववत्पारमेश्वरेक्षणरूपपरिणामविशेषवत्या एव तदी-
यचिच्छक्तेः स्वेक्षणरूपपरिणामान्तरत्वसम्भवात् । एतेन चिच्छक्तिधर्मैरीक्षणैः परमेश्वरस्ये-
क्षणवत्त्वे जीवधर्मैस्सुखदुःखादिभिस्तद्वत्त्वमपि स्यात् । जीवानां चिच्छक्तेश्चोतनानन्तरत्वा-
विशेषात् अयुतसिद्धत्वेन परमेश्वराश्रितत्वाविशेषाच्चेत्यपि शङ्का निरस्ता । समवायवादिनां
घटादिषु कालिदिषु च रूपसमवायसत्त्वाविशेषेऽपि रूपिनीरूपव्यवस्थावत् रूपिरूपयोरयुत-
सिद्धत्वाविशेषेऽप्याधारत्वाधेयत्वव्यवस्थावच्च पारमेश्वरचिच्छक्तिधर्माणामीक्षणविशेषाणां
जीवधर्माणां सुखदुःखादीनां च तथातथानुभवव्यवहारप्रयोजकसम्बन्धविशेषसदसत्त्वाभ्यां
पारसेश्वरत्वतदभावव्यवस्थोपपत्तेः । यद्यप्येवं सतीक्षणविषयस्याचेतनेक्षणप्रायपाठस्यासिद्धा-
<note>(१) <quote>‘चेतनाचेतनप्रपञ्च भूत’</quote> इति च. पाठः ।</note> <note>(२) <quote>‘चिच्छक्तिवत्’</quote> इति घ. पाठः ।</note>
