<pb n="070"/>
शब्दः प्राप्यपुरुषपर इति स्थिते प्राप्यपुरुषो न विष्णुः । विष्णोः परमं पदं प्राप्यमिति
तत्प्राप्यत्वश्रवणात् । किं तु शक्त्यवस्थाविशेषोन्मेषरूपस्य विष्णोः पुरुषावस्थाविलये साक्षा-
त्प्राप्या स्वस्वरूपात्मिका शैवी शक्तिः तद्द्वारा प्राप्यत्वपर्यवसानभूमिः शिवः इति स एव
विष्णोः परमं पदमिति युक्तम् । अतः<quote>‘सर्वे वेदा यत्पदमामनन्ती’</quote>त्युपक्रमोऽपि तद्विषय एव ।
यद्वा पदशब्द एव शिववाची । <quote>‘शिवो रुद्रो महादेवः शङ्करो ब्रह्म सत्पदम् । एवमादीनि
नामानि विशिष्टानि परस्य त्वि’</quote>ति स्कान्दवचनात् । एवं च <quote>‘तत्ते पदं सङ्ग्रहेण ब्रवीमी’</quote>त्यु-
पक्रमः पदश्रुत्यैव शिवविषयः । <quote>‘तद्विष्णोः परमं पद’</quote>मित्यत्र विष्णोरिति पञ्चम्यन्तं पदं
परमशब्दोक्तोत्कर्षप्रतियोगिसमर्पकम् । <quote>‘येनाक्षरं पुरुषं वेद सत्यं’</quote> मित्यत्राक्षरपुरुषपदाभ्यां
शिव एवोच्यते । न क्षरतीति योगेन चेतनमात्ररूढ्या च साधारणयोस्तयोः पूर्वं <quote>‘यः सर्वज्ञः
सर्ववि’</quote>दिति मन्त्रे सर्वज्ञपदेन रूढ्या समर्पिते तत्रैव पर्यवसानौचित्यात् । तस्मिन्मन्त्रे सर्व-
ज्ञपदं प्राकरणिकानामाक्षरादिपदानां देवताविशेषपर्यवसानाका१ङ्क्षायां रूढ्याकृष्टतात्पर्यं यत्त-
त्रैवोपक्षीणं स्यादिति कृत्वा खलु तदीययौगिकार्थप्रत्यायनार्थं <quote>‘सर्ववि’</quote>दिति पदन्तरमुपात्तम् ।
यथा <quote>‘तव प्रसादात्कुसुमायुधोऽपि सहायमेकं मधुमेव लब्ध्वा । कुर्यां हरस्यापि पिनाकपाणे-
र्धैर्यच्युतिं के मम धन्विनोऽन्य’</quote> इति श्लोकेऽपि पिनाकपाणिपदं सारतरायुधत्वद्योतनोपयो-
गितया यौगिकार्थंवशीकृतं सत्तत्रैवोपक्षीणं स्यादिति कृत्वा तदीयरूढ्यर्थप्रत्यायनार्थं हरशब्दः
प्रयुक्तः । तथापि सर्वमुपनिषच्छास्त्रं कथं शिवस्य प्रतिपादकम् । येन सकलवेदान्ततात्पर्या-
वधारणरूपं श्रवणं शिवविषयं भवेत् । <quote>‘हिरण्यगर्भः समवर्तताग्रे’</quote> <quote>‘एको ह वै नारायण
आसी’</quote> दित्यादिना ह्यन्यपरत्वं प्रतीयत इत्याशङ्कानिराकरणार्थं<pratika><quote>‘सामरस्यनिधानस्ये’</quote></pratika>त्युक्तम् ।
यद्यपि तथाभूतानि वाक्यान्यापाततोऽन्यपराणि भान्ति । तथापि तान्यपि विचार्यमाणानि
तात्पर्यरहस्यं शिव एव समर्पयन्ति । अत एव वेदेषु वेदान्तेषु पुराणादिषु चान्यविषयत्वेन
प्रतीयमानमपि पञ्चकृत्यान्तर्गतचरितवर्णनमशेषं तत्तदन्तर्यामिणि शिवे पर्यवस्यतीति ज्ञाप-
यितुमेव तलवकारिणामुपनिषदि <quote>‘ब्रह्म हि देवेभ्यो विजिग्य’</quote> इत्यारभ्य देवानामसुराणां च
समरे देवानामन्तर्यामिबलेन जये सति तं जयं स्वकीयं मन्यमानानां देवानां दर्पमपनेतुं तेषां
पुरतो यक्षरूपेण शिव एव प्रादुर्भूय स्वस्वरूपजिज्ञासया समीपमागतयोस्सकलजगद्दहनो-
न्मूलनशक्तिमत्त्वसम्भावनया दृप्तयोरनलपवनयोस्तृणमात्रस्यापि दहनचलनयोरशक्ततापा-
दनेन दर्पमपनीय शक्रे स्वसमीपमागते स्वयं तिरोदधे । तस्मिन्नेव काले सर्वान्तर्यामिशिव-
स्वरूपोपदिदिक्षया तत्राविर्भूतायाः परब्रह्मविद्याधिदेवतायाः भगवत्या हैम/?/वत्या उमायाः
प्रसादादिह यक्षरूपेण शिव एवाविर्भूतः यस्यास्मदन्तर्यामिणो जय एवास्माकं जय इति
भ्रान्तिरासीदिति देवा बुबुधिरे इत्युपाख्यानं निबद्धम् । अनेनैवाभिप्रायेण कृत्स्नस्यापि
शब्दराशेर्वेदवेदान्तादिरूपस्य शिव एव तात्पर्यमित्यमुमर्थं <quote>‘इमा रुद्राय स्थिरधन्वने गिर’</quote>
इति मन्त्रभागो दर्शयति । भगवान्पराशरोऽप्याह—<quote>‘स्मृतयश्च पुराणानि भारतादीनि सत्तम।
शिवमेव सदा साम्बं हृदि कृत्वा ब्रुवन्ति ही’</quote>ति । अयमर्थः स्कान्दे स्पष्टीकृतः <quote>‘कानिचिद्वे-
दवाक्यानि ब्राह्मणा वेदवित्तमाः । रुद्रमूर्तिं समाश्रित्य शिवे परमकारणे ।। पर्यवस्यन्ति वि-
<note>१ <quote>‘काङ्क्षाया’</quote>इति पाठान्तरम् ।</note>
