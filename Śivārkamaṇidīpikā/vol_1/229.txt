<pb n="229"/>
किमाकाशाभिमानी सदाशिवाख्य आधिकारिकपुरुषः किं वा परमशिवाख्यं परब्रह्मेति सं-
शये पूर्वपक्षः—चेतनत्वोपासनाप्राप्यत्वलिङ्गसहकृतया पंचसङ्ख्यया <quote>‘आत्मन आकाशस्सम्भू-
त’</quote>इत्यादिप्राचीनवाक्यप्रतिपन्नपञ्चभूतपरिवृत्त्यनुगृहीतयान्नमयादयः पञ्च भूताभिमानिनः
आधिकारिकपुरुषा इति निश्चिते स्थानप्रमाणादानन्दमयः आकाशाभिमानी सदाशिव
इति युक्तम् । अत एव तस्मिन् <quote>‘यदेष आकाश आनन्दो न स्या’</quote>दित्याकाशशब्दः श्रूयते ।
<quote>‘अभिमानिव्यपदेशस्तु विशेषानुगतिभ्या’</quote>मिति <ref>(ब्र॰ २—१—५ सू)</ref> न्यायादाकाशशब्दस्य
प्राचीनेन कामनालिङ्गेन तदभिमानिदेवतापरत्वौचित्यात् । एवं चाकाशशब्दसामानाधिकर-
ण्येनानन्दशब्दश्रवणमप्यानन्दमयशब्दस्य स्वार्थिकमयडन्तत्वेनाकाशाभिमानिदेवतापरत्व-
ज्ञापकतयोपपद्यते । <quote>‘को ह्येवान्यात्कः प्राण्या’</quote>दित्येतदपि तत्रोपपद्यते । यदि सदाशिवो
भूताकाशमधिष्ठाय प्राणिनामसङ्कटेनावस्थानं सम्पादयेत् तदा नीरन्ध्रनिबिडीभूतानां तेषां
श्वासचेष्टयोरसम्भवात् अत एव प्राणनहेतुतया सर्वानन्दकरत्वात् <quote>‘एष ह्येवानन्दयाती’</quote>-
त्यादिकमप्युपपद्यते । न चोपक्रमे प्रकृताद्ब्रह्मणो जगदुत्पत्तेरुक्तत्वात् तदनुसारेण जगत्कार-
णतयोच्यमान आनन्दमयो ब्रह्मेति शङ्कनीयम् । आनन्दमयपुच्छत्वेन तद्व्यतिरिक्ततया नि-
र्दिष्टस्य ब्रह्मणस्तत्त्वायोगात् । <quote>‘आत्मन आकाशस्सम्भूत’</quote> इत्यस्याकाशाभिमानी सदाशिवः
पूर्वकल्पानुष्ठितोपासनामहिम्ना स्वयमशरीरोऽपि स्वसङ्कल्पेन प्रथमं स्वाभिमानविषयाकाशं
सृष्ट्वा तदवच्छिन्नः स्वयं स्वस्मादेव सम्भूत इत्यर्थकत्वोपपत्तेः । आत्मशब्दस्य स्वशब्दपर्याय-
त्वात् तत्र <quote>‘तस्माद्वा एतस्मादि’</quote>ति प्रकृतब्रह्मपरामर्शिसर्वनामसामानाधिकरण्यस्य <quote>‘स वा ए-
ष पुरुषोऽन्नरसमय’</quote>इत्यत्रेव, तदभेददृष्ट्यर्थत्वोपपत्तेः । अन्यथा सर्वनामत एव प्रकृतपराम१-
र्शलाभा<quote>‘दात्मन’</quote> इत्यादिकस्य वैयर्थ्यापत्तेः । न च मुक्तेः प्राक् परिच्छिन्नस्याधिकारिकपुरु-
षस्य बहुभवनतत्सङ्कल्पाद्यनुपपत्तिः । मुक्तेः प्रागपि विद्यासामर्थ्येन चिच्छक्तिविकासस्याङ्गी-
करणीयत्वात् । अन्यथा सौभरिप्रभृतीनां कायव्यूहपरिग्रहाद्यनुपपत्तेः । एवं चान्नमयादिश-
ब्दोक्तब्रह्माद्युपासनया क्रममुक्तिफलकक्रमिकतावल्लोकावाप्त्युक्तिरप्युपपद्यत इति । एवं प्राप्ते
सिद्धान्तः । आनन्दमयो ब्रह्म । निरतिशयत्वेनाभ्यस्यमानस्यानन्दस्य ब्रह्मण्येवोपपत्तेः । विका-
रभूताधिकारिकपुरुषविशेषपरत्वेनावगतानन्दमयशब्दात् ब्रह्मप्रतीतिर्न सम्भवतीति चेन्न ।
तेनापि तदवच्छिन्नब्रह्मप्रतीत्युपपत्तेः । <quote>‘तं ममायुरमृतमुपास्वे’</quote>त्यादिषु चेतनाचेतनात्मकवि-
कारवाचिशब्दाद्विकारावच्छिन्नब्रह्मप्रत्ययस्य प्रचुरतरमुपलम्भात् । आनन्दयितृत्वव्यपदेशा-
दप्यानन्दमयो ब्रह्म । <quote>‘एतस्यैवानन्दस्यान्यानि भूतानि मात्रामुपजीवन्ती’</quote>ति ब्रह्मपरश्रुत्यन्तरै-
कार्थ्यात् । किंच मान्त्रवर्णिकं ब्रह्मैवानन्दमय इति गीयते । <quote>‘तस्माद्बा एतस्मा’</quote>दिति सर्वनाम्नोः
सन्निहितासन्निहितमन्त्रब्राह्मणप्रकृतब्रह्मपरामर्शित्वात् । न च दृष्टिविध्यर्थस्तत्परामर्शः । प्रती-
तभेदयोस्सामानाधिकरण्ये हि दृष्टिविधिरभ्युपगन्तव्यः । न चेह भेदप्रतीतिरस्ति । प्रत्युत
<quote>‘एतस्माज्जायते प्राण’</quote>इत्यादिश्रुत्यन्तरेषु ब्रह्मण आकाशादिस्रष्ट्रभेदप्रतीतेः । न चात्रात्मशब्द-
स्याधिक्येन वैयर्थ्यपरिहारार्थं स्वस्मादित्यर्थोऽभ्युपगन्तव्य इति भेदप्रतीतिरस्तीति वाच्यम् ।
<quote>‘तस्यैष एव शारीर आत्मा । यः पूर्वस्ये’</quote>त्यत्रानुवादार्थत्वेन तदुपयोगात् । तथापि पुच्छपुच्छव-
<note>(१) <quote>‘परामर्शकत्वोपपत्तेरात्मन’</quote> इति च. पाठः ।</note>
