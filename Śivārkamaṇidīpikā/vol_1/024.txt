<pb n="024"/>
द्यमाहवनीयत्वादिकमिवालौकिकातिशयरूपं न स्वतः पुरुषार्थः । तथापि<quote>‘आचार्याय दक्षिणा
देये’</quote>त्यादिस्मरणात् दक्षिणादानादिहेतुत्वेन गौणपुरुषार्थो भवतीत्यतस्तत्कामोऽध्यापनविधौ
नियोज्य इति सनियोज्यकेन तेन विधिनाध्यापनं तावत्प्रयुज्यते । तद्यद्यपि लौकिकेना-
प्यध्ययनेन निर्वहति । तथाप्युपनयनद्वारा विहितस्यैवाध्ययनस्य तेन प्रयुक्तिः । कथम् ।
उपनयनं तावदध्यापनाङ्गम् । <quote>‘उपनीय तु यः शिष्य’</quote> मिति स्मृतावुपनयनाध्यापनयोः
समानकर्तृकत्वप्रतिपादनात् । <quote>‘अष्टवर्षं ब्राह्मणमुपनयीत तमध्यापयीते’</quote> ति श्रुतौ तच्छ-
ब्दपरामृष्टोपनीतस्याध्यापनान्वयावगमात् <quote>‘उपनयीते’</quote> त्यात्मनेपदश्रुत्याध्यापनफल-
स्याचार्यकस्योपनयनफ१लत्वप्रतिपादनाच्च । उपनयनस्य चोपनेयासक्तिः प्रयोजनं दृश्यत
इति तद्द्वारेणैव तदङ्गम् । दृष्टद्वारे सम्भवत्यदृष्टद्वारकल्पनायोगात् । न चाध्या-
पनं प्रत्यनुपयोगिन उपनेयस्या२सक्तिरध्यापनोपकारिणीत्युपनेयस्याध्यापनापेक्षितव्यापाराका-
ङ्क्षायामुपनयनं प्रक्रम्य विधीयमानमध्ययनं तद्व्यापारतया कल्प्यत इति तत्रोपनयनद्वारा वि-
हिताध्ययनस्याध्यापनविधिना प्रयुक्तिरिति । एतद्विघटनायोपनयनमध्ययनस्याङ्गं नाध्यापन-
स्येति दर्शयितुमाद्यविशेषणम् । उपनयनमुपनेयब्राह्मणाद्यर्थम् ।<quote>‘वसन्ते ब्राह्मणमुपनयीत ग्रीष्मे
राजन्यं शरदि वैश्य’</quote>मिति द्वितीयाश्रुतिभिस्तथावगमात् । तादर्थ्यं च तस्य तदीयकार्याध्ययना-
ङ्गत्वेन तदुपयुक्तत्वे निर्वहति न त्वन्यदीयकार्याध्यापनाङ्गत्वेनान्योपयुक्तत्व इति । तत्र युक्तिं
सूचयितुं <quote>‘ब्राह्मणाद्युपयुक्ते’</quote>त्युपनयनविशेषणम् । यद्यपि यागेन स्वर्गं भावयेदित्यादिद्वितीया-
श्रुत्यवगतं निर्वर्त्यकर्मत्वं कार्यान्तराङ्गत्वं विनापि सम्भवति । तथापि संस्काररूपक्रियायाः
कर्मार्थत्वं कार्यान्तराङ्गत्वेनैव निर्वाह्यम् । <quote>‘भूतभाव्युपयोगं हि द्रव्यं संस्कारमर्हती’</quote>ति न्या-
यात् । ततश्च उपनयनसंस्कृतस्य भूतोपयोगाभावात् भाव्युपयोगे वक्तव्ये तस्याध्यापनाङ्ग-
त्ववादिनापि अध्ययनं कुर्वन्माणवकस्तद्द्वारा तस्याङ्गं भवतीति वक्तव्यत्वात् उपनयने पूर्ववृ-
त्ते सति प्रथमोपनिपतितं उपनेयगतत्वेनान्तरङ्गं चाध्ययनं प्रत्येवाङ्गत्वं युक्तं न त्वध्यापनं प्र-
तीति शङ्कान्तरनिराकरणं तत्पूर्वकं युक्त्यन्तरं च सूचयितुमुपनयनाङ्गकस्येत्यनुक्त्वोपनयनसं-
स्कारपूर्वकस्येत्युक्तम् । अनेनोपनयनाध्ययनयोराम्नानपौर्वापर्यमप्यत्र विवक्षितम् । <quote>‘स्वाध्या-
योऽध्येतव्य’</quote> इत्युत्तरवाक्यान्वयिनोऽध्ययनविधिग्रहणस्य काकाक्षिन्यायेन पूर्ववाक्येऽप्यन्व-
यात् । तथा चोपनयनस्य द्वितीयाश्रुत्योपनेयार्थत्वे प्रतीते किमर्थमहमुपनयनसंस्कारेणाचा-
र्यसमीपं प्रापित इति कार्याकाङ्क्षयोपनयनविध्यनन्तरमकर्तृक३तया विहितस्याध्ययनस्य कर्त्रा-
काङ्क्षया चोपनयनाध्ययनयोरेकवाक्यता भवतीति वाक्यप्रमाणेनापि तस्याध्ययनाङ्गत्वमिति
तेन सूच्यते । ननु, च <quote>‘उपनयीते’</quote>त्यात्मनेपदश्रुतिर्वाक्यप्रमाणाद्बलवतीति चेन्न । तस्या वा-
क्येन विरोधाभावात् । तथा हि---आचार्यकहेतुत्ववैशिष्ट्यं समीपप्रापणरूपे धात्वर्थेन प्रत्या-
य्यते न त्वाहत्य धात्वर्थस्याध्यापनाङ्गत्वं बोध्यते । <quote>‘संमाननोत्सञ्जनाचार्यकरणज्ञानभृतिविगण-
नव्ययेषु नियः’</quote> <ref>(पा॰ १-३-३६, सू॰)</ref>इत्याचार्यकरणविशिष्टे धात्वर्थे नयतेरात्मनेपदविधानात् । त-
त्त्वाचार्यकहेतुत्वं साक्षादुपनयनस्य न सम्भवति।<quote>‘उपनीय तु यः शिष्यं वेदमध्यापयेद्द्विजः। सकल्पं
सरहस्यं च तमाचार्यं प्रचक्षते।।’</quote>इति तस्योपनयनपूर्वकाध्यापनफलकत्वस्मरणात्। किं त्वध्यापन-
<note>(१) <quote>‘पनेयान्वयप्रतिपादनाच्च’</quote> इति. ख. ग. पाठः ।</note> <note>(२) <quote>‘पत्ति’</quote> इति ङ. पाठः ।</note> <note>(३) <quote>‘कर्तृरहिततया’</quote>इति ख. ग. पाठः ।</note>
