<pb n="029"/>
वेदाध्ययनस्य ब्रह्मविचारात्पूर्वभावित्वं युक्तम् ।
<!-- APPAYYA !-->
चाचार्यकार्थत्वेन तद्विधिः । तस्यापुमर्थत्वस्याप्रामाणिकत्वस्य चोक्तत्वादिति । अध्ययन-
स्यार्थज्ञानफलकत्वे हेत्वन्तरगर्भविशेषणपूर्वकं विशेष्यं निर्दिशति—<pratika>वेदाध्ययनस्येति</pratika> । <quote>‘अय-
स्मयादीनि छन्दसी’</quote>ति<ref>(पा॰१.४.२०.)</ref> व्याकरणसूत्रगतच्छन्दश्शब्दवदत्रत्यवेदशब्दस्साङ्गवे-
दपरः । अन्यथा वेदविशेषणवैयर्थ्यात् । <quote>‘स्वाध्यायोऽध्येतव्य’</quote>इति विधिविषयत्वोक्त्यैवा-
ध्ययनस्य वेदविषयकत्वसिद्धेः । सविशेषणनिर्देशस्य चायमभिप्रायः <quote>‘षडङ्गो वेदोऽध्येयः’</quote> ।
<quote>‘वेदाङ्गानि समस्तानि कृष्णपक्षेषु सम्पठे’</quote>दित्यादिस्मृतिभिः साङ्गवेदाध्ययनं विधीयत इति
व्याकरणादिरूपाङ्गाध्ययनविधानान्यथानुपपत्त्या वेदाध्ययनस्यार्थज्ञानं फलमिति सिद्ध‍यति ।
अकिञ्चित्करस्याङ्गत्वायोगात् स्वरवर्णादिनिर्णायकशीक्षादिवत्प्रकृतिप्रत्ययविभागादिभिरर्था-
वधारणोपायभूतस्य व्याकरणादेर्वेदाध्ययनस्वरूपोपकारकत्वासम्भवेन फलोपकारकत्वस्य वक्त-
व्यत्वादर्थज्ञानादन्यत्र फले तस्य प्रकृतिप्रत्ययविभागादिदृष्टद्वारेणोपकारकत्वासम्भवात् दृ-
ष्टस्य व्याकरणादिफलस्य द्वारत्वसम्भवे अदृष्टद्वारकल्पनायोगाच्च । ननु, <quote>‘षडङ्गो वेदोऽध्येय’</quote>
इत्यादिस्मृतिषु व्याकरणादेरध्ययनमात्रं विधीयते न तु तदर्थावगमपर्यन्तमध्ययनम् । अतो
न दृष्टद्वारलाभ इति चेन्न । प्रकृतिप्रत्ययविभागादिज्ञानफलकस्य व्याकरणादेरङ्गत्वान्यथा-
नुपपत्त्यैव तदध्ययनस्यार्थज्ञानपर्यन्तत्वसिद्धेः । अन्यथा तस्यादृष्टार्थाङ्गत्वप्रसङ्गात् । एवं
चाङ्गाध्ययनस्यार्थज्ञानपर्यन्तत्वात्तन्न्यायेनापि वेदाध्ययनस्यार्थज्ञानपर्यन्तत्वसिद्धिरिति । एव-
मर्थज्ञानफलकतया स्वाधिकारेण स्वविधिनैवाध्ययनस्य प्रयुक्तिर्नाध्यापनविधिनेति तस्य
पूर्ववृत्तत्वमुपपद्यत इत्याह---<pratika>ब्रह्मविचारात्पूर्वभावित्वं युक्तमिति</pratika> । कथमध्यापनविधि-
प्रयुक्तत्वे तस्य पूर्ववृत्तत्वानुपपत्तिरिति चेदुच्यते । अध्यापनविधिप्रयुक्तत्वेऽन्यतो लब्धानुष्ठा-
ने तस्मिन्नर्थज्ञानकामोऽधिकारी न कल्पनीयः । विश्वजिदादिष्वनुष्ठानार्थमेवाधिकारिकल्प-
नात् विधीनामधिकारिपर्यवसायित्वनियमस्याप्रामाणिकत्वात् । अन्यथा काम्यविधीनां फ-
लपर्यन्तत्वदर्शनमात्रेण निषेधनैमित्तिकविध्योरपि तत्कल्पनाप्रसङ्गात् । एवं चाध्ययनविधेरर्थ-
ज्ञानपर्यन्तत्वाभावेन विचाराभावे वितुषीभावपर्यन्तस्यावहननविधेरावृत्त्यभाव इवानुपपत्त्य-
भावाद्विचारोऽपि न विध्याक्षिप्तः स्यात् । नन्वध्ययनविध्यनाक्षिप्तोऽपि विचारः क्रतुविधि-
भिरनुष्ठेयार्थज्ञानमपेक्षमाणैराक्षिप्तः स्यादिति चेन्मैवम् । तत्तत्क्रतुविधयो हि तत्तत्क्रत्वनुष्ठा-
नकाले व्रीहियवपश्वाज्यादिकमिवानुष्ठेयार्थज्ञानमपि तत्तत्क्रतुमात्रोपयुक्तमपेक्षन्ते न तु स्वा-
ध्यायग्रहणानन्तरमेव कृत्स्नस्वाध्यायार्थज्ञानमपेक्षन्ते । तत्तत्क्रत्वनुष्ठानकाले तत्तन्मात्रोपयो-
ग्यर्थज्ञानं तूपदेष्ट्टवचनादिभिरपि सम्भवतीति न नियमेन विचाराक्षेपः सिद्ध‍येत् । नन्वध्यय-
नविधेरर्थज्ञानपर्यन्तत्वाङ्गीकारेऽपि वेदव्याख्यानेन पित्रादिवचनेन वा न्यायविचारं विना-
प्यस्य वाक्यस्यायमर्थ इति न्यायसिद्धार्थकथनरूपेण स्वाध्यायार्थज्ञानं सिद्ध‍यतीति नियमेन
विचाराक्षेपो न सिद्ध‍यतीति तुल्यमिति चेन्न । शब्दानामानन्त्याद्व‍याकरणं विना सिद्धरूपप्र-
दर्शनेन सकलसाधुशब्दज्ञानस्येव वेदवाक्यानामानन्त्येन न्यायविचारं विना प्रतिवाक्यमर्थ-
प्रदर्शनेन सकलवेदार्थज्ञानस्य सम्पादयितुमशक्यत्वात् । तुल्यरूपेषु हि वाक्येषु न्यायसि-
द्धा परस्परभिन्नार्थव्यवस्था तुल्यरूपेषु शब्देषु षत्वणत्वतदभावादिव्यवस्था षत्वणत्वादिज्ञा-
