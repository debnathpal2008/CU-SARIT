<pb n="163"/>
ब्रह्मणस्सिद्धवस्तुत्वेन मानान्तरेणाप्यबगम्यत्वात् जगज्जन्मादिकारणत्वस्य अनुमानेन सिद्धत्वात् तेनैव लाधवाद्यनुगृही तेन सर्व-
ज्ञत्वादेरपि सिद्धत्वाच्च न शास्त्रेणाऽत्र किञ्चिदप्यस्ति कार्यमिति <quote>‘तं त्वौपनिषद’</quote> मित्यादिवाक्यं वेदैकगम्यत्वमीश्वरस्य न
प्रतिपादयतीति पूर्वः पक्षः । ब्रह्मणः रूपाद्यनावेन मानान्तरगम्यत्वासंभवात् मूलभूतस्य श्रुतिप्रमाणस्यैव परमात्मस्वरूप-
निरूपणोपयोगित्वात् इदं वाक्यं वेदैकगम्यत्वमीश्वरस्य प्रतिपादयत्वेवेति सिद्धान्तः ।।</p>
<p><pratika>श्रीकण्ठमते</pratika>, वस्तुसिद्धेः लक्षणप्रमाणाधीनत्वात् जगत्कारणं ब्रह्म किंप्रमाणकमित्याकाङ्क्षायामिदमारभ्यते । <pratika>शास्त्रयो-
नित्वात्</pratika>=शास्त्रस्य प्रमाणत्वात् । शास्त्रस्य योनित्वं शास्त्रयोनित्वं तस्मात् इति षष्ठीतत्पुरुषः । <pratika>जगज्जन्मादिलक्षणं ब्रह्म
भवतीति</pratika> शेषः । अस्य <quote>‘यतो वा इमानी’</quote> त्यादिवाक्यद्वारा शास्त्रं विषयः । अत्र जगत्कारणं ब्रह्म शास्त्रैकगम्यमुत प्र-
माणन्तरेणापि गम्यमिति सन्देहे शास्त्रस्य प्रमाणांतराप्राप्तिविषयत्वात् सावयवस्य विचित्रस्यास्य जगतः कर्ता कश्चित्
सर्वज्ञत्वादिमान् स्यादिति अनुमानगम्यत्वाच्चेश्वरस्य, नात्र शास्त्रस्य प्रामाण्यम् इति पूर्वः पक्षः । सिद्धान्तस्तु <quote>‘नावेदवि-
न्मनुते तं बृहन्त’</quote>मित्यादिषु वेदान्तशास्त्रमन्तरेण ब्रह्मणो बोघासम्भवश्रवणात् अनुमानतः यथाकथंचित् जगतो विलक्षणैक-
कर्तृकत्वसिद्धावपि निमित्तोपादानशक्तियुक्तैककर्तृकत्वासिद्धेः ब्रह्म वेदान्तशास्त्रैकगम्यं तत्प्रमाणकं च भवत्येवेति । केचित्तु
अन्यथापि व्याचक्षते यथा---<pratika>शास्त्रयोनित्वात्</pratika>=वेदानां कारणत्वात् पूर्वाधिकरणप्रतिपादितजगत्कारणत्वोपयोगिसर्वज्ञत्ववि-
शिष्टं ब्रह्म भवति इति । <quote>“अस्य महतो भूतस्य”</quote> इत्यादिवाक्यं विषयः । अत्र ब्रह्मणो वेदकर्तृत्वं यक्तं न वेति सन्देहे
<quote>‘वाचा विरूपनित्यये’</quote>त्यादेर्वाचो नित्यत्वप्रतिपादिकायाः श्रुतेर्विरोधात् वेदानां ब्रह्मकार्यत्वे षौरुषेयत्वादप्रामाण्यप्रसङ्गाच्च न
युक्तमिति पूर्वः पक्षः । <quote>‘अस्य महतो भूतस्ये’</quote> त्यादिश्रुतेर्निश्वसितवद्वेदराशेरप्रयत्नेन ब्रह्मणः पादुर्भावावगमात् <quote>“अष्टा-
दशानामेतासां विद्यानां भिन्नवर्त्मनाम् । आदिकर्ता कविस्साक्षाच्छूलपाणिरिति श्रुतिः ।।”</quote> इति परमेश्वरस्य सर्वविद्याकर्तृत्वृ-
प्रतिपादनात् सृष्टेः प्राक्स्वात्मनि विलीनानां वेदानां पूर्वपूर्ववर्णानुपूर्व्यनुरूपरचनया पुनःकर्तृत्वस्य सर्वज्ञे परमेश्वरेऽभ्यु-
पगमाच्च वेदानामपौरुषेयत्वमीश्वरकार्यत्वं चाविरुद्धमेवेत्यतस्सकलवस्त्वभासकसर्ववेदकर्तृत्वमीश्वरस्य युक्तमेवेति सिद्धान्तः ।
इत्यादिना वर्णकान्तरमपि भाष्यान्तरस्थमुपन्यस्तम् ।।</p>
<p><pratika>रामानुजमते, शास्त्रं</pratika> योनिः <pratika>प्रमाणं</pratika> यस्य तत् शास्त्रयोनि तस्य <pratika>भावस्तत्त्वं तस्मात् ।</pratika> ब्रह्मज्ञानकारणत्वात् शा-
स्त्रस्य तद्योनित्वं ब्रह्मण इति यावत् । अत्यन्तातीन्द्रियत्वेन प्रत्यक्षादिप्रमाणाविषयतया ब्रह्मणश्शास्त्रैकप्रमाणकत्वात् उक्तस्वरूपं
ब्रह्म <quote>‘यतो वा इमानि भूतानी’</quote> त्यादिवाक्यं बोधयत्वेवेत्यर्थः । अस्य <quote>‘यतो वा इमानी’</quote> त्यादिवाक्यद्वारा शास्त्रं वि-
षयः । अत्र श्रीकण्ठमतवदेव प्रायस्सूत्रार्थः पूर्वपक्षादिकं चेति नातीव प्रपंच्यते । अत्र अब्भक्षादिवदवधारणागर्भः शास्त्र-
योनिशब्द इति भावः । अत्र यद्यपि ब्रह्म लक्षणतः प्रतिपत्तुं शक्यम् । तथापि कारणभूतस्य ब्रह्मणः अनुमानवेद्यत्वेन प्रमा-
णन्तरागोचरस्यैव शास्त्रवेद्यत्वेन ब्रह्म न वेदान्तवेद्यमिति पूर्वपक्षः । सामान्यतोदृष्टानुमानस्य जीवविलक्षणविषयत्वाभा-
वेन ब्रह्मणः प्रमाणान्तरागोचरत्वेन ब्रह्म वेदान्तैकवेद्यमिति सिद्धान्तः । श्रीकण्ठमते <quote>‘केचिदाहु’</quote> रिति वर्णकान्तरमपि
प्रपञ्चितम् । अत्र नेति विशेषः ।।</p>
<p><pratika>आनन्दतीर्थमते, शास्त्रं</pratika> श्रुतिपुराणादि <pratika>योनिः</pratika> प्रमाणं यस्य (जगत्कारणस्य विष्णोः) तस्य भावः <pratika>तत्त्वं तस्मात्</pratika>
शास्त्रप्रमाणकत्वात् <pratika>जगज्जन्मादिकारणं ब्रह्म विष्णुरेवेत्यर्थः</pratika> । अत्र <quote>‘यतो वा’</quote> इत्यादिवाक्योक्तं जगत्कारणत्वरूपं
लक्षणं विष्णोर्वा देवतान्तरस्य रुद्रादेरपि वेति सन्देहे <quote>‘जगदनेककर्तृकं विचित्रकार्यत्वात्’</quote> हरो जगत्कारणं सर्वज्ञत्वात्’ इत्या-
द्यनुमानैः पाशुपताद्यागमैश्च जगत्कारणत्वावधारणात् जिज्ञास्यै ब्रह्मणि श्रूयमाणजगत्कारणत्वलक्षणानुरोधेन विष्णुरेव
जगत्कारणं गुणपरिपूर्णं ब्रह्मेति निर्धारणमयुक्तमिति पूर्वः पक्षः । जगत्कारणस्य जन्मादिवच्छास्त्रप्रमाणकत्वात् शास्त्रस्य
श्रुतिपुराणभारतमूलरामायणपाञ्चरात्रतदनुसारिस्मृत्यादिरूपस्य विष्ण्वेकनिष्ठजगत्कारणत्वप्रतिपादकत्वात् अनुमानस्य प्र-
त्यनुमानादिना दूषयितुं शक्यस्य स्वातन्त्र्येणादृष्टार्थनिश्चायकत्वासम्भवात् पाशुपतादीनां च मोहशास्त्रत्वप्रसिद्धेश्च जगत्का-
रणत्वं विष्णोरेव लक्षणं नान्यस्य रुद्रादेर्देवतान्तरस्येति सिद्धान्तः ।।</p>
