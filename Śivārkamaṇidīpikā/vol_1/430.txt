<pb n="430"/>
रूपं तदेव शिवाभिधं परं ब्रह्मेत्यविरोधः । यतो विष्णुशिवयोरुपादाननिमित्त-
योरवस्था भेदमन्तरेण स्वरूपभेदो नास्ति । इति ईक्षतिकर्माधिकरणम् ।। ४ ।।
<!-- APPAYYA !-->
१. १. १३. सू॰) <quote>‘आकाशस्तलिङ्गा’</quote>दि <ref>(ब्र॰ १. १. २३. सू॰)</ref> त्यादिसूत्रेषु च शिवश-
क्त्योरभेदोपचारः ।। ।। <pratika>इतीक्षतिकर्माधिकरणम् ।। ४ ।।</pratika></p>
<!-- APPAYYA !-->
<head>नयमणिमालायाम् ।</head>
<head>अथ ईक्षतिकर्माधिकरणम् ।। ४ ।।</head>
<sutra>सू॰ । ईक्षतिकर्मव्यपदेशात्सः ।। १२ ।।</sutra>
<lg><l>र्इक्षतिलक्ष्यो विष्णुस्तद्विष्णोरिति तथा प्रथितेः । पुरुषश्च स प्रसिद्धो हिरण्यगभीत्परश्च जीवघनात् ।। ५७ ।।</l></lg>
<lg><l>जीवघनात्पर इति यस्तस्मादपि परोऽत्र शिव उदितः । स्वावस्था भेदतनोस्स एव विष्णोश्च परमपदम् ।। ५८ ।।</l></lg>
<head>इति ईक्षतिकर्माधिकरणम् ।। ४ ।।</head>
<head>सूत्रार्थचन्द्रिकायाम्</head>
<head>अथ ईक्षतिकर्माधिकरणम् ।। ४ ।।</head>
<sutra>।। सू॰ ।। ईक्षतिकर्मव्यपदेशात्सः ।। १३ ।।</sutra>
<p><pratika>भगवत्पादमते</pratika>, पूर्वं वर्णे रूढस्याक्षरशब्दस्य जगद्ध‍ृतिलक्षणलिंगेन ब्रह्मणि न क्षरतीति योगवृत्तिराश्रिता । तद्वदिहापि
देशपरिच्छिन्नफलश्रुतिलिंगेन परशब्दस्यापेक्षिकपरत्वविशिष्टे हिरण्यगमें वृत्तिरस्त्विति दृष्टान्तसंगत्येदमाह---<pratika>सू॰ ।। ईक्षतिक-
र्मव्यपदेशात्सः ।। १३ ।।</pratika> <quote>‘यः पुनरेतं त्रिमात्रेणोमित्येतेनैवाक्षरेण परं पुरुषमभिध्यायीत’</quote> इति प्रश्नोपनिषद्वाक्यं विषयः ।
तत्र ध्येयं वस्तु हिरण्यगर्भाख्यं परं ब्रह्म वा उत परमात्मा वेति संदेहः । <quote>‘स तेजसि सूर्ये संपन्नः’</quote> <quote>‘स सामभिरुन्नीयते ब्रह्मलो-
कम्’</quote> इति तद्विदो देशपरिच्छिन्नस्य फलस्योच्यमानत्वात पिण्डापेक्षया प्राणस्य परत्वोपपत्तेश्च हिरण्यगर्भ इति पूर्वपक्षः ।
<quote>‘स एतस्माज्जीव घनात्परात्परं पुरिशयं पुरुषमीक्षत’</quote> इति ध्यातव्यस्येक्षतिकर्मत्वेन व्यपदेशाध्द्यानेक्षणयोरेकविषयत्वनियमात्
परिच्छिन्नफलस्य क्रममुक्त्यर्थत्वोपपत्तेश्च सः ध्यातव्यः परमात्मैवेति सिद्धान्तः ।।</p>
<p><pratika>श्रीकण्ठमते, सू॰ ।। ईक्षतिकर्म व्यपदेशात्सः ।। १२ ।।</pratika> विषयवाक्यं ‘यः पुन रित्यादि <quote>‘पुरुषमीक्षत’</quote> इन्यन्तं वाक्यं
विषयः । अत्रेक्षतिकर्मत्वेन श्रूयमाणः हिरण्यगर्भो वा नारायणो वा परमेश्वरो वेति संदेहः । ब्रह्मलोकप्राप्तिफलत्वश्रवणात्
जीवोत्कृष्टत्व त्परशब्दवाच्यो हिरण्यगर्भो वा पुरुषशब्दवाच्यत्वात् जीवघनात्पराद्धिरण्यगर्भादपि परत्वोपपत्तेः प्रणववाच्यत्व-
प्रसिद्धेः <quote>‘तद्विष्णोः परमं पदं सदा पश्यन्ति सूरय’</quote> इति तस्वरूपस्यैव विद्वदनुभवविषयत्वश्रवणाच्च नारायणो वा ईक्षतिकर्म
स्यात्, इति पूर्वपक्षः । उत्तरत्र, <quote>‘यत्तच्छान्तमजरममृतमभयं परं चे’</quote>त्यसाधारणशान्तत्वादिधर्मव्यपदेशात् ब्रह्मणः शिवस्य लोकस्य
प्राप्यत्वोपपत्तेः जीवसमष्टिरूपाद्धिरण्यगर्भादपि परात्परत्वाभिधानाच्च परमेश्वर एवेक्षतिविषयः न हिरण्यगर्भ इति जीवघना-
द्धिरण्यगर्भादपि परादुत्कृष्टान्नारायणादपि परमिति प्रतिपादनात् विष्णुशिवयोरुपादाननिमित्तयोरवस्थाभेदमन्तरेण स्वरूपभेदान-
भ्युपगमेन प्रपञ्चाकारत्वमन्तरेण निरतिशयानन्दस्वभावस्य विष्णोः परमस्वरूपस्यैव ब्रह्मत्वाभ्युपगमेन च तस्य विद्वदनु भवविषयत्वे
विरोधाभावाच्च पुरि दहरपुण्डरीके वर्तमानतया पुरुषशब्दवाच्यं <quote>‘तस्य प्रकृतिलीनस्य यः परः स महेश्वर’</quote> इति श्रुत्या प्रणवाभि-
धेयं <quote>‘नारायणपरं ब्रह्मे’</quote>ति श्रुत्या नारायणाद्विश्‍वरूपादधिकं सर्वातिशायि ब्रह्मैव ईक्षतिकर्मत्वेन व्यपदिश्यत सिद्धान्तः । सूत्रार्थस्तु,
<pratika>ईक्षतिकर्म</pratika>— ईक्षति विषयः । <pratika>सः</pratika>—परमेश्वरः । कुतः । <pratika>व्यपदेशात्</pratika>—उत्तरत्रासाधारणशान्तत्वादिधर्मव्यपदेशात् । इति ।</p>
<p><pratika>रामानुजमते, सू॰ ।। ईक्षतिकर्म व्यपदेशात्सः ।। १२ ।।</pratika> विषयवाक्यं पूर्ववत् । अत्र ध्यायतीक्षतिकर्मतया व्यपदि-
षृः परमपुरुषः हिरण्यगर्भो वा उत परब्रह्मभूतः पुरुषोत्तमो वेति संशयः । एकद्विमात्रप्रणवोपासकफलभूतमनुष्यान्तरिक्षलो
कसाहचर्यात् ब्रह्मलोकरूपफलस्यापि चतुर्मुखलोकत्वनिश्चयात् हिरण्यगर्भ इति पूर्वपक्षः । उत्तरत्र निरुपाधिकशान्तत्वादिधर्म-
व्यपदेशात् परमात्मत्वनिश्चये सति ब्रह्मलोकशब्दस्यापि तत्स्थानत्वोपपत्तेश्च पुरुषोत्तम एवेति सिद्धान्तः <pratika>ईक्षतिकर्म=सः</pratika>
परमात्मा ध्यायतीक्षत्योरेकविषयत्वेन ध्यायतिकर्मापि स एवेत्यर्थः । श्रीकण्ठमतवदत्रापि त्रिपदमेवैतत्सूत्रमिति वेद्यम् ।।</p>
<p><pratika>आनन्दतीर्थमते, सू॰ ।। ईक्षतिकर्मव्यपदेशात्सः ।। १३ ।।</pratika> <quote>‘सदेव सोम्येदमग्रआसीत्’</quote> इत्यादिकं, सृष्टिप्रतिपादकमने-
कप्रकरणात्मकं सच्छब्द घटितं वाक्यं विषयः । तत्र सच्छब्दवाच्यं प्रधानं वा विष्णुर्वेति संदेहः । <quote>‘तदैक्षत बहु स्यां प्रजायेये’</quote>ति-
बहुभावश्रवणात् निर्विकारश्रुत्यानुपादानस्य तस्य बहुभावासंभवात् कार्यौन्मुख्यरूपस्य गौणेक्षणस्य प्रधाने संभवाच्च प्रधान-
मेव सच्छब्दवाच्यमिति पूर्वपक्षः । <quote>‘तत्तेज एक्षत’</quote> <quote>‘तदपोऽसृजत’</quote> इत्यादिषु ईक्षितृत्वस्रष्ट्टत्वश्रवणेन तस्य तेजोऽबन्नाभिमानिदे-
वतात्वप्रतीत्या देवतात्मना बहुभावस्य प्रधानेऽसंभवात् प्रत्युत विष्णावेव संभवाच्च विष्णुरिति सिद्धान्तः । सूत्रार्थस्तु सदेवेत्या-
दिप्रकरणस्थितसदादिशब्दवाच्यः <pratika>सः</pratika> विष्णुरेव । न प्रधानम् । कुतः । <pratika>ईक्षतिकर्मव्यपदेशात्</pratika>—तदैक्षतेति चेतननिष्ठैक्षतेति
शब्दोपलक्षितदर्शनाख्यक्रियाभिधानात् इति ।। <pratika>इति सूत्रार्थचन्द्रिकायामीक्षतिकर्माधिकरणम् ।। ४ ।।</pratika></p>
