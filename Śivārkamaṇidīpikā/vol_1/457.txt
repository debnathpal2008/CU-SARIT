<pb n="457"/>
भावात् । सद्भावेऽपि तेषामर्थित्वं नास्ति परमेश्वरं प्रति, तेषां परमेश्वरस्य च
<!-- APPAYYA !-->
शिष्टविधिनैव च विशेषणस्याक्षेप इति परस्पराश्रयापत्तेः । तस्माद्विशिष्टविधेर्विशेषणस्वरूपे ता-
त्पर्याभावेऽपि तस्मिन्नप्रसिद्धे<quote>‘रेवतीषु वारवन्तीय’</quote>मिति पदद्वयसमभिव्याहारस्यैव प्रामाण्यमग-
त्याभ्युपगन्तव्यमिति चेत् मैवम् । तत्र विशिष्टविधिगतपदद्वयसमभिव्याहारलभ्यरेवत्याधारवा-
रवन्तीयप्रतीतिमुपजीव्य प्रवृत्तेन विशिष्टविधिना रेवतीषु वारवन्तीयं कुर्यादिति विशेषणस्यैव त-
त्र प्रामाण्याद्विशिष्टविधेः पूर्वं तत्प्रतीत्यभावे त्वयापि तत्र प्रामाण्यमङ्गीकंर्तुमशक्यत्वेन तत्प्रतीते-
रवश्याभ्युपगन्तव्यत्वात् । इयांस्तु विशेषः।सोमलताविशेषणं मानान्तरसिद्धं पदात्प्रतीयते इदं तु
मानान्तरासिद्धमेव पदसमभिव्याहारात्प्रतीयते इति प्रतीयमानोऽपि विशेषणविधिर्विशिष्टविधेः
प्रामाण्याभाव उमयत्राप्यविशिष्टः।अयं चापरो विशेषः। सोमलतादिद्रव्यस्य लोकसिद्धत्वात्
तत्र यागसम्बन्धित्वेनैव विधिः कल्पनीयः। इह तु विशेषणस्वरूपस्यापि मानान्तरासिद्धत्वात्
प्रतीयमानेऽपि तस्मिन् विशिष्टविधेः प्रामाण्याभावात् विशेषणस्वरूपेण स्तोत्रविशेषसम्बन्धि-
त्वेन च विधिद्वयं कल्प्यमिति । तस्मान्मन्त्रार्थवादानां स्वार्थे तात्पर्याभावान्न तेभ्यो देवता-
विग्रहसिद्धिरिति भावः । अस्तु तर्हि मन्त्रार्थवादानां विध्येकवाक्यतापन्नानां स्वस्वार्थेऽप्यवा-
न्तरतात्पर्यम्। प्रधानविध्येकवाक्यतापन्नानां प्रयाजादिविधीनां स्वस्वार्थेऽवान्तरतात्पर्यस्यापि
दर्शनात् । प्रयाजादीनामितिकर्तव्यतारूपेण प्रधानविध्याकाङ्क्षितत्वात्तेष्ववान्तरतात्पर्यं
स्यात् । न देवताविग्रहादौ’अनपेक्षितत्वादिति चेन्न । क्लृप्ताकारसाकाङ्क्षाः प्रथमं प्रकृतैस्सह सम्ब-
ध्यन्ते समीपविकाराः प्रे..................क्तन्यायेन क्लृप्तोपकारप्रकृताङ्गकलापप्राथमिका-
न्वयनिराकाङ्क्षीकृतप्रधानविध्यनपेक्षिताङ्गसमर्पका......................होमादिविधिषु स्व-
स्वार्थेष्ववान्तरतात्पर्याभ्युपगमात् मन्त्रार्थवादप्रतिपाद्यानामाकाङ्क्षितत्वमपि प्रसिद्धे अर्थवा-
दा.......... यागादिषु परीक्षकप्रतियोगिस्तुतिद्वारकत्वेनापेक्षितत्वात्। यद्यपि काव्येषु पुरु-
षवर्णनादिरूपसहृदयहृदयोल्लासप्रयोजनकेषु राजादिहृदयावर्जनप्रयोजना बालानामौषधादिप्रवृ-
त्तिप्रयोजना च स्तुतिरसदर्थावलम्बनापि दृश्यते । तथापि परीक्षकाणां बहुवित्तव्ययायास-
साध्ययागादिप्रवृत्तिप्रयोजना स्तुतिरसदर्थावलम्बना न सम्भवत्येव । एव<quote>‘मपां फेने नमुचेः शिर
उदवर्तय’</quote>दित्यादिमन्त्रार्थानामपि स्तुतिद्वारत्वात्तेषामसदर्थावलम्बनता न सम्भवतीति। न चैवं
मन्त्रार्थवादानामवान्तरतात्पर्याभ्युपगमे<quote>‘न सुरां पिबे’</quote>दित्यत्र<quote>‘सुरां पिबे’</quote>दित्येतावतोऽवान्तरता-
त्पर्यप्रसङ्गः । तत्र पदैकवाक्यत्वेन पदद्वयसंसर्गतोऽर्थप्रतीतेरेवाभावान्मन्त्रार्थवादानां देवता-
विग्रहे तात्पर्यं सम्भवतीत्याशङ्क्याह—<pratika>तत्सद्भावेऽपीति</pratika>। अपिशब्देनेदं द्योत्यते । वस्तुतो म-
न्त्रार्थवादानां देवताविग्रहे तात्पर्यं न सम्भवतीत्येव अन्यपराणां वाक्यानां मानान्तराविरोधे
हि स्वार्थेऽप्यवान्तरतात्पर्यमभ्युपगम्यते न तु तद्विरोधेऽपि । <quote>‘यजमानः प्रस्तर’</quote>इत्यादीनामपि
प्रतीयमानार्थे तात्पर्यापत्तेः। इह तु देवताविग्रहपरमन्त्रार्थवादानां स्वार्थपरत्वे ज्योतिरादिष्वचे-
तनेष्वादित्यादिशब्दानां शक्तिग्राहकैस्तदनुसारिभिर्लौकिकवैदिकप्रयोगैश्च विरोधः । <quote>‘इन्द्रो
वृत्राय वज्रमुदयच्छ’</quote>दित्यादीनां प्रतीयमानार्थपरत्वे वेदस्यानित्यसंयोगरूपप्रसङ्गो विरोधः । <quote>‘न
किरिन्द्र त्वदुत्तर’</quote> इत्यादिमन्त्राणां प्रतीयमानार्थपरत्वे परमेश्वरस्यैव सर्वोत्तरत्वं प्रतिपादयद्भि-
रौपनिषदवचनैर्विरोधः । तस्मादुदाहृतवाक्ये ष्वसदर्थावलम्बना स्तुतिरित्येव युक्तम् । दृश्यते
ह्यचेतनेषु चेतनधर्मानारोप्य स्तुतिरन्यत्रापि ‘तस्मिन्सीदामृते प्रतितिष्ठ व्रीहीणां मेध सुमनस्य-
