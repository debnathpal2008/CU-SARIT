<pb n="130"/>
रप्यनुवादः । तद्व‍ृत्तयोगेन तत्काले कस्य चिद्विधेयताप्रतीतेंः/?/ । विधेयश्च तत्र न दिननिशा-
विभागाभावः सदसदात्मकप्रपञ्चाभावो वा । <quote>‘नाहरासीन्न रात्रिरासी’</quote> दिति <quote>‘नासदासीन्नो स-
दासी’</quote>दिति च पुरोवादत एव तयोः प्राप्तेः । न हि किंचिदनूद्य किञ्चिद्विधातुं प्रवृत्तं वाक्य-
मनुवादायावश्यापेक्षितात्पुरोवादादेव प्राप्तेऽर्थे पर्यवस्यत्साफल्यमश्रुवीत । अतस्तत्रापि, <quote>‘न
दिवे’</quote> त्यादिरनुवादः । एवं च शिवशब्दोऽपि यदि कथञ्चिदौत्सर्गिकार्थपरतां हित्वा पु१रोवा-
दविशेषप्राप्ते नारायणे पर्यवस्येत् तदा <quote>‘यदा तमस्त’</quote>दिति किञ्चिद्विधातुमुद्यम्यार्धपथे स्थितं
वाक्यं किं विधेयमासाद्य विश्राम्यतु । न हि तस्य नारायणवृत्तित्वे पुरोवादादप्राप्तं कंचित्
विधानार्हं तदर्थं पश्यामः । तस्मात्परमते वाक्यमेव तावद्वैयर्थ्यं प्राप्नुयात् । अतस्तत्तत्पुरोवाद-
श्रुततमोऽधिष्ठातृपरब्रह्मप्रजापतिनारायणादिसकलशब्दार्थनिर्धारणेदम्परैतद्विधिबलात् सौबा-
लश्रुत्याम्नातस्य नारायणनाम्न एव शिवे पर्यवसानं स्यात् । न तु वैपरीत्यम् । ननु, शिवशब्दस्य
नारायणे क्षेमंकरत्वादियोगेन वृत्तिः सन्भवति । <quote>‘पन्थानः सन्तु ते शिवाः’</quote> <quote>‘पावको अस्मभ्यं शिवो
भवे’</quote>त्यादिलौकिकवैदिकव्यवहारेष्वन्यत्रापि तस्य योगेन प्रयोगदर्शनात् । नारायणशब्दस्य तु
नारमयनमस्येत्यादियोगेन शिवे वृत्तिर्न सम्भवति । केवलयोगे णत्वासिद्धेः । <quote>‘पूर्वपदात्सं
ज्ञायामग’</quote> इति<ref>(पा॰८-४-३)</ref>सूत्रतः संज्ञाशब्दतयैव तत्र णत्वस्योपपादनीयत्वात् तस्य शिव-
नामत्वाभावेन तत्र तत्संज्ञाशब्दत्वेन णत्वस्योपपादयितुमशक्यत्वादिति चेत् । यदि तस्या शि-
वनामत्वं नास्ति तदा विष्णुनाम्न एव तस्य भावितदवस्थोपलक्षिते सर्गाद्यसमयवर्तिनि शिवे
लक्षणया वृत्तिः स्यात् घटं करोतीति वाक्य इव घटशब्दस्य भाविघटावस्थोपलक्षिते मृ-
त्पिण्डे । न तु तस्य शिवे योगो न सम्भवतीत्येतावता शिवशब्दस्य नारायणपरत्वं स्यात् ।
मन्त्रवाक्यवैयर्थ्यापत्तेरुक्तत्वात् योगाद्रूढिपूर्वकलक्षणाया एवाभ्यर्हितत्वाच्च । यदि तु <quote>‘स-
र्वाणि ह वा एतस्य नामधेयानी’</quote>त्याश्वलायनस्मरणात्, <quote>‘नामानि तव गोविन्द यानि लोके
महान्ति च । तान्येव मम नामानि नात्र कार्या विचारणे’</quote>ति हरिवंशे शिववचनेन विष्णुना-
म्नामन्येषां च प्रकृष्टप्रवृत्तिनिमित्तानां नाम्नां <quote>‘घनसारश्चन्द्रसंज्ञ’</quote>इति वचनेन चन्द्रनाम्नां क
र्पूरनामत्ववत् शिवनामत्वस्य विधानात्, कूर्मपुराणे—<quote>“वशित्वादप्यवश्यत्वादीश्वरः परिभा-
षितः । ऋषिः सर्वगतत्वेन हरिः सर्वगुणायुतः । अनुत्पादाच्च पूर्वत्वात्स्वयंभूरिति स स्मृतः ।
नारा अप्ययनं यस्मात्तेन नारायणः स्मृतः । हरः संसारहरणाद्विभुत्वाद्विष्णुरुच्यते । भग-
वान्सर्वविज्ञानादवनादोमिति स्मृतः । सर्वज्ञः सर्वविज्ञानात्सर्वः सर्वमयो यतः । शिवः स
निर्मलो यस्माद्विभुः सर्वगतो यतः”</quote> ।। इति साक्षादेव नारायणशब्दस्य शिवनामसु निर्वच-
नाच्च, तन्नामत्वमपीष्यते तदा न कश्चिच्छङ्कावकाशः । न च नारायणशब्दस्य विष्ण्वैकान्ति-
कत्वमस्ति । <quote>‘एकार्णवे तदा तस्मिन्नष्टे स्थावरजङ्गमे । तदा समभवद्ब्रह्मा सहस्राक्षः सहस्र-
पात् । सहस्रशीर्षा परुषो रुक्मवर्णो ह्यतीन्द्रियः । ब्रह्मा नारायणाख्यस्तु सुष्वाप सलिले
तदा । इमं चोदाहरन्त्यत्र श्लोकं नारायणं प्रति । ब्रह्मस्वरूपिणं देवं जगतः प्रभवाप्ययम् ।
आपो नारा इति प्रोक्ता आपो वै नरसूनवः । अयनं तस्य ता यस्मात्तेन नारायणः स्मृतः ।’</quote>
इति कूर्मपुराणे विरिञ्चिनामत्वेनापि तन्निर्वचनदर्शनात् । न च तत्र क्वचित्कल्पविशेषे वैरि-
<note>(१) <quote>‘पुरोवादविशिष्टे प्राप्ते’</quote> इति. ग. घ. पाठः ।</note>
