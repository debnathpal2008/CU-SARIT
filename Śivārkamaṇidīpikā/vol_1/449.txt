<pb n="449"/>
कठवल्ल्यामस्य विषयः श्रूयते---
<quote>‘अङ्गुष्ठमात्रः पुरुषो मध्य आत्मनि तिष्ठति । ईशानो भूतभव्यस्य न ततो वि-
जुगुप्सते ।।’</quote>
इत्यादि । इहाङ्गुष्ठमात्रतया श्रूयमाणः पुरुषः परमेश्वरो जीवो वेति सन्देहः ।।
जीव इति वक्तुं युक्तम्---
<quote>‘स विश्वरूपस्त्रिगुणस्त्रिवर्त्मा प्राणाधिपः संचरति स्वकर्मभिः । अङ्गुष्ठमात्रो र-
वितुल्यरूपः संकल्पाहंकारसमन्वितो यः ।।’</quote>
इति तस्याङ्गुष्ठमात्रत्वप्रसिद्धेः, <quote>‘मध्य आत्मनि तिष्ठति’</quote> इति देहान्तर्वर्तित्वाव-
गमाच्च । न तु परमेश्वरो व्यापकः ।।’
<!-- APPAYYA !-->
न विजुगुप्सते आत्मानं गोपायितुं नेच्छति अभयप्राप्तत्वादित्यर्थः । <quote>‘अङ्गुष्ठमात्रतया श्रूय-
माण’</quote> इति संशयधर्मिणः पुरुषस्य विशेषणेन जीव इति पूर्वपक्षकोटेर्बीजं सूचितम् ।
परमेश्वर इति संबंध्युपन्यासेनैव भूतभव्येशितृत्वलिङ्गं सिद्धान्तकोटेर्बीजं सूचितम् ।
<pratika>स विश्वरूप इति</pratika> । विश्वरूपः पर्यायेण देवतिर्यङ्मनुष्यादिसकलरूपभाक् । त्रिगुणः
सत्वादिगुणत्रयवश्यः । त्रिवर्त्मा जागरस्वप्नसुषुप्तिलक्षणसांसारिकमार्गत्रयसञ्चारी । प्राणाधिपः
सकलप्राणेन्द्रियप्रवर्तकः। स प्रत्यगात्मा स्वकर्मभिरेव त्रिषु वर्त्मसु सञ्चरति । इदं पूर्वमन्त्रस्यो-
त्तरार्धम् <quote>‘अङ्गुष्ठमात्र’</quote> इत्युत्तरमन्त्रस्य जीवविषयत्वस्फुटीकरणाय लिखितम् । रवितुल्यरू-
पः यथा रविस्त्रैलोक्यप्रकाशक एवमयं स्थूलसूक्ष्मदेहद्वयप्रकाशकः । सङ्कल्पाहङ्कारसमन्वितः
ममेदं फलं भूयात्तदर्थमिदं साधनमनुष्ठेयमित्याद्यात्मा सङ्कल्पः, अहमेतेषां कर्मणां कर्ता त-
त्फलानां भोक्तेत्यात्माहङ्कारस्ताभ्यां समन्वित इति । नन्वङ्गुष्ठमात्रत्वं परमेश्वरेऽपि श्रूयते ।
<quote>‘अङ्गुष्ठमात्रः पुरुषोऽङ्गुष्ठं च समाश्रितः’</quote> इति मन्त्रो हि <quote>‘अनवस्थितेरसम्भवाच्च नेतर’</quote> <ref>(ब्र॰
१-२-१८)</ref> इत्यधिकरणे परमेश्वरपरो निर्णीतः । सत्यम् । सोऽपि मन्त्रोऽङ्गुष्ठमात्रत्वश्रवणा-
देव जीवपर इत्याक्षिप्यते । अङ्गुष्ठमात्रत्वश्रवणं जीवासाधारणमिति । एतत् <quote>‘अथ सत्यवतः
कायात्पाशबन्धवशंगतम् । अङ्गुष्ठमात्रं पुरुषं निश्चकर्ष यमो बलादि’</quote>ति भाष्यप्रयोगादपि हि
निश्चीयते । तस्मान्मन्त्रान्तरेऽप्यङ्गुष्ठमात्रत्वश्रवणं दृश्यमानं जीवविषयमेवेति पूर्वपक्षिणोऽ-
भिमानः । ननु <quote>‘मध्य आत्मनी’</quote>ति जीवात्मनोऽङ्गुष्ठमात्रपुरुषस्य भेदनिर्देशात्परमेश्वरः स्या-
दित्याशङ्क्याह---<pratika>मध्य आत्मनीति ।</pratika> न ह्यत्रात्मशब्देन जीवोऽभिधीयते । तस्य मध्या-
भावात् । किं तु देह एव । <quote>‘आत्मा जीवे धृतौ देहे स्वभावे परमात्मनी’</quote>त्यभिधानकोशदर्श-
नात् <quote>‘आत्मैवेह महय्य आत्मा परिचर्य’</quote> इति प्रजापतिविद्यायामात्मशब्दस्य देहे प्रयोगद-
र्शनाच्च । <quote>‘इहाप्यूर्धं प्राणमुन्नयत्यपानं प्रत्यगस्यति । मध्ये वामनमासीनं विश्वेदेवा उपासत’</quote>
इत्यग्रिममन्त्रे प्राणापानमध्यवर्तित्वोक्त्या देहमध्यवर्तित्वस्यैव लाभेन तदनुरोधा<quote>‘न्मध्य आ-
त्मनी’</quote>त्यस्यापि देहमध्यपरत्वस्यैवाङ्गीकर्तुमुचितत्वाच्चेति भावः । न<quote>‘न्वीशानो भूतभव्यस्ये’</quote>ति
श्रूयते अतः परमेश्वर एवाङ्गुष्ठमात्रस्स्यादित्याशङ्क्याह---<pratika>न त्विति ।</pratika> नात्रेशानशब्दो ब्रह्म-
णोऽभिधान श्रुतिः । <quote>‘भूतभव्यस्ये’</quote>त्यैश्वर्यप्रतिसम्बन्ध्युपादानेन तस्य भूतभव्येशितृत्वरूपके-
वलयौगिकार्थपरत्वात् योगरूढिमतां शब्दानां यौगिकार्थप्रतिसम्बन्ध्युपादाने रूढ्यनुन्मेषा-
