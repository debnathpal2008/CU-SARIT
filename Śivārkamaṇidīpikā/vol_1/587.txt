<pb n="587"/>
<lg><l>सूत्रार्थचन्द्रिकायामाद्येऽध्याये समन्वयाभिख्ये । संदिग्धपदसमन्वयबोधकपादस्समीरितोऽद्वेते ।।</l></lg>
<lg><l>अस्पष्टलिंगवाक्यः प्रोक्तः श्रीकण्ठयोगिनो दृष्ट्या । स्पष्टतरजीवलिंगक इति गदितो लक्ष्मणार्यमतरीत्या ।।</l></lg>
<lg><l>मध्वमतेऽन्यत्रैव प्रसिद्धनामलिंगपाद इति । कथितस्तुरीयपादः संपूर्णोऽभूत्तथादिमोऽध्यायः ।।</l></lg>
<lg><l>भारद्वाजकुलाब्धिकौस्तुभमणेरप्पय्ययज्वेशितुः वंश्यो विश्रुतकीर्तिराश्रितजनत्राताप्पुशास्त्री चिरम् ।</l>
<l>जीयाद्यस्य शिवावतारमखिराडप्पय्यवाङ्माधुरीसारास्वादनलंपटस्य परमोद्योगोऽत्र संप्रेरकः ।।</l></lg>
<lg><l>प्रकाशदोषबहुले मदीये वाङ्विगुंभने । घुणाक्षरनयप्राप्तान्गुाणानदत्त नेतरात् ।।</l></lg>
<lg><l>नाहं त्रय्यन्तविद्यासृतिषु चतसृषु प्राज्यपाण्डित्यशाली किंत्वाचार्यानुकंपासमधिगतशुभाद्वैतभाष्यार्थतत्वः ।</l>
<l>प्राचीनैर्भाष्यकृद्भिः पृथगिह कलिता ब्रह्मसूत्रार्थपद्याः एकत्रालिख्य भेदानवगमयितुमेवालिखं ग्रन्थमेतम् ।।</l></lg>
<lg><l>गुणौकलोलुपास्सन्तः कृतिमेनां विलोक्य मे । तुष्येयुरनुगृह्णीयुश्चेति सांजलिरर्थये ।।</l></lg>
<head>इति ।</head>
<p>श्री<pratika>मद्वाधूल</pratika>वंशमुक्ताफलपण्डितप्रकाण्डग<pratika>ङ्गाधरसुधीमणेः</pratika> पौत्रेण संततसमाचरितगायत्रीसमुपास्तिसंधुक्षितब्रह्मव-
र्चससंसिद्धनिग्रहानुग्रहशक्तिकान्तर्मुख<pratika>मृत्युञ्जयसंयमींन्द्र</pratika>गार्हस्थ्यतपःस्तोमपरिपाकायितमूर्तिना <pratika>वृद्धांबिका</pratika>गर्मशुक्तिमुक्ता-
फलेन अग्निष्टोमसमाराधिताष्टमूर्ति<pratika>श्रीमद्गङ्गाधरमखिवर्य</pratika>चरमसोदरेण <pratika>पंचनदस्थला</pratika>भिजनसाग्निचित्यसर्वतोमुखमहा-
व्रतविश्‍वजिद्याजि<pratika>श्रीबालकृष्णमखिराज</pratika>करुणापाङ्गसमासादितब्रह्मविद्यापरिचयेन <pratika>हालास्यनाथसूरिणा</pratika> विरचितायां
<pratika>ब्रह्ममीमांसासूत्रार्थचन्द्रिकायां</pratika> चतुर्भतभाष्यार्थबोधिन्यां <pratika>प्रथमा</pratika>ध्यायस्य <pratika>तुरीयः पादः</pratika> ।</p>
<head>।। अध्यायश्च समाप्तः ।।</head>