<pb n="299"/>
जीव एव, न परमेश्वरः ।। इति प्राप्ते ब्रमूः—परमेश्वर एव मनोमयत्वादिधर्मकः ।
कुतः ? परब्रह्मणः परमेश्वरस्यैवोपक्रमे <quote>‘सर्वं खल्विदं ब्रह्म तज्जलानिति शान्त
उपासीत’</quote> इति सर्वकारणत्वेनोपास्यत्वेनोपदेशात् । श्रुतितात्पर्यं च---तज्जलान्
इदं सर्वं ब्रह्माधीनजन्मस्थितिध्वंसकम् । एतत् सर्वं चिदचिद्रूपं ब्रह्म खलु इति
शान्त उपासीत ब्रह्म इति; यथा सागरे संपन्नजन्मस्थितिविलयं फेनबुद्ब‍ुदकद-
<!-- APPAYYA !-->
न्वेति न तु विध्यन्तरान्वितं ब्रह्म । अतस्स एव मनोमयत्वादिगुणक इति युक्तम् । एवं
सति मनोमयत्वादिस्वारस्यमप्युपपद्यते । अथोच्येत मनोमयत्वं प्राणशरीरत्वं च न प्राकृत-
मनःप्राणोपकरणकत्वरूपं ग्राह्यम् । किंत्वीश्वरस्य मुक्तानां च निरतिशयानन्दानु१भवसाधकं
यन्मनस्तत्प्रधानत्वं मनोमयत्वम् । प्राणयन्तीतिव्युत्पत्त्या प्राणशब्दोक्तजीवनियन्तृत्वं प्रा-
णशरीरत्वम् । अनुपदप्रदर्शिततत्क्रतुन्यायानुगुण्येन तयोरहेयगुणरूपत्वेन योजनीयत्वात् ।
ततश्च <quote>‘सत्यसङ्कल्प’</quote> इत्यादेरपि क्लिष्टयोजनाया अकर्तव्यत्वात् बलवदनेकब्रह्मलिङ्गविरुद्ध-
सामानाधिकरण्यरूपं वाक्यं बाधित्वा मनोमयत्वादीनां पूर्वोपासनोपास्यत्वेन प्रकृते ब्रह्मण्य-
न्वयोऽभ्युपगन्तुं युक्तः । पुल्लिङ्ग<quote>‘मेष म आत्मे’</quote>तिविशेष्यान्तरसत्त्वादुपपद्यते । अनेकगुणवि-
धानं तद्विशिष्टोपासनान्तरविधानादुपपद्यते । अणीयस्त्वं ज्यायसोऽपि हृदयावच्छेदादुपप-
द्यत इति । तत्रेदं वक्तव्यम् । यथा मनोमयत्वं प्राणशरीरत्वं च तत्क्रतुन्यायानुगुण्येन मुक्ते-
श्वरसाधारणं व्याख्येयं तथैव सत्यसङ्कल्पत्वादिकमपि व्याख्येयम् । न तु ब्रह्मासाधारणनि-
त्याविर्भूतसत्यसङ्कल्पत्वादिरूपं तद्व्याख्येयम् । तेष्वपि तत्क्रतुन्यायानुरोधस्यावश्यकत्वात् ।
तथा च लिङ्गानां जीवेश्वरसाधारणत्वेन तद्विरोधाभावाद्वाक्यं न बाध्यमिति वाक्यबलान्म-
नोमयत्वादीनामुपासकजीवविशेषणत्वमेव युक्तमिति । एवं च यदि ब्रह्मलिङ्गतस्तदधिकर-
णोदाहृतविषयवाक्यानां जीवपरत्वनिरासेन ब्रह्मपरत्वनिर्णयोऽप्याक्षिप्तो भवेत् भवत्विति
पूर्वपक्षाभिप्रायः । मनोमयत्वादिगुणक इत्यध्याहृतपक्षे परमेश्वर इत्यनुवृत्तसाध्यं योजयित्वा
सूत्रं तत्र हेतुसमर्पकत्वेन व्याचष्टे—<pratika>परमेश्वर एवेत्यादिना ।</pratika> अनेन सौत्रहेतुरित्थं व्या-
ख्यातः । सर्वत्र सर्वेषु वेदान्तेषु प्रसिद्धस्य सर्वप्रपञ्चजन्मादिकारणत्वहेतुकसार्वात्म्यव-
त्तया विश्रुतस्य परस्य ब्रह्मण उपदेशात् <quote>‘सर्वं खल्वि’</quote>त्याद्युपक्रमे उपास्यत्वेन प्रतिपादना-
दिति । अनेन हेतुना प्रकृतसाध्यसिद्धिमुपपादयिष्यन्नेव सिद्धिपरिहारार्थमुपक्रमवाक्यार्थमा-
ह—श्रुतितात्पर्यमिति । जायत इति जम् । लीयत इति लम् । उभयत्र डप्रत्ययः । अ-
निति जीवतीत्यन् । क्वित्प्रत्ययः । जलानिति निम्नोन्नतवद्विशेषणसमासः । तस्य तदिति ब्र-
ह्यपरामर्शिना सर्वनाम्ना तत्तदुचितसम्बन्ध/?/पर्यवसायिनि सम्बन्धसामान्ये षष्ठीसमास
इत्यभिप्रेत्य तज्जलानिति पदं व्याचष्टे—<pratika>ब्रह्मा/?/ति ।</pratika> खलुशब्देन ब्रह्मणस्सर्वप्रपञ्चजन्म-
स्थितिलयकारणत्वहेतुकं सार्वात्म्यं सकलवेदान्तप्रसिद्धमित्येतत् द्योत्यत इति दर्शयितुं भि-
न्नक्रमतया तस्य योजनम् । प्रसिद्धं खल्वेतद्बहुभवनसङ्कल्पादिप्रतिपादकेषु वेदान्तवाक्येषु ।
ननु ब्रह्मणस्सर्वप्रपञ्चजन्मादिकारणत्वेऽपि कथं सर्वप्रपञ्चात्मकत्वम् । ब्रह्मप्रपञ्चयोरान्तर्गणि-
कभेदाङ्गीकारादित्याशङ्क्य दृष्टान्तेन तदुपपादयति—<pratika>यथेति</pratika> । ननु तर्हि सागरवद्ब्रह्मणः प-
<note>(१) <quote>‘नन्दानुसन्धानसाधकं’</quote> इति. च. पाठः ।</note>
