<pb n="241"/>
शेषत्वसंबन्धं शास्ति मन्त्रभागः—<quote>‘ब्रह्माधिपतिर्ब्रह्मणोऽधिपतिः’</quote> (महाना. १२.)
। इति । अतः परमेश्वर एव जगत्कारणं, तच्छेषभूतो हिरण्यगर्भ इति सिद्धम् ।।
।। इति इतरानुपपत्त्यधिकरणम् ।। ७ ।।
<!-- APPAYYA !-->
गं शास्ति ।। २० ।। ब्रह्माधिपतिरिति</pratika> । <quote>‘ईशानस्सर्वविद्यानामि’</quote>त्यनेन वेदाधिपत्यस्य
<quote>‘ईश्वरः सर्वभूताना’</quote>मित्यनेन ब्राह्मणाधिपत्यस्य च सिद्धत्वादिहाभ्यासेन हिरण्यगर्भाधिपत्यमेव
विधीयते । श्रुत्यन्तरापातप्रतिपन्नतदुत्कर्षतदभेदभ्रान्तिवारणायेति भावः । जीवविषयात्मश-
ब्दप्रयोगोपपत्तिस्तु संज्ञामूर्तिक्लृप्त्यधिकरणे <ref>(ब्र० २।८।१७ सू)</ref>प्रदर्शयिष्यते ।।
<head>।। इति इतरानुपपत्त्यधिकरणम् ।। ७ ।।</head>
<head>नयमणिमालायाम्</head>
<head>अथ इतरानुपपत्त्यधिकरणम् ।। ७ ।।</head>
<sutra>सू० ।। नेतरोऽनुपपत्तेः ।। १७ ।। भेदव्यपदेशाच्च ।। १८ ।। कामाच्च नानुमानापेक्षा ।। १९ ।। अस्मिन्न
स्य च तद्योगं शास्ति ।। २० ।।</sutra>
<lg><l>ब्रह्मा यतः प्रसूतेत्यादौ कारणतया समाम्नाताः । तदुपक्रमोपसंहृतिमध्यश्रुतिभिस्सलिङ्गाभिः ।। १९ ।।</l></lg>
<lg><l>मैवं मोक्षप्रदत्वाद्यनितरसुरसाधारणं शम्भुलिङ्गं लिङ्गे त्वन्तस्समुद्रश्रुतिसमधिगते नास्त्यसाधारणत्वम् ।</l>
<l>दृष्टास्ताश्शंकरेऽपि श्रुतय इति ततो योगवृत्त्यैव योज्या नाभेदेनोपपाद्याः शिवजनिततया तस्य भेदोपदेशात् ।। २० ।।</l></lg>
<lg><l>धातुस्सृष्ट्यर्थकामश्रुतिभिरनुमितिस्तद्वदीशाविभेदे नापेक्षावांतरेषु प्रभवति हि जगत्सृष्टिभेदेषु सोऽपि ।</l>
<l>यज्जीवेनात्मनेति श्रुतिवचनमनेनापि नाभेदसिद्धिः तस्यात्र ब्रह्मणोऽसावधिपतिरिति यच्छास्ति शेषत्वयोगम् ।। २१ ।।</l></lg>
<head>इति इतरानुपपत्त्यधिकरणम् ।। ७ ।।</head>
<head>सूत्रार्थचन्द्रिकायाम्</head>
<head>अथानन्दमयाधिकरणम् ।। ६ ।।</head>
<sutra>सू. । आनन्दमयोऽभ्यासात् ।। १२ ।। विकारशब्दान्नेति चेन्न प्राचुर्यात् ।। १३ ।। तद्धेतुव्यपदेशाच्च
।। १४ ।। मान्त्रवर्णिकमेव च गीयते ।। १५ ।। नेतरोऽनुपपत्तेः ।। १६ ।। भेदव्यपदेशाच्च ।। १७ ।। कामाच्च
नानुमानापेक्षा ।। १८ ।। अस्मिन्नस्य च तद्योगं शास्ति ।। १९ ।।</sutra>
<p><pratika>भगवत्पादमते</pratika>, इदं सूत्राष्टकमेकमधिकरणम् । इत्थं सर्वेषां वेदान्तवाक्यानामुपास्तिविधिद्वारा साक्षाच्च निर्विशेष-
ब्रह्मपरत्वे सिद्धेऽप्यधुना निर्विशेषवाक्यविचारात्मकमिदमधिकरणमारभते---<pratika>आनन्दमयोऽभ्यासादिति</pratika> । अस्याधिकर-
णस्य एकदेशीयमतरीत्या स्वमतरीत्या च वर्णकद्वयमुपन्यस्तं शाङ्करभाष्ये । एकदेशीयमते वर्णकं यथा---<pratika>आनन्दमयः</pratika>=
तैत्तिरीये <quote>‘अन्योऽन्तर आत्मानन्दमय’</quote> इत्यत्र श्रुतानन्दमयशब्दवाच्यः परमात्मैव । कुतः । <pratika>अभ्यासात्</pratika>=आनन्दमय-
शब्दस्य ब्रह्मण्येव बहुकृत्वोऽभ्यासादिति सूत्रार्थः । अस्य तैत्तिरीये श्रुतम् <quote>‘अन्नमय’</quote> इत्याद्युपक्रान्तम् <quote>‘अन्योऽन्तर आत्मा-
नन्दमय’</quote> इत्यन्तं वाक्यं विषयः । अत्र आनन्दमयशब्देन किं <quote>‘सत्यं ज्ञान’</quote> मिति प्रकृतं परं ब्रह्मोच्यते किं वान्नमयादिवद्ब्र/?/-
ह्मणोऽर्थान्तरं जीव इति संशयः । अन्नमयाद्यमुख्यात्मप्रवाहपठितत्वात् प्रियाद्यवयवयोगात् शारीरत्वश्रवणाच्च आनन्दमय-
शब्दवाच्यो ब्रह्मणोऽर्थान्तरं जीव एवेति पूर्वः पक्षः ।।</p>
<p>आनन्दमयं प्रकृत्य <quote>‘रसो वै सः । रसं ह्येवायं लब्ध्वानन्दी भवति । को ह्येवान्यात्कः प्राण्यात् । यदेष आकाश आनन्दो
न स्यात् । एष ह्येवानन्दयाति । सैषानन्दस्य मीमांसा भवति’</quote> । <quote>‘एतमन्नमयमात्मानमुपसंक्रामति’</quote> <quote>‘आनन्दं ब्रह्मणो
विद्वान्न बिभेति कुतश्चनेति । आनन्दो ब्रह्मेति व्यजाना’</quote>दित्यादिना आनन्दशब्दस्य ब्रह्मण्येव बहुकृत्वोऽभ्यासादानन्दमय-
स्यान्नमयाद्यमुख्यात्मप्रवाहपाठेऽपि स्थूलारुन्धतीन्यायेन सर्वान्तरत्वेनान्ततो मुख्यात्मोपदेशस्यैव सुश्लिष्टत्वात्प्रियाद्यवयवयो-
