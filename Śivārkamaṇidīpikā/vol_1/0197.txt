<pb n="197"/>
नात्मशब्दस्याचेतनं प्रधानमर्थ इति । भवति तु चेतनस्य जीवस्यात्मशब्दवाच्यत्वं
मुख्यम् । ततो जीव एव चेतनो जगत्कारणं सद्रूपमित्यत आह---
<sutra>सू. ।। तन्निष्ठस्य मोक्षोपदेशात् ।। ७ ।।</sutra>
सत्पदवाच्यतत्त्वनिष्ठस्य मोक्ष उपदिश्यते<quote>‘तस्य तावदेव चिरं यावन्न विमोक्ष्येऽथ
सम्पत्स्य’</quote> इति । तस्मात्प्रधानं जीवश्च नात्र सत्पदविषयः । प्रधानकारणवादिनां सा-
<!-- APPAYYA !-->
वपि देवतापदविषयस्याचेतनपरदेवतापदप्रायपाठस्य नासिद्धिः । तथापि श्रुतिलिङ्गवि-
रोधिप्रायपाठमात्रमसाधकमिति न दोषः । उत्तरसूत्रमवतारयितुमाशङ्कते---<pratika>नन्विति ।
आत्मशब्दवाच्यत्वमिति</pratika> । आत्मशब्दप्रतिपाद्यत्वं जीवस्य मुख्यं भवतीत्यर्थः तथापि
प्राकृतं सर्वं प्रत्यात्मत्वं जीवस्य न सम्भवतीति चेन्मा सम्भवात् । न हि तदत्र प्रतिपाद्यते । तथा
हि---न ताव <quote>‘दैतदात्म्यमिदं सर्व’</quote>मित्यनेन तत्प्रतिपाद्यते । तस्य तद्धितयत्प्रत्ययार्थवत्त्वाय स-
र्वमिदं प्रकृतसद्रूपात्मसम्बन्धीत्येतदर्थपरत्वात् । नापि स आत्मेत्यनेन तत्प्रतिपाद्यते । तत्र
<quote>‘सर्वस्ये’</quote>ति विशेषणाश्रवणात् प्राचीनवाक्यगतस्य सर्वपदस्यान्वयित्वात् । अन्यान्वयिनोऽप्य-
पेक्षायां सत्यां कथञ्चिदन्वयस्स्यात् । <quote>‘सहस्त्रं देयमपरिमितं देय’</quote>मित्यत्र सहस्त्रस्येवापरिमि-
तवाक्येन चापरिमितशब्दोक्तबहुत्ववदात्मशब्दोक्तेः । चेतनः प्रतियोग्यपेक्षः चेतनाचेतन-
साधारणेन सच्छब्देनोपक्तमस्य विशेषपर्यवसानाकाङ्क्षायां <quote>‘स आत्मे’</quote>त्युक्त्यैव चेतनरूपविशे-
षपर्यवसानलाभात् । नन्वेवं <quote>‘स आत्मे’</quote>त्युक्ते स जगत्कारणभूत आत्मा क इत्याकाङ्क्षायां <quote>‘त-
त्त्वमसी’</quote>त्युपसंहारात् संबोध्यश्वेतकेतुरेव स आत्मेति पर्यवस्येत् । तथा च बहुभवनसङ्कल्प-
रूपमीक्षणं तेजस्स्त्रष्ट्टत्वादिकं च तदनुभवबाधितं तेन बोद्ध‍ुमशक्यमिति चेन्न । सर्गाद्यकाल-
वृत्तान्तस्यानेकजन्मव्यवहितस्य विस्मरणयोग्यतया बाधावताराभावात् । <quote>‘बहूनि मे व्यती-
तानि जन्मानि तव चार्जुन । तान्यहं वेद सर्वाणि न त्वं वेत्थ परंतपे’</quote>ति गीतोक्त-
रीत्या शिष्यस्मृत्यगोचरस्यापि तद्व‍ृत्तान्तस्य सर्वज्ञेन गुरुणा बुद्ध्योपदेष्टुं शक्यत्वात् ।। सू ।।
<pratika>तन्निष्ठस्य मोक्षोपदेशात्</pratika> ।। ७ ।। तस्मान्न प्रधानं जीवश्चेति प्रधानपरत्वशङ्कानिराकरणार्थ-
युक्त्यन्तरपरेणैवानेन सूत्रेण आत्मश्रुत्याद्यविरोधमूलजीवपरत्वशङ्कानिराकरणमपि लभ्यत
इत्यभिप्रेत्य जीवपरत्वशङ्कासूत्रावतारिकायां दर्शिता । न तु सूत्रस्य तादर्थ्यमभिप्रेत्येति सूच-
यितुं जीवपरत्वशङ्कानिराकरणस्यान्वाचयसिद्धत्वं चकारेण प्रदर्शितम् । एतत्सूत्रनिवर्त्या प्र-
धानपरत्वशङ्का त्वेवं द्रष्टव्या । ईक्षतिवदात्मशब्दोऽपि गौणोऽस्तु । ‘ममात्मा भद्रसेनोऽयं
<quote>‘मम प्राण इदं धनं’</quote> <quote>‘मम चक्षुरयं पुत्र’</quote>इत्यादिष्वात्मादिशब्दानां गौणप्रयोगदर्शनात् । जी-
वानां सकलपुरुषार्थनिर्वाहकस्य प्रधानस्य तान्प्रति तथा व्यपदेशयोग्यत्वा<quote>‘त्सन्मूलास्सोम्ये-
माः सर्वाः प्रजा’</quote> इति तत्रत्यवाक्यानुसारे<quote>‘णैतदात्म्यमिदं सर्व’</quote>मित्यत्र सर्वशब्दस्य जीवसा-
मस्त्यपरत्वोपपत्तेरिति । ननु प्रकृतिज्ञानान्मोक्षं साङ्ख्या मन्यन्ते । यदाहुः---<quote>‘रङ्गस्य दर्श-
यित्वा निवर्तते नर्तकी यथा नुत्तात् । पुरुषस्य तथात्मानं प्रकाश्य विनिवर्तते प्रकृतिः ।। प्र-
कृतेः सुकुमारतरं न किञ्चिदस्तीति मे मतिर्भवति । या दृष्टास्मीति पुनर्न दर्शनमुपैति पुरु-
षस्य ।’</quote> इति । अत आह---<pratika>साङ्ख्यानामपीति</pratika> । अयमाशयः । सूत्रे<quote>‘तन्निष्ठस्ये’</quote>त्यनेन तद्वे-
दनमात्रं नोच्यते किंतु स्वात्मतया तदुपासनम् । कुतः । श्रुतौ<quote>‘तत्त्वमसी’</quote>ति श्वेतकेतुं प्रति
