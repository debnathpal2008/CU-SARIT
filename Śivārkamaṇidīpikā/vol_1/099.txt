<pb n="099"/>
<p>अथ तुरीये नयमञ्जर्याख्ये परिच्छेदे छन्दश्शास्त्रस्थसकलवृत्तोदाहरणरूपैः पद्यैः श्रीमद्भगवत्पादीयमतानुसारेण अधिक-
रणार्थान् संजगृहिरे ।।</p>
<p>परिच्छेदचतुष्टयपरिमितं चतुर्मतलेशसंग्रहाख्यं महान्तमखिलादरणीयं प्रबन्धमस्यां ग्रन्थावलौ यथाक्रमं संमुद्रय प्रकटी-
चिकीर्षुरधुना तमपि परिशोधयन्वर्ते । तुरीयपरिच्छेदमात्रमेतावतापि कालेन सर्वत्र समन्विष्यतो मम न नयनपदवीमुपगतम् ।</p>
<p>नयमणिमालाख्यस्य तृतीयपरिच्छेदस्य प्रकृतभाष्यार्थसंग्रहरूपतया तत्रतत्र प्रत्यधिकरणपरिसमाप्ति तत्तत्पद्यविन्यसनमि-
दंभाष्यपठितॄणां प्रमोदमावहेदिति धिया यथाक्रमं प्रकटीक्रियते ।</p>
<head>नयमणिमालाप्रारम्भः</head>
<p>सोपानपङ्क्तिकल्पा सोमाभरणपदमारुरुक्षूणाम् । क्रियते नयमणिमाला श्रीकण्ठाचार्यदृष्टमार्गेण ।।</p>
<head>।। अथ जिज्ञासाधिकरणम् ।।</head>
<head>अथातो ब्रह्माजिज्ञासा ।। १ ।।</head>
<lg><l>आत्मा ब्रह्मेत्यधीतः स्फुरति स तु तदा निर्विशेषस्स चेत्स्यात् तस्यातीतस्य बुद्धेस्सरणिमिह नयैः का परिच्छेदवार्ता ।</l>
<l>तज्ज्ञानात्सर्वजीवावरणनिरवधिद्रव्यपाशानिवृत्तेः को वा मुक्तेः प्रसङ्गस्तदविषयफलं ग्राह्यमेतन्न शास्त्रम् ।। १ ।।</l></lg>
<lg><l>ब्रह्म ह्यर्थानुगत्या निरतिशयगुणं तत्कथं जीव एवेत्युक्तं श्रुत्या तदन्नं मन इति च कथं चोक्तमित्यादि चिन्त्यम् ।</l>
<l>ध्यातस्यास्य प्रसादात्प्रतिपशुनियतानन्तशक्तेर्मलस्य क्षीयेतैकैकशक्तिस्तदिह न विषये नैव साध्येऽप्ययुक्तिः ।। २ ।।</l></lg>
<head>इति जिज्ञासाधिकरणम् ।। १ ।।</head>
<head>।। सूत्रार्थचन्द्रिका ।।</head>
<lg><l>सत्त्वात्सर्वादकत्वान्निरुपधिपरमैश्वर्यवत्त्वात्पशूनामस्माकं पालकत्वान्निरवधिभवरुग्द्रावणादन्यभासा ।</l>
<l>दुर्धर्षत्वात्सुराणामपि भयजननाद्देवनाच्च प्रकृष्टे स्वात्मानन्देऽभिधानैरनितरविषयैश्शब्द्यते यो भवाद्यैः ।। १ ।।</l></lg>
<lg><l>देवस्त्रय्यन्तभूषामणिरखिलजगज्जन्मरक्षाप्ययान्तर्धानानुग्राहकारी शुभगुणजलधिस्सांबमूर्तिस्त्रिणेत्रः ।</l>
<l>सर्वज्ञो नित्यतृप्तो निरवधिभवरुग्ध्वंसकानादिबोधः सच्छन्दोऽलुप्तशक्तिर्जयतु हृदि स मेऽनन्तशक्तिर्महेशः ।। २ ।।</l></lg>
<lg><l><pratika>श्रीमत्पञ्चनदस्थला</pratika>धिवसतिस्सौशील्यतश्श्रौत्रतश्चार्हन्त्या प्रथितो महाव्रतमखेनेष्टी विशिष्टाप्रणीः ।</l>
<l>श्रौतस्मार्तविधाननिश्चितमतिस्त्रय्यन्तविद्यागुरुः मीमांसाद्वयपारगो विजयते <pratika>श्रीबालकृष्णाध्वरी</pratika> ।। ३ ।।</l></lg>
<lg><l>श्रीम<pratika>द्दीक्षितशेखरा</pratika>न्वयपयःपाथोधिशीतद्युतिः शान्तस्सेव्यगुणाकरो दशदिशाविख्यातकीर्तिः प्रभुः ।</l>
<l>श्रीमानाश्रितरक्षणव्रतपरः ख्यातो<pratika>ऽप्पुशास्त्र्या</pratika>ख्यया दीर्घायुर्जयताद्यदाश्रयबलान्नैश्चिन्त्यमासादयम् ।। ४ ।।</l></lg>
<lg><l><pratika>वैयासिकब्रह्मसूत्रभाष्य</pratika>काराशयानुगाम् । <pratika>सूत्रार्थचन्द्रिकां</pratika> कुर्वे चतुर्मतनिरूपिणीम् ।। ५ ।।</l></lg>
<lg><l>बहवस्सन्ति सूत्रार्थबोधिन्य<pratika>स्सूत्रवृत्तस्यः</pratika> । तत्तद्भाष्यानुसारेण सूरिभिर्बहुभिः कृताः ।। ६ ।।</l></lg>
<lg><l>तथाप्येकैकसूत्रस्य चतुर्धा भिन्नवर्त्मना । भाष्यकृत्कथितानर्थान्त्संग्रहीतुं ममोद्यमः ।। ७ ।।</l></lg>
<lg><l>क्वाह मन्दमतिः क्वेमा गभीरा भाष्यसूक्तयः । तथाप्याचार्यपादाब्जसंस्मृतिर्मां कृतार्थयेत् ।। ८ ।।</l></lg>
<lg><l>अदौ <pratika>श्रीभगवत्पादभाष्य</pratika>भङ्गीसमाश्रयः । तत<pratika>श्श्रीकण्ठभाष्या</pratika>नुसारतोऽर्थनिरूपणम् ।। ९ ।।</l></lg>
<lg><l>ततो <pratika>रामानुजाचार्यानन्दतीमुनीन्द्रयोः</pratika> । भाष्यरीत्यार्थकथनमित्यत्र क्रममाद्रिये ।। १० ।।</l></lg>
<lg><l>यद्यप्येषां प्राक्तनस्य <pratika>श्रीमच्छ्रीकण्ठयोगिनः</pratika> । मतमाश्रित्य सूत्रार्थवर्णनं युक्तमादितः ।। ११ ।।</l></lg>
<lg><l>तथापि नातिभिन्नत्वात्साहचर्यं समाद्रिये । <pratika>श्रीकण्ठाचार्यरामानुजन्मस</pratika>न्मततत्त्वयोः ।। १२ ।।</l></lg>
<p>चत्वायिलोच्य भाष्याणि ललितां नातिविस्तराम् । <pratika>सूत्रार्थचन्द्रिका</pratika>मेतां विलिखामि यथामिति ।।</p>
<p>गुणैकलोलुपास्सन्तः कृतिमेनां विलोक्य मे । तुष्येयुरनुगृह्णीयुश्चेति साञ्जलिरर्थये ।।</p>
<head>।। अथातो ब्रह्मजिज्ञासा ।। १ ।।</head>
<p><pratika>श्रीभगवत्पादमते</pratika>, इदमेकमधिकरणम् । <pratika>अथ</pratika>=सा१धनचतुष्टयसंपत्त्यनन्तरम् । <pratika>अतः</pratika>=यस्माद्वेदएव श्रेयस्साधनाना-
मग्निहोत्रादीनां कर्मणां <quote>‘तद्यथेह कर्मचिको लोकः क्षीयते एवमेवामुत्र पु्ण्यचितो लोकः क्षीयते’</quote> <quote>‘अतोऽन्यदार्तम्’</quote>
इत्यादिभिर्वाक्यैरनित्यफलतां <quote>‘ब्रह्मविदाप्नोति परम्’</quote> <quote>‘तरति शोकमात्मवित्’</quote> इत्यादिभिस्तु ब्रह्मज्ञानस्य मोक्षरूपपरमपुरुषार्थं-
<note>(१) नित्यानित्यवस्तुविवेकः.</note> <note>(२) इहामुत्रार्थफलभोगविरागः.</note> <note>(३) शमदमोपरतितितिक्षाश्रद्धासमाधानाख्यशमादिषट‍्कसंपत्तिः.</note>
<note>(४) मुमुक्षुत्वम् ।। इति चत्वारि साधनानि.</note>
