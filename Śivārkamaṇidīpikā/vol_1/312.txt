<pb n="312"/>
<quote>‘सर्वं ब्रह्म’</quote> इति शान्त उपासीत इति’ समञ्जसमेव । तस्मादुपास्यत्वेनोपक्र-
मगतं ब्रह्मैव मनोमयत्वादिधर्मकम् । न च मनोमयत्वादिकं संसारिणो लक्षणम् ।
उपास्याकारपरिग्रहादस्य परिच्छेदसंभवात् ।
<!-- APPAYYA !-->
यद्यपि सागरबुद्ब‍ुदन्यायाश्रयणे <quote>‘तज्जला’</quote>निति हेतुना ब्रह्मप्रञ्चयोरपृथक्सिद्धिमात्रं सिद्ध‍यति ।
तथापि<quote>‘तत्सृष्ट्वा तदेवानुप्राविशत्’</quote>अन्तः प्रविष्टः शास्ता जनानां’ <quote>‘य आत्मनि तिष्ठन्नात्मनोऽन्तरः’</quote>
इत्यादिश्रुत्यन्तरालोचने/?/ तज्जत्वसमानसंवित्संवेद्येन तत्स्रष्ट्टत्वेन तदनत्वसमानसंवित्संवेद्येन
तत्प्राणयितृत्वेन च ब्रह्मणः सर्वमनुप्रविश्य तन्नियन्तृत्वलक्षणं तच्छरीरकत्वमपि सिद्ध‍यति ।
तस्मात्तज्जलानिति हेतुवाक्यलब्धेन सर्वस्रष्ट्टत्वादिना <quote>‘सर्वं खल्विदं ब्रह्मे’</quote>ति वाक्यप्रतिपाद्यं
ब्रह्मणस्सर्वशरीरकत्वं तद्वाक्यलब्धेन प्रपञ्चस्य ब्रह्मशरीरत्वेन द्वेषाद्यनर्हत्वं चोपपादितं भवती-
त्युपपन्नमिदमुदाहृतश्रुतितात्पर्यवर्णनम् । <quote>‘तज्जलानिदं सर्व’</quote> मित्यादिभाष्ये विधेयस्य पश्चा-
न्निर्देष्टव्यस्य प्रथमनिर्देशः । <quote>‘सर्वं/?/ खल्विद’</quote>मित्यादिव्याख्येयश्रुत्यनुसारेण प्रसिद्धिद्योतकस्य
खलुशब्दस्य ब्रह्मान्वयतया योजनं ब्रह्मण उद्देश्यत्वज्ञापनाय । अत एवहि <quote>‘आकाशो वै ना-
म नामरूपयोर्निर्वहिते’</quote>तिश्रुत्यन्तरे <quote>‘वै नामेति’</quote> प्रसिद्धिद्योतकनिपातसमुदायस्योद्देश्यान्वयो
दृष्टः । यदि तूद्देश्यस्य वस्तुतः प्रसिद्धिमात्रेणोद्देशतोपपत्तेः विधेयस्यैव स्थलान्तरसिद्ध‍युप-
न्यासेनोपपादनीयत्वात्तत्र <quote>‘वै नामे’</quote>तिनिपातसमुदायः उद्देश्यान्वय्यपि विधेयत्वेन प्रसिद्धिद्यो-
तको न स्वरूपेणेति मतं तर्ह्यत्रापि तथास्तु । <quote>‘तज्जला’</quote>नित्यस्य हेतुसमर्पकवाक्यान्तरत्वेऽपि
सर्वविशेषणं तदिति प्रदर्शनाय तज्जलानिदं सर्वमित्येकवाक्यतयोपन्यासः । यद्वा भिन्नवा-
क्यतयैवोपन्यासः । <quote>‘तज्जलानिदं सर्व’</quote>मिति प्रथमं हेतुवाक्योपन्यासः । प्रतिज्ञावाक्यगतस्ये-
दंशब्दस्य तत्र प्रयोजनाभावेनानपेक्षितत्वात् हेतुवाक्ये विशेष्यवाचकपदापेक्षणाच्च <quote>‘यस्य ये-
नार्थसम्बन्धो दूरस्थेनापि तेन सः । अर्थतो ह्यसमर्थानामानन्तर्यमकारण’</quote>मिति वार्तिकोक्त
रीत्या हेतुवाक्येऽन्वयः । एवं च सर्वशब्दस्यानुषङ्गो न कार्य इत्यभिप्रेत्य सर्वमिदमित्यन्वयो
दर्शितः । इदंशब्दः प्रतिज्ञावाक्यप्रस्तुतसर्वपरामर्शीति ज्ञापनार्थं सर्वपदं न तु तद्व्याख्येय-
पदम् । ततश्च ब्रह्माधीनजन्मस्थितिध्वंसकमेतदित्येतावदेव हेतुवाक्यव्याख्यानं सर्वं चिदचि-
द्रूपमिति प्रतिज्ञावाक्यगतसर्वपदव्याख्यानं चिदचिदात्मकं सर्वं वस्तुरूपमपृथक्सिद्धधर्मश-
रीरं वास्येति तथोक्तम् । न च प्रतिज्ञावाक्यगतसर्वशब्दस्य ब्रह्मपर्यन्तत्वे तदर्थपरामर्शिन
इदंशब्दस्यापि तत्पर्यन्तत्वनियमः । तज्जलानित्येतदन्वयौचित्येन विशेषणभूतप्रपञ्चमात्रपर्यव-
सादित्वोपपत्तेः । <quote>‘त्रेधा तंडुलान्विभजे’</quote>दित्यत्र दार्शिकहविर्मात्रोपलक्षकस्य तण्डुलपदस्या-
र्थैकदेशानां तण्डुलानां मध्यमादिवाक्यगतसर्वनामभिः परामर्शदर्शनात् । सागरबुद्ब‍ुददृष्टा-
न्तेन ब्रह्मप्रपञ्चयोरपृथक्सिद्धिमात्रं भाष्ये कण्ठत उक्तम् । तयोरात्मशरीरभावः श्रुत्यन्तरालो-
चनेन सिद्ध‍यतीति कण्ठतो नोदाहृतः । तस्मात्सर्वमिदं श्रुत्यर्थवर्णनं समञ्जसमेव । निर्णीतम-
र्थं प्रकृतसाध्ये हेतुत्वेन सङ्गमयति—<pratika>तस्मादिति</pratika> । ननु मनोमयत्वादिकं जीवलिङ्गं ब्रह्म-
विशेषणत्वेन नान्वेति । इत्युक्तमनूद्य निराकरोति—<pratika>नचेति । उपास्याकारेति</pratika> । <quote>‘मनोमयः
प्राणशरीर’</quote>इत्यारभ्य <quote>‘एतमितः प्रेत्याभिसम्भवितास्मी’</quote>त्यन्तेन सन्दर्भेणोपास्याकारः परिगृ-
ह्यत इति तावदभ्युपगन्तव्यम् । अन्यथा तदनुक्रमणवैयर्थ्यात् । न च सांसारिकं मनःप्राणोप-
