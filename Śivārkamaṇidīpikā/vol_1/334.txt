<pb n="334"/>
<p><quote>‘नारायणपरं ब्रह्मे’</quote>ति ब्रह्मत्वेनोक्तस्य<quote>‘पादोऽस्य विश्वा भूतानि’</quote>इत्यादिना प्रतिपादितनिजैकांशजगद्विशिष्टत्वस्य सर्वोपास्यस्य
परब्रह्मणो नारायणस्य कथमन्यं प्रत्युपासकत्वमित्यत आह---<pratika>सू॰।। शब्दविशेषात् ।।५।।</pratika> <quote>‘नारायणपरं ब्रह्मे’</quote>ति शब्दविशेषादेव
ब्रह्म नारायणात्परमित्यवगम्यते । अतो नारायणादन्यदेव परं ब्रह्मोपास्यम् । इति । परब्रह्मणस्सहस्रशीर्षत्वादिविशिष्टपुरुष-
रूपेण जगदुपादानत्वात् परब्रह्मात्मकस्य तस्य जगदाकारत्वं संभवत्येवेति न विरोधः ।।</p>
<p>किं च नारायणस्योपासकत्वे प्रमाणान्तरमाह---<pratika>सू॰ ।। स्मृतेश्च ।। ६ ।।</pratika> <quote>‘एवमुक्त्वा ततो राजन्महायोगेश्वरो हरिः ।
दर्शयामास पार्थाय परमं रूपमैश्वरम्’</quote> इति स्मृतेर्महायोगस्वामिनो नारायणस्य परमेश्वरविषययोगसमाधेरभिव्यज्यमानतया
<quote>‘अहं यथावदाराध्यः कृष्णेनाक्लिष्टकर्मणा । तस्मादिष्टतमः कृष्णादन्यो मम न विद्यते’</quote>।। इत्यश्वत्थामानं प्रति परमेश्वरवच-
नाच्च नारायणादन्यदुपास्यं परं ब्रह्म परमेश्वर इति ।।</p>
<p>पुनरनुपपत्तिमाशंक्याह---<pratika>सू॰ ।। अर्भकौकस्त्वादित्यादि ।।</pratika> <quote>‘नीवारशूकवत्तन्वी पीता भास्वत्यणूपमा । तस्याश्शि-
खाया मध्ये परमात्मा व्यवस्थितः ।।’</quote> इति स्वल्पाश्रयस्वाल्पत्वयोर्व्यपदेशादयं व्यापी न परमेश्वर इति चेत् न । व्योमवत्तस्य
स्वरूपमहत्त्वस्य सिद्धत्वात् उपास्यत्वात्तथा व्यपदेशो न स्वरूपाल्पत्वादिति न विरोधः ।।</p>
<p>पुनराशंक्य परिहरति---<pratika>सू॰ ।। संभोगप्राप्तिरिति चेन्न वैशेष्यात् ।। ७ ।।</pratika> परब्रह्मणः परमेश्वरस्य त्रिलोचनत्वा-
दिलक्षणशरीरसंबन्धात् शरीरगतसुखदुःखादिसंभोगप्राप्तिरिति चेत् <pratika>न</pratika> । सुखदुःखभोगहेतुभ्यो जीवशरीरेभ्यो ब्रह्मशरीरस्ये-
च्छागृहीतस्य <quote>‘स्थिरेभिरंगैः पुरुरूप उग्र’</quote>इत्यादिना वैलक्षण्यस्य प्रतिपादितत्वात्परमेश्वरस्य जीववत् न शरीरादिगतदोषाप-
त्तिरित्यर्थः ।। <pratika>इति श्रीकण्ठमते शारीरा( अनुपपत्त्य )धिकरणम् ।। २ ।।</pratika></p>
<p><pratika>रामानुजमते, सर्वत्र प्रसिद्धोपदेशात् ।। १ ।।</pratika> अथ द्वितीयपादे अस्पष्टजीवादिलिङ्गकानि वाक्यानि विचार्यन्ते ।
अस्मिन्नपि मते सूत्राष्टकमेकमधिकरणम् । <quote>‘सर्वं खल्विद’</quote>मित्यादिकं छान्दोग्यवाक्यमेव विषयः । पूर्वपक्षसिद्धान्तयोर्योजनाद्वयं
प्रदर्श्य द्वितीययोजनाया एव स्वाभिततरत्वं व्यञ्जितम् । आद्या योजना यथा---अत्र मनोमयत्वादिगुणकः क्षेत्रज्ञो वा पर-
मात्मा वा इति संशयः । मनःप्राणयोः क्षेत्रज्ञोपकरणत्वात्परमात्मनस्तत्प्रतिषेधाच्च क्षेत्रज्ञ इति पूर्वः पक्षः । सर्वत्र वेदान्तेषु ।
परस्मिन्नेव ब्रह्मणि प्रसिद्धस्य मनोमयत्वादेरुपदेशात् मनोमयत्वादिगुणकः परमात्मेति सिद्धान्तः । प्रसिद्धं हि श्रुत्यन्तरेषु मनो-
मयत्वादि ब्रह्मणः <quote>‘मनोमयः प्राणशरीरनेता’</quote> इत्यादिषु । <quote>‘अप्राणो ह्यमना’</quote> इति तु मनआयत्तं ज्ञानं प्राणायत्तां स्थितिं चं
निषेधति ब्रह्मणः इति न विरोधः ।। अथवा---<quote>‘सर्वं खल्विदं ब्रह्मे’</quote>त्यत्र ब्रह्मशब्देन प्रत्यगात्मा निर्दिश्यते वा उत परमात्मेति
संशयः । सर्वपदसामानाधिकरण्यनिर्देशोपपत्तेः प्रत्यगात्मेति पूर्वपक्षः । <quote>‘तज्जला’</quote>निति हेतुतया जन्मादीनां प्रसिद्धवदुपदेशात्
तेषां च परमात्मसंबन्धितया प्रसिद्धेः सर्वशरीरकस्य परस्य सर्वतादात्म्योपपत्तेश्च ब्रह्मशब्दनिर्दिष्टः परमात्मेति सिद्धान्तः ।
तथा चायं सूत्रार्थः । <pratika>सर्वत्र</pratika> <quote>‘सर्वं खल्विद’</quote>मिति निर्दिष्टे सर्वस्मिञ्जगति ब्रह्मशब्देन तदात्मतया निधीयमानं परं ब्रह्मैव । न प्रत्य-
गात्मा । कुतः । तज्जलानिति हेतुत<quote>‘स्सर्वं खल्विदं ब्रह्मे’</quote>ति प्रसिद्धवदुपदेशात् । इति ।</p>
<p><pratika>सू॰ ।। विवक्षितगुणोपपत्तेश्च ।।२।।</pratika> मनोमयत्वसत्यसंकल्पत्वादीनां विवक्षितानां गुणानां ब्रह्मण्यवोपपत्तेश्च इत्यर्थः ।</p>
<p><pratika>सू॰ ।। अनुपपत्तेस्तु न शारीरः ।। ३ ।।</pratika> दुःखमिश्रपरिमितसुखलवभागिनि शारीरे तु एषां गुणानामनुपपत्तेर्न शारी-
रोऽयमित्यर्थः ।</p>
<p><pratika>सू॰ ।। कर्मकर्तृव्यपदेशाच्च ।। ४ ।।</pratika> <quote>‘एतमितः प्रेत्याभिसंभवितास्मी’</quote>ति अभिसंभाव्याभिसंभवितृत्वेन प्रस्तुतब्रह्म-
जीवयोर्व्यपदेशादभिसंभाव्यं ब्रह्माभिसंभवितुर्जीवादर्थान्तरमिति भावः ।</p>
<p><pratika>सू॰ ।। शब्दविशेषात् ।। ५ ।।</pratika> <quote>‘एष म आत्मान्तर्हृदय’</quote> इति षष्ठ्या प्रथमया च जीवो ब्रह्म च व्यपदिश्यते । ततश्च
ब्रह्म/?/ जीवादर्थान्तरम् ।</p>
<p><pratika>सू॰ ।। स्मृतेश्च ।। ६ ।।</pratika> <quote>‘सर्वस्य चाहं हृदि सन्निविष्ट’</quote>इति स्मृतावपि शारीरस्योपासकत्वं परमात्मन उपास्यत्वं च दर्शितं
भवति ।</p>
<p><pratika>सू॰ ।। अर्भकौकस्त्वादित्यादि ।। ७ ।।</pratika> अस्यार्थे न वैलक्षण्यमिति विरम्यते तद्विवरणात् ।</p>
<p><pratika>सू॰ ।। संभोगप्राप्तिरिति चेन्न वैशेष्यात् ।। ८ ।।</pratika> जीवस्येव परस्यापि ब्रह्मणश्शरीरान्तर्वर्तित्वाभ्युपगमे तद्वदेव शरीर-
संबन्धप्रयुक्तसुखदुःखोपभोगप्राप्तिरिति चेन्न । <pratika>वैशेष्यात्</pratika> । हेतुवैशेष्यादित्यर्थः । न हि शरीरान्तर्वर्तित्वमेव सुखदुःखोपभोग-
हेतुः। अपि तु पुण्यपापरूपकर्मपरवशत्वम् । तत्त्वपहतपाप्मनः परमात्मनो न संभवति । ‘तयोरन्यः पिप्पलं स्वाद्वति अनश्नन्नन्यो
आभिचाकशीति । इति श्रुतेः ।।</p>
<p><pratika>आनन्दतीर्थमते---सर्वत्रप्रसिद्धोपदेशात् ।। १ ।।</pratika> अस्मिन्नपि मते इदं सूत्राष्टकमेकमधिकरणमेव । अस्याधि-
करणस्य‘तस्यैतस्यासावादित्यो रसः । स यश्चायमशरीरः प्रज्ञात्मा । यश्चासावादित्ये । एकमेव तदिति विद्यात् । तस्मात्पुरुषं पुरुषं
प्रत्यादित्यो भवति । तदप्येतदृषिणोक्तम् । <quote>‘चित्रं देवानामुदगादनीकम्’</quote> । इत्यादिना प्रक्रान्तम्’एतं ह्येव बह्वृचा महत्युक्थ्ये
