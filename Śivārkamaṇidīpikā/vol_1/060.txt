<pb n="060"/>
न चास्य नियमविधिगोचरत्वम् । अवघातादिवत्कस्य चिदृष्टफलस्योपायान्तरस्या-
<!-- APPAYYA !-->
प्त्यर्थमपि न तत्रापूर्वविधिरङ्गीकर्तव्यः । एवं तावदपूर्वविधिः श्रवणे न सम्भवतीत्युक्तं तथा नियम-
विधिरपि तत्र न सम्भवतीत्याह—<pratika>न चास्येति</pratika> । नियमः क्वचिदुपायविषयो दृश्यते । यथा व्रीही-
नवहन्तीति । अत्र पुरोडाशप्रकृतिभूतानां व्रीहीणामपेक्षिते तण्डुलभावे नखविदलनस्याप्युपाया-
न्तरस्य पक्षे प्राप्ताववहननमेवोपाय इति नियम्यते । क्वचित्कार्यविषयो दृश्यते । यथा <quote>‘यद्योन्यां
तदुत्तरयोर्गायती’</quote>ति ऋतुषु स्तोत्रसाधनानां साम्नां यथाध्ययनमेकस्यामृचि गानप्राप्तौ <quote>‘एकं
साम त्र्यृचे क्रियते स्तोत्रीय’</quote>मिति वचनात् त्र्यृचे तानि गातव्यानि । ततश्च वामदेव्यादिसाम्नां
क्रतुष्वन्ययोरपि संशरविलेशपरिहारर्थं योनिसमच्छन्दस्कयोरुत्तरयोस्तदन्ययोर्वा कयोश्चिदृ-
चोस्संस्कार्यत्वप्राप्तावुत्तरयोरेव संस्कार्यत्वमिति नियम्यते । क्वचिदुभयनियमः । यथा <quote>‘यज्जु-
ह्वां गृह्णाति प्रयाजेभ्यस्त’</quote>दिति । अत्र <quote>‘समिधो यजती’</quote>त्यादिवाक्यैर्द्रव्यविशेषसंयुक्तत्वेनो-
त्पन्नानां प्रयाजानां साधनत्वेनानियतानेकद्रव्यप्राप्तौ जौहवाज्येनैव प्रयाजाः कर्तव्या इत्युपा-
यनियमः । <quote>‘चतुर्जुह्वां गृह्णाती’</quote>ति कार्यविशेषासंयुक्ततयोत्पन्नस्य जौहवाज्यस्य कार्याकाङ्क्षायां
पाक्षिकानेककार्थप्राप्तौ जौहवाज्येन प्रयाजा एव कर्तव्या इति कार्यनियमश्च । अत्र वेदान्ता-
र्थावधारणस्य वेदान्ततात्पर्यनिर्णयस्य च कार्योपायभावबोधकविध्यङ्गीकारे न तावदुपायनि-
यमस्सम्भवेन्नापि किर्यनियमः । न चोभयनियमः । तात्पर्यनिर्णयैकोपायत्वाद्वाक्यार्थावधारण-
स्य तात्पर्यनिर्णयस्य च वाक्यार्थावधारणैककार्यत्वादित्यभिप्रेत्याह—<pratika>अवघातादिवदिति</pratika>।
उपायनियमव्युदासे दृष्टफलस्येति बहुव्रीहिः । कार्यनियमव्युदासे समानाधिकरणसमासः ।
समासद्वयमपेक्ष्योभयनियमव्युदासः । नन्वस्य वाक्यस्यायमर्थइति प्रतिवाक्यमाप्तोपदेशेना-
प्यापाततोऽनेकधा वाक्यार्थप्रतीतिमतामयमेव वाक्यार्थ इत्यवधारणं लभ्यत इत्युपदेशरूपो-
पायान्तरस्य पक्षप्राप्तावुपायनियमः किं न स्यात् । न स्यात् । सर्वेषां वेदान्तवाक्यानां न्यायै-
स्तात्पर्यावधारणं हि श्रवणम् । तत्र विधिरभ्युपगम्यते चेत् सर्वेषामपि वेदान्तवाक्यानां प्र-
तिवाक्यमयमेवास्य वाक्यस्यार्थ इत्यवधारणं फलं पर्यवस्यति । न चेत् फलमुपदेशेन ल-
भ्यते । वाक्यानामानन्त्येन प्रतिवाक्यमुपदेशासम्भवात् एकरूपवाक्येषु न्यायप्राप्तस्यार्थभेद-
स्य तदुपपादकन्यायानुसन्धानं विना मनस्यसंकरेण धारणासम्भवाच्च । यद्यपि प्रतिवाक्यं
तात्पर्यावधारणमपि न सम्भवति दूरे ततस्तदर्थावधारणम् । तथापि न्यायविचारतस्सामर्थ्यरूपेण
तदुभयावधारणसम्पादनं सम्भवति । न च सर्ववेदान्ततात्पर्यनिर्णयानुकूलन्यायैतावत्वाज्ञाना-
त्सामर्थ्यरूपेणपि तदुभयसम्पादनं न सम्भवतीति वाच्यम् । अस्मदादिभिः खलु तन्न ज्ञायते ।
भगवता सूत्रकारेण ज्ञायत एव । यस्तान्सर्वान्न्यायान्निबध्य तत्तन्न्यायविषयतया सूत्रगृहीतेभ्योऽ
न्येषाममि सर्वेषां वेदान्तवाक्यानां यथायथं तैरेव न्यायैस्तात्पर्यावधारणमित्यतिदिदेश <quote>‘एतेन
सर्वे व्याख्याताः’</quote> <ref>(ब्र॰ १—४—२४)</ref> इति । तस्माद्ग‍ुरुमुखलब्धकृत्स्नन्यायविचाराधीनसर्ववे-
दान्ततात्पर्यावधारणसामर्थ्यसम्पादनेन तेषां परमात्मा शिव एवार्थ इत्यर्थावधारणसामर्थ्यं
सम्पादयेदित्येवं पर्यवसिते विधौ नोपायान्तरप्रसक्तिरस्ति । स्वरूपतः कतिपयवाक्यार्थोपदे-
शस्य सर्ववेदान्तार्थावधारणसामर्थ्यसम्पादकत्वाभावात् । ननु, वेदान्तवाक्यार्थावधारणं ना-
दृष्टार्थमिष्यते । किं तु मोक्षसाधनसाक्षात्कारहेतुभूतविद्यानुष्ठानार्थम् । तत्तु वेदान्तसमाना-
