<pb n="569"/>
देवीर शाश्वती । व्यक्तस्सर्वमयो विष्णुः स्त्रीसंज्ञो लोकभावनः । रुक्मिण्याद्याः स्त्रियस्तस्य
व्यक्तत्वे प्रथमो गुणः । अव्यक्ता प्रकृतिर्देवी गुणी देवी महेश्वरः । न विशेषोऽस्ति रुद्रस्य
विष्णोश्चामरसत्तम । गुणिनश्चाव्यवायाच्च सादरः प्रभृतो गुणः । नारायणो महातेजाःसर्वकृ-
ल्लोकभावनः । भोक्ता महेश्वरो देवः कर्ता विष्णुरधोक्षजः । ब्रह्मा देवगणाश्चान्ये पश्चात्सृष्टा
महात्मना । महादेवेन देवेशाः प्रजापतिगणास्तथा । एवं पुराणपुरुषो विष्णुर्वेदेषु पठ्यते ।
अचिन्त्यश्चाप्रमेयश्च गुणेभ्यश्च परस्तथा ।।’</quote> इति भगवद्वाक्यस्यावश्यपरिपालनीयत्वोपदेश-
नार्थे तस्य महिमातिशयं दर्शयता नारदेनाविष्कृतम् । तत्र हि <quote>‘य एक’</quote>इति श्लोकेन शिवं
प्रकृत्य <quote>‘तस्याव्यक्तस्ये’</quote>ति श्लोकार्धे <quote>‘प्रज्ञा च तस्मा’</quote>दिति श्रुतिसिद्धं ततश्चिच्छक्त्युन्मेषं पुर-
स्कृत्य <quote>‘तस्यात्मे’</quote>ति तदुत्तरार्धेन विष्णोश्चिच्छक्तयंशत्वमुक्तम् । एवं <quote>‘प्रकृत्याः प्रथमो भाग’</quote>
इति श्लोकेनापि, श्रुतम् । तत्र <quote>‘स्त्रीसंज्ञ’</quote> इत्यस्य विष्णुरुमारूपतया स्त्रीत्वेन सम्यक्पु-
राणादिभिर्ज्ञायत इत्यर्थः । <quote>‘घञर्थे कविधानं कर्तव्य’</quote> मिति घञर्थे कर्मणि प्रत्ययः ।
इदं विष्णोरुमांशतया तद्रूपत्वं श्रीकूर्मपुराणे <quote>‘कैषा भगवती देवी शङ्करार्धशरीरिणी ।
शिवा सती हैमवती यथावद्ब्रूहि पृच्छता’</quote>मिति ऋषीणां प्रश्नमवतार्य <quote>‘तेषां तद्वचनं
श्रुत्वा ऋषीणां पुरुषोत्तमः । प्रत्युवाच महायोगी ध्यात्वा स्वं परमं पद’</quote>मिति श्लोके तदानी-
मुपदेश्यत्वेनौचित्याद्ध्यानविषयतया प्राप्तायामुमायां <quote>‘स्वं परमं पद’</quote> मिति विशेषणेना-
विष्कृतम् । तत्रैव कृष्णतपश्चर्यानन्तरं शिवेन सह प्रत्यक्षीभूताया उमायाः कृष्णं प्रति
<quote>‘वत्स जाने तवानन्तां निश्चलां सर्वदाच्युत । अनन्यामीश्वरे भक्तिमात्मन्यपि च केशव ।
त्वं हि नारायणस्साक्षात्सर्वात्मा पुरुषोत्तमः । प्रार्थितो दैवतैः पूर्वं सञ्‍जातो देवकीसुतः ।
पश्य त्वमात्मनात्मानममलं परमं पदम् । नावयोर्विद्यते भेद ऐक्यं पश्यन्ति सूरयः ।।’</quote> इति
वचनेनापि स्फुटीकृतम् । एवमादित्यपुराणादिष्वपि वचनान्युदाहर्तव्यानि । एवं स्त्रीत्वेन
पुराणादिप्रसिद्धस्य कथं रुक्मिण्याद्याः स्त्रिय इत्याशङ्कापरिहाराय <quote>‘रुक्मिण्याद्या’</quote>इत्यर्धे
शिवशक्तिरूपतया स्त्रीत्वेऽपि तस्य पुरुषरूपेण व्यक्तत्वे सति रुक्मिण्याद्याः स्त्रिय इत्येत-
दुपपन्नमिति भावः । <quote>‘प्रथमो गुण’</quote> इति तासां प्रधानमहिषीत्वेन तदर्थं पारिजातप्रदानस्या-
वश्यकत्वज्ञापनाय प्रकृतोपयोगितयोक्तम् । <quote>‘अव्यक्ता प्रकृति’</quote>रिति श्लोकेन शक्तिशिवयोर्गुण-
गुणिभावेनाविशेषं प्रदर्श्य शक्त्यंशत्वाद्विष्णोरपि शिवान्नास्ति विशेष इति समर्थितम् ।
एतदभिप्रायेणैव श्रीकूर्मपुराणे देवकन्याः प्रति शिववचनम्---<quote>‘मामेव केशवं देवमाहुर्देवी-
मथाम्बिकाम् । एष धाता विधाता च कारणं कार्यमेव च । कर्ता कारयिता विष्णुर्भुक्तिमु-
मुक्तिफलप्रदः । भोक्ता पुमानप्रमेयः संहर्ता कालरूपभृत् । स्रष्टा पाता वासुदेवो विश्वात्मा
विश्वतोमुखः । कूटस्थो ह्यक्षरो व्यापी योगी नारायणाह्वयः । तारकः पुरुषो ह्यात्मा केवलं
परमं पदम् । सैषा माहेश्वरी गौरी मम शक्तिर्निरञ्जना । शान्ता सत्या सदानन्दा परं पदमिति
श्रुतिः । अस्यास्सर्वमिदं जातमत्रैव लयमेष्यति । एषैव सर्वभूतानां गतीनामुत्तमा गतिः । तयाहं
सङ्गतो देव्याःकेवलो निष्कलः परः । पश्याम्यशेषमेवेदं यस्तद्वेद स मुच्यते । तस्मादनादिमध्यान्तं
विष्णुमात्मानमीश्वरम् । एवमेकं विजानीध्वं ततो यास्यथ निर्वृति’</quote>मिति । एवं शिवशक्त्यं-
शत्वेन नारायणस्य तदुभयगुणत्वं रुक्मिणीसत्यभामादिस्वशक्तिसहितस्यैव न तु केवलस्येति
