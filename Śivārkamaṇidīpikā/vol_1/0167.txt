<pb n="167"/>
प्तिवारणार्थमुपात्तस्यानुभवत्वसाक्षाद्व्याप्यजात्यन्तराश्रयावृत्तित्वमर्थः । न त्वनुभवत्वसाक्षाद्व‍या-
प्यजात्याश्रयान्यावृत्तित्वमर्थः । अतोऽपि हेतोरेकशब्दोऽनुभवत्वसाक्षाद्व्याप्यजातीनां मध्ये क-
स्याश्चिदेव ग्रहणार्थ इति नासम्भवशङ्कावकाश इति चेत् । किमयमेकशब्दः उक्तरूपजातीनां मध्ये
व्यवस्थितकिंचिज्जात्याश्रयग्रहणार्थः उत यदा यत्र प्रमाणे लक्षणमुपसंह्रि्/?/यते तदा तत्प्रमाणज-
न्यज्ञानवृत्तिजातिग्रहणार्थः । आद्ये व्यवस्थितरूपा द्वितीयेऽननुगमरूपा चाव्याप्तिः । ननु, प्रमाया
अननुगतत्वादननुगते लक्ष्ये लक्षणाननुगमो न दोषायेति तार्किका वदन्तीति चेत् सत्यम् ।
एकमेव ज्ञानं विषयविशेषेण प्रमा चाप्रमा चेति विषयविशेषेण प्रमात्वस्याननुगतत्वात्तद्वति
तत्प्रकारकज्ञानं प्रमेत्यादिलक्षणेषु तत्तत्प्रमाविषयपरामर्शे सर्वनामार्थाननुगमो न दोषायेति
ते वदन्ति । नैवमेकमेव ज्ञानं नानाकरणजन्यत्वेन तत्तत्करणांशे प्रत्यक्षमनुमितिश्चेत्यादिरू-
पेण प्रमात्वाप्रमात्वसङ्करवत् प्रत्यक्षत्वानुमितित्वादिसङ्करोऽपि तैरिष्यते । येनायमप्यननु-
गमो न दोषः स्यात् । तस्मादिहाव्यभिचारेणेति विशेषणं प्रमाकरणं प्रमाणमिति
प्रमाणसामान्यलक्षणप्रत्यायनार्थं प्रमाकरणगतप्रमाव्याप्तिपरं प्रमागतकरणविशेषव्याप्तिपरं
वेत्येतदयुक्तम् । ननु, तर्हि प्रमासाधनं प्रमाणमित्येवंरूपस्यैव प्रमाणसामान्यलक्षणस्य प्रत्या-
यनार्थं सिद्ध्यतिशब्दोक्तस्य ज्ञानस्य भ्रमव्यावृत्तत्वलाभायाव्यभिचारेणेतिपद<quote>‘मिन्द्रियार्थसन्नि-
कर्षोत्पन्नमव्यपदेश्यमव्यभिचारिव्यवसायात्मकं प्रत्यक्ष’</quote>मिति न्यायसूत्रगतमव्यभिचारिपदम-
र्थाव्यभिचारपरमस्तु । नैतदपि युक्तं, सिद्ध्यतिपदेनैव तल्लाभात् । भ्रमकरणेन दुष्टचक्षुरादिना
तत्तदर्थज्ञानस्येव तत्तदर्थसिद्धेर्व्यवहाराभावेन सिद्ध्यतेरर्थाव्यभिचारिज्ञानज्ञानपरत्वात् । तस्मा-
त्किमपि वक्तव्यं यदुदाहृतेन भाष्येण प्रदर्श्यत इति । उच्यते । अनेन भाष्येण न्यायमतसिद्धं
मतान्तरसिद्धं वा प्रमाणसामान्यलक्षणं न प्रदर्श्यते । किं तु <quote>‘अप्राप्ते शास्त्रमर्थवत्’</quote> <quote>‘यश्चार्था-
दर्थो न स चोदनार्थ’</quote> इति मीमांसकमर्यादाप्रसिद्धं शास्त्रप्रामाण्यप्रयोजकं प्रदर्श्यते । वेदान्तानां
ब्रह्मणि प्रामाण्यस्य पूर्वसूत्रोक्तस्याक्षेपे समनन्तरवाक्येन करिष्यमाणे तत्प्रदर्शनस्योपयोगि-
त्वात् । तथा च यच्छास्त्रार्थत्वाभिमतं वस्तु येन शास्त्रेणाव्यभिचारेण तच्छास्त्रावतारमात्रेण
सिद्ध्यति न तु तन्छास्त्रावतारानन्तरमपि तदर्थसामर्थ्यस्य तदुपजीविवाक्यान्तरस्य वावतारम-
पेक्षते तच्छास्त्रं तत्र प्रमाणमिति न्यायविद्भिरुच्यत इत्यर्थः । यद्धि यच्छास्त्राधीनसिद्धिकमपि
तदर्थसामर्थ्येन तदर्थोपजीविवाक्यान्तरेण वा लभ्यं तत्रोभयत्रापि न तच्छास्त्रं प्रमाणम् ।
तत्र सामर्थ्यवाक्यान्तररूपप्रमाणान्तरसद्भावात् । किं तु साक्षात्स्वप्रमेयार्थे प्रमाणं तत्र प्र-
माणान्तराभावात् तत्प्रमितिं विना सामर्थ्यवाक्यान्तरप्रमाणयोरनुन्मेषाच्च । तत्र सामर्थ्यल-
भ्यं यथा---<quote>‘दर्शपूर्णमासयोरितिहायेडोबर्हिःप्रतिसमानयेति जुह्वामौपभृत’</quote>---मिति शास्त्रस्य
जुह्वौपभृदाज्यसमानयनकालविधिरर्थः । तत्सामर्थ्यात् जौहवमाज्यमादिमप्रयाजत्रयार्थमौप-
भृतमाज्यार्थं बर्हिरादिप्रयाजद्वयार्थमिति व्यवस्था लभ्यते । एतच्छास्त्रार्थसामर्थ्यापरामर्शे हि
<quote>‘यज्जुह्वां गृह्णाति प्रयाजेभ्यस्तत् यदुपभृति प्रयाजानूयाजेभ्यस्त’</quote>दिति जौहवाज्यस्यौपभृताज्या-
र्थस्य चाविशेषेण प्रयाजार्थत्वश्रवणात उभयमपि विकल्पेन सर्वप्रयाजार्थं भवेत् । वाक्यान्तर
लभ्यं यथा---<quote>‘तं द्विरात्रेणे’</quote>ति शास्त्रस्य अग्नेर्द्विरात्राङ्गत्वविधिरर्थः । तेनाग्नेर्द्विरात्रेत्यौपदेशिका-
ङ्गत्वे सिद्धे औपदेशिकाङ्गत्वसिद्धिमुपजीव्य प्रकृताविव द्विरात्रेऽपि प्रवृत्तेन <quote>‘श्येनचितं चिन्वीत
