<pb n="203"/>
<sutra>।। सू. ।। श्रुतत्वाच्च ।। १२ ।।</sutra>
अत्रापि <quote>‘आत्मतः प्राण आत्मत आकाश’</quote>इत्यारभ्य१<quote>‘आत्मत एवेदं सर्व’</quote>मिति
श्रूयते । ततो जगत्कारणत्वेन सत्पदवाच्यं ब्रह्मैव न प्रधानमिति सिद्धम् ।।
।। इतीक्षत्यधिकरणम् ।। ५ ।।
<!-- APPAYYA !-->
स्यामप्युपनिषदि प्रकरणान्तरे ब्रह्मकारणत्वश्रवणात् न कश्चित्परिहारो लभ्यते । उच्यते ।
छान्दोग्ये सद्विद्यानन्तरं भूमविद्या प्रवृत्ता । सा सद्विद्योक्तस्यैव सच्छब्दोक्तकारणवस्तुनो
विशेषान्तरोपदेशाय प्रवृत्ता । कुत एतदवसीयते । सद्विद्याप्रकरणे <quote>‘तत्सत्यं स आत्मे’</quote> ति नव-
कृत्वोऽभ्यस्तस्य सत्यशब्दस्य <quote>‘तस्यामेष तु वा अतिवदति यस्सत्त्येनातिवदती’</quote>ति प्रस्तुता-
त्मनि प्रयोगात् । ततश्च विद्याद्वयस्यैकार्थ्यात्पूर्वपक्षशङ्कायाः परिहारो लभ्यत इत्यभिप्रायः ।।
<sutra>सू. ।। श्रुतत्वाच्च ।। १२ ।।</sutra> भूमविद्यायां<quote>‘तरति शोकमात्मवि’</quote>दित्यात्मनिरूपणमुपक्रम्य तदु-
पसंहारे <quote>‘आत्मतः प्राण आत्मत आशा आत्मतः स्मर आत्मत आकाश’</quote>इत्यादिना प्रागुपा-
स्यत्वेनानुक्रान्तस्य नामादिप्राणपर्यन्तस्य वस्तुजातस्य प्रकृतादात्मन उत्पत्तिमुक्त्वा सर्व-
स्यापि प्रपञ्चस्य तत उ२त्पत्त्युक्त्योपसंहृतम् । <pratika>आत्मत एवेदं सर्वमिति</pratika> । अतस्तदेकार्थायां
सद्विद्यायामपि कारणत्वेन निर्दिष्टं सत्पदवाच्यं ब्रह्मैव । न प्रधानमित्यर्थः । सिद्धमित्यधि-
करणार्थोपसंहारः ।। <pratika>।। इति ईक्षत्यधिकरणम् ।। ५ ।।</pratika>
<head>नयमणिमालायाम्</head>
<head>अथेक्षत्यधिकरणम् ।। ५ ।।</head>
<sutra>।। सू ।। ईक्षतेर्नाशब्दम् ।। ५ ।। गौणश्चेन्नात्मशब्दात् ।। ६ ।। तन्निष्ठस्य मोक्षोपदेशात् ।। ७ ।। हे-
यत्वावचनाच्च ।। ८ ।। प्र३तिज्ञाविरोधात् ।। ९ ।। स्वाप्ययात् ।। १० ।। गतिसामान्यात् ।। ११ ।। श्रुत-
त्वाच्च ।। १२ ।।</sutra>
<lg><l>सच्छब्दं कारणं स्यात्परिणतिगुणकं सांख्यक्लृप्तं प्रधानं मैवं तत्रेक्षणात्मश्रुतिमुखविहतेस्तर्हि जीवोऽस्तु तन्न ।</l>
<l>तन्निष्ठस्यामृतोक्तेर्न हि शिवमपहायान्यनिष्ठा विमुक्त्यै तस्मात्तद्ब्रह्म सूक्ष्माविभजनचिद्रूपशक्त्या विशिष्टः ।। १० ।।</l></lg>
<head>इति ईक्षत्यधिकरणम् ।। ५ ।।</head>
<head>सूत्रार्थचन्द्रिकायाम्</head>
<head>अथेक्षत्यधिकरणम् ।। ५ ।।</head>
<sutra>सू॰ ।। ईक्षतेर्नाशब्दम् ।। ५ ।। गौणश्चेन्नात्मशब्दात् ।। ६ ।। तन्निष्ठस्य मोक्षोपदेशात् ।। ७ ।। हेय-
त्वावचनाच्च ।। ८ ।। (प्रतिज्ञा१विरोधात् ।। ९ ।।) स्वाप्ययात् ।। १० ।। गतिसामान्यात् ।। ११ ।।
श्रुतत्वाच्च ।। १२ ।।</sutra>
<p><pratika>भगवत्पादमते</pratika>, इत्थं चतुर्भिस्सूत्रैस्सर्वजगत्कारणं सर्वज्ञं सर्ववेदान्तप्रतिपाद्यं ब्रह्मैवेति प्रत्यपादि । तत्र सत्त्वरजस्त-
मोगुणात्मकं प्रधानमेव जगत्कारणं न कश्चिदधिष्ठातापेक्षित इति वदन्तस्सांख्याः कूतस्थत्वेन क्रियाशक्त्ययोगात् ब्रह्म न
जगत्कारणं भवितुमर्हति । अपि तर्हि त्रिगुणात्मकत्वात्क्रियाशक्तिमत्प्रधानमेव जगत्कारणमिति वदन्ति । छान्दोग्यगतां सद्वि-
द्यामवलम्ब्य प्रवृत्तं तेषां मतं निराकर्तुमिदमधिकरणमवतार्यते—<pratika>ईक्षतेः</pratika>=ईक्षितृत्वश्रवणात् । जैमिनिसूत्रे यथा यजतिपदेन
<note>(१) <quote>‘इत्यादिना आत्मा सत्पदवाच्यं ब्रह्मैव न प्रधानमिति सिद्धम्’</quote> इति इति स्व. पाठः ।</note>
<note>(२) <quote>‘तत इत्युक्तिमुक्त्वोपसंहृतम् ।’</quote> इति घ. पाठः ।</note>
<note>(३) इदं सूत्रं श्रीकण्ठरामानुजमतयोरेव पठ्यते । नान्ययोरिति वेदितव्यम् ।</note>
