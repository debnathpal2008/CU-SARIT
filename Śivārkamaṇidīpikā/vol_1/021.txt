<pb n="021"/>
इति श्रोतृजनमनश्शङ्काशूकसमुन्मूलनाय सर्वज्ञशिखामणिना भगवता व्यासेन
समवतारितमिदं सूत्रम् ।।
<sutra>।। * ।। अथातो ब्रह्मजिज्ञासा ।। १ ।। इति ।</sutra>
इदमेकमधिकरणम् । विषयसंशयपूर्वपक्षसिद्धान्तनिर्णयसङ्गतीनामाधारत्वमिहा-
<!-- APPAYYA !-->
व्युत्पत्त्या यस्तत्र भवत्यन्यत्र न भवति तथाभूते शास्त्रप्रतिपाद्ये निविशते उदकादिषु तु
विशेषेणावसीयते स्वयमेवान्येन वा बध्यते तस्मिन्नित्यधिकरणव्युत्पत्त्या यत्र किञ्चिद्भवत्यन्यत्र
न भवति तथाभूतऽधिकरणे निविशत इति विशेषः । सोपसर्गस्य धातोरनन्यत्रभावोऽर्थ इत्यु-
भयत्रापि समानमेव । तथा च पूर्ववृत्तेन कारणेन सह शास्त्रसम्पादनीयस्य विचारस्य यः
कार्यतया सम्बन्धः स एवानुबन्धचतुष्टयान्तर्गतः संबन्धः । पूर्ववृत्तस्याधिकारिविशेषणत्वेऽपि
यत्तदानींतनानुष्ठानसम्पाद्यमधिकारिविशेषणं तस्य गोबलीवर्दन्यायेन पृथक्करणं युक्तम् । य-
द्यपि तत्पूर्ववृत्तं सार्वत्रिकं न भवति । तथापि यत्रास्ति तत्रैव शास्त्रेऽनुबन्धचतुष्टयमन्यत्रानुब-
न्धत्रयमस्तु, किं हीयते । तर्हि पूर्ववृत्ताभावेन शास्त्रारम्भाक्षेपः कथमिति चेत् इत्थम्—कर्मवि-
चारं पूर्ववृत्तमपेक्ष्यास्य शास्त्रस्यारम्भ इति सिद्धान्तिनोऽभिमतम् । तन्नोपपद्यते । कर्मविचारस्या-
त्रोपयोगानिरूपणात् । न तावच्चित्तशुद्धावुपयोगः । जन्मान्तरानुष्ठितकर्मभिरपि तत्सम्भवेन त-
दर्थमैहिककर्मविचारानपेक्षणात् । नापि नित्यानित्यवस्तुविवेके । तन्नित्यत्वप्रतिपादकवाक्ये-
भ्यः तदनित्यत्वप्रतिपादकवाक्यानां बलवत्त्वनिर्णयोपयोगिन्यायस्य तत्रानिरूपणात् । अत-
स्सिद्धान्त्यभिमतब्रह्मविषयत्वाद्याक्षेपवत्तदभिमतपूर्ववृत्तसम्बन्धाक्षेप इति न काचिदसङ्गतिः ।
एतच्छङ्काचतुष्टयपरिहारार्थमाद्यसूत्रं प्रवृत्तमित्यवतारयति—<pratika>श्रोतृजनेत्यादिना</pratika> । यद्यपि जै-
मिनीयेन धर्मविचारेण गतार्थशङ्काप्यव्यवहितविषयासम्भवशङ्कैव तथापिसा सूत्रकृता न निरा-
कर्तव्येति प्रागेव भाष्यकृता निराकृता ।।*।। <pratika>अथातो ब्रह्मजिज्ञासा</pratika> ।। १ ।। अत्रैकैकशङ्काव-
लम्बनपूवर्पक्षनिराकरणार्थं किमधिकरणचतुष्टयं विवक्षितमित्याकाङ्क्षायामाह—<pratika>इदमेकमिति</pratika> ।
इदं शास्त्रं नारम्भणीयमित्यनारम्भपूर्वपक्षस्यैकार्थावलम्बनत्वादनारम्भहेतूनां बाहुल्येऽप्यैका-
धिकरण्यं युक्तम् । यथा शाखान्तराम्नातकर्मभेदपूर्वपक्षस्यैकार्थावलम्बनत्वात् पूर्वपक्षहेतूनां
<quote>‘नामरूपधर्मविशेषपुनरुक्तिनिन्दाशक्तिसमाप्तिवचनप्रायश्चित्तान्यार्थदर्शनात् शाखान्तरे कर्म-
भेदःस्या’</quote> दिति(जै॰) सूत्रदर्शितानां नामरूपादीनां भिन्नत्वेऽप्यैकाधिकरण्यमिति भावः । यद्यपि
विषयप्रयोजनाभावहेतुभ्यामेवात्राधिकरणं भाष्ये प्रदर्शयिष्यते । तथाप्यथशब्दसूचितस्य पूर्ववृ-
त्तविशेषस्यातःशब्दसूचितस्य नित्यानित्यविवेकादिसम्भवस्य च तदुभयव्याख्यानेनोपपादित-
त्वात् <quote>‘ब्रह्मजिज्ञासे’</quote>त्यत्र कर्मणिषष्ठ्या सङ्गृहीतयोर्ब्रह्मणो विषयत्वप्रयोजनत्वयोर्बहूपपाद-
नीयसद्भावाच्च तयोरेव हेत्वोस्तत्र पूर्वपक्षदशायामुपन्यासेऽपि सम्बन्धाधिकार्यसम्भवहेत्वोरपि
पूर्वपक्षे निवेशनेन पूर्णमधिकरणशरीरमूहनीयम् । ननु <quote>‘आधारोऽधिकरण’</quote> <ref>(पा॰ १.४.४५. सू॰)</ref>
मिति प्रसिद्धम् । इदं केषामाधार इत्यधिकरणशब्देनोच्यत इत्याकाङ्क्षायां तत्प्रवृत्तिनिमित्तो-
पन्यासेनाधिकरणापेक्षितानवयवान् दर्शयति—<pratika>विषयेति</pratika> । अनवधारणेनापि क्वचित्पूर्वपक्ष-
स्सम्भवति । सिद्धान्तस्तु निर्णयावसान एवेति विशेषमभिप्रेत्य <quote>‘सिद्धान्तनिर्णये’</quote>त्युक्तम् ।
केचित्प्रयोजनेन सहाधिकरणस्य पञ्चावयवान्वदन्ति । केचित्सङ्गत्या सह । तदुभ-
