<pb n="577"/>
नित्यमुक्तब्रह्मविषयत्वं, प्रयोजनाभावात् । स्मृतिपुराणादीनामपि नैकार्थपरत्व-
मस्ति, यतस्तेषु कातिचित् ब्रह्माणं परं ब्रह्मेत्याहुः कतिचित् विष्णुं, कतिचित्
रुद्रं, कतिचित् शक्तिमेव, कतिचिदग्निं, कतिचित् सूर्यं, कतिचिद्वायुं, कतिचित्
अन्यम्, एवमनवस्था भवतीत्यत एतेषां न ब्रह्मबोधकत्वम् ।।
इति प्राप्ते ब्रूमः&mdash;पुरुषसूक्तादीनां ब्रह्मबोधकत्वमस्ति, तल्लिङ्गदर्शनात्, <quote>‘तस्मा-
द्विराडजायत’</quote> <quote>‘आदित्यवर्णं तमसस्तु पारे’</quote> <quote>‘तमेवं विद्वानमृत इह भवति’</quote>
<!-- APPAYYA !-->
पादानभावेन सर्वस्यान्तःप्रविष्टा । सैव नवगत् नवं नित्ययुवानं पतिं शिवं गता प्राप्ता सती
वधूर्नवोढेव स्थिता जनित्री जजान सर्वस्य लोकस्य जनयित्री जाता । तामेव त्रयो महि-
मानः इन्द्राद्यपेक्षया महिमवन्तः त्रयो देवाः ब्रह्मविष्णुरुद्राः । सचन्ते समवयन्ति
सेवन्ते । तथापि&mdash;<quote>‘इयमेव से’</quote> त्युपधेयेष्टकैव मन्त्रोक्तविशेषणविशिष्टतया वर्ण्यते । अत
एव <quote>‘इयमेव सा या प्रथमा न्यौच्छ’</quote> दित्यादेः <quote>‘एका सती बहुधोषो व्युच्छस्यजीर्णा त्वं
जरयसि सर्वमन्य’</quote>दित्यन्तस्य पञ्चदशर्चस्यानुवाकस्य पञ्चदशेष्टकोपधाने विनियुक्तस्यापि
वास्तवविशेषणान्वयानुसारेण देवीसूक्तत्वेनापि प्रसिद्धिः । एवमिहापि विष्णुपूजासु विनि-
योगा उपपद्यन्ते । एतेन उत्तरनारायणाख्यतदुत्तरानुवाकोऽपि व्याख्यातः । तस्यापि
<quote>‘वेदाहमेत’</quote>मिति मन्त्राम्नानेन तदैकार्थ्यात् । किं चात्र प्रथमं <quote>‘अद्भ्यस्सम्भूतः पृथिव्यै
रसाच्चे’</quote>ति अप्‌शब्दोपलक्षितेभ्यः भूतेभ्यः पृथिवीरसादन्नाच्च सम्भूततया विश्वकर्मशब्दो-
क्तस्य स्रष्टुरीशितव्यतया च सूक्तप्रतिपाद्यः पुरुषो वर्णितः । <quote>‘विश्वकर्मण’</quote> इत्यत्र सप्तम्या-
श्छान्दसेन व्यत्ययेन षष्ठी । ऐश्वर्यार्थस्याधेः कर्मप्रवचनीयस्य योगे <quote>‘यस्मादधिकं यस्य
चेश्वरवचनं तत्र सप्तमी’</quote>ति सप्तम्या हि भाव्यम् । <quote>‘तस्य त्वष्टा विदधद्रूपमेती’</quote> त्यनेन तस्य
पुरुषस्य रूपनिर्माण एव स्रष्टान्तः प्रविशतीति सृष्ट्वा तस्येशितव्यतया उपयुक्तं तेनान्तः
प्रविष्टत्वमुक्तम् । तदेतदग्रे प्राक् सञ्जातं पुरुषस्य सर्ववृत्तान्तमाजानं ज्ञातवानस्मीति तेनान्तः
ष्ठातुस्तद्विषयं ज्ञानमनूदितम् । <quote>‘अाजान’</quote> मित्याङ्पूर्वाज्जानातेर्लङि ह्रस्वश्छान्दसः । <quote>‘वेदाह-
मेत’</quote>मिति मन्त्रेणोक्तरूपवेदनमनूद्य तथा विदुष एवामृतत्वाप्राप्तिरुक्ता । <quote>‘प्रजापतिश्चरती’</quote>ति
मन्त्रेण तस्य स्वतो नित्यस्यापि गर्भवासपूर्वकं नानाशरीरोपाधिकं बहुधा जननमुक्त्वा त-
ज्जनने मरीचीनां पदं कारणमुक्तम् । मरीचिसमष्टिरूपा चिच्छक्तिः मरीचीनां पदम् । एतदनुसा-
रेणोत्तरमन्त्रनयनमपि न्याय्यम् । एवमन्येषामपि कर्मप्रकरणगतानां मन्त्रब्राह्मणानां कर्मा-
न्वयितत्तदर्थविषयत्वेन योजनं द्रष्टव्यमिति । <pratika>कतिचिच्छक्तिमेवेति ।</pratika> सिद्धान्तेऽपि शक्ते-
र्जीवविशेषणतया ब्रह्मकोटिनिवेशादेवकारः । <pratika>एवमनवस्थेति ।</pratika> अव्यवस्थेत्यर्थः । लिङ्ग-
दर्शनादित्युक्तमर्थं विवृणोति&mdash;<pratika>तस्मादिति ।</pratika> अयमाशयः । <quote>‘तस्माद्विराडजायत विराजो
अधिपूरुष’</quote> इति अव्यक्तचतुर्मुखकारणत्वप्रतिपादनमुखेन सकलजगत्कारणत्वमिह प्रतिपा-
द्यते । न चेदमारोपितमिति युक्तम् । बाधकाभावात् । न हि प्रकरणं लिङ्गस्य बाधकम् ।
<quote>‘तमसस्तु पार’</quote>इत्यत्र तमःपारवर्तित्वं नित्यसिद्धमेवात्र ग्राह्यं न तु श्रवणमननादिहेतुसाध्यम् ।
हेत्वाक्षेपकल्पनागौरवात् । <quote>‘तमेवं विद्वानमृत इह भवती’</quote>त्यत्र यः श्रवणमननादिपूर्वकेण
ज्ञानयोगेनाराधितः प्रसन्नस्सन्नमृतत्वं दातुमीष्टे तज्ज्ञानादिहामृतत्वमुच्यत इति वक्तव्यम् ।
