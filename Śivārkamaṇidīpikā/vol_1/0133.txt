<pb n="133"/>
ताक्षरं हरः’</quote> इत्यादिमन्त्रेषु श्रुतानां हरादिशब्दानामपि जगत्कारणधर्मिकस्ववाच्यतदितरदे-
वताविशेषकोटिकसंशयप्रदर्शनानन्तरं निर्णयवाक्ये श्रुतानाम् <quote>‘अयं स्थाणुः पुरुषो वे’</quote>ति संश-
यानन्तरम्<quote>‘अयं पुरुष एवे’</quote>ति निर्णयवाक्ये श्रुतस्य पुरुषशब्दस्येव व्यवच्छेदनीयायां प्रतिकोटौ
वृत्त्ययोगात् । न च क्वचित्क्वचित्कारणवाक्ये नारायणशब्दस्याभ्यासदर्शनेन तात्पर्यवत्त्वाव-
गमात् तस्यापि वृत्त्यन्तरं न युज्यत इति वाच्यम् । कारणे बहुशोऽभ्यस्तस्यापि तस्य तद्वि-
षयप्राणाकाशशब्दवद्वृत्त्यन्तरकल्पनसहिष्णुत्वेनान्यथासिद्धत्वात् । किं च <quote>‘वेदार्थो यः स्वयं-
जातस्तत्राज्ञानं भवेदपि । ऋषिभिर्निश्चिते तस्मिन्का शङ्का स्यान्महात्मन’</quote> इति बिभेत्यल्प-
श्रुताद्वेदो मामयं प्रतरिष्यति । इतिहासपुराणाभ्यां वेदं समुपबृंहये’दिति च स्मरणात् ।
पुराणादिषु ऋषिभिर्निश्चित एव वेदार्थोऽभ्युपगन्तव्यः । तत्र श्वेताश्वतरोपनिषदुपक्रमार्थनि-
र्णायकानि कूर्मपुराणादिवचनानि प्रागुदाहृतानि। तदन्तरस्यापि<quote>‘संयुक्तमेतत्क्षरमक्षरं चे’</quote>त्यादे-
रुपनिषत्समाप्तिपर्यन्तस्य तत्सन्दर्भस्यार्थनिर्णायकः शिवपुराणे पशुपाशपतिनिर्णयाध्याये
दृश्यते । एवं च यद्यपि विष्णुपुराणादिश्रुतसृष्टिवाक्येषु कारणस्य नारायणनामभिरपि नि-
र्देशो दृश्यते । तथापि शब्दतोऽर्थतः क्रमतश्च तत्तदुपनिषत्सन्दर्भस्पर्शीन्युपबृंहणानि प्रब-
लानीति तैरेव तत्तदर्थनिर्णयो युक्तः । न चोपबृंहणानुसारेण शिवविषयकारणवाक्यानां
तद्विरोधिकारणवाक्यान्तरेभ्यः प्राबल्यमुपबृंहणानामुपबृंहणीयशब्दार्थक्रमस्पर्शित्वेन तद्विरु-
द्धपुराणान्तरादिभ्यः प्राबल्यमिति प्राबल्यसिद्धौ परस्परापेक्षणादन्योन्याश्रयः शङ्कनीयः ।
वनसिंहन्यायेन प्राबल्यसिद्धौ परस्परापेक्षणस्यादोषत्वात् । एतेनेयमपि शङ्का निरस्ता । शि-
वविषयकारणवाक्यानां सर्वज्ञत्वादिषाङ्गुण्याष्टाभिधानप्रवृत्तिनिमित्तरूपन्यायोपस्कृततया य-
त्प्राबल्यमुक्तं तन्न सङ्गच्छते । <quote>‘ज्ञानमप्रतिपन्नस्य वैराग्यं च जगत्पत्तेः । ऐश्वर्यं चैव धर्मश्च
सह सिद्धं चतुष्टय’</quote>मिति हिरण्यगर्भे <quote>‘ज्ञानशक्तिबलैश्वर्यवीर्यतेजांस्यशेषतः । भगवच्छब्दवा-
च्यानि विना हेयैर्गुणै’</quote>रिति । नारायणे च कारणत्वोपपादकसंज्ञा१सार्वइयादेः पुराणेषु प्रति-
पादानोपलम्भात् हिरण्यगर्भादीनामपि जगज्जन्मादिकारणत्वतदाक्षेपकधर्मप्रवृत्तिनिमित्तकना-
मसद्भावाच्च । हिरण्यगर्भस्य हि स्रष्टा विधाता विश्वसृड्विधिः वेधा विरिञ्च इति नाम्नां जग-
न्निर्मातृत्वं प्रवृत्तिनिमित्तम् । आत्मभूः स्वयंभूरितिनाम्नोर्जगन्मूलकारणत्वोपपादकं स्वयं
जनिराहित्यं विश्वात्मनाम्रोर्जगदुपादानत्वोपपादकं सार्वात्म्यं लोकेशप्रजापतिनाम्नोः स्थि-
तिहेतुत्वोपपादकं सर्वैश्वर्यं <quote>‘द्रुहिदक्षिभ्यामिनजि’</quote>ति द्रुह्यति धातोरिनजन्तस्य द्रुहिणनाम्नः
सर्वसंहर्तृत्वं परमेष्ठिनाम्नः परमपदावस्थायित्वं शम्भुनाम्नः आनन्दरूपत्वं सर्वानन्दयितृत्वं वा ।
किं बहुना । ब्रह्मनाम्नो निरतिशयबृहत्त्वं प्रवृत्तिनिमित्तम् । विष्णोरपि वासुदेवनाम्नो वसत्यस्मि-
न्सर्वमिति वस्यति छिनत्ति सर्वमिति वासयति छादयति सर्वजीवानित्यर्थेषु <quote>‘वस निवासे’</quote>-
<quote>‘वसुछेदने’</quote> <quote>‘वस आच्छादन’</quote> इति धातुभ्यो बहुलग्रहणादुण्प्रत्यये सति निष्पन्नस्य वासुश
ब्दस्य देवशब्दस्य च समानाधिकरणसमासपदरूपस्य सर्वभूतस्थितिसंहृतितिरोधानकर्तृत्वं
प्रवृत्तिनिमित्तम् । विष्णुनाम्नः सर्वत्र व्याप्तत्वं स्वभूनाम्नो जनिराहित्यमच्युतनाम्नः क्षरणरा-
हित्यं प्रवृत्तिनिमित्तमित्यादि दृश्यते। तस्मात्पुराणप्रतिपन्नं सार्वज्ञ्यादिकं भवादिनामप्रवृत्ति-
<note>(१) <quote>‘समग्रसार्वज्ञ्यादेः’</quote> इति घ. पाठः ।</note>
