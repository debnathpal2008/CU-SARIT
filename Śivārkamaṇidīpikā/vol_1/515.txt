<pb n="515"/>
ज्ञेयत्वमप्यस्योक्तमस्तीत्याशङ्क्य परिहरति---
<sutra>।। सू ।। वदतीति चेन्न प्राज्ञो हि प्रकरणात् ।। ५ ।।</sutra>
<quote>‘अशब्दमस्पर्शमरूपमव्ययं तथाऽरसं नित्यमगन्धनवच्च यत् । अनाद्यनन्तं महतः
परं ध्रुवं निचाय्य तं मृत्युमुखात्प्रमुच्यते’</quote> <ref>(कठ॰ ३-१५, १३)</ref> इत्यग्रेतनमन्त्रः
अस्यापि ज्ञेयतां वदतीति चेत् न, <quote>‘यच्छेद्वाङ्मनसी प्राज्ञः’</quote> इति प्राज्ञस्यैव पूर्वं
प्रकृतत्वात् । ततोऽव्यक्तं शरीरमेव ।।
प्रधानस्य प्रसङ्ग एव नास्तीत्याह---
<sutra>।। सू ।। त्रयाणामेव चैवमुपन्यासः प्रश्नश्च ।। ६ ।।</sutra>
त्रयाणामुपास्योपासनोपासकानामेवात्र प्रकरणे ज्ञेयतया प्रश्नोपन्यासः
क्रियते, न प्रधानादेः । यथा&mdash;<quote>‘तं दुर्दशं गूढमनुप्रविष्टं गुहाहितं गह्वरेष्ठं पुराणम् ।
अध्यात्मयोगाधिगमेन देवं मत्वा धीरो हर्षशोकौ जहाति ।।’</quote> <ref>(कठ. २-१२)</ref>
<!-- APPAYYA !-->
महतः परत्वोक्त्या च निचाय्यस्य ज्ञेयस्य प्रधानत्वावगमादित्याशङ्कामुत्थाप्य परिहरतीत्याह&mdash;
<pratika>ज्ञेयत्वमपीति</pratika> । श्रुत्योच्यमानमिति शेषः ।। सू ।। <pratika>वदतीति चेन्न प्राज्ञो हि प्रकरणात्</pratika> ।। ८ ।।
<quote>“यच्छेद्वाङ्मनसी प्राज्ञ’ इति प्राज्ञस्यैव प्राक्प्रकृतत्वा”</quote>दिति परिहारसूत्रांशव्याख्यानस्याय-
मर्थः । अत्र मन्त्रे<quote>‘तद्यच्छेच्छान्त आत्मनी’</quote>ति यस्मिन् शान्त आत्मनि प्रत्यगात्मनो निय-
मनमुक्तं यद्विज्ञानायैव च बाह्येन्द्रियमनोबुद्धिप्रत्यगात्मनां संयमनमुक्तं स एव प्राज्ञपर-
मात्मा निचाय्यत्वेनोच्यते । तस्यैव पश्चात्प्रकृतत्वात् । तस्मान्मन्त्रादधस्तात् <quote>‘येषु सर्वेषु
भूतेषु गूढोत्मा न प्रकाशते । दृश्यते त्वग्र्यया बुद्ध्या सूक्ष्मया सूक्ष्मदर्शिभि’</quote>रिति मन्त्रे प्रकृत-
त्वादिति । यद्वा<quote>‘यच्छेद्वाङ्मनसी प्राज्ञ’</quote>इति मन्त्रे प्राज्ञशब्दः परमेश्वर इत्यभिप्रेत्य प्राज्ञस्य,
परमेश्वरस्य प्रकृतत्वमुक्तम् । सर्वान्तर्यामी परमेश्वर एवोपासकानुजिघृक्षया तस्य वागादिसं-
यमनं सम्पादयति <quote>‘यमेवैष वृणुते तेन लभ्यः’</quote>इति प्रागप्युक्तत्वात् इत्यस्मिन्नर्थे<quote>‘यच्छेद्वा-
ङ्मनसी’</quote>इति मन्त्रस्य तात्पर्यमिति तदभिप्रायः । शब्दादिहीनत्वमक्षरवाक्ययोः परमात्म-
नोऽपि प्रसिद्धम् । महतो भोक्तुरात्मनः परत्वं च तस्य प्रसिद्धमेव । नन्वस्तु नाम प्राज्ञस्य
प्रकरणं तथापि यथात्रैव <quote>‘योनिमन्ये प्रपद्यन्ते शरीरत्वाय देहिनः । स्थाणुमन्येऽनुसंयन्ति
यथाकर्म यथाश्रुत’</quote>मिति मन्त्रे जीवस्य गतिर्वर्णिता । एव<quote>‘मशब्द’</quote>मिति मन्त्रे प्रधानस्य
मुमुक्षुज्ञेयत्ववचनं स्यादित्याशङ्क्याह---सू ।। <pratika>त्रयाणामेव चैवमुपन्यासः प्रश्नश्च</pratika> ।। ६ ।।
सौत्रस्यैवमितिपदस्य विवरणं&mdash;<pratika>ज्ञेयतयेति</pratika> । उपन्यासः प्रतिवचनम् । प्रश्नविहित उपन्यासः
प्रश्नोपन्यासः । प्रतिवचनस्य उपास्योपासनोपासकत्रयविषयत्वदर्शनादेव प्रश्नस्य तन्त्रयवि-
षयत्वं स्फुटमवगन्तव्यमिति प्राथमिकस्यापि प्रश्नस्य सूत्रे पश्चान्निर्देशः । तथैव प्रथमं
प्रतिवचनमुदाहरति&mdash;<pratika>य१थाध्यात्मेति</pratika> । आदिशब्देन <quote>‘मत्वा धीरो हर्षशोकौ जहाती’</quote>ति
चतुर्थपादो गृह्यते । तावतैव प्रतिवचनस्य तन्त्रयविषयत्वमवगन्तुं शक्यमित्यभिसन्धाय ‘तं
<note>१ अत्रास्मदवलोकितेषु सर्वेषु मूलपुस्तकेषु <quote>‘यथा---तं दुर्दर्शं गूढमनुप्रविष्ट’</quote>मित्यादिः <quote>‘हर्षशोकौ जहाति ।।’</quote> इत्यन्तः
संपूर्णो मन्त्र उदाहृतः । <quote>‘अध्यात्मयोगाधिगमेन देव’</quote>मिति तृतीयपादमात्रोदाहरणविशिष्टो मूलपाठ एव शिवार्कमणिदीपिका-
कृदभिमत इति<quote>‘यथाध्यात्मे’</quote>ति प्रतीकोद्धरणादिना स्पष्टमवगम्यते ।</note>
