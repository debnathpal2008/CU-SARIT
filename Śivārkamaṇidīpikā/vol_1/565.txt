<pb n="565"/>
मेश्वरस्य । अतः स एवोपादानं निमित्तं च ।।
नन्वज्ञानविकारास्पदहेयप्रपञ्चरूपेण प्रकृतिभावेन कथं वर्तते निरस्तसमस्त-
दोषलवकलङको निस्सीममङ्गलगुणरत्नाकरो निरङ्कृशनित्यसिद्धवैभवः प्रपञ्चातीतः
परमशिव इत्यत आह---
<sutra>।। सू ।। परिणामात ।। २७ ।।</sutra>
नित्यशुद्धानन्दस्य निरतिशयमङ्गलस्वभावस्यापि निमित्तस्य परमशिवस्य ।
प्रकृतित्वेन जगदाकारत्वं युक्तमेव, चिदचिदाकारेण परिणामात् । हन्त कारण-
विकाररूपो हि परिणामः, पूर्वरूपपरित्यागेन रूपान्तरापत्तिः परिणाम इति
कथं परमेश्वरोऽनर्थधर्मात् परिभूयत इति चेत्&mdash;सत्यं, यथा निमित्तस्य प्रकृति-
त्वेऽपि न विकारादिस्पर्शः तथा परिणामः संभवति । कोऽयमपूर्वः परिणामः ?
कुतुहलिनो वयं तच्छ्रवणे, विविच्यतामिति चेत्, शृणु, विवेचयामः---
<!-- APPAYYA !-->
प्यतिस्पष्टार्थतया निरपेक्षेति पृथक्सूत्रिता । अत एवात्र सूत्रे नैरपेक्ष्यद्योतनार्थमेव चशब्दा-
प्रयोगः । यत्तु <quote>‘तदात्मानं सृजाम्यह’</quote>मित्यादिवदियं श्रुतिरुपपद्यत इत्युक्तं तन्न । तत्रापि
निमित्तोपादानभावसिध्द्यविशेषात् । इयांस्तु विशेषः । तत्रावताररूपेण स्वात्मनः स्वेन
सृष्टिरुच्यते, इह प्रपञ्चरूरेणेति ।। सर्वज्ञस्य निर्विकारस्य निरतिशयपुरूषार्थरूपस्य परमस्वतन्त्र-
शिवस्य किञ्चिज्ज्ञसङ्कोचविकासादिविकारस्य दुःखद्वेषभयादिकलुषितपरतन्त्रैकस्वभावजित्प्र-
पञ्चरूपेण विविधविकारास्पददुःखस्वभावसंसारपाशात्मकाचित्प्रपञ्चरूपेण च परिणामरूपं
जगदुपादानत्वं न सम्भवतीति शङ्कोत्तरत्वेनोत्तरसूत्रमवतारयति&mdash;<pratika>नन्विति ।। सू ।। परिणा-
मात् ।। २७ ।।</pratika> ननु परिणामासम्भवशङ्कायां परिणामादित्येतदेव कथमुत्तरं स्यादिति
शङ्कते&mdash;<pratika>हन्तेति</pratika> । <quote>‘परिणामा’</quote>दिति सूत्रस्य निर्विकारत्वाद्यविरोधिपरिणामविशेषसम्भवा-
दित्यर्थमभिप्रेत्य परिहरति&mdash;<pratika>सत्यमिति</pratika> । निर्विकारत्वविरोधि विकारवत्त्वरूपं परिणामित्वं न
सम्भवतीति शङ्कते&mdash;<pratika>कोऽयमिति</pratika> । तत्सम्भवमुपपादयितुं प्रतिजानीते&mdash;<pratika>विवेचयाम इति</pratika> ।
अयमाशयः । <quote>‘निष्कलं निष्क्रियं शान्त’</quote>मित्यादिश्रुतिभिः शिवस्य निर्विकारत्वमिव प्रागु-
दाहृतश्रुतिभिः प्रपञ्चोपादानत्वमपि प्रतिपन्नम्।उभयमपि यथोपपद्यते तथोपपादनीयम् । शक्यं
चोपपादयितुं स्वयं साक्षान्निर्विकारोऽपि शिवः किञ्चिद्द्वारा विकारवत्त्वेनोपादानमिति । ततश्च
यथा<quote>‘यदाग्नेयोऽष्टाकपाल’</quote>इत्युत्पत्तिवाक्यावगतपुरोडाशसाधनके यागे साक्षात्साधनभावानर्हा-
णां व्रीहीणां<quote>‘व्रीहिभिर्यजेते’</quote>ति श्रुतं साधनत्वं पुरोडाशनिर्वर्तनद्वारोपपाद्यते, यथा वा गुणाभि-
धानरूपायां ऋक्साध्यायां स्तुतौ गीतिक्रियारूपतया साक्षात्साधनभावानर्हाणां साम्नां <quote>‘रथ-
न्तरेण स्तुवीते’</quote>ति श्रुतिप्रतिपन्नं साधनत्वमृगक्षराभिव्यक्तिद्वारोपपाद्यते, यथा वा सङ्ख्यायाः
क्रियायां द्रव्यवत्साक्षात्कारकभावानर्हाया<quote>‘श्चतुरो मुष्टीन्निर्वपती’</quote>ति श्रुतं निर्वापकर्मत्वं
मुष्टिद्रव्यावच्छेदद्वारोपपाद्यते, तथेहापि श्रुतं शिवस्य जगदुपादानत्वं श्रुत्यन्तरावगतजगदु-
पादानभावप्रकृतिपुरुषद्वारोपपादयितुं युक्तम् । न च वाच्यं, लक्षणमुखेन वेदान्ते ब्रह्मावधार्यते
लक्षणं तस्योपादानत्वमित्युत्पत्तिशिष्टमुपादानत्वम्।उत्पत्तिशिष्टं तु नान्यव्दारोपपादनीयम्।सा-
