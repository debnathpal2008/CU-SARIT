<pb n="294"/>
<p><pratika>आनन्दतीर्थमते, सू॰ । प्राणस्तथानुगमात् ।।</pratika> अस्य <quote>‘ता वा एताः शीर्षन् श्रियः श्रिताः चक्षुश्श्रोत्रं मनो वाक्
प्राणस्तत्त्वं ब्रह्म गिरिरित्याचक्षते । गिरति ह वै द्विषन्तं पाप्मान’</quote>मित्याद्यैतरेयवाक्यं विषयः । अत्र प्राणशब्दवाच्यः मुख्यप्राणो
वा इन्द्रो वा जीवो वा विष्णुर्वा इति सन्देहः । इन्द्रियैस्सह पठितत्वात् तैस्सह कलहाभिधानाच्च मुख्यप्राणो वा <quote>‘प्राणो वा
अहमस्मी’</quote>त्यैन्द्रवचनादिन्द्रो वा शतवत्सरजीवित्वादिलिङ्गात् जीवो वा प्राणशब्दवाच्यो भवितुमर्हतीति पूर्वः पक्षः । इन्द्रजीवमुख्य-
प्राणलिङ्गानामन्तर्यामिविषयतयोपपत्तेः देवोपास्यत्वादीनामसाधारणब्रह्मलिङ्गानां श्रूयमाणत्वात् विष्णुरेवेति सिद्धान्तः । <pratika>तथा</pratika>=
<quote>‘तद्वै त्वमि’</quote>ति तैत्तिरीयोक्तप्राणवत् । <pratika>प्राणः</pratika>=ता वा इत्यैतरेयोक्तप्राणोऽपि विष्णुरेव । कुतः । <pratika>अनुगमात्</pratika>—देवतोपास्यत्वादि-
विष्णुलिङ्गब्रह्मशब्दानामसकृच्छ्रवणादित्यर्थः ।।</p>
<p><pratika>सू॰ । नवक्तुरात्मोपदेशादिति</pratika> ।। वक्तुरिति द्वितीयार्थे षष्ठी । बृहतीसहस्रवक्तारं विश्वामित्रं प्रति इन्द्रेण आत्मोप-
देशात् आत्मनः स्वस्य प्राणतयोपदेशात् इन्द्र एवायं प्राणः न विष्णुरिति चेत् । न इत्यध्याहारः तस्यावृत्तिश्च । अनुगमादित्य-
नुवर्तते । तथा च प्रागुक्तानुगमहेतोः नेन्द्रः प्राणः । तथा सति उपदेशविरोध इत्यपि न । कुतः । यस्मात् <pratika>अस्मि</pratika>न्प्रकरणे
भगवतः <pratika>अध्यात्मसम्बन्धभूमा</pratika> इन्द्रविश्वामित्रादिरूपबहुदेहसम्बन्धः उक्तोऽस्ति तस्मादित्यर्थः । यद्वा । <pratika>हि</pratika> यस्मात् <pratika>अ-
स्मिन्</pratika> इन्द्रे <pratika>अध्यात्मसम्बन्धभूमा</pratika> अधि अधिकस्यात्मनः सम्बन्धस्य आवेशस्य भूमा बाहुल्यं विद्यते तस्मादित्यर्थः ।। २९</p>
<p>सू॰ । <pratika>शास्त्रदृष्ट्या तूपदेशो वामदेववत्</pratika> ।। तुशब्द एवार्थे । <pratika>वामदेववत् ।</pratika> यथा अन्तर्यामिविवक्षया वामदेव-
ऋषिः <quote>‘अहं मनुरभव’</quote>’मिति स्वस्य मनुसूर्याद्यैंक्यमाह । तद्वत् । <pratika>शास्त्रदृष्ट्या</pratika>=शास्ति सर्वमिति शास्त्रमन्तर्यामि तद्द‍ृष्ट्या तद्वि-
वक्षयैवोपदेशः प्राणोऽहमिति व्यपदेशः । न त्वैक्येनेत्यर्थः ।। ३० ।।</p>
<p><pratika>सू॰ । जीवमुख्यप्राणलिङ्गादिति ।। जीवमुख्यप्राणलिङ्गात्</pratika>=शतायुष्ट्वादिजीवलिङ्गानां इन्द्रियदेवैः संवादादि-
रूपमुख्यप्राणलिङ्गानां च श्रवणात् प्राणोऽन्य एव न विष्णुरिति चेत् । <pratika>न ।</pratika> कुतः । अनुगमात् । न च लिङ्गविरोधः । तल्लिङ्गा-
नामन्तर्यामिविषयत्वोपपत्तेरित्यादिकमध्याहार्यम् । किमर्थमन्तर्यामिकथनमित्यत उक्तम् <pratika>उपासात्रैविध्यादिति ।</pratika> अन्तर्बहि-
स्सर्वगतभेदेन ब्रह्मोपासनस्य त्रिविधत्वात् इह प्रकरणे तत्रै/?/विध्यस्याश्रितत्वात् उक्तत्वात्तद्योगात्तेषामधिकारिणां त्रिविधोपासना-
योग्यत्वादित्यर्थः । तथा च तत्तच्छब्दैस्तत्तदधिकारिभेदेनोपासनार्थमन्तर्यामिकथनं युक्तमिति भावः ।। ३१ ।। अस्मिन्मते द्वा-
दशाधिकरणानि । सूत्राणि एकत्रिंशत् ।।</p>
<head>इति हालास्यनाथकृतौ सूत्रार्थचन्द्रिकायामिन्द्रप्राणाधिकरणम् ।</head>
<lg><l>यं प्रासूत विशुद्धशीलमनघं वृद्धांधिकाख्या सती
यं मृत्युञ्जयशर्मणो बुधमणेर्भाग्यं विदुस्साधवः ।</l>
<l>वाधूलान्वयजन्मनोऽस्य सुधियो हालास्यनाथाह्व्य-
स्येयं सत्कृतिरेधतामिह चतुर्भाष्यानुगा चन्द्रिका ।।</l></lg>
<lg><l>सूत्रार्थचन्द्रिकायामाद्येऽध्याये समन्वयाभिख्ये ।</l>
<l>सुस्पष्टलिङ्गवाक्यक आद्यः पादोऽयमभ्यगात्पूर्तिम् ।।</l></lg>
<head>इति प्रथमाध्यायस्य प्रथमः पादश्च ।।</head>
