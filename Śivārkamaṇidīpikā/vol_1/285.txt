<pb n="285"/>
अथ इन्द्रप्राणाधिकरणम् ।। १२ ।।
भगवत्सवितृमण्डले साक्षादुपास्यतया निर्दिष्टस्य परमेश्वरस्य तस्मिन्नधिकरणे
विश्वात्मकत्वमुक्तं, तदात्मकतया तदन्येषामुपास्यत्वं नान्यथेति प्रतिपादयितु-
मिदमधिकरणमारभ्यते---
प्राणस्तथाऽनुगमात् ।। २९ ।।
अस्य कौषीतकोपनिषदि विषयः श्रूयते—<quote>‘प्राणोऽस्मि प्रज्ञात्मा तं मामायुरमृ-
तमित्युपास्व’</quote> इतीन्द्रवचनं विषयः ।। अत्रोपासनाविषयत्वेन प्राणशब्दसामा-
नाधिकरण्येन निर्दिष्ट इन्द्रो वा परमेश्वरो वेति संशयः ।। इह <quote>‘प्राणोऽस्मि प्रज्ञा-
त्मा तं माम्’</quote> इति प्राणशब्दस्य साक्षादिन्द्रेण सामानाधिकरण्यमवगम्यते ।
<!-- APPAYYA !-->
प्रासङ्गिकाधिकरणानि परित्यज्य <quote>‘अन्तस्तद्धर्मोपदेशा’</quote>दित्यधिकरणेन सङ्गतिं दर्शयन्नुत्तरा-
धिकरणमवतारयति—<pratika>भगवत्सवितृमण्डल इति</pratika> । <quote>‘तस्मादुद्गीथस्तस्मात्त्वेवोद्गातैतस्य हि गा-
ते’</quote> त्यन्तरादित्यविद्याप्रकरणगतवाक्येद्गातृकर्तृकाणामिन्द्रादिविषयस्तोत्राणां परमेश्वरविष-
यत्वोक्त्या परमेश्वरस्येन्द्राद्यात्मत्वमुपवर्णितम् । तत्सिद्धेन परमेश्वरात्मकत्वहेतुना इन्द्रादीनां
स्वतो मुक्त्यर्थमनुपास्यानां तदर्थमुपास्यत्वश्रवणमुपपद्यत इति हेतुहेतुमद्भावसङ्गतिः । यथा
स्तोत्रीयाणामिन्द्रादिमहिमप्रतिपादिनीनामृचां तदात्मभूतपरमेश्वरपर्यन्तत्वं तथेन्द्राद्युपासना-
विषयश्रुतीनामप्युपपाद्यत इति दृष्टान्तसङ्गतिर्वात्र विवक्षिता । प्रतर्दनाख्यायिकादीनां परमे-
श्वरे तात्पर्यसमर्थनार्थेनाप्यनेनाधिकरणेनोक्तप्रयोजनमानुषङ्गिकं सिद्ध‍यतीति तावता प्रति-
पादयितुमिति तुमुन्प्रत्ययः ।। सू ।। <pratika>प्राणस्तथानुगमात्</pratika> ।। २९ ।। <quote>‘प्रतर्दनो ह दैवोदासिरि-
न्द्रस्य प्रियं धामोपजगामे’</quote>त्यारभ्य <quote>‘वरं वृणीष्वे’</quote>त्युक्तवतः <quote>‘त्वमेव वरं वृणीष्व यं त्वं मनु-
ष्याय हिततमं मन्यस’</quote>इति प्रतर्दनेनोक्तस्येन्द्रस्य वचनमिदं श्रूयते <quote>‘प्राणोऽस्मि’</quote>त्यादि । तत्र
त्वाष्ट्रवधादीनामिन्द्रलिङ्गानामानन्दादीनां परमेश्वरलिङ्गानां च बलाबलानवधारणात्संशय-
माह---<pratika>अत्रेति</pratika> । ननु प्राणशब्दश्रवणान्मुख्यप्राणो वेति सन्देहकोटिः प्रदर्शनीयेत्याश-
ङ्क्याह—<pratika>प्राणशब्देति</pratika> । <quote>‘प्राणोऽस्मी’</quote>ति सामानाधिकरण्येन प्राणस्यान्यविशेषणत्वप्रतीतेः
प्राणः प्राधान्येनोपास्यतया प्रतिपाद्यत इति सन्देहो नावतरति । किं तु <quote>‘प्राणोऽस्मी’</quote>ति वचनं
यदीन्द्रलिङ्गानुरोधेन वक्तरि पर्यवस्यति तदेन्द्रः यदि परमेश्वरलिङ्गानुरोधेन तदन्तर्यामि-
पर्यन्तं धावति तदा परमेश्वर इतीन्द्रपरमेश्वरकोटिक एवात्र सन्देहोऽवतरतीति भावः ।
इन्द्रेणेति । <quote>‘त्रिशीर्षाणं त्वाष्ट्रमहनमरुन्मुखान्यतीन्सालावृकेभ्यः प्रायच्छं बह्वीस्सन्धा
अतिक्रम्य दिवि प्रह्लादिनमतृणमहमन्तरिक्षे पौलोमान् पृथिव्यां कालकक्ष्यान् तस्य मे तत्र
न लोम च मीयते’</quote> इति श्रुतैस्त्वाष्ट्रवधादिलिङ्गैः प्रसिद्ध एवेन्द्रोऽत्र वक्तावसीयते । अतस्त-
त्सामानाधिकरण्यात्प्राणशब्दस्य तद्विषयत्वमवसीयत इति भावः । ननु प्राणशब्दसामानाधि-
करण्येनैव <quote>‘आनन्दोऽजरोऽमृत’</quote>इति परमेश्वरलिङ्गान्यपि श्रूयन्ते । न च तेषामौपसंहारिक-
त्वेन दुर्बलत्वाद्बाध्यत्वमपि । विरोधाभावात् । <quote>‘गौरो विद्वान्देवदत्त उपासनीय’</quote> इत्यत्र गौर-
त्ववैदष्ययोर्देवदत्तात्मनीवेन्द्रपरमेश्वरलिङ्गजातयोरिन्द्रात्मनि तस्मिन्सद्वारकाद्वारकान्वयोप-
