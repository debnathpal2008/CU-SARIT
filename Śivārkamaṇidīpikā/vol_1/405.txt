<pb n="405"/>
(मुण्ड. ३.१.) इति । अतः स्वतः परमेश्वर एव द्युभ्वाद्याधारः ।।
<sutra>।। सू ।। प्रकरणात् ।। ५ ।।</sutra>
<!-- APPAYYA !-->
एवं तद्गतभेदप्रतियोगित्वेन जीवोऽपि निर्दिष्ट एव । एवमुभयोर्निर्दिष्टत्वाविशेषे परमेश्वर
एव द्युभ्वाद्याधार इत्यत्र किं विनिगमकं <quote>‘तमेवैकं जानथ’</quote> <quote>‘जुष्टं यदा पश्यती’</quote>त्युभयत्रापि
ज्ञेयतया निर्दिष्टत्वं विनिगमकमिति चेन्न । <quote>‘शरं ह्युपासानिशितं सन्दधीत’</quote> <quote>‘तद्विज्ञानेन
परिपश्यन्ति धीराः’</quote> <quote>‘एषोऽणुरात्मा चेतसा वेदितव्य’</quote> इति पूर्वापरमन्त्रेषु जीवस्यापि ज्ञेयत-
या निर्देशदर्शनादित्याशङ्क्याह—<pratika>स्वतःपरमेश्वर इति</pratika> । अयमाशयः । <quote>‘समाने वृक्ष’</quote> इति
मन्त्रे ईशशब्देन प्रकरणोपपदादिसङ्कोचकरहितेन स्वतस्सिद्धनिरतिशयैश्वर्यशाली परमेश्वरो
निर्दिष्टः । जीवस्तु तत्प्रसादाधेयसत्यसङ्कल्पत्वादितदैश्वर्यैकदेशशाली । एवंरूपाद्भेदव्यपदे-
शात् परमेश्वर एव द्युभ्वाद्याधार इति युक्तम् । अनादिसिद्धपरमैश्वर्यस्यैवानादिसिद्धद्युभ्वा-
द्याधारत्वोपाधिकत्वादिति । ननु <quote>‘यस्मिन्द्यौ’</quote>रित्येतन्मन्त्रसमनन्तराम्नाते <quote>‘अरा इव रथना-
भौ संहता यत्र नाड्यः स एषोऽन्तश्चरते बहुधा जायमान’</quote> इति मन्त्रे प्रकृतं द्युभ्वाद्याधारमा-
त्मानं <quote>‘स एष’</quote> इति परामृश्य तस्य हृदयान्तस्सञ्चरणमुच्यते । तथा हि---अरनाभिन्यायेन
यत्र नाडीनां संहतत्वं श्रुत्यन्तरप्रसिद्धं तद्यत्रेत्यनूद्यते । प्रसिद्धं तु श्रुत्यन्तरेषु <quote>‘हृता नाम
हृदयस्य नाड्यो द्वासप्ततिः सहस्राणि हृदयात्पुरीततमभिप्रतिष्ठन्त’</quote> इत्यादिषु हृदय एव तत् ।
अतो यच्छब्दापेक्षिततच्छब्दाध्याहारेण तस्य हृदयस्यान्तस्सञ्चरतीति लभ्यते । परब्रह्मणः
शिवस्य लीलामङ्गलविग्रहेण कैलासादिषु प्रसिद्धोऽपि सञ्चारो हृदये न प्रसिद्धः । किं त्वन्त-
र्यामितया तत्रावस्थानमात्रं प्रसिद्धं <quote>‘य आत्मनि तिष्ठन्नि’</quote>त्यादिश्रुतिषु।अत एव सूत्रकारोऽपि
<quote>‘स्थानादिव्यपदेशाच्च’</quote> <ref>(ब्र॰ १.२.१४.सू)</ref> <quote>‘अवस्थितेरिति काशकृत्स्न’</quote><ref>(ब्र॰ १.४.२२.सू)</ref>
इत्यन्तर्यामितया तत्रावस्थानमात्रमेव व्यवहरति न तु सञ्चारम् । तस्मादशक्यसङ्घटनं
ब्रह्मणिहृदयान्तस्सञ्चरणं जीवे त्वणौ तत्सुघटम्।तथैव बहुधा जायमानत्वमपि । यद्यप्यैच्छि-
कविग्रहपरिग्रहेण तदुपाधिकं जायमानत्वं ब्रह्मण्यपि कथञ्चित्सम्पादयितुं शक्यं तथापि <quote>‘ब-
हुधा जायमान’</quote> इत्यत्र <quote>‘लक्षणहेत्वोः क्रियाया’</quote><ref>(पा॰ ३.२१.२७. सू.)</ref>इति प्रथमासमानाधि-
करणशानज्‌विधायकसूत्रानुसारेण यो जायते सोऽन्तस्सञ्चरतीत्यन्तस्सञ्चरणक्रियालक्षण-
त्वेनोपन्यस्तं जननं प्रसिद्धतरं जीवगतमेव ग्राह्यम् । प्रसिद्धतरस्यैव लक्षणत्वात् । तस्मादन-
न्तरमन्त्रश्रुतहृदयान्तस्सञ्चरणबहुधाजायमानत्वलिङ्गबलेन पूर्वापरसन्दर्भसन्निधापितजीववि-
षयमन्त्रान्तरगतशब्दार्थप्रत्यभिज्ञानभूयस्त्वबलेन च मन्त्रोपक्रमगतश्रुतिसमर्पितमप्येकं द्युभ्वा-
द्याधारत्वलिङ्गं बाध्यमिति तदौपचारिकं नेतव्यमित्याशङ्कानिराकरणार्थं सूत्रम्---<pratika>सू. ।।
प्रकरणात्</pratika> ।। ५ ।। प्रकरणमिदं मुण्डकोपनिषदि <quote>‘कस्मिन्नु भगवो विज्ञात’</quote> इत्युपक्रममा-
रभ्यासमाप्ति बहुतरश्रुतिलिङ्गादिनियमितं भूतयोनेरक्षरस्य परब्रह्मणः । तदेत <quote>‘ददृश्यत्वादिगु-
णक’</quote> <ref>(ब्र॰ १. २. २१. सू)</ref> इत्यधिकरण एव व्यवस्थापितम् । तथा च प्राकरणिकपूर्वापर-
मन्त्रगतानि ब्रह्मविषयाणि बहूनि श्रुतिलिङ्गानि समनन्तरन्त्रगतलिङ्गद्वयापेक्षया बलवन्ति ।
ते च लिङ्गे हृदयेषु योगिदृश्यसूक्ष्मरूपव<quote>‘त्यजायमानो बहुधा विजायत’</quote> इति श्रुत्यन्तरप्रसिद्धै-
च्छिकविग्रहपरिग्रहरूपबहुविधजननवति परब्रह्मणि परमशिवेऽप्युपपद्येते । प्राकरणिकशब्दा-
