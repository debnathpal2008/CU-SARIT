<pb n="399"/>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>प्रथमस्याध्यायस्य</head>
<head>अथ तृतीयः पादः ।</head>
<head>अथ द्युभ्वाद्यधिकरणम् ।। १ ।।</head>
इह पादे स्पष्टास्पष्टब्रह्मलिङ्गानां वेदान्तवाक्यानां विचारः, प्रसङ्गात् अधि-
कारिनिरूपणं च क्रियते---
<sutra>।। सू॰ ।। द्युभ्वाद्यायतनं स्वशब्दात् ।। १ ।।</sutra>
<quote>‘यस्मिन् द्यौः पृथिवी चान्तरिक्षमोतं मनः सह प्राणैश्च सर्वैः । तमेवैकं जा-
नथ आत्मानमन्या वाचो विमुञ्चथ अमृतस्यैष सेतुः’</quote><ref>(मुण्ड॰ २.२.)</ref> इति अस्य
विषयः श्रूयते मुण्डकोपनिषदि ।। अत्र श्रुतौ द्युभ्वाद्याधारतया श्रूयमाणः परमे-
श्वरः अन्यो वेति संशयः ।। एवंसति परमेश्वरादन्यो वायुरेव द्युभ्वाद्याधार इति
गम्यतेः <quote>‘वायुना वै गौतम सूत्रेणायं च लोकः सर्वाणि च भूतानि संदृब्धानि
भवन्ति’</quote> <ref>(बृह. ५.७)</ref> इति श्रुतौ तस्य सर्वाधारत्वप्रसिद्धेः ।। इति प्राप्ते ब्रूमः---
<!-- APPAYYA !-->
<head>शिवार्कमणिदीपिकायाम्</head>
<head>अथ प्रथमस्याध्यायस्य तृतीयः पादः ।</head>
<head>अथ द्युभ्वाद्यधिकरणम् ।। १ ।।</head>
येषु विषयवाक्येषु श्रुतानां ब्रह्मलिङ्गानां पूर्वपक्षे न ब्रह्मलिङ्गत्वाक्षेपः नाप्यन्यत्रान्वयसम-
र्थनं किं तु विचारणीय एव धर्मिण्यन्वयः तद्विरोध्यब्रह्मलिङ्गप्राबल्योपपादनेन तत्समर्पक-
शब्दानां यथाकथञ्चिदब्रह्मणि योजनामात्रं तानि स्पष्टब्रह्मलिङ्गानि प्रथमपादे विचारितानि ।
येषु श्रुतानां तेषां ब्रह्म....येन तल्लिङ्गत्वाक्षेपः विचारणीय एव धर्मिण्यन्वयश्च तान्यनति-
स्पष्टब्रह्मलिङ्गानि ब्रह्मापलापान्यान्वयरहितपूर्वपक्षविषयत्वसाम्यात् तदनन्तरं द्वितीयपादे
विचारितानि । येषु श्रुतानां तेषां पूर्वपक्षे ब्रह्मलिङ्गत्वानाक्षेपेण ब्रह्मानपलापेन चान्यान्व-
यसमर्थनं तानि ब्रह्मापलापरहितपूर्वपक्षविषयत्वसाम्यादिदानीं विचार्यन्त इति पादार्थभेदः
सङ्गतिश्च<pratika>।।सू।।द्युभ्वाद्यायतनं स्वशब्दात् ।। १ ।।</pratika> <quote>‘यस्मिन्द्यौ’</quote>रिति मन्त्रे सप....द्युपृथिव्या-
दीनामाधारत्वेन श्रूयमाणः परमेश्वरो वायुर्वेति संशयं दर्शयति—<pratika>अत्रेति</pratika> । परमेश्वरकोटे-
रात्मश्रुतिर्बीजमिति स्पष्टम् । पूर्वपक्षकोटे<quote>‘रमृतस्यैष सेतु’</quote>रित्यनेन द्युभ्वाद्याधारस्य परमेश्व-
रान्यत्वप्रतीतिर्बीजमित्येतत्परमेश्वरादन्यो वेति पूर्वपक्षकोटिप्रदर्शनेन सूचितम् । तत्प्रती-
तिमुपजीव्यैव पूर्वपक्षयति—<pratika>एवं सतीति</pratika> । <quote>‘अमृतस्य सेतु’</quote> रित्यनेन द्युभ्वाद्याधारः परमेश्व-
रादन्यः प्रतीयते । अमृतशब्दो ह्यनादिमुक्तस्य परमेश्वरस्य वाचक इति निर्णीतमन्तर्याम्य-
