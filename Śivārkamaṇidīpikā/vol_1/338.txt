<pb n="338"/>
संहर्तृ ब्रह्मेत्युक्ते तस्य नित्यशुद्धस्य निरुपाधिकमङ्गलाकरस्य निस्संसारकलङ्कस्य
अज्ञानतमोमोहक्रोधादिकामङ्गलगुणसंकरप्रसङ्गः । स्वरूपलक्षणतया निर्णीतं
सर्वज्ञत्वनित्यतृप्तत्वादिकमनर्थमेव स्यात् । तस्मात् ब्रह्मणोऽन्य एतादृशगुणः
संहर्ता भवतीति पूर्वः पक्षः ।। सिद्धान्तस्तु—ब्रह्मैव सर्वसंहर्तृत्वेन श्रूयते ।
कुतः ? चराचरग्रहणात् । यदुक्तं निखिलचराचरप्रपञ्चभोक्‍तृत्वमयुक्तमिति तदेव
ब्रह्मत्वे लक्षणं, परिच्छिन्नशक्तेर्जीवस्य सकलचराचरसंहरणसामर्थ्याभावात्
<!-- APPAYYA !-->
त्वमवश्यमङ्गीकरणीयम् । <quote>‘यतो वाइमानी’</quote>त्यादि श्रुतौ तस्य प्रपञ्चोत्पत्तिस्थितिलयकारणत्वश्र-
वणात् <quote>‘एकैकं जालं बहुधा विकुर्वन्नस्मिन्क्षेत्रे संहरत्येष देवः । भूयस्सृष्ट्वा पतयस्तथेशस्सर्वाधिपत्यं
कुरुते महात्मे’</quote>तिश्वेताश्वतरोपनिषदि विशिष्य संहर्तृत्वश्रवणाच्चेत्याशङ्क्याह—<pratika>सर्वसंहर्तृ ब्रह्मे-
त्युक्त इति</pratika> । क्रोधादिकेत्यादिशब्देन रागो गृह्यते । तथा च परमेश्वरस्य संहर्तृत्वं क्रोधाधीनं
चेत् क्रोधस्य ज्ञानावरणमूलकत्वात्तस्य सर्वज्ञत्वभङ्गः । रागमूलकं चेन्नित्यतृप्तत्वभङ्गः । न च
परानुग्रहार्थं तत्संहार्यस्य ततोऽनुग्रहाभावात् तदन्यानुग्रहार्थमित्यपि न सार्वत्रिकम् । सार्व-
दिकनिर्व्याजनिरतिशयकरुणाशालिनो निग्राह्ये तदन्यत्र च करुणाया अविशिष्टत्वात् । अ-
तः परमेश्वरस्य संहर्तृत्वायोगात् <quote>‘यत्प्रयन्ती’</quote> त्यादिरुपादानत्वेन लयाधिष्ठानत्वपरतया <quote>‘अस्मि-
न् क्षेत्रे संहरति’</quote> इत्यादि श्रुतिः सद्वारकान्वयपरतया च योजनीयेति भावः । तस्मात्क्रोधादिगुण-
कस्संहर्ता परमेश्वरादन्यः स एव चोदाहृतमन्त्रप्रतिपाद्य इति पूर्वपक्षमुपसंहरति—<pratika>तस्मादिति</pratika> ।
सर्वसंहर्तृत्वं परमेश्वरस्यैव सम्भवति नान्यस्येत्युपपादनपूर्वकं तेनैव लिङ्गेनोदाहृतमन्त्रप्रति-
पाद्यः परमेश्वर इति सिद्धान्तयति—<pratika>सिद्धान्तस्त्विति</pratika> । अयमाशयः । नानेन मन्त्रेण किञ्चि-
त्प्रलयगतं चराचरसंहर्तृत्वमुच्यते किं तु पूर्वोत्तरसकलप्रलयानुयायि । प्रकरणोपपदादिसङ्को-
चकाभावात् चराचरगतस्योदनभावस्य लटा वर्तमानत्वव्यपदेशाच्च । न हि तस्य वर्तमान-
त्वमेतद्वाक्यश्रवणसमये तत्सत्त्वमपेक्ष्य समर्थयितुं शक्यम् । किं तु पूर्वोत्तरप्रलयानुयायि-
त्वेन प्रारब्धापरिसमाप्तित्वमपेक्ष्य समर्थनीयम् । अस्ति हि तत्कालमसत्यामपि क्रियायां पूर्वो-
त्तरकालानुयायित्वेन प्रारब्धापरिसमाप्ततामात्रमपेक्ष्य वर्तमानत्वव्यवहारः । यथा <quote>‘चैत्रसका-
शे वयमधीमह’</quote> इत्यनध्यायदिवसेष्वपि व्यवहारः । यथा वा <quote>‘मधुरायां वसामी’</quote>ति ग्रामान्तरग-
मनेऽपि व्यवहारः । अत एवैतादृशप्रयोगेषु <quote>‘वर्तमाने लडि’</quote>ति सूत्रतो लटः प्राप्तिर्नास्तीति
तेषु तदनुशासनार्थं सूत्रान्तरमारम्भणीयमिति एवं शब्दवार्तिककृता कात्यायनेन <quote>‘प्रवृत्तस्या-
विरामे शिष्या भवन्त्यवर्तमानत्वा’</quote>दिति वार्तिकेन पूर्वपक्षं कृत्वा <quote>‘न्याय्या त्वारम्भानपवर्गा’</quote>
दिति वार्तिकेन तत्रापि वर्तमानता न्याय्या प्रारब्धापरिसमाप्तत्वादिति सिद्धान्तितम् । एवं
सकलप्रलयानुयायिन्येतन्मन्त्रप्रतिपाद्ये संहारव्यापारे प्रतिकल्पं भिन्नस्य परिच्छिन्नशक्तिकस्य
गुणिरुद्रस्य न सामर्थ्यमस्ति । न च गुणिरुद्रसामान्यविषयोऽयं मन्त्रो योजनीयः । पूर्वो-
त्तरप्रलयद्वयानुयायिनः प्रपञ्चसंहर्तृत्वस्य वर्तमानापदेशलब्धस्य गुणिरुद्रे क्वचिदप्यसम्भवेन
सकलविशेषव्यावृत्तस्य सामान्येऽप्यसम्भवात् तस्यैवं मुख्यैकाश्रयत्वे सम्भवति गृहद्वये स-
कलपाकसामग्रीन्यायेन योजयितुमयुक्तत्वाच्च । तस्मात्परमेश्वरस्यैवेदं पूर्वोत्तरसकलप्रलयानु-
