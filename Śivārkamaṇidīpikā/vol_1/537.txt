<pb n="537"/>
विद्युति’ इत्यादिपूर्ववाक्यसंदर्भे प्रकृतादित्यादिसकलपुरुषकर्तृत्वस्य जीवेऽपि
विद्यमानत्वात्, कर्मशब्दस्यापूर्ववाचित्वात् अपूर्वस्य तदर्थत्वात्
<!-- APPAYYA !-->
रकाः । <quote>‘तद्यथा श्रेष्ठी स्वैर्भुङ्क्ते यथा वा स्वाः श्रेष्ठिनं भुञ्जन्त्येवमेवैष प्राज्ञ आत्मा एतैरात्मभि-
र्भुङ्क्ते एवमेवैत आत्मानः एतमात्मानं भुञ्जन्ती’</quote>ति वाक्यशेषे यथा प्रधानपुरुषः स्वकीयैर्भृत्या-
दिभिर्भोगसाधनान्युपहरद्भिः हेतुभिर्भोगान्भुङ्क्ते यथा च ते भोगसाधनान्युपहरन्तः प्रधा-
नपुरुषं पालयन्ति तथा वेदितव्यत्वेनोपदिष्टः आत्मा प्रकृतैरादित्यादिपुरुषैर्भुङ्क्ते ते च तं
पालयन्तीत्युक्तत्वात् । एवं च ये यस्य भोगोपकरणभूतास्ते तददृष्टजन्या इति आदित्यादि-
पुरुषोत्पत्त्यनुकूलादृष्टहेतुकृतिमान् जीवः कथं तेषां कर्तेति व्यपदेशं न लभेत । कार्यानुकूल-
कृतिमत्त्वं हि कर्तृत्वम् । न च कृतावदृष्टाद्वारकत्वं विशेषणम् । गौरवात् । न च तदुपादा-
नगोचरापरोक्षज्ञानादिमत एव तत्कर्तृत्वमिति नियमः । तदभावेऽपि <quote>‘चैत्रशब्दं करोती’</quote>
त्यादिव्यवहारदर्शनादिति । ननु, सकलपुरुषकर्तृत्वं जीवेऽपि सम्भवतु नाम, तथापि जीवगतं
तद्ग्राह्यं न परमेश्वरगतमित्यत्र किं नियामकमित्याशङ्क्य मूलयुक्तिमाह&mdash;<pratika>कर्मशब्दस्येति</pratika> ।
स्यादेतत् । कर्मशब्दस्यापूर्वे यथा रूढिरस्ति तथा क्रियत इति व्युत्पत्त्या कार्यमात्रे योगोऽ-
प्यस्ति । न च रूढिप्राबल्याद्योगो न ग्राह्य इति शङ्क्‍नीयम् । कर्मशब्दस्य चलनेऽपि रूढिस-
त्त्वेन चलनापूर्वरूढ्योर्विनिगमनाविरहात्परस्परकलहायमानयोर्लब्धोन्मेषस्य योगस्येह
प्रबलत्वात् । तथा च <quote>‘यस्य वैतत्कर्मे’</quote>त्यस्य प्रत्यक्षादिसन्निधापितं सकलं जगद्यस्य कार्यमि-
त्यर्थः पर्यवस्यतीति ब्रह्मलिङ्गसमर्पकमिदं कर्मपदमित्याशङ्क्याह&mdash;<pratika>अपूर्वस्येति</pratika> । आदित्या-
दिपुरुषकर्तृत्वं वेदितव्यपुरुषस्य कीदृशं विवक्षितमित्याशङ्कायामपूर्वद्वारकं विवक्षितमित्या-
काङ्क्षितार्थनिरूपणार्थतया कर्मशब्दस्यापूर्वरूढिरिहोपयुज्यते । स्वतस्तदाकाङ्क्षाविरहेऽप्यपूर्व-
द्वारकमिह कर्तृत्वं विवक्षितमिति ज्ञापनार्थतया वा सोपयुज्यते न तु चलनरूढिः।जीवस्याणुत्वेन
चलत्वं सम्भवदपि तत्प्रतिपादनस्य प्रकृतोपयोगित्वाभावात् तदुपयोग्यर्थग्रहणे सम्भ-
वत्यनर्थपरत्वकल्पनायोगात् जीवस्य चलनवत्त्वोपदेशेन कस्यचिदप्यतिशयस्यालाभाच्च ।
तथाच्च विनिगमनासिद्धेः कार्यसामान्ययोगादपूर्वरूढेः प्रबलत्वात् <quote>‘यस्य वैत’</quote>दिति वाक्यस्य
सकलजगद्यस्य कार्यमित्यर्थकल्पने <quote>‘यो वै बालाक एतेषां पुरुषाणां कर्ते’</quote>ति पृथङ्गि/?/र्देशवैयर्थ्य-
प्रसङ्गेन योगपरिग्रहस्यायुक्तत्वात् कर्मशब्दस्यापूर्वार्थत्वेन व्यवस्थितजीवलिङ्गसमर्पकमेव
कर्मपदं स्यादित्यभिप्रायः । ननु,तस्यापूर्वार्थत्वाङ्गीकारेऽपि नेष्टसिद्धिः । अपूर्वस्यापि पापपुण्या-
त्मकस्य परमेश्वरक्रोधप्रसादतया जीवधर्मत्वाभावादित्याशङ्कायाम<quote>‘पूर्वस्य तदर्थत्वा’</quote>दित्येतदेव
उत्तरम् । पूर्वस्मिन्पक्षे अपूर्वस्याहूतादित्यादिपुरुषकर्त्रर्थत्वेनोक्तत्वादित्यर्थः । अस्मिन्पक्षे जीवा-
र्थत्वात्तद्गतसुखदुःखभोगार्थत्वादित्यर्थः । अत्रायमभिप्रायः । यद्यप्यपूर्वं तत्स्वरूपपर्यालोच-
नायां परमेश्वरगतं, तथापि तदपूर्वहेतुकर्मानुष्ठातृजीवार्थं भवति एवं तदर्थसम्बन्धेनैव च पुण्य-
पापरूपस्य तस्य चैत्रीयत्वादिव्यवहारः <quote>‘अस्य पुण्यमस्य पाप’</quote>मिति । तेनैव च सम्बन्धेन चैत्रा-
दीनां तद्वत्त्वव्यवहारः <quote>‘पुण्यवानयं पापवानय’</quote>मिति । न त्वाश्रयाश्रयिभावेन । यथा गोधना-
दीनां चैत्रीयत्वादिव्यवहारः । चैत्रादीनां गोधनादिमत्त्वव्यवहारश्च स्वस्वाभिभावसम्बन्धे-
नैव । <quote>‘अस्य गावोऽस्य धनं’</quote> <quote>‘गोमान् धनवानि’</quote>ति । तस्मा<quote>‘द्यस्य वैतत्कर्मे’</quote>ति व्यपदेशो
