<pb n="575"/>
कर्मप्रकरणगतानां पुरुषसूक्तादीनामनुष्ठातृजीवपरत्वमेव समीचीनम्, न
<!-- APPAYYA !-->
ब्राह्मणानां प्रकरणभेदः पूर्वपक्षकोटिबीजम् । तेषां स्मृतिपुराणादीनां च नानादेवताविषयं
श्रुतिलिङ्गादिकमादिशब्दग्राह्यं कोटिद्वयस्यापि बीजम् । <pratika>पुरुषसूक्तादीनामिति ।</pratika> अयं
भावः । पुरुषसूक्तं तावत्सर्वेष्वपि वेदेषु कर्मकाण्डमध्य एवाग्निचयनादिप्रकरणेषु पठ्यते ।
ततश्च तस्य प्रकरणादवगम्यमानं कर्माङ्गत्वं तत्प्रतिपाद्यसमर्पकचेतनवाचिपुरुषशब्दसामर्थ्यरू-
पाल्लिङ्गात् कर्तृप्रकाशानद्वारकं पर्यवस्यति । अग्निचयनादिषु चेतनस्य हविरादिरूपेण विनि-
योगाभावात् तेषु पुरुषशब्दनिर्दिष्टदेवताविरहाच्च । न च कर्मानुष्ठाने तत्प्रत्युपयोगिदेहान्तर-
भोग्यस्वर्गकामनादिसिद्धये तत्प्रवृत्तेः पूर्वदेहातिरिक्तकर्तृभोक्तृरूपात्मनिश्चयापेक्षणेऽपि कर्मा-
नुष्ठानमध्ये तत्प्रकाशनं नापेक्षितमिति वाच्यम् । तन्मध्येऽ<quote>‘प्यगन्म सुवः सुवरगन्म’</quote>
<quote>‘अपाम सोमममृता अभूम’</quote> इत्यादिमन्त्रप्रतिपाद्यभाविस्वर्गप्राप्त्याद्यनुसन्धानार्थं देहातिरि-
क्तजीवात्मप्रतिपत्त्यनुवृत्तेरपेक्षितत्वात् । <quote>‘अगन्म सुव’</quote>रित्यादिमन्त्रेषु स्वर्गादिफलविवक्षायाः
फलदेवताधिकरणे स्थापितत्वात् । सम्भवति च पुरुषसूक्ततः देहातिरिक्तजीवात्मप्रतिपत्तिः ।
तत्र हि प्रथममेव सहस्त्रशीर्षा पुरुषः सहस्त्राक्षः सहस्त्रपात् सर्वभूमिव्यापकः तामतीत्योर्ध्वम-
वस्थाता च प्रतिपाद्यते । तत्रापरिमितसङ्ख्यापरः सहस्त्रशब्दः । ततश्चानादावस्मिन्संसारे
पर्यायेणापरिमितशरीरपरिग्रहादपरिमितमूर्धाननो भवति । एवं प्रतिपादनेनाक्षिशिरःपर्या-
येण तत्रतत्र देहे जन्मना सञ्चारेण सर्वभूतव्यापकः कदाचित् पक्षिजन्मना वायूद्धारणा-
भ्यासेन वा भूमिमतीत्यावस्थाता च यजमानो भवति । एवं प्रतिपादनेन चानादिकालप्रवृत्त-
तत्कर्मफलभूतापरिमितशरीरानुस्यूतः एकः कर्ता भोक्ता चात्मा सिद्ध्यति । यदि च <quote>‘सहस्त्र-
शीर्षे’</quote>त्यादिपदेषु व्यवस्थितसङ्ख्याविशेषपरः सहस्त्रशब्दः तथापि क्वचिज्जन्मनि शेषभावेन
सहस्त्रशीर्षा क्वचन शक्रभावेन सहस्त्राक्षः कदाप्यादित्यभावेन सहस्त्रपादित्यधरोत्तरमध्यलो-
कप्रधानभूतशेषक्रादित्यभावोपलक्षितत्रैलोक्यान्तर्गतसर्वप्राणिभावप्राप्त्युपयोगि <quote>‘वेदाहमेत’</quote>
मिति मन्त्रेण वर्ण्यते । यजमानो ह्यनादिकालप्रवृत्तापरिमितशरीरानुस्यूततया कालानव-
च्छिन्नो महान्भवति । आदित्यवर्णश्च <quote>‘प्राणाधिपस्सञ्चरति स्वकर्मभिः अङ्गुष्ठमात्रो रवितुल्य-
रूप’</quote>इति श्रुत्यन्तरप्रसिद्धेः । तमसः पारे दिव्ये धाम्नि भविता <quote>‘दिव्यं धामाशास्ते दिवि
ज्योतिरजरमारभेताम्’</quote> इत्यादिप्रस्तरप्रहरणपत्नीयाजहोमादिकरणमन्त्रप्रतिपन्नस्य दिव्यधाम-
प्राप्त्यादिफलस्य विवक्षितत्वात् । अङ्गेष्वर्थवादगतैव फलश्रुतिरविवक्षिता,करणमन्त्रप्रतिपन्ना
तु विवक्षितेति सूक्तवाकाधिकरणादिषु प्रसिद्धत्वात् । कर्मणामप्यन्तःकरणशुद्धिद्वारा
ब्रह्मसाक्षात्कारोपयोगितया मुक्तिफलकत्वसम्भवात् । <quote>‘अपाम सोमममृता अभूमे’</quote>ति मन्त्रे अमृ-
तत्वप्राप्तिद्वारतया ब्रह्मसाक्षात्कारस्य <quote>‘अदृश्म ज्योति’</quote>रिति वाक्येन दर्शितत्वाच्च । यजमानः
पर्यायेण देवमनुष्यादिरूपाणि तत्तदुचितनामानि चादृष्टद्वारेण संप्राप्य तैस्सहाभिमुख्येन
व्यवहरतीति <quote>‘सर्वाणि रूपाणी’</quote>त्यादि तदुत्तरार्धमप्युपपद्यते । <quote>‘धाता पुरस्ता’</quote>दिति मन्त्रेण
यदेतत्सूक्तप्रतिपाद्यपुरुषस्य धात्रा शक्रेण वर्णितत्वमुक्त्वा तद्वर्णितरूपेण तद्विशिष्ट एवामृ-
तत्वमित्युच्यते । तज्जीव एव सङ्गच्छते । न ब्रह्मणि । धात्रा शक्रं प्रति शक्रेण प्रतर्दनं प्रति
च वर्णितेनापहतपाप्मत्वादिना शरीराद्यतिरिक्तेन च रूपेण स्वात्मानं जानत एवामृतत्व-
