<pb n="267"/>
त्तिलयस्थित्याधारत्वं <quote>‘सर्वाणि ह वा इमानि भूतान्याकाशादेव समुत्पद्यन्ते आकाशं प्रत्यस्तं
यन्ति आकाशः परायण’</quote>मिति वाक्यत्रयेणात्रापि हेतुतयोपन्यस्तम् । अत एवात्र प्रसिद्धिद्यो-
तको हवै शब्दः । स हि प्रसिद्ध‍यपेक्षहेतुपरत्वे सफलतरः । तेन वस्तुपरिच्छेदराहित्यं लब्धम् ।
तल्लाभार्थमपि भूतशब्दोऽत्र योगेन सकलकार्यपरः । <quote>‘आकाशादेवे’</quote>त्यवधारणेनोपादानातिरि-
क्तकर्त्रसद्भावकृतवस्तुपरिच्छेदशङ्काप्यनवकाशीकृता । अवधारणस्य गृहमेधीयाधिकरण
पञ्चमपक्षन्यायेनोपात्तसजातीयव्यवच्छेदकतयात्राकाशस्योपादानत्वेन सकलजगन्मूलकारण-
त्वप्रतिपादने कर्तृतया प्रसक्तस्य मूलकारणान्तरस्यैव व्यवच्छेदत्वात् । अनाद्यनन्तकालव्या-
पिसकलजगन्मूलकारणत्वोक्त्यैव कालपरिच्छेदराहित्यमपि लब्धम् । <quote>‘आकाशो ह्येवैभ्यो
ज्याया’</quote>निति सकलकार्यप्रपञ्चज्यायस्त्वस्य <quote>‘तावानस्य महिमा । ततो ज्यायांश्च पुरुषः ।’</quote> <quote>‘ज्या-
यान्दिवो ज्यायानन्तरिक्षा’</quote>दित्यादिश्रुत्यन्तरसिद्धस्य वर्णनेन देशपरिच्छेदराहित्यं लब्धम् । पूर्वो-
त्तरसन्दर्भपर्यालोचनादनन्तत्वोपपादनार्थत्वेनावगतं कर्त्रन्तरादिनिरेपक्षासंकुचितसर्वभूतका-
रणत्वं तावदेकं ब्रह्मलिङ्गम् । एवमनन्तत्वत् । अनन्तत्वोपपादकत्वादेव संकोचासहिष्णु ज्याय-
स्त्वादिकमपि तल्लिड्गम् । एवं च सर्वभूतकारणत्वाद्युपपत्तिरूपेणोपक्रमोपसंहाररूपेण च तात्पर्य-
लिङ्गेनोपबृंहितमनन्तत्वमपि तल्लिङ्गमित्यनुक्तसिद्धम् । न च प्रतिष्ठात्ववदापेक्षिकत्वेन तद्यो-
जयितुमपि युक्तम् । वैषम्यात् । तथाहि । यत्रोपक्रमे कञ्चिद्दोषं सङ्कीत्य तद्दोषसमाधानं नोपससंहि्-
यते तत्र तन्मध्यगतवाक्यानां यथार्थाभ्युपगमेन तत्समाधानं लभ्यते तथा तदर्थोऽभ्युपगन्तव्यः ।
अत एव <quote>‘जामि वा एतद्यज्ञस्य क्रियते यदन्वञ्चौ पुरोडाशावुपांशुयाजमन्तरा यजति’</quote> <quote>‘विष्णु-
रुपांशु यष्टव्यः’</quote> <quote>‘प्रजापतिरुपांशु यष्टव्यः’</quote> अग्नीषोमावुपांशु यष्टव्यावजामित्वाये’ त्युपांशुयाजि-
विधिवाक्ये उपक्रमे पुरोडाशयागद्वयनैरन्तर्यकृते जामितादोषे उपसंहारे तत्समाधाने च
श्रूयमाणे तत्समाधानं मध्यगतवाक्येष्वन्तरावाक्ये यागविधान एव लभ्यते । न तु विष्णवा-
दिवाक्येषु यागविधान इति तेषु प्रत्यक्षमपि यागविधिं परित्यज्य अन्तरावाक्य एव कल्प्योऽपि
यागविधिः स्वीकृतः । यत्र तु मध्ये प्रतिपादनीयस्यान्यप्रतिपादनशेषत्वं न तत्रायं नियमः
प्रवर्तते । तद्यथा—<quote>‘यद्ग्राम्याणां पशूनां पयसा जुहुयाद्ग्राम्यान्पशूंञ्छुचार्पयेद्यदारण्यनामारण्या-
न्जर्तिलयवाग्वा वा जुहुयाद्गवीधुकयवाग्वा वा न ग्राम्यान्पशून्हिनस्ति नारण्या’</quote>नित्यादौ सङ्की-
र्तितस्य ग्राम्यारण्यपशुहिंसादोषस्यान्ते समाधानसङ्कीर्तनं मध्यगतवाक्यप्रतिपाद्यस्य जर्तिलग-
वीधुकशब्दवाच्यारण्यतिलारण्यगोधूमकृतयवाग्वोरग्निहोत्रवैकल्पिकद्रव्यत्वाभ्युपगम एव ल-
भ्यते न तु कस्यचिदपि । पयसस्तद्द्रव्यत्वाभ्युपगमे पशुहिंसादोषतादवस्थापत्तेः । अथापि न तथा-
भ्युपगम्यते । तदनन्तर<quote>‘मथो खल्वाहुरनाहुतिर्वै जर्तिलाश्च गवीधुकाश्च’</quote> <quote>‘पयसाग्निहोत्रं जुहुया’</quote>
दिति श्रवणेन पय एवाग्निहोत्रे द्रव्यं जर्तिलादिवाक्यं तु ग्राम्यारण्यपशुहिंसाराहित्येन प्रशस्त-
मपि जर्तिलयवाग्वादिकं यदपेक्ष्याहोम्यं तत्पयोऽत्यन्तं प्रशस्तमिति पयःप्राशस्त्यप्रतिपादनेन
तद्विधिशेष इति दशमे व्यवस्थापितत्वात् । एवमिहापि पृथिव्याः प्रतिष्ठात्वसङ्कीर्तनस्यान्त-
वत्त्वदोषोद्भावनेन देशकालपरिच्छिन्नत्वात् निरपेक्षप्रतिष्ठात्वयोग्यता नास्ति इत्यपि प्रदर्श्य
तदन्यस्यानन्तरस्य निरपेक्षप्रतिष्ठारूपस्य प्रतिपादने शेषत्वात् न तत्र स नियमः प्रवर्तते
किंत्वन्यप्रतिपादनशेषत्वरहितानन्तत्वप्रतिपादन एवानन्तत्वेनाकाशप्रतिपादनार्थमेव सर्वमिदं
