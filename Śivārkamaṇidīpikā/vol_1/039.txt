<pb n="039"/>
प्रामाण्यप्रतिपादनादीनां च ब्रह्मविचारोपयुक्तत्वाच्च धर्मविचारानन्तरं ब्रह्मविचा-
रः । साधनं विना साध्यानिष्पत्तेः । ब्रह्मबोधं प्रति धर्मस्य साधनत्वे <quote>‘तमेतं
वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन’</quote> इति
श्रुतिरेव भगवती प्रमाणम् । न च कर्मणो ब्रह्मबोधसाधनत्वे तदेव
विचार्यमनुष्ठेयं च किमनेन वेदान्तवाक्यविचारप्रयासेनेति वाच्यम् । तस्य
फलाभिसन्धिरहितस्य पापापनयनरूपचित्तशुद्धिसम्पादनद्वारा बोधहेतुत्वात ।
तथा चाभियुक्तस्मृतिः<quote>‘यस्यैते चत्वारिंशत्संस्कारा’</quote> इत्यादिना ‘स ब्रह्मणस्सायुज्यं
<!-- APPAYYA !-->
धिकरणमारभ्य तत्रतत्र विरोधसदसद्भावचिन्तामात्रं कृतम् । यथोक्तं द्वादशोपसत्ताधिकरणार-
म्भवार्तिके—<quote>‘बलाबलविविक्तानां श्रुत्यादीनामतः परम् । विरोधः क्वास्ति नास्तीति विषयः
परिशोध्यते ।।’</quote> इति । तस्मात्तात्पर्यलिङ्गप्रदर्शनेन वेदान्तानां ब्रह्मणि प्रामाण्यप्रतिष्ठापनप्र-
धानमिदं शास्त्रमिति ज्ञापनायोपक्रमादिकमेव समन्वयसूत्रे सङ्कीर्तितम् । यद्यप्युपक्रमादि-
स्वरूपं वेदोपक्रमाधिकरणादिषु श्रुत्यादिभ्यो लिङ्गादीनां विपरीतं बलाबलमनन्यथासिद्धत्वा-
दिकृतं स्रुवाधिकरणादिषु च किञ्चित्प्रदर्शितम् । तथापि तात्पर्यलिङ्गसद्भावव्यवस्थापनपूर्वकं
तत्कृतं श्रुत्यादीनां विपरीतं बलाबलं धर्ममीमांसायां न चिन्तितम् । इह तु तदेव प्रायशश्चि-
न्त्यते । वेदान्तानां ब्रह्मपरत्वनिर्णये तदुपयोगात् । यथा चैतत्तथा तत्रतत्राधिकरणे स्फुटीक-
रिष्यामः । ननु, धर्मस्य ब्रह्मबोधहेतुत्वोक्तिरयुक्ता । मेयसिद्धिर्हि मानाधीना । न तु यज्ञाद्यनु-
ष्ठानाधीना । ततश्च यज्ञाद्यनुष्ठानं विनापि ब्रह्मबोधः प्रमाणप्रवृत्तौ सत्यां स्वयमेव निष्पद्येते-
ति न तदर्थं धर्मविचारापेक्षेत्याशङ्क्याह---<pratika>साधनं विनेति</pratika> । प्रमाणत्वाभिमतस्यापि
प्रमेयसिद्धौ साधनत्वं साधनत्वग्राहकप्रमाणाधीनम् । तद्यज्ञाद्यनुष्ठानेऽप्यविशिष्टमिति ब्रह्म-
बोधे तस्यापि साधनत्वात्तद्विना ब्रह्मबोधस्य निष्पत्तिर्न सम्भवतीत्यर्थः । किं तद्ध-
र्मस्य ब्रह्मबोधे साधनत्वग्राहकं प्रमाणमित्याकाङ्क्षायामाह—<pratika>धर्मस्येति</pratika> । तर्हि श्रुतिप्रामाण्या-
त्तपश्चर्ययेव यज्ञाद्यनुष्ठानेनैव परमे श्वरसन्निधानपूर्वकं तत्वदर्शनं तत एव मोक्षश्च भविष्यतीति
माभूद्वेदान्तविचार इत्याशङ्क्य निराकरोति—<pratika>नचेति । तस्येति</pratika> । स्यादेतदेवं यद्यैहिकामुष्मि-
कवरदानार्थशिवसन्निधानपूर्वके त१द्दर्शने तपश्चर्याया इव मोक्षप्रदानार्थशिवसन्निधानपूर्वके
त२द्दर्शने यज्ञाद्यनुष्ठानस्य कारणत्वमुदाहृत श्रुत्योच्येत नत्वेवम् । किंतु पापापनयनरूपचित्तशु-
द्धिद्वारा वेदान्तविचारादिप्रामाण्यसम्पादनेन तद्वेदनहेतुत्वमेव तयोच्यत इत्याशयः । उदा-
हृतश्रुतावप्रतीतद्वारविशेषावगतिः कुत इत्याकाङ्क्षायामाह—<pratika>तथाभियुक्तेति</pratika> । <quote>‘यस्यैते’</quote>
इत्यादिका गौतमस्मृतिः । तत्र गर्भाधानपुंसवनसीमन्तोन्नयनजातकर्मनामकरणान्नप्राशन-
चौलोपनयनानि चत्वारि वेदव्रतानि समावर्तनं विवाहः पञ्चमहायज्ञाख्याः देवपितृमनु-
ष्यभूतब्रह्मयज्ञाः अष्टकापार्वणश्राद्धश्रावण्याग्रहायणीचैत्र्याश्वयुजीति सप्त पाकयज्ञाः
अग्न्याधेयमग्निहोत्रं दर्शपूर्णमासावाग्रयणं चातुर्मास्यानि निरूढपशुबन्धः सौत्रामणीति सप्त
हविर्यज्ञाः अग्निष्टोमोऽत्यग्निष्टोम उक्थ्यः षोडशी वाजपेयोऽतिरात्रोऽप्तोर्याम इति सप्त सोम-
संस्था इत्येवं चत्वारिंशतं कर्माण्यनुक्रम्य तेषु संस्कारशब्दः प्रयुक्तः । तेनैतेषां कर्मणां
<note>(१)-(२) <quote>‘तत्त्वदर्शने’</quote> इत्युभयन्न पाठान्तरं दृश्यते ।</note>
