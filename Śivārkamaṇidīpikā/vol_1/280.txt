<pb n="280"/>
छन्दोऽभिधायी शब्दः सादृश्यादर्थान्तरे प्रयुज्यमानो दृश्यते, यथा संवर्गविद्या-
यां <quote>‘ते वा एते पञ्चान्ये दश सन्तस्तत्कृतम्’</quote> इत्युपक्रम्य <quote>‘सैषा विराट्’</quote>
इत्युक्तम् । तथा च सर्वात्मकतया परमेश्वरस्य लिङ्गेन गायत्रीप्रकरणबाधः। अतः
परमेश्वर एव ज्योतिरिति ।।
भूतादिपादव्यपदेशोपपत्तेश्चैवम् ।। २७ ।।
<!-- APPAYYA !-->
तायां गायत्रीगतं पादचतुष्टयवत्त्वरूपं सादृश्यं निमित्तमिति कुतोऽवगन्तव्यम् । न तावच्च-
तुष्पदेत्यस्य गायत्रीछन्दोरूपसादृश्यप्रतियोगिविशेषणत्वबलात् तस्य भूतपृथिवीशरीरहृदया-
त्मकपादचतुष्टयवत्त्वार्थकत्वस्य छन्दोरूपगायत्र्याश्चाग्रिमसूत्रे सूत्रकृतैव वक्ष्यमाणत्वात् ।
नापि स्वतःप्रसिद्धिबलात् गायत्रीषु त्रिपादत्वस्यैव । प्रसिद्धेः । न च कविसमयप्रसिद्धिबलात् ।
कीर्तिधावल्यादिष्विव गायत्रीचतुष्पादत्वे तदसम्प्रतिपत्तेः । न च क्वचिद्दर्शनबलात् । प्रायि-
कस्य प्रसिद्धसादृश्यस्यैव सादृश्योक्तिषु ग्राह्यत्वात् । अन्यथा <quote>‘वराहं गावोऽनुधावन्ती’</quote>त्यत्र
वायसस्यापि वराहशब्दार्थत्वापत्त्या यववराहाधिकरणविरोधप्रसङ्गात् । औपाधिक्याः कस्या-
श्चिद्गोर्द्विपात्त्वसम्भवेन वायसे तत्सादृश्योपपत्तेः । एतेन प्रसिद्धगायत्र्या गायत्र्यां चतुष्पाद-
त्वकल्पनापक्षोऽप्यपास्तः। प्रसिद्धायां गवि वामदक्षिणभागस्थयोः द्वयोर्द्वयोः पादयोः ऐक्या-
रोपेण द्विपात्त्वकल्पनया वायसे तत्सादृश्यस्याप्युपपादनसम्भवेन पूर्वोक्तविरोधप्रसङ्गात् ।
तस्मादिह गायत्रीशब्दस्य गायत्रीशरीरकपरमेश्वरपरत्वस्योपपन्नत्वात्तद्विषयतया सूत्रव्या-
ख्यानस्यापि भाष्यान्तरदृष्टस्योपलक्षणमिदं भाष्यकारकृतं सूत्रव्याख्यानमिति द्रष्टव्यम् ।
गायत्रीशब्दस्य सादृश्यपरत्वेन व्याख्यानेऽपि हि पादचतुष्टयवत्त्वेन सादृश्यवर्णनं षाड्विध्येन
सादृश्यास्याप्युपलक्षणमित्यन्योपलक्षणत्वमाश्रयणीयम् । सहोपात्तयोश्चतुष्पदत्वषाड्विध्ययो-
रन्यतरेणैव सादृश्यं विवक्षणीयमित्यत्र विनिगमनाविरहात् षट्सु षट्स्वक्षरेषु कल्पितैः पादै-
श्चतुष्पादत्वस्येव कल्पितेषु चतुर्षु पादेषु प्रतिपादं षड‍्भिष्षड‍्भिरक्षरैः प्रसिद्धेषु त्रिषु पादेषु
षड‍्भिरर्धैर्वा षाड्विध्यस्यापि सम्भवाच्च । <pratika>लिङ्गेनेति</pratika> । ब्रह्म श्रुत्योरप्युपलक्षणम् । प्राथमिक-
त्वादनन्यथासिद्धत्वाच्च लिङ्गस्य विशिष्य ग्रहणम् । <pratika>गायत्रीप्रकरणबाध इति</pratika> । गायत्री-
शब्दस्य परमेश्वरपरतयोपपादितत्वा <quote>‘द्गायत्री वा इदं सर्वं भूत’</quote>मित्यादिसन्दर्भस्य गायत्री-
प्रकरणत्वबाध इत्यर्थः ।। एवं गायत्रीविषयसन्दर्भेकवाक्यतया श्रुतिसङ्घटिते तदुपरितनस-
न्दर्भे दृष्टैः श्रुतिलिङ्गैर्गायत्री न छन्दः परमेश्वर इति प्रसाधितम् । तत्सन्दर्भगतलिङ्गबलेनापि
तथाऽवसीयत इत्येतदर्थत्वेनोत्तरसूत्रमवतारयति ।। सू ।। <pratika>भूतादिपादव्यपदेशोपपत्ते-
श्चैवम्</pratika> ।।२७।। सैषा चतुष्पदे’ति व्यपदेशः तेषामृच्यत्रार्थवशेन पादव्यवस्थेत्युक्तरूपपादच-
तुष्टयवत्त्वेन न भवति । किं तु प्राग्वर्णितभूतादिरूपांशचतुष्टयवत्त्वेन । तथा हि—प्रथमवा-
क्येन तावद्गायत्र्यास्सर्वभूतात्मत्वमुक्तम् । तदनन्तरं या वै सा गायत्री’त्यादिवाक्यत्रयेण
तस्याः पृथिवीशरीरहृदयात्मत्वं क्रमेण दर्शितम् । अतो भूतादिशब्दोक्ताश्चत्वारोंशा लब्धा
इति तथाभूतांशचतुष्टयवत्त्वेन चतुष्पदत्वव्यपदेश इति युक्तम् । ननु वाग्वै गायत्री’ति वा-
क्येन गायत्र्या वागात्मत्वमप्युक्तम् । तथा च पूर्वं वाचा सह पञ्चांशा लब्धा इति तद्विषयत्वे
पञ्चपदेति स्यात् । न चतुष्पदेति । उच्यते । तस्मिन्वाक्ये प्रसिद्धगायत्र्यामेव वाग्रूपत्वान्वये
सति तथाभूतगायत्रीसादृश्येन तच्छरीरकत्वेन वा तत्रत्यगायत्रीशब्दः परमेश्वरपरः। यथा
