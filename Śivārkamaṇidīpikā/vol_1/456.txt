<pb n="456"/>
स्तुतिध्यानादिषु कर्मसु समर्थाः । <quote>‘इन्द्रो वृत्राय वज्रमुदयच्छत्’</quote> इत्यादीनां प्रा-
माण्यात् तेषां विग्रहवत्त्वमिति चेत्-न, विध्येकवाक्यतापन्नानामन्यत्र तात्पर्या-
<!-- APPAYYA !-->
ते चेतना वेत्यत्रैव विवादस्सोऽपि निरवकाशः । <quote>‘इन्द्रो वृत्राये’</quote>त्याद्यर्थवादै’र्वज्रहस्तः पुर-
न्दर’ इत्यादिमन्त्रैश्च तेषां चेतनत्वस्य सविग्रहत्वस्य च सिद्धेरित्याशङ्कते---<pratika>इन्द्रोवृत्रायेति ।</pratika>
विधेयस्तावकतयार्थवादानां प्रयोगान्तरानुष्ठेयार्थस्मारकतया मन्त्राणां च विध्येकवाक्यता-
पन्नानां देवताविग्रहादौ तात्पर्याभावेन न तैस्तत्सिद्धिरिति परिहरति---<pratika>विध्येकवाक्यतेति</pratika> ।
स्यादेतत् । तेषां विध्येकवाक्यत्वेऽप्यवान्तरसंसर्गप्रतीतिस्तावदस्त्येव । अत एव जैमिनिनापि
<quote>‘अविशिष्टस्तु वाक्यार्थः’</quote> <quote>‘अर्थैकत्वादेकं वाक्यं’</quote>मित्यादिसूत्रैर्मन्त्राणां वाक्यार्थवत्त्वं दर्शि-
तम् । तद्विरोधिनश्च शास्त्रादयो मन्त्राधिकरणे परिहृताः । अपरिपूर्णेषु मन्त्रवाक्येषु तदर्थ-
प्रतीत्युपपादकौ चानुषङ्गाध्याहारा<quote>‘वनुषङ्गो वाक्यसमाप्तिः’</quote> <quote>‘व्यवायान्नानुषज्यत’</quote> इति सू-
त्राभ्यां दर्शितौ । अर्थवादवाक्यानामर्थवत्त्वविरोधिनश्च तदर्थशास्त्रदृष्टविरोधादयोऽर्थवादा-
धिकरणे परिहृताः । तदर्थप्रतीत्युपपादकाश्च तत्कार्यकरत्वादिलक्षणास्तत्सिद्धिपेटिकायां द-
र्शिताः । मन्त्रवाक्यार्थप्रतीतिमुपजीव्यैव तृतीये इन्द्रपीताधिकरणपात्नीवताधिकरणत्रिंश-
दधिकरणप्रभृति<quote>‘ष्विन्द्रपीतस्ये’</quote>ति भक्षमन्त्रगतस्य विशेषणस्योहानूहचिन्ता नवमे <quote>‘दर्भैस्तृ-
णीत हरितैरिन्द्रागच्छ हरिव आगच्छे’</quote>त्यादिषु द्रव्यदेवताविशेषणानामूहानूहचिन्ता च प्रव-
र्तिता । अर्थवादवाक्यार्थप्रतीतिमुषजीव्यैव रात्रिसत्रे सत्रस्य प्रतिष्ठाफलत्वं ज्योतिष्टोमश-
ब्दस्य सोमयागमात्रविषयत्वं द्वादशाहविकारेषु तदीयमध्यमदशरात्रस्य प्रवृत्तिः गवामयने
त्र्यणीकायां स्वस्थानवृद्धिरित्याद्यर्थजातं निर्णीतम् । तथा च तस्याः मन्त्रार्थवादवाक्यार्थ-
भूतावान्तरसंसर्गप्रतीतेरसति बाधे प्रमात्वावश्यंभावात्तत्र तत्रार्थेषु प्रामाण्यं तात्पर्याभावेऽप्य-
निवार्यमिति चेत् । मैवम् । शब्दस्य तात्पर्यविषय एव प्रामाण्यव्यवहाराभावात् । अन्यथा-
श्वित्रिरजककर्तृकवस्त्रशोधनतात्पर्येण प्रयुक्ताद्वाक्याद्वक्तृतात्पर्ययुक्तार्थ एव प्रतीत्युत्पत्तावपि
कस्यचित्समीपतो गच्छति शुनके पदव्युत्पत्तिमात्रेण तस्य तत्रापि प्रामाण्यप्रसङ्गात् । न
चेष्टापत्तिः । तस्य ह्यनुमितेः पर्वत इव प्रामाण्यव्यवहाराभावात् लोकव्यवहारमनादृत्य
स्वकल्पितमर्यादामवलम्ब्य प्रामाण्याभ्युपगमे <quote>‘जर्तिलयवाग्वा वा जुहुयाद्गवीधुकयवाग्वा वा न
ग्राम्यान्पशून्हिनस्ति नारण्यानथो खल्वाहुरनाहुतिर्वै जर्तिलाश्च गवीधुकाश्चे’</quote>ति <quote>‘पयसाग्निहोत्रं
जुहुया’</quote>दित्यग्निहोत्रद्रव्यविधायके महावाक्ये जर्तिलगवीधुकवाक्ययोर्ग्राम्यारण्यपशुहिंसारा-
हित्येन प्रशस्तयोरपि जर्तिलगवीधुकयोर्यदपेक्षयानाहुतित्वं तत्पयः प्रशस्ततरमिति पयोविध्येक-
वाक्यतया तत्रैव तात्पर्येऽपि....स्तवनबलाच्च जर्तिलगवीधुकयवाग्वोर्विकल्पेनाग्निहोत्रहोमे
द्रव्यत्वविधिप्रतीतेरपि सम्भवंत्याः प्रमात्वस्यानिवार्यत्वेन तयोस्तत्रापि प्रामाण्यप्रसङ्गात् । न
<quote>‘न्वेतस्यैव रेवतीषु वारवन्तीयमग्निष्टोमसामकृत्वा पशुकामो ह्येतेन यजेते’</quote>ति रेवत्याधारवारव-
वन्तीयसामसाध्याग्निष्टोमस्तोत्रविशिष्टक्रतुविधायकवाक्ये <quote>‘रेवतीषु वारवन्तीय’</quote>मित्यंशस्य<quote>‘रेव-
तीर्णस्सधमाद’</quote> इत्यादिऋगाधारवारवन्तीयसामरूपेऽग्निष्टोमस्तोत्रविशेषणे तात्पर्याभावेऽपि
प्रामाण्यं दृष्टम्। न हि तद्विशेषणं <quote>‘सोमेन यजेते’</quote>त्यादि विशिष्टविधाविव तात्पर्यवत् वक्तुं शक्यम्।
अनुपपत्तिप्रसङ्गात् । न चाक्षेपाद्विशेषणलाभः । आक्षेपाद्विशेषणप्रसिद्धौ सत्यां विधिर्वि-
