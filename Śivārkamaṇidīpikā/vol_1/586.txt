<pb n="586"/>
<head>सूत्रार्थचन्द्रिकायाम्</head>
<head>अथ सर्वव्याख्यानाधिकरणम् ।। ७ ।। ८ ।।</head>
<sutra>सू ।। एतेन सर्वे व्याख्याता व्याख्याताः ।। २८ ।।</sutra>
<p><pratika>भगवत्पादमते</pratika>, ननु माभूत्प्रधानं जगदुपादानं तथापि न ब्रह्मेपादानत्वं सिध्यति परमाण्वादीनामपि तदुपादानानां
श्रुतिषूपलभ्यमानत्वादित्याशंक्य परिहरति&mdash;<pratika>सू ।। एतेन सर्वे व्याख्याता व्याख्याताः ।। २८ ।।</pratika> अस्याधिकरणस्य
<quote>‘अणोरणीयान्’</quote> <quote>‘अण्व्य एवेमा धानाः’</quote> <quote>‘असदेवेदम्’</quote> इत्यादिवाक्यानि विषयः । अण्वादिवादाः श्रौता वा न वेत्यण्वादि
शब्दानां परमाणुविषयत्वाविषयत्वाभ्यां संशयः । अणुशब्दस्य परमाणुषु प्रसिद्धत्वात् <quote>‘असद्वा इदम्’</quote> असदेवेदम्’ इत्यादि-
शून्यवादात् <quote>‘अण्व्य एवेमा धानाः’</quote> इति जगतो मृद्द‍ृष्टान्तात् ब्रह्मणः प्रकृतित्वे वटधानादृष्टान्तात् अण्वादीनामपि तत्प्र-
कृतित्वयोगाच्च अण्वादिवादाः श्रौता एव, ततो न पूर्वोक्तसमन्वयसिद्धिरिति पूर्वपक्षः । <pratika>सिद्धान्तस्तु</pratika>, <quote>‘अणोरणीया’</quote>
नित्यादावण्वादिशब्दानामात्मनः सूक्ष्मतया प्रत्यक्षाद्यगोचरत्वाभिधायित्वाभ्युपगमात् <quote>‘असदेवेद’</quote> मित्यादेः समाहितत्वात्
मृदादिदृष्टान्तानां प्रतिज्ञानुरोधित्वात् धानादृष्टान्तस्यापि तदनुरोधेन गौणत्वात् <quote>‘अणुः पन्था’</quote> इति ज्ञानमार्गस्तुतेश्च
अण्वादीनां प्रधानवदशब्दत्वादुक्तानि वाक्यानि ब्रह्मपराण्येव । ततस्सिद्धस्समन्वयो ब्रह्मणि सर्वेषां वेदान्तानामिति ।
<pratika>सूत्रार्थस्तु, एतेन</pratika>=प्रधानकारणवादन्यायकलापेन <pratika>सर्वे</pratika>=अण्वादिकारणवादा अपि । <pratika>व्याख्याता</pratika>=प्रतिषिद्धतया
व्याख्याता वेदितिव्याः । तेषामपि प्रधानवदशब्दत्वाद्वेदविरुद्धत्वाच्चेत्यर्थः । पदद्विरुक्तिरध्यायसमाप्तिं द्योतयति । <pratika>अस्मिन्पा-
देऽष्टावधिकरणानि । सूत्राण्यष्टाविंशतिः</pratika> ।। इदंमतरीत्यास्मिन्नध्याये <pratika>एकोनचत्वारिंशदधिकरणानि
।। ३९ ।। सूत्राणि तु चतुस्त्रिंशदधिकं शतम् ।। १३४ ।।</pratika></p>
<p><pratika>श्रीकण्ठमते, ।। सू ।। एतेन सर्वे व्याख्याता व्याख्याताः ।। २९ ।।</pratika> अस्य कर्मप्रकरणपठितानि पुरुषसूक्तशतरुद्रीयादीनि
स्मृतिपुराणादीनि च विषयः । एषां तात्पर्यलिंगसमन्वयेन ब्रह्मबोधकत्वमस्ति वा न वेति प्रकरणभेदादिना रांशयः । कर्मप्रकरणपठि-
तानामेषामनुष्ठातृजीवपरत्वमेव युक्तं न ब्रह्मबोधकत्वमिति पूर्वपक्षः । तेषु परमेश्‍वरलिंगानां सकलकारणत्वादीनां दर्शनात् लिंगेन
प्रकरणबाधस्य युक्तत्वाच्च तेषां तात्पर्येण ब्रह्मबोधकत्वं सिद्धमिति सिद्धान्तः । <pratika>एतेन</pratika>=<quote>‘जन्माद्यस्य यत’</quote> इत्यादिना एत-
दन्तेन वेदान्तवाक्यव्याख्यानेन । <pratika>सर्वे</pratika>=कर्मकाण्डमध्यपातिनः पुरुषसूक्तशतरुद्रीयप्रभृतयः स्मृतीतिहासपुराणाभियुक्तसूक्ति-
विशेषाश्च <pratika>व्याख्याताः</pratika> वेदितव्या इति सूत्रार्थः । द्विरुक्तिरध्यायसमाप्तिद्योतिनी ।। अस्मिन्पादे <pratika>सप्ताधिकरणानि ।। ७ ।।
सूत्राण्येकोनत्रिंशत् ।। २९ ।।</pratika> आहत्यास्मिन्नध्याये <pratika>एकोनचत्वारिंशदधिकरणानि ।। ३९ ।। सूत्राण्यष्टत्रिं-
शदधिकं शतम् ।। १३८ ।।</pratika></p>
<p><pratika>रामानुजमते</pratika>, अस्य अनुदाहृतानि अन्यानि जगत्कारणवाक्यानि विषयः । किमेते वाक्यविशेषा उक्तलक्षणचिदचि-
द्विलक्षणब्रह्मपराः उतान्यपराः इति संशयः । अविचारितार्थत्वादेव तेषामुक्तलक्षणब्रह्मबोधकत्वं न युज्यत इति पूर्वपक्षः ।
अनेन पादचतुष्टयोक्तन्यायकलापेन जगत्कारणप्रतिपादनपरास्सर्वे वाक्यविशेषाः चेतनाचेतनविलक्षणसर्वज्ञसर्वशक्तिब्रह्मपरा
एव नान्यपरा इति सिद्धान्तः ।। अस्मिन्पादेऽ<pratika>ष्टावधिकरणानि ।। ८ ।। सूत्राण्येकोनत्रिंशत् ।। २९ ।।</pratika> आहत्या-
स्मिन्प्रथमाध्याये <pratika>पञ्चत्रिंशदधिकरणानि ।। ३५ ।। अष्टत्रिंशदधिकं शतं सूत्राणि ।। १३८ ।।</pratika></p>
<p><pratika>आनन्दतीर्थमते, सू ।। एतेन सर्वे व्याख्याता व्याख्याताः ।। २९ ।। एतेन</pratika>=पूर्वोक्तहेतुनैव । <pratika>सर्वे</pratika>=शून्या-
दिशब्दाः । <pratika>व्याख्याताः</pratika>=मुख्यतो भगवद्वाचिन एवेत्यर्थः । एतदध्यायादिमारभ्यान्तमुक्तस्यार्थस्यावधारणार्थमध्यायान्ते
द्विरुक्तिरित्यर्थः । अस्य <quote>‘असद्रा इदमग्र आसी’</quote> दित्यादिषु श्रूयमाणा असच्छून्यादिशब्दा विषयः । सर्वदेशकालसंबन्धि-
निषेधप्रतियोगित्वरूपस्यात्त्वस्य विष्णुगतत्वे तस्य निःस्वरूपतापातात् निःस्वरूपस्य नियमनाभावेन तस्य तथास्वातन्त्र्या-
भावाच्च असच्छून्यादिशब्दवाच्यो न विष्णुः । इति पूर्वपक्षः । शं स्वसुखादन्यसुखम् ऊनयति अल्पं करोतीत्यादिव्युत्पत्त्या
शून्यादिशब्दवाच्यत्वस्य सर्वस्यापि तादधीन्येन तत्तच्छब्दवाच्यत्वस्य च भगवति विष्णावुपपत्तेश्च युक्तं भगवत्येव सर्ववैदिक-
शब्दसमन्वय इति सिद्धान्तः ।। अस्मिन्पादे <pratika>सप्ताधिकरणानि ।। ७ ।। सूत्राण्येकोनत्रिंशत् ।। २९ ।।</pratika> आहत्यास्मि-
न्नध्याये <pratika>एकोनचत्वारिंशदधिकरणानि ।। ३९ ।। सूत्राणि तु पंचत्रिंशदधिकं शतम् ।। १३५ ।।</pratika></p>
<lg><l>यं प्रासूत विशुद्धशीलमनधं वृद्धांबिकाख्या सती
यं मृत्युञ्जयशर्मणो बुधमणेर्भाग्यं विदुस्साधवः ।</l>
<l>वाधूलान्वयजन्मनोऽस्य सुधियो हालास्यनाथाह्नय-
स्येयं सत्कृतिरेधतामिह चतुर्भाष्यानुगा चन्द्रिका ।।</l></lg>
