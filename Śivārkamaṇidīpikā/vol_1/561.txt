<pb n="561"/>
विश्वाकारत्वं प्रकृतिरूपत्वेन संभवति । <quote>‘मायां तु प्रकृतिं विद्यात्’</quote> इति मायायाः
प्रकृतित्वं श्रूयते । <quote>‘तस्माद्विराडजायत । विराजो अधि पूरूषः’</quote> इति पुरुषस्य प्रकृ-
तित्वमाम्नायते । अतस्तयोरेव प्रकृतित्वेन जगदाकारत्वमुचितमित्यत आह---
<sutra>।। सू ।। साक्षाच्चोभयाम्नानात् ।। २५ ।।</sutra>
साक्षात् प्रत्यक्षमेव वेदान्तभागेषु परमेश्वरस्य प्रकृतित्वेन जगदाकारत्वं
निमित्तत्वेन जगत्पतित्वं च श्रूयते । तथाहि---<quote>‘विश्वाधिको रूद्रः’</quote> इत्यादिना
यथा विश्वाधिकत्वमवगम्यते, तथा <quote>‘सर्वो वै रूद्रः’</quote> इत्यादिना प्रकृतित्वाद्विश्व-
रुपत्वमपि श्रूयते । शतरुद्रीये---<quote>‘नमो हिरण्यबाहवे’</quote> इत्यारभ्य <quote>‘कुलुञ्चानां
पतये’</quote> इत्यन्तेन विश्वाधिपत्यं ततश्च <quote>‘नमः पर्ण्याय च प्रर्णशद्याय च’</quote> इत्येत-
<!-- APPAYYA !-->
पुरूषश्चेत्युपादानान्तरम् । अतस्तस्मात् जायमानत्वमेव श्रुत्यर्थ इत्यभिप्रेत्य तथा व्याख्या-
तम् । अत एव मन्त्रार्थकथने विश्वोत्तीर्णत्वेन विशेषितः । उपादानान्तरसद्भावे च श्रुत्य-
न्तरोदाहरणं कृतम् <pratika>।। सू ।। साक्षाच्चोभयाम्नानात् ।।२५।। प्रकृतित्वेनेति</pratika> । नन्वन्तर्या-
म्यधिकरणे चान्तर्यामिभावेन जगदाकारत्वं तत एव <quote>‘सर्वो वै रूद्र’</quote>इत्यादिश्रुतिषु जगद्वाचि-
भिश्शब्दैः परमेश्वरस्य निर्देश इति चोक्तम् । इह कथं सर्वोपादानत्वेन जगदाकारत्वादिति ।
नैष दोषः । उभयथाप्युदाहृतश्रौतनिर्देशोपपत्तेः अनयोः प्रकारयोर्यं कञ्चित्प्रकारमादाय
उदाहृताधिकरणेषूद्भावितशङ्कासमाधानसम्भवाच्च । पूर्वं तथोक्तमिदानीमित्थमुच्यते । तथा
च सूक्ष्मचिदचिद्विशिष्टः परमेश्वर उपादानं स्थूलचिदचिद्विशिष्टः कार्यमिति कारणश-
रीरे च विशेष्यभावेन चेतनाचेतनात्मकप्रपञ्चानुप्रवेशोऽन्तर्यामिभावेन वेत्युभयथाप्य-
विशिष्टे परमेश्वरस्य तदनुप्रवेशे प्रपञ्चवाचिनां शब्दानां नीलादिशब्दवदप्रधानभूतवि-
शेषणवाचितयावा देवमनुष्यादिशब्दवच्छरीरवाचितया वा परमेश्वरपर्यन्तत्वलाभादुभय-
थापि श्रुतिषु प्रपञ्चवाचिभिश्शब्दैः परमेश्वरस्य निर्देश उपपद्यते । यथा कथञ्चित्तदुपपत्तौ च
कथं जीववाचिशब्दैः परमेश्वराभिधानमिति पूर्वाधिकरणशङ्कासमाधानं सम्भवति । वि-
श्वोत्तीर्णस्य कथं विश्वाकारत्वमित्यन्तर्याम्यधिकरणे तदधिकरणकृतशङ्कासमाधानमपि
विश्वान्तर्यामितया विश्वोपादानतया वा विश्ववाचकशब्दानां परमेश्वरे प्रयोगेण विश्वा-
कारत्वावसायाल्लभ्यते । विश्वोत्तीर्णत्वं च, विश्वाकारत्वस्याप्याम्नातस्य त्यागायोगादिति ।
न चोभयोर्विरोधः । जीवेषु तेवमनुष्यत्वाद्याकारत्वस्य देवमनुष्यादिशरीरेभ्योऽधि-
कत्वस्य च समावेशात् । हेयवस्त्वनुप्रवेशप्रयुक्तदोषप्रसङ्गशङ्का तु <quote>‘न स्थानतोऽपी’</quote>त्यधिकर-
णे सूत्रकृतैव निराकरिष्यते । एवं यत्रोभयथा श्रुत्यर्थसम्भवः उभयथापि तत्रतत्र
सङ्गतिश्च तत्र क्वचिदधिकरणे कस्यचित्प्रकारस्योक्तिः अन्यत्र प्रकारान्तरस्य इत्येषा
शैली पूर्वमीमांसकानामपि दृश्यते । यथा <quote>‘दर्शपूर्णमासयोरुपस्तृणात्यभिघारयति द्विर्हवि-
षोऽवद्यति चतुरवत्तं जुहोती’</quote>ति श्रूयते । तत्र चतुरवत्तवाक्ये अवत्तहोमविधिः ततोऽर्थप्रा-
प्तमवदानमनूद्य द्व्यवदानवाक्ये हविषो द्विरवदातव्यमिति विधिः उपस्तरणाभिघारणद्व्यव-
दानगतप्रचयशब्दसङ्ख्यानुवादश्चतुरवत्तवाक्ये चतुश्शब्द इति द्व्यवदानवाक्ये द्वित्वविशि-
ष्टहविरवदानविधिः उपस्तरणाभिघारणद्व्यवदानविधिप्राप्तं चतुरवत्तमनूद्य चतुरवत्तवाक्ये
