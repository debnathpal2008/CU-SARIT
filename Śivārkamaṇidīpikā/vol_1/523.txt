<pb n="523"/>
<quote>‘अणोरणीयान् महतो महीयान्’</quote> इति परमेश्वरमुपक्रम्य <quote>‘सप्त प्राणाः प्रभवन्ति’</quote>
तस्मात्’ इत्यादिना प्रपञ्चस्य परमेश्वरादुत्पत्त्या तदात्मकत्वप्रतिपादनसमये
हि <quote>‘अजाम्’</quote> इति पठन्ति । अतस्तत्प्रत्यभिज्ञानादियमजाऽपि परमेश्वरकार-
णिकेति निश्चीयते । अतो न तन्त्रसिद्धेति वादो युक्तः ।।
ननु परमेश्वरकारणिकेत्यस्याः परमेश्वरकार्यत्वमुच्यते । कथमस्यास्तादृश्या
अजामिति वाद इत्याशङ्क्याह&mdash;
<sutra>।। सू ।। कल्पनोपदेशाच्च मध्वादिवदविरोधः ।। १० ।।</sutra>
कल्पनेति सृष्टिरुच्यते&mdash;
<quote>‘छन्दांसि यज्ञाः क्रतवो व्रतानि भूतं भव्यं यच्च वेदा वदन्ति । अस्मान्मायी
सृजते विश्वमेतत् तस्मिंश्चान्यो मायया सन्निरुद्धः ।। मायां तु प्रकृतिं विद्यान्मा-
यिनं तु महेश्वरम्’</quote> ।। इति सृष्ट्युपदेशादजात्वमहेश्वरकार्यत्वयोरविरोधः ।
<!-- APPAYYA !-->
माशङ्क्य परिहरति&mdash;<pratika>अणोरिति</pratika> । <quote>‘अणोरणीया’</quote>निति मन्त्रे प्रस्तुतात् परमेश्वरात् प्राणा-
दिरूपस्य सर्वस्य प्रपञ्चस्योत्पत्त्या तदात्मकत्वं प्रतिपाद्यते । <quote>‘सप्त प्राणाः प्रभवन्ति तस्मा’</quote>
दित्यादिना <quote>‘यस्माज्ज्यायानपरो नैव कश्चनासे’</quote>त्यन्तेन तन्मध्ये<quote>‘बह्वीः प्रजा जनयन्तीं सरूपा’</quote>
इति द्वितीयपादे किञ्चित्पाठभेदेनामुं मन्त्रमधीयते । ततश्च यथा दर्शपूर्णमासप्रकरणपठितं
<quote>‘ताभ्यामेवमग्नीषोमीयमेकादशकपालं पूर्णमासे प्रायच्छ’</quote> दिति वाक्यमिन्द्रवृत्तान्तमात्रविष-
यतया प्रतीयमानमपि प्रकरणानुरोधादिन्द्रेणाग्नीषोमाभ्यां दत्ततयोच्यमानस्यैकादशकपाल-
पुरोडाशद्रव्यकयागस्यानुष्ठेयत्वेन प्रतिपादकमङ्गीक्रियते, तथा संसार्यसंसारिजीववृत्तान्तमा-
त्रविषयतया प्रतीयमानोऽप्यजामन्त्रः पूर्वापरपरामर्शानुरोधात्तदीयभोगत्यागविषयतयोच्य-
मानायाः सकलकार्यजनयित्र्याः प्रकृतेः परमेश्वरसृज्यत्वेन प्रतिपादकोऽङ्गीकर्तव्य इत्यर्थः ।
सूत्रे तुशब्दोऽवधारणार्थः । एवमेवाङ्गीकर्तव्यम् । श्वेताश्वतरोपनिषद्यपि<quote>‘यो योनिंयोनिम-
धितिष्ठत्येकः’</quote> <quote>‘प्रधानक्षेत्रज्ञपतिर्गुणेशः’</quote> इत्यादिमन्त्रपर्यालोचनया परमेश्वराधीनाया एव
प्रकृतेः प्रतिपादनमिति प्रतीतेः । अतः <quote>‘सृजमाना’</quote> मिति सृष्ट्यै स्वातन्त्र्यप्रतीतेः साङ्ख्या-
भिमतस्वतन्त्रप्रकृतेः प्रतिपादनमिहाङ्गीकर्तव्यमित्यपि शङ्का निरवकाशा । <quote>‘यो योनिं योनि-
मधितिष्ठत्येक’</quote> इति मन्त्रानुसारेण <quote>‘आधोरणाधिष्ठितो गजो गच्छती’</quote>त्यत्र गच्छतिपदस्येव
प्रयोज्यकर्तृत्वलक्षणस्वातन्त्र्यमात्रपरत्वे परप्रेर्यत्वरूपस्वातन्त्र्यपरत्वाप्रतीतेरिति भावः ।। जन्म-
राहीत्यपरमेश्वरसृज्यत्वयोर्विरोधशङ्काया उत्तरत्वेनोत्तरसूत्रमवतारयति&mdash;<pratika>नन्विति ।। सू ।।
कल्पनोपदेशाच्च मध्वादिवदविरोधः ।। १० ।। सृष्टिरुच्यत इति</pratika> । <quote>‘सूर्याचन्द्रमसौ
धाता यथापूर्वमकल्पयत्’</quote> <quote>‘सर्गादौ भगवान्धाता यथापूर्वमकल्पय’</quote>दित्यादिश्रुतिस्मृतिषु
कल्पयतिधातोः सृष्टौ प्रयोगदर्शनादिति भावः । सृष्ट्युपदेशवाक्योदाहरणेन सौत्रं हेतुं
विशदयन् चशब्दमवधारणार्थं कृत्वा तस्य <quote>‘अविरोध’</quote> इति प्रतिज्ञयान्वयं दर्शयति&mdash;<pratika>मायां-
त्विति</pratika> । <quote>‘अस्मान्मायी’</quote>ति विश्वसृष्ट्युपदेशवाक्यमिहोदाहरणीयम् । तत्र मायीति निर्दिश्य-
मानो मायावी सृष्टौ विश्वस्रष्टा महेश्वरशब्दवाच्यत्वेन लोकप्रसिद्धः परमशिव एवेति प्रदर्श-
नाय <quote>‘मायां त्वि’</quote>ति तदनन्तरमन्त्रोऽप्युदाहृतः । ननु<quote>‘अस्मान्मायी’</quote>ति वाक्यात् जन्मराहित्य-
