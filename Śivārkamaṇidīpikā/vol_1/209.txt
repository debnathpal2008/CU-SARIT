<pb n="209"/>
इति सन्देहः ।। जीव इति पूर्वः पक्षः, तद्धर्माणामत्रोपलम्भात् । तथाहि---<quote>‘पृथि-
व्या ओषधयः, ओषधीभ्योऽन्नम्, अन्नात्पुरुषः’</quote> <ref>(तै॰ २—१.)</ref> इत्यादिना पञ्चावयवं श-
रीरादिकं निरूप्यते । अत्र <quote>‘अन्नमयः’</quote> इति शरीरमुच्यते । <quote>‘प्राणमयः’</quote> इति तदन्त-
र्वर्ती प्राणः । <quote>‘मनोमयः’</quote> इति तदन्तर्वर्ति मनः । <quote>‘विज्ञानमयः’</quote> इति तदन्त-
र्वर्तिनी बुद्धिः । <quote>‘आनन्दमयः’</quote> इति सर्वेषामन्नमयादीनामाश्रयो जीव एव । अन्ना-
दीनां शिरःप्रभृतिकल्पना समुपासनार्था । अन्नादीनां ब्रह्मत्वेनोपासनात् तत्त-
<!-- APPAYYA !-->
त्याशङ्क्य तेषां जीवधर्मत्वमुपपादयति—<pratika>तथा हीति</pratika> । अन्नमयस्तावत् शरीरमेव । <quote>‘अन्नात्पु-
रुष’</quote>इत्यदनीयविकारत्वोक्तेः । न च छान्दोग्यसृष्टिप्रकरण इवात्रान्नशब्दः पृथ्वीवाचकः । इहा-
न्नस्य पृथिवीनिष्पन्नौषधिप्रभवत्ववचनेनौदनादिरूपत्वावगमात् । एवं च प्राणमयः प्राणवायु-
रेव । शरीरान्तर्वर्तित्वलिङ्गात् । तथा मनोमयविज्ञानमयौ मनोबुद्धी । उत्तरोत्तरं सूक्ष्मत्वेन
तयोस्तदभ्यन्तरत्वव्यपदेशार्हत्वात् । प्राणमयादिष्वपि मयटो विका१रोऽर्थः । व्यष्टिप्राणमनोबु-
द्धीनां समष्टिप्राणादिविकारत्वात् शरीरादीनां शिरःपक्षद्वयपुच्छमध्यावयवत्वं काल्पनिकं
मुखचन्द्रादिवद्रूपकमात्रसिद्धम् । तत्कल्पना तूपासनार्थेति भावः । अत्र पञ्चावयवमिति शरीरा-
दिविशेषणस्य प्रत्येकं शिरःपक्षद्वयमध्यभागपुच्छयुक्तमित्यर्थः । आत्मा देहस्य मध्यभागः । <quote>‘मध्यं
ह्येषामङ्गानामात्मे’</quote>तिश्रुतेः । अनेनानन्दमयस्य जीवत्वे प्रियादियोगो हेत्वन्तरत्वेन सूचितः ।
तत्रेष्टवस्तुदर्शनतल्लाभतदुपयोगप्रयुक्ताः सुखविशेषाः प्रियमोदप्रमोदाः । यावत्तृप्तिविषयभोगा-
नन्तरं निवृत्ते विषयसम्पर्के तृप्तिरूपतयाऽनुवर्तमानं सुखमानन्दः । तेषामानन्दमयं प्रति
शिरस्त्वादिना निरूप्यमाणानां तत्सम्ब२द्धः कश्चित्सम्बन्धो वक्तव्यः । तेषां च जीवेन भोक्तृ-
भोक्तव्यसंबन्धः प्रसिद्धतरः । न च प्रसिद्धसम्बन्धग्रहणस्थलेऽप्यप्रसिद्धस्य तस्य ग्रहणं कार्य-
मिति । नन्वन्नमयाद्या न शरीरप्राणमनोबुद्धयः किंतु परब्रह्मण एव शरीरादिकोशान्तर्गताः
स्थूलसूक्ष्मादिप्रकाराः रूपभेदाः । अन्नमयादिपर्यायेषु <quote>‘येऽन्नं ब्रह्मोपासते ये प्राणं ब्रह्मोपासते’</quote>
<quote>‘आनन्दं ब्रह्मणो विद्वान्’</quote> <quote>‘विज्ञानं ब्रह्म चेद्वेदे’</quote>ति ब्रह्मशब्दाम्नानात् । तस्मादानन्दमयस्य
शरीरादिजीवधर्मसम्बन्धो३ऽसिद्ध इत्याशङ्क्याह—<pratika>अन्नादीनामिति</pratika> । प्राणमयादिपर्यायेषु
अन्योऽन्तर आत्मे’ति भेदव्यपदेशात् ब्रह्मानेकत्वाभावादन्नमयादयः शरीरादिकोशा एव ।
‘एतेषु ब्रह्मशब्दस्त्वन्नसमृद्ध्यादिफलकब्रह्मदृष्टिविधानार्थः । विध्युपास्तिक्रियान्वयादिति भावः ।
नन्वन्नमयाद्युपासनानामन्नसमृद्ध्यादिः फलमुक्तं नानन्दमयोपासनस्य । अतस्तदुपासनस्य <quote>‘ब्र-
ह्मविदाप्नोति पर’</quote>मित्यनेनैव फलमुक्तमिति श्रुत्यभिप्रायावगमात् वेद्यत्वेनोपक्रान्तं ब्रह्म आन-
न्दमय एवेति अवसीयते । न च ब्रह्मण्यन्नमयादिशब्दोक्तशरीरादिसम्बन्धानुपपत्तिः । न
ह्यत्र शरीरादीनामानन्दमयेनोपकरणोपकरणिभावसम्बन्ध उक्तः । किं तु बाह्याभ्यन्तरभाव-
सम्बन्धः । स तु जीवेनेव हृदयस्थितेन ब्रह्मणापि सम्भवति । अत एव स्थूलारुन्धतीन्याया-
दन्नमयादिक्रमेण बुद्ध्यवतारणमपि ब्रह्मणि सम्भवति । अन्यथा भृगुवल्ल्यां का गतिः ।
तत्र हि <quote>‘यतो वा इवामानि भूतानि जायन्त’</quote> इति जगज्जन्मादिकारणं ब्रह्म प्रस्तुत्य ‘अन्नं
<note>(१) मयटो विकारार्थाः इति ख. पाठः ।</note> <note>(२) <quote>‘तत्संबन्धः कश्चित्सिद्धो’</quote> इति ङ. पाठः ।</note> <note>(३) <quote>‘निषिद्ध’</quote> इति ख. पाठः ।</note>
