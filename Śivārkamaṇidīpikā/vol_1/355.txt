<pb n="355"/>
परमेश्वरस्य <quote>‘दहरं विपाप्मम्’</quote> <ref>(महाना. १०.११.)</ref> <quote>‘पद्मकोशप्रतीकाशम्’</quote> इत्यादिषु
हृदयपुण्डरीक एव सन्निधानश्रवणात् । जीवस्य तु रूपादिग्रहणे चक्षुरि-
<!-- APPAYYA !-->
<pratika>परमेश्वरस्येति</pratika> । अयमाशयः । अक्ष्याधारत्वं स्वमहिमप्रतिष्ठस्य परमेश्वरस्य मुख्यं तावन्न
सम्भवति । रूपविशेषावच्छेदोपाधिकमौपचारिकं सम्भवदपि तदङ्गीकरणीयम् । यद्यनन्य-
थासिद्धमक्ष्यन्यश्श्रूयमाणस्य परमेश्वरत्वगमकं श्रुतिलिङ्गादिषु किञ्चिदिह जागृयात् ।
न त्वेतदस्ति । आत्मब्रह्मश्रुत्योस्संयद्वामत्वादिगुणश्रवणस्य चेतिशब्दशिरस्कत्वेन <quote>‘मनो
ब्रह्मे’</quote>त्यादिवदतस्मिंस्तद्रूपप्रत्ययपरत्वावगमात् तत्समभिव्याहारेणामृतत्वादिश्रवणानामपि
तन्मात्रपरत्वावगमात् । अमृतत्वाभयत्वयोर्मुक्तौ सत्त्वेन तच्छ्रवणयोर्भाव्यवस्थाविष-
यत्वेनोपपत्तेश्च । अब्रह्मोपासनयाप्युदाहृतफलानां वैवाहिकवरवधूदर्शनेनाभ्युदयवद्वचन-
बलादुपपत्तेः । न ह्यब्रह्मविदामर्चिरादिमार्गो नास्तिति नियमः । अब्रह्मविदामेव
पञ्चाग्निविद्योपासकानां <quote>‘तद्य इत्थं विदु’</quote>रित्यादिवचनबलेन तदभ्युपगमात् । ब्रह्मप्रकर-
णानुवृत्तिरप्यसिद्धा । <quote>‘प्राणो ब्रह्मे’</quote>त्यादे<quote>‘र्मनोब्रह्मे’</quote>त्यादिसारूप्येण ब्रह्मदृष्टिविधिपरत्वात् ।
तस्य ब्रह्मोपासनापरत्वेऽपि तदग्निवाक्यं <quote>‘य एषोऽक्षिणी’</quote>त्याचार्यवाक्यमिति वक्तृभे-
दादग्निविद्यादिभिर्व्यवधानाच्च । न चा<quote>‘चार्यस्तु ते गतिं वक्ते’</quote>ति ब्रह्मोपासनान्वय्याचार्यवक्त-
व्यशेषश्रवणादग्निविद्यानां तदङ्गत्वाच्च न वक्तृभेदाग्निविद्योपदेशाभ्यां तत्प्रकरणविच्छेदो भ-
वेदिति वाच्यम् । गत्यभिधानमात्रस्याचार्यवक्तव्यतया परिशेषितत्वेनार्चिराद्यभिधानस्य तद-
न्वयलाभेऽपि स्थानगुणयोराचार्यवक्तव्यत्वेनापरिशेषिततया <quote>‘य एषोऽक्षिणी’</quote>त्यादेः प्रकृते
ब्रह्मण्यक्षिस्थानसंयद्वामत्वादिगुणविधायकत्वेनान्वयालाभात् । अग्निभिरे<quote>‘षा सोम्य तेऽस्म-
द्विद्या चात्मविद्या चे’</quote>ति विद्यां निरपेक्षमुपदिष्टतयोपसंहृत्य गतिमात्रमाचार्येणोपदेष्टव्यमिति प-
रिशेषितेऽप्याचार्योऽग्न्युपदिष्टस्य ब्रह्मणोऽक्षिस्थानं संयद्वामत्वादिगुणजातं चाधिकमुपदेष्टव्य-
मस्तीत्यालोच्य स्वयमुपदिदेशेति तदन्वयसमर्थने अग्नीनामनृतवादित्वस्यानभिज्ञत्वस्य वा प्रस-
ङ्गात् । अपहते <quote>‘पापकृत्यां लोकी भवति सर्वमायुरेति जोग्जीवति नास्यावरपुरुषाः क्षीयन्ते उप
वयं तं भुञ्जामोऽस्मिंश्च लोकेऽमुष्मिंश्चे’</quote>त्यग्निविद्यानां पृथक्‌फलश्रवणेन प्रकृतविद्यात्वाभावाच्च ।
नन्विहाक्षिपुरुषोपन्यासानन्तरमर्चिरादिगतिः न प्रकृतब्रह्मवित्पाप्यत्वेन कीर्तिता न वा ताट-
स्थ्येन । किं तु <quote>‘य एवं वेदे’</quote>त्यक्षिपुरुषविदमुपक्षिप्य <quote>‘अथ यदु चैवास्मि’</quote>न्नित्यादिना तत्प्रा-
प्यत्वेन कीर्तिता । तथा चाग्निभिस्त्वोपदिष्टब्रह्मवित्प्राप्यगतेराचार्यवक्तव्यत्वेन परिशेषितायास्ते-
नाक्षिपुरुषवित्प्राप्यत्वेनोपदिष्टत्वादक्षिपुरुषः प्रकृतं ब्रह्मैवेति चेन्मैवम् । आचार्यस्स्वयमपि वि-
द्यान्तरमुपदिश्य तदर्थमर्चिरादिगतिमुपदेक्ष्यतीत्येतदग्नयो निश्चित्य तत्सर्वमनुद्धाट्य यां
गतिमाचार्य उपदेक्ष्यति सा प्रकृतब्रह्मविदोऽपीत्यभिप्रायेणा<quote>‘चार्यस्तु ते गतिं वक्ते’</quote>त्यग्नयो
ऽवोचन्नित्युपपादनसम्भवे तन्मात्रमवलम्ब्य निरपेक्षतयोपसंहृताया बहुविद्यान्तरव्यवहिता-
याः पुनस्स्थानगुणविध्यङ्गीकारायोगात् । तस्माद्दहरविद्यादिषु हृदयपुण्डरीकाधारस्येवाक्ष्याधा-
रस्यात्र ब्रह्मत्वे दृढश्रुतिलिङ्गादिप्रमाणाभावात् ब्रह्मणो हृदयपुण्डरीकाधारत्वमिवाक्ष्याधार-
त्वमिहौपचारिकं नाश्रयणीयम् । जीवपरिग्रहेण तस्य मुख्यतयोपपादनसम्भवात् । जीवो हि
ब्रह्मश्रितो न ब्रह्मवत् स्वमहिमप्रतिष्ठः । जिज्ञासितार्थग्रहणाय मनसा सह सञ्चरन् रूपादिग्रहण-
