<pb n="495"/>
क्तम् । तस्माद्वज्रश्रुतेरशनिः कम्पनहेतुः । यद्वा—प्राणवायुः कम्पनहेतुः, प्राणश्रुतेः ।
प्राणवायोर्देहचलनहेतुत्वेन प्राणे निमित्ते सर्वमिदं जगच्छरीररूपं चलतीति <quote>‘य-
दिदं किंच जगत् सर्वं प्राण एजति निस्सृतम्’</quote> इत्यस्य तत्रोपपत्तेः । वायुनिमित्त-
मेव विद्युत्स्तनयित्नुवृष्टिवन्महाभयहेतुरशनिरपि विवर्तत इति <quote>‘महद्भयं वज्रमु-
द्यतम्’</quote> इत्यस्यापि तत्रोपपत्तेः। <quote>‘वायुरेव व्यष्टिर्वायुरेव समष्टिरप पुनर्मृत्युं जयति
य एवं वेद’</quote> इति श्रुतेर्वायुविज्ञानादमृतत्वोपपत्तेश्च ।।
<!-- APPAYYA !-->
निवर्णनस्येत्याशङ्को हेत्वन्तरेण निराकुर्वन्नशनिपूर्वपक्षमुपसंहरति—<pratika>तस्मादिति</pratika> । अयमाशयः ।
परमेश्वरस्य भयहेतुत्वं श्रुतिप्रसिद्धमशनेर्लोकप्रसिद्धमित्युभयत्राप्यविशिष्टम् । अथाप्यत्र सम-
भिव्याहृतवज्रश्रुत्यनुग्राहकमशनिगतमेव ग्राह्यम् । न तु मन्त्रान्तरसमर्पितं मन्त्रान्तरगतम् ।
असङ्कुचितत्वं तु परमेश्वरस्यापि तस्याविशिष्टम् । न हि परमेश्वरमजानानास्ततो भयात्क-
म्पन्ते । ब्रह्मप्रकरणेऽप्यस्मि<quote>‘न्नूर्ध्वमूलो ह्यधश्शाख एषोऽश्वत्थस्सनातन’</quote>इति संसारवृक्षकीर्त-
नवदशनिवर्णनमप्युपपद्यते । तन्मूलत्वेन ब्रह्मप्रतिपत्त्यर्थं तत्कीर्तनमिति चेत् ब्रह्मोपासना-
ङ्गत्वेनाशन्युपासनासिद्ध‍यर्थमशनिवर्णनमित्यस्तु । दृश्यते ह्यपकोसलविद्यायां ब्रह्मोपासना-
ङ्गत्वेनाशन्युपासनाविधानम् । तस्माद्यथेशानश्रुतेरङ्गुष्ठमात्रः परमेश्वरः । तथा वज्रश्रुतेरश-
निरेव कम्पनहेतुः । यद्यपि वज्रशब्दः शक्रायुधेऽपि प्रसिद्धः । उद्यतशब्दोऽपि तत्रैव
स्वारसिकः । <quote>‘उद्यतायुधदोर्दण्डा’</quote> इत्यायुधेष्वेव उद्यतत्वप्रसिद्धेः । <quote>‘इन्द्रो वृत्राय वज्रमुद-
यच्छ’</quote> दित्यादिश्रवणाच्च । तथापि शक्रायुधस्यासुरादिभयहेतुत्वं श्रुतिपुराणादिभिरवगन्त-
व्यम् । अशनेस्तल्लोकप्रसिद्धं शीघ्रमेव बुद्धिमारोहतीति तदेवात्र वाक्यप्रतिपाद्यं ग्राह्यम् । अ-
शनेरप्युद्गच्छतः परमेश्वरेणोद्यतत्वमस्तीति तत्रापि नोद्यतश्रुतिभङ्गः । प्रधानभूतवाक्यार्थ-
प्रसिद्ध‍यनुसारेण पदार्थस्याप्रसिद्धस्यापि ग्रहणं युक्तम् । एवं च प्राणशब्दोऽपि अशनावेव
योजनीयः । प्राणस्याशनेश्च वायुविकारत्वेन लक्षणोपपत्तेः । उपक्रमगतत्वेऽपि प्राणश्रुतेर्म-
हाभयहेतुत्वतन्मूलकम्पनजनकत्वलिङ्गसहकृतवज्रश्रुतितो दुर्बलत्वादिति । अथ द्वितीयपू-
र्वपक्षमुपपादयति—<pratika>यद्वेति</pratika> । उपक्रमगतप्राणश्रुत्यनुसारेण प्राणवायुरेव कम्पनहेतुः । तन्नि-
मित्तं हि शरीरात्मकस्य सर्वस्य जगतश्चलनम् । <quote>‘महद्भयं वज्रमुद्यत’</quote>मित्यत्र प्राण इत्यनु-
षञ्जनीयम् । तथा च प्राणनिमित्तकमेव महाभयहेतोरशनेरुद्गमनमित्यर्थः । यद्यपि बाह्य-
वायुरेव धूमज्योतिस्सलिलसंवलितो विद्युत्स्तनयित्नुवृष्ट्यशनिभावेन विवर्तते । न त्वान्तरः
प्राणवायुः । तथापि बाह्याध्यात्मिकभेदेन वायुतत्वस्यैव द्वेधावस्थानादभेदोपचारेण एवमुक्ति-
रुपपद्यत इति भावः । पूर्वपक्षद्वयेऽप्यमृतत्वफलश्रुतेरुपपत्तिमाह—<pratika>वायुरेवेति</pratika> । व्यष्टिः
पृथक्पृथक्तत्तत्प्राणादिरूपेण विविधा व्याप्तिः । <quote>‘अशू व्याप्ताविति’</quote> धातोर्व्यष्टिशब्दो व्याप्ति-
वाची । समष्टिस्समन्तात्सर्वसाधारण्येन सूत्रादिरूपेण व्याप्तिः । पुनर्मृत्युमपजयति अप-
हन्ति पुनर्न म्रियते मुक्तो भवतीत्यर्थः । यद्वा । अपमृत्युं पुनर्मृत्युं च जयतीत्यर्थः । यद्यु-
च्येन वायुविज्ञानादमृतप्राप्तिर्न सम्भवति <quote>‘तदा शिवमविज्ञायेति’</quote> श्रुतेः । अपपुनर्मृत्युं
जयतीत्यस्यातीते क्वचित् जन्मनि अपमृत्युं यथा प्राप्तः न तथोक्तरूपवायुविज्ञानानन्तरं
पुनरपमृत्युं प्राप्नोतीत्यर्थ इति । एवं तर्हि प्रधानब्रह्मोपासनाफलस्य एतदशन्युपासने प्राणो-
