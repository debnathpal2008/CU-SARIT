<pb n="190"/>
<head>।। सूत्रार्थचन्द्रिकायामथ समन्वयाधिकरणम् ।। ४ ।।</head>
<sutra>सू॰ ।। तत्तु समन्वयात् ।। ४ ।।</sutra>
<p><pratika>भगवत्पादमते</pratika> पूर्वसूत्रेण ब्रह्मणः शास्त्रैकगम्यत्वभ्यधायि । तदसाधु शास्त्रस्य अन्यपरत्वात् । इत्याक्षिप्य इदं
सूत्रमवतारयति---<pratika>तत्तु समन्वयादिति</pratika> । तुशब्दः पूर्वपक्षं व्यावर्तयति । <pratika>तत्</pratika>=सर्वज्ञं सर्वशक्ति जगदुत्पत्तिस्थितिलयका-
रणं ब्रह्म । <pratika>समन्वयात्</pratika>=(सर्ववेदान्तवाक्यानां) तात्पर्येणैव ब्रह्मणः प्रतिपादकत्वेन समनुगमात् । <pratika>शास्त्रैकगम्यमेव
भवति</pratika> इति सूत्रार्थः ।। अत्र सर्वे वेदान्ता विषयः । ते किं कर्मशेषकर्त्रादिपराः उत नित्यसिद्धब्रह्ममपरा वेति सन्देहे अहेया-
नुपादेयसिद्धब्रह्मपरत्वे निष्प्रयोजनत्वसापेक्षत्वप्रसङ्गात् कर्मशेषकर्त्रादिपरा एवेति पूर्वः पक्षः । सिद्धान्तस्तु, वेदान्तवाक्या-
नां भिन्नप्रकरणस्थानां विधिविधुराणां <quote>‘तत्वमस्या’</quote>दीनां बहुलमुपलब्धेः अनर्थनिवृत्तिरूपप्रयोजनस्य संभवात् रूपादिहीनस्य
ब्रह्मणः प्रमाणान्तरागम्यत्वेन तत्प्रतिपादकवेदान्तानां सापेक्षत्वासंभवात् सम्यक् तात्पर्यवत्त्वेन वेदान्तानां ब्रह्मणि सम्बन्धाच्च
उपक्रमादिषड्विवतात्पर्यलिङ्गैः सर्वे वेदान्ताः नित्यसिद्धब्रह्मपरा एव न कर्त्रादिपरा इति । इति प्रथमवर्णकम् ।। अथवा पूर्वसू-
त्रेण ब्रह्मणो वेदान्तवेद्यत्वं समर्थितम् । विधिद्वारा अङ्गीकुर्वत एकदेशिनो मतं प्रसंगादाक्षिप्येदं सूत्रं प्रवृत्तम् । तत्र वे
दान्ता उपासनाविधिविषयता ब्रह्म समर्पयन्ति उत साक्षात् इति सन्देहे प्रवृत्त्यादिलिङ्गाभावेन सिद्धे वस्तुनि शक्तिग्रहास-
म्भवात् प्रवृत्तिनिवृत्तिपरस्यैव शास्त्रत्वेन सिद्धपरत्वे तत्त्वायोगाच्च उपासनाविधिशेषतयैव वेदान्ताः ब्रह्म समर्पयन्ति न सा-
क्षात् इति पूर्वः पक्षः । सिद्धान्तस्तु, प्रवृत्तिनिवृत्ती एव लिङ्गमिति निर्बन्धाभावात् <quote>‘पुत्रस्ते जात’</quote> इत्यादिलौकिकवाक्येषु
हर्षादिलिङ्गेनापि शक्तिग्रहसंभवात् हितशासनात् वेदान्तानां शास्त्रत्वोपपत्तेः तात्पर्यवत्त्वेन ब्रह्मणि समन्वयाच्च साक्षा-
देव वेदान्ता ब्रह्म समर्पयन्तीति ।।</p>
<p><pratika>श्रीकण्ठमते</pratika>, प्रथमाधिकरणे जिज्ञास्यतया प्रतिपादितस्य द्बितीयाधिकरणेन अभिहितजगज्जन्मादिरूपलक्षणस्य तृतीया-
धिकरणेन निरूपितशास्त्रप्रमाणकत्वस्य परब्रह्मणः लक्षणविषये वेदान्तशास्त्रस्य कथं प्रमाणत्वं कथं वा तेषां ब्रह्मसाधकत्व-
मित्याकाङ्क्षायामिदमधिकरणमारभ्यते---<pratika>तत्तु समन्वयादिति</pratika> । तत् प्रकृतं ब्रह्म <pratika>समन्वयात्</pratika>=उपक्रमादिलिङ्गावगमिततात्प-
र्यलिङगसंबन्धात् । <pratika>वेदान्ताः बोधयन्ती</pratika>त्यध्याहारः । बोधयन्त्येव इत्यर्थः । अस्य सर्वाणि वेदान्तवाक्यानि विषयः । वेदाः
न्तवाक्यानां ब्रह्मबोधकत्वं युक्तं वा न वा इति सन्देहे सर्वशब्दानां कार्यार्थबोधकतया सिद्धवस्तुबोधनासंभवात् जगत-
कार्यविशेषत्वात् कर्तृविशेषस्य ब्रह्मणोऽनुमानादपि सिद्धेश्च अप्राप्तविषयाणां वेदान्तवाक्यानां ब्रह्मणि प्रामाण्याभावात् वेदा-
न्तवाक्यानां विधिपरत्वेन ब्रह्मपरत्वासंभवात् उभयपरत्वे वाक्यभेदापत्तेश्च वेदान्तवाक्यानां न ब्रह्मबोधकत्वं युक्तमिति
पूर्वपक्षः । <quote>“पुत्रस्ते जात”</quote> इत्यादिषु सिद्धार्थेष्वपि वाक्येषु सम्बन्धग्रहणदर्शनात् सिद्धार्थेऽपि व्युत्पत्तिसंभवात् तत्र श-
ब्दस्य प्रामाण्यसत्त्वात् अनुमानेनास्य जगतः एककर्तृकत्वसाधनायोगात् व्याप्तिबलेन कर्मवश्यत्वादीनां कर्तरि प्राप्तेश्च ब्रह्मणः
अनुमानागम्यत्वात् वेदान्तवाक्यानां तात्पर्यलिङ्गसमन्वयेन ब्रह्मबोधनसमर्थत्वाच्च <quote>‘समिधो यती’</quote> त्यादिवाक्यानां पञ्चप्र-
याजविधायकत्वतदनुष्ठानकमविधायकत्वरूपोभयपरत्ववत् वेदान्तवाक्यानामपि उपासनारूपब्रह्मज्ञानबोधकत्वब्रह्मप्रमापकत्वं-
योरभ्युपगमस्य न्याय्यत्वाच्च वेदान्तवाक्यानां ब्रह्मबोधकत्वं युक्तमेवेति ।।</p>
<p><pratika>रामानुजमते</pratika>, यद्यपि प्रमाणान्तरागोचरं ब्रह्म तथापि ब्रह्मणः प्रवृत्तिनिवृत्तिरूपत्वाभावेन प्रयोजनरूपत्वाभावात् शा-
स्त्रप्रमाणकत्वं न सम्भवतीत्याशङ्कायामिदमारभ्यते---<pratika>तत्तु समन्वयादिति</pratika> । तुशब्दः प्रसक्तामाशङ्का निवर्तयति । <pratika>तत्</pratika>=
शास्त्रप्रमाणकत्वम् । <pratika>समन्वयात्</pratika>=(परमपुरुषार्थतयान्वयस्समन्वयः ।) परमपुरुषार्थभूतस्यैव ब्रह्मणोऽभिधेयतयान्वयात् ।
<pratika>ब्रह्मणः संभवत्येव</pratika> । इत्यध्याहारः । अत्र सर्वाणि वेदान्तवाक्यानि विषयः । अत्र वेदान्तवाक्यानां प्रवृत्तिनिवृत्तिरूपप्र-
योजनविधुरत्वात् ध्यानावधिशेषत्वेऽपि ध्येयविशेषस्वरूपसमर्पणमात्रपर्यवसानात् स्वातन्त्र्येऽपि बालातुराद्युपच्छन्दनवाक्य-
वत् ज्ञानमात्रेणैव पुरुषार्थपर्यन्ततासिद्धेश्च परिनिष्पन्नवस्तुसत्यतागोचरत्वाभावात् ब्रह्मणः शास्त्रप्रमाणकत्वं न संभवतीति
पूर्वः पक्षः । सिद्धान्तस्तु,अध्यापनाद्युपपत्तये पुरुषार्थपर्यवसानस्यापेक्षितत्वात् प्रेक्षावदधिकार्यस्य शास्त्रस्यार्थसद्भावाभावनिश्चये
सति पुरुषार्थपर्यवसानानुपपत्तेः तदुपपत्त्यर्थं प्रवर्तकवाक्यानामिव वेदान्तवाक्यानामप्यर्थसद्भावे प्रामाण्यमङ्गीकार्यमेवेत्यतः <quote>‘यतो
वा इमानि भूतानि जायन्त’</quote> इत्यादि वाक्यं निखिलजगदेककारणं निरस्तनिखिलदोषगन्धं सार्वज्ञसत्यसंकल्पत्वाद्यनन्तकल्या-
णगुणाकरमनवधिकातिशयानन्दं ब्रह्मास्तीति बोधयतीति सिद्धम् । अतः ब्रह्मणः शास्त्रप्रमाणकत्वे न काप्यनुपपत्तिरिति ।।</p>
<p><pratika>आनन्दतीर्थमते, तत्तु समन्वयात्</pratika> । तुशब्द एवार्थे । <pratika>तत्तु</pratika>=विष्ण्वाख्यं ब्रह्मैव । <pratika>समन्वयात्</pratika>=समीचीनोपक्र-
मादितात्पर्यलिङ्गात् । <pratika>शास्त्रयोनि</pratika> । न रुद्रादिः । इत्यर्थः । अत्र जगत्कारणत्वेन शास्त्रैकगम्यत्वं विष्णोरन्यस्य वेति संदेहे
शास्त्रतोऽपि क्वचित्क्वचित्पशुपतिहिरण्यगर्भादीनां जगत्कारणत्वप्रतीतेः रुद्रादेरपि कारणत्वेन शास्त्रकैगम्यत्वमिति पूर्वः पक्षः ।
सम्यग्विचारितादुपक्रमादितात्पर्यलिङ्गरूपादन्वयात् ततोऽन्यथा प्रतीतेरज्ञानमूलत्वाच्च विष्ण्वाख्यं ब्रह्मैव कारणतया शास्त्र-
गम्यमिति सिद्धान्तः ।। इति <pratika>हालास्यनाथकृतौ</pratika> सूत्रार्थचन्द्रिकायां समन्वयाधिकरणम् ।। ४ ।।</p>
<head>।। चतुस्सूत्री समाप्ता ।।</head>
