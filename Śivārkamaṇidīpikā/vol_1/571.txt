<pb n="571"/>
त्पत्तिवत् मायिनः परमेश्वरात् सकलचेतनाचेतनप्रकृतिः पुरुषोऽभिव्यक्तो
भवति । तद्रूपादीश्वरादव्यक्तचतुर्मुखाद्युत्पत्तिः । तथा च श्रुतिरीश्वरस्य पुरुष-
रूपत्वमभिधत्ते <quote>‘पुरुषो वै रुद्रः’</quote> इति । ततः समुचितं चिदचिद्विशिष्टः परमेश्वरः
कारणं कार्यं च तत्तदवस्थाविशेषादिति ।।
<sutra>।। सू ।। योनिश्च हि गीयते ।। २८ ।।</sutra>
साक्षात्परमेश्वर एव भूतयोनिरित्युच्यते । <quote>‘उमासहायं परमेश्वरं प्रभुं त्रिलो-
चनं नीलकण्ठं प्रशान्तम् । ध्यात्वा मुनिर्गच्छति भूतयोनिं समस्तसाक्षिं तमसः
परस्तात् ।।’</quote> इति समस्तसाक्षिणः सर्वज्ञस्य तमसः परस्य विश्वोत्तीर्णस्य परम-
<!-- APPAYYA !-->
भावत्वेऽपि केवलस्य शरीरस्य लोमनखाद्युपादानत्वं नास्ति किं तु सात्मकस्यैव यथा, एवं
परिणामिन्या अपि केवलायाश्चिच्छक्तेर्न जगदुपादानत्वं किं तु शिवाश्रिताया एव । अत-
श्शरीरविशिष्टस्यात्मनोऽपि केशनखादाविव मायाविशिष्टस्य शिवस्यापि जगदुपादानत्वं
न पारिभाषिकं किं तु <quote>‘यथा सतः पुरुषात् केशलोमानि तथाक्षरात्सम्भवतीह विश्व’</quote>मिति
सयुक्तिकश्रुतिसिद्धमिति भावः । दृष्टान्तदार्ष्टान्तिकवाक्ययोरात्मनः महेश्वराच्चेति केवलात्मनः
केवलमहेश्वराच्च कार्योत्पत्त्यसम्भवप्रदर्शनं दृष्टान्तार्थम् । ननु शरीरविशिष्टादात्मनः केशनखा-
देरिव मायाविशिष्टान्महेश्वराज्जगत उत्पत्तिरित्यङ्गीकारे तत्रैवोपादानत्वविश्रान्तिः स्यात्
कथं पुरुषस्याप्युपादानकोटिप्रवेश इत्याशङ्क्याह&mdash;<pratika>मायिन इति</pratika> । तथा च सर्वाद्यकाले प्रथ-
मोन्मिषितायाश्चिच्छक्तेस्सकाशादभिव्यक्ते पुरुषे तच्छरीरात्परमेश्वरादव्यक्तचतुर्मुखाद्युत्प-
त्तिरिति युक्तमस्याप्युपादानकोटिप्रवेश इति भावः । यद्यंप्यव्यक्तं सूक्ष्मरूपेण प्रलयेऽप्यस्ति
तथापि यथा चतुर्मुखस्य ज्ञानविकासवत्त्वेन शरीरविशिष्टत्वेन च पुरुषादुत्पत्तिः एवमव्य-
क्तस्यापि <quote>‘मम योनिर्महद्ब्रह्म तस्मिन्गर्भं दधाम्यह’</quote>मित्यादिवचनोक्तरीत्या कार्यौन्मुख्यविशि-
ष्टरूपेण तत उत्पत्तिरस्तीत्यभिप्रेत्याव्यक्तग्रहणं कृतम् । परमेश्वरस्य पुरुषशरीरकत्वे श्रुति-
मुदाहरति&mdash;<pratika>तथेति</pratika> । <quote>‘पुरुषो वै रुद्र’</quote> इति सामानाधिकरण्यं पुरुषशरीरकत्वाभिप्रायमिति
भावः । तस्मान्निर्विकारस्यापि परमेश्वरस्य जगदुपादानत्वं सर्वविज्ञानोपपादकं स्वयमेवो-
पादानत्वं चोपपन्नमित्युपसंहरति&mdash;<pratika>तत इति ।। सू ।। योनिश्च हि गीयते ।। २८ ।।</pratika> स्यादे-
तत् । चिच्छक्त्यवस्थाविशेषरूपस्य पुरुषस्य जगदुपादानत्वाङ्गीकारे प्रतिज्ञादृष्टान्ताभिध्योप-
देशसाक्षादुभयाम्नानात्मकृतयस्तद्विषयतया चिच्छक्तिविषयतया वा प्रामाण्यं लभन्ते । परि-
णामहेतुश्च सामञ्जस्यं लभते । निर्विकारसाक्षिरूपतया श्रुतिशतप्रतिपन्नस्य परमशिवस्य जग-
दुपादानतायां नैतानि प्रमाणानि भवितुमर्हन्तीत्याशङ्कां मनसि धारयन्निराकरणार्थत्वेनेदं
सूत्रं व्याचष्टे&mdash;<pratika>साक्षादिति ।</pratika> <quote>‘उमासहायं परमेश्वरं प्रभुं त्रिलोचनं नीलकण्ठं प्रशान्तम् ।
ध्यात्वा मुनिर्गच्छति भूतयोनिं समस्तसाक्षिं तमसः परस्तात् ।’</quote> इति कैवल्योपनिषदि सम-
स्तसाक्षित्वतमःपरत्वलिङ्गाभ्यां <quote>‘स ब्रह्मा स शिवस्सेन्द्रस्सोऽक्षरः परमः स्वराट्’</quote> <quote>‘स एव
विष्णुः स प्राणः स कालोऽग्निस्स चन्द्रमाः । स एव सर्वं यद्भ‍ूतं यच्च भव्यं सनातनम् ।
ज्ञात्वा यं मृत्युमत्येति नान्यः पन्था बिमुक्तये’</quote> इति तद्वाक्यशेषे सकलप्रपञ्चशेषितत्वमोक्षो-
पायसाक्षात्करणीयत्वलिङ्गाभ्यां चावगमिते साक्षात्परब्रह्मणि परमशिव एव सकलकार्योपा-
