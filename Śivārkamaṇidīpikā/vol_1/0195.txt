<pb n="195"/>
त्वसर्वशक्तित्वविशेषमन्तरेण जगदुभयकारणत्वं ब्रह्मणो भवति । अथवा प्रकृ-
तिप्रत्ययात्मकस्य सत्पदस्य नैकवस्तुपरत्वं युक्तम् । प्रकृत्या प्रत्ययेन च सत्पदस्य
वस्तुद्वयप्रतिपादनपरत्वात् । तथा ह्यभियुक्तसूक्तिः---<quote>‘शक्तिःशिवश्च सच्छब्दप्रकृ-
तिप्रत्ययोदितौ । तौ ब्रह्मसामरस्येन समस्तजगदात्मकौ ।।’</quote>इति । स्थूलसूक्ष्मचिदचि-
त्प्रपञ्चरूपशक्तिविशिष्टः परमेश्वर एव कार्यकारणरूपस्सत्पदविषय इति निर्णयः ।।
पुनराशङ्क्य परिहरति---
<sutra>सू० ।। गौणश्चेन्नात्मशब्दात् ।। ६ ।।</sutra>
ईक्षतेश्चेतनधर्मस्याचेतने प्रधाने योगाभावाच्चेतनमेव परं ब्रह्म सत्पदवाच्यं
कारणमिति प्रतिपादितम् । तदसङ्गतमेव । <quote>‘तत्तेज ऐक्षत ता आप ऐक्षन्ते’</quote>
त्यादिष्वचेतनेऽपीक्षतिर्यथा गौणः श्रूयते तथा प्रधानेऽपि गौण इति चेन्न ।
चेतनवाचिन आत्मशब्दात् <quote>‘सदेव सोम्येदमग्र आसी’</quote>दित्यारभ्य उपसंहारे‘स
<!-- APPAYYA !-->
सामर्थ्यपर्यालोचनापर्यन्तं न गन्तव्यम् । तत्सामर्थ्यपर्यालोचनयैव सिद्ध्यतीत्याह---<pratika>अथवेति</pratika> ।
प्रकृत्यंशेन सत्ता प्रत्ययांशेन तदाश्रयश्चोच्यत इति सत्पदस्य विशिष्टपरत्वमवर्जनीयमित्यर्थः ।
तत्र विशेषणीभूता सत्ता चिच्छक्तिरेवेत्यभियुक्तसम्मत्या दर्शयति---<pratika>तथेति</pratika> । तौ शक्तिशिवौ
विशेषणविशेष्यभूतौ विशिष्टरूपेण ब्रह्म न तु विशेषणमात्रं विशेष्यमात्रं वेत्यर्थः । अभियु-
क्तसम्मतिसिद्धमर्थं निष्कृष्य दर्शयति---<pratika>स्थूलेति । पुनराशङ्क्येति</pratika> । पूर्वसूत्रे वाचनिकश-
ङ्कापरिहाराभावेऽपि किञ्चिदभिप्रायशङ्कापरिहारो विवक्षितोऽस्तीत्यभिप्रेत्य पुनश्शब्दः ।। सू ।।
<pratika>गौणश्चेन्नात्मशब्दात् ।।६।। तदसङ्गतमेवेति</pratika> । न हि परमेश्वरस्य धर्म ईक्षणम् । तस्य
निर्विकारत्वात् । किं तु परिणामिन्याश्चिच्छक्तेर्धर्मः । न च परमेश्वरे चिच्छक्तेरिव तद्धर्मस्या-
पि व्यपदेशो मुख्यः । तथा सति सकलचिदचिच्छरीरके तस्मिन् शक्तेरिव सुखी दुःखीत्यादि-
व्यपदेशस्यापि मुख्यत्वप्रसङ्गात् । तथा च परमेश्वरेऽपि मुख्यमीक्षणं न सम्भवतीत्येवका-
राभिप्रायः । ननु, प्रधाने परमेश्वरे च मुख्येक्षणासम्भवे कुतः प्रधान एवेक्षतेरमुख्यावृत्तिः
प्रायपाठादित्याह---<pratika>तत्तेज इति</pratika> । <quote>‘तत्तेज ऐक्षते’</quote> त्यादिषु अचेतनगते का१र्यौन्मुख्ये खल्वीक्षण-
स्य गौणत्वम् । तथैवात्रापि गौणत्वमभ्युपगन्तुं युक्तं तत्प्रायपाठात् । चेतनधर्मस्याचेतनधर्म-
त्वोपचाराश्रयणे तत्प्रायपाठभङ्गप्रसङ्गादिति भावः । एवं च यद्यपि प्रायपाठमात्रं स्थानप्र-
माणरूपमीक्षति श्रुतेर्मुख्यत्वभञ्जकं न भवति । तथापि पक्षद्वयेऽपि मुख्यत्वभङ्गाविशेषे सति
क्वचिदमुख्यवृत्त्याश्रयणे तन्नियामकं भवितुमर्हतीति तात्पर्यम् । एतेन सत्पदवाच्ये <quote>‘सेयं दे-
वतैक्षते’</quote>ति चेतनवाचिनो देवतापदस्य <quote>‘तत्सत्यं स आत्मेन’</quote> त्यात्मपदस्य च श्रवणात् न तद-
चेतनं प्रधानमिति शङ्का निरस्ता । देवताशब्दस्येंद्रादिषु देवेषु चेतनेष्विव सूक्तहविःप्रतियोगिषु
ग्रावसोमलतादन्तहनूप्रभृतिष्वचेतनेष्वपि प्रयोगदर्शनेनात्मशब्दस्य चेतनेषु देवमनुष्यादि-
ष्विवाचेतनेषु स्वभावशरीरादिष्वपि प्रयोगदर्शनेन चानिर्णायकतया तयोरप्यचेतनेक्षणप्राय-
पाठानुसारेण <quote>‘हन्ताहमिमास्तिस्त्रो देवता’</quote> इति तेजःप्रभृत्यचेतनपरदेवतापदप्रायपाठानुसारेण
चाचेतनविषयत्वपर्यवसानात् । <pratika>चेतनवाचिन इति</pratika> । इहात्मशब्दस्य शरीरपरत्वकल्पनायां चेत-
<note>(१) <quote>‘कार्ये मुख्ये खल्वीक्षणस्य’</quote> इति ख. पाठः ।</note>
