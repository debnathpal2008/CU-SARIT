<pb n="313"/>
यदुक्तं क्रतुमयस्य जीवस्य प्रस्तुतत्वान्मनोमयो जीव इति, तदयुक्तम्, उत्प-
<!-- APPAYYA !-->
करणकत्वं हेयमुपास्याकारो भवितुमर्हति । अव्यवहितवाक्योक्ततत्क्रतुन्यायविरोधात् । अतः
<quote>‘प्राणारामं मनआनन्द’</quote> मिति श्रुतिसिद्धं ब्रह्मणो यन्निरतिशयानन्दानुभवसाधनमनश्शालि-
त्वं यच्च प्राणन्तीति व्युत्पत्त्या प्राणशब्दोक्तानां संसारिणां नियमने सामर्थ्यं तदुभयं मनो-
मयत्वं प्राणशरीरत्वं चेति तत एव लिङगात् संसारिव्यावृत्तमनोमयत्वादिविशिष्टं ब्रह्मेति परि-
च्छेदस्सम्भवतीत्यर्थः । ननु मनोमयत्वादिशब्दानां तच्छब्दनिर्दिष्टोपासकविशेषणत्वमेव
युक्तम् । लिंगविभक्त्यैकरूप्येण तत्समभिव्याहृतत्वात् । तथात्वेऽप्युपास्याकारत्वमविरुद्धम् ।
तस्यैवोपास्यत्वपर्यवसानादित्युक्तामनूद्य निराकरोति---<pratika>यदुक्तमिति</pratika> । उपासके संसारदशा-
यामसम्भवदप्युक्तरूपमुपादेयं मनोमयत्वं प्राणशरीरत्वं च मुक्तौ सम्भवति । <quote>‘मनसैतान्का-
मान्पश्यन् रमते य एते ब्रह्मलोक’</quote> इति श्रुतेः सार्वात्म्यफलश्रुतेश्चेति शङ्कितुर्हृदयम् ।
<pratika>उत्पत्तिशिष्टेति</pratika> । यथा <quote>‘तप्ते पयसि दध्यानयति सा वैश्वदेव्यामिक्षा वाजिभ्यो वाजिन’</quote>
मित्यत्रामिक्षावरुद्धे वैश्वदेवयागे वाजिनरूपद्रव्यान्तरप्रवेशो न सम्भवति । उत्पत्तिवाक्यसं-
सिद्धं कर्म सर्वमनूद्यते । <quote>‘न चाश्रितगुणे शक्यं तद्विरोधि गुणान्तर’</quote> मिति गुणाधिकर-
णोक्तन्यायात् । एवमिहापि ब्रह्मरूपोपास्यावरुद्धायामुपासनायां जीवरूपोपास्यान्तरप्रवेशो न
सम्भवतीत्यर्थः । अयमाशयः । <quote>‘मनोमयः प्राणशरीर’</quote> इत्यादीनां प्रथमान्तानां न तत्पदो-
पात्तजीवविशेषणसमर्पकतयान्वयः । किं तु <quote>‘स क्रतुं कुर्वीते’</quote> त्यनूदितसार्वात्म्यब्रह्मोपास-
नां प्रति प्रकारसमर्पकतया । <quote>‘एतमितः प्रेत्याभिसंभवितास्मी’</quote> त्येतदनन्तरमितिकरणबलाद-
नेन प्रकारेण <quote>‘क्रतुं कुर्वीते’</quote> त्यन्वयप्रतीतेः तथान्वये सत्येव <quote>‘एष म आत्मान्तर्हृदय’</quote>
इति वाक्यसामञ्जस्याच्च । तस्योपासनाप्रकाराभिनयपरत्वं विना स्वतन्त्रश्रुतिवाक्यत्वे म इत्य-
स्यान्वयसाञ्जस्याभावात् । तथा सत्येव च <quote>‘एष म आत्मान्तर्हृदय’</quote> इति वाक्यानां त्रिः
पाठस्य <quote>‘सर्वकर्मा सर्वकाम’</quote> इत्यादिवाक्यानां द्विःपाठस्य च <quote>‘प्रायणीयं प्रथममहः चतुर्विंशं द्वि-
तीयं चत्वारोऽभिप्लवाः षडहा एकः प्रष्ठ्यः षडहस़्स मासस्स द्वितीयः स तृतीयस्स चतुर्थस्स
पञ्चमस्त्रयोऽभिप्लवाः षडहा एकः प्रष्ठ्यष्षडह’</quote> इत्यादौ गावामयनिकाहःक्लृप्तिवाक्ये अभिप्लव-
षडहादिशब्दानामसकृत्पाठस्य त१त्रतत्र स्थाने षडाहाद्यनुष्ठानाभ्यासार्थत्वेनेव तत्रतत्र स्थाने हृद-
यान्तर्वर्तित्वाद्यनुसन्धानाभ्यासार्थत्वेन सार्थक्यात् तेषां वाक्यनामुपास्ये तत्तद्धर्मसद्भावमात्र-
बोधकश्रुतिवाक्यत्वे तद्वैयर्थ्यात् । न च विहितोपासनानुवादेन मनोमयत्वाद्यनेकगुणविधाने
वाक्य भेदः। तेषामितिकरणोक्तेन प्रकारभावेनैकरूपेण विधेयत्वात्।नचविधेयतावच्छेदकरूपैक्ये
विधेयपदार्थश्रुतरूपान्तरभेदो वाक्यभेदावहः । अत एव <quote>‘यदग्नये च प्रजापतये च सायं जुहोती’</quote>
तिवाक्यस्याग्निहोत्रदेवतात्वेनाग्निप्रजापतिविधायकत्वपक्षे चतुर्थीद्वयेनप्रातिपदिकार्थगतदेवता-
त्वकल्पकेन लाघवादुभयानुगतकदेवतात्वकल्पनादग्निप्रजापत्योर्विधेयताच्छेदकैक्येन वाक्य-
भेदः परिहृतः । <quote>‘गौश्चाश्वश्चाश्वतरश्च गर्दभाश्चाजाश्चावयश्च व्रीहयश्च यवाश्च तिलाश्च माषा-
श्च तस्य द्वादशशतं दक्षिणे’</quote>तिज्योतिष्टोमदक्षिणाविधिवाक्ये गवादीनां दक्षिणात्वेनैकेन रूपेण
<note>(१) <quote>‘तत्रतत्र स्थाने षडहाद्यनुष्ठानाभ्यासार्थत्वे तत्रतत्र स्थाने षडहाद्यनुष्ठानाभ्यासार्थत्वेन सार्थक्यवत् तत्रतत्र
स्याने हृदयार्न्तर्वर्ति’</quote>इति—च—पाठः ।</note>
