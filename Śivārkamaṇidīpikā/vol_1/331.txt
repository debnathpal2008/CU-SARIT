<pb n="331"/>
तत् किंरूपमित्याकाङ्क्षायां <quote>‘ऋतं सत्यम्’</quote> (महाना १०.) इत्यादिना विरूपा-
क्षत्वादिलक्षणरूपमित्युपसंहृतम् । तत्रावान्तरवाक्यसिद्धो नारायणः पूर्वा-
धिकरणन्यायादुपासकत्वेनान्वेतीति युक्तम् । अत्र सर्वेषामुपासनेऽ-
धिकारस्य सद्भावेऽपि नारायणग्रहणमस्याधिक्यार्थम् । तदिहोपास्येन
<!-- APPAYYA !-->
तस्यादौ पठितः स्वर इकारः <quote>‘इषेत्वे’</quote>ति । स एव तदन्तेऽपि प्रतिष्ठितः <quote>‘एव तपती’</quote>ति । प्रकृ-
तिर्लक्ष्मीः । <quote>‘तत्र श्रीरभवद्देवी कमलायतलोचने’</quote>त्युपक्रम्य <quote>‘मूलप्रकृतिरव्यये’</quote>ति कौर्मे प्रयो-
गात्तस्यां वाच्यवाचकभावेन लग्नस्य दीर्घभावं प्राप्तस्येति यावत् । ईकारस्य लक्ष्मीवाचकत्वात्
तस्य यः परः । पञ्चमीविषये षष्ठी । तस्माद्य उत्तरो वर्णः स महेश्वरः । उकारवाच्यो म-
हेश्वर इत्युक्तं भवति । इत्युत्प्रेक्षितुं शक्यते । अकारवाच्यो महेश्वर इति तदर्थोत्प्रेक्षाया-
मपि शिव एव तदर्थ इत्यपि वक्तुं शक्यते । प्रणवस्य ह्यकारो न प्रकृतिः <quote>‘अकारो वै सर्वा
वा’</quote> गिति श्रुते<quote>‘रोङ्कारेण सर्वा वाक्सन्तृण्णे’</quote>तिवत्स्तावकत्वात् । किं तु <quote>‘मात्रामात्राः प्रतिमात्राः
कृत्वे’</quote>ति तापनीय श्रुतौ उत्तरोत्तरमात्राणां पूर्वपूर्वमात्रालयस्थानत्वप्रतिपादनात् <quote>‘यावसाने च-
तुर्थ्यर्धमात्रे’</quote>ति व्यपदिष्टः प्रणवः सूक्ष्मावस्थारूपत्वेन प्रसिद्धो नादस्तत्प्रकृतिः । भागवतेऽपि
तथैवोक्तम् । तत्र हि<quote>‘समाहितात्मनो ब्रह्मन्ब्रह्मणः परमेष्ठिनः । हृदाकाशादभून्नाद’</quote>इति प्र-
स्तुत्य <quote>‘ततोऽभूत्रिवृदोङ्कार’</quote> इत्युक्तम् । नादस्य तु शिव एवार्थः । <quote>‘एवं तिसृभिरेवैतन्मात्रा-
भिरखिलं त्रिधा । अभिधाय शिवात्मानं बोधयत्यर्धमात्रये’</quote>त्याद्यथर्वशिखानुसारिपुराणवच-
नात् । सर्वथायं मन्त्रः पदस्वारस्यानुरोधादुपक्रमाद्यनुरोधाच्च शिवविषय एवेति । <pratika>तत्किं-
रूपमित्याकाङ्क्षायामिति</pratika> । <quote>‘ऋतं सत्य’</quote>मिति मन्त्रस्तावत्प्रकृतविद्यायां रूपसमर्पक
इति प्रकरणानुवृत्त्यावसीयते । <quote>‘अथवा परमात्मानं परमानन्दविग्रह’</quote>मित्यादिभिः योगयाज्ञ-
वल्क्यादिवचनैश्च तथावसीयते । स च विरूपाक्षश्रुत्या तदीययौगिकार्थत्रिलोचनत्वप्रसिद्ध‍य-
तिशयलिङ्गेन <quote>‘कृष्णपिङ्गल’</quote>मित्युमासाहित्यलिङ्गेन <quote>‘ऊर्ध्वरेत’</quote>मित्यूर्ध्वज्वलनात्मकवह्निरेतस्त्व-
लिङ्गेन <quote>‘उमासहायं परमेश्वरं प्रभुं त्रिलोचनं नीलकण्ठ’</quote>मित्येतद्विद्यापेक्षितोपास्यस्वरूपसमर्प-
ककैवल्योपनिषन्मन्त्रैकार्थ्येन तस्य मन्त्रस्य <quote>‘नमस्कुर्यान्महादेवमृतं सत्यमितीश्वरम् । निवेदयी-
त चात्मानं यो ब्रह्माणमितीश्वरे ।।’</quote>इति, कूर्मपुराणे, शिवपूजाविधौ शिवनमस्कारे विनियो-
गविधानेन बोधायनसूत्रे <quote>‘अथातो महादेवस्य पादोदकप्राशनविधिं व्याख्यास्याम’</quote> इत्युपक्रम्य
<quote>‘ऋतं सत्य’</quote> मिति मन्त्रेण प्राशये’दिति शिवपादोदकप्राशने विनियोगविधानेन च शिवपरमि-
त्यपि स्पष्टमवसीयत इति भावः । एवं च सति मध्ये प्रसक्तस्य नारायणस्य <quote>‘स क्रतुं कुर्वीते’</quote>ति
प्रसक्तस्य जीवस्येवोपासकत्वेनान्वय इत्येव युक्तमिति भावः । नन्वत्र नारायणस्योपासकत्व-
वर्णनं किमन्येषामस्मिन्नुपासने अधिकारव्यावर्तनार्थं नेत्याह—<pratika>अत्रेति</pratika> । पूर्वानुवाके <quote>‘वेदान्तवि-
ज्ञानसुनिश्चितार्था’</quote>इति मन्त्रेण सर्वेषामधिकारप्रदर्शनान्नेतरेषामधिकारव्यवच्छेदार्थं नारायण-
ग्रहणम् । किं तु विशिष्टपुरुषानुष्ठितत्वेनास्योपासनस्यातिशयाविष्करणार्थमित्यर्थः । तस्मादस्मि-
न्नेव प्रकरणे परमेश्वरनारायणयोरुपास्योपासकभावप्रतिपादनात्परमेश्वराभेदभावनासिद्धैर्वि-
श्वपतित्वादिभिस्तदीयैर्धर्मैर्नारायणस्य वर्णनमित्येतदुपपद्यत इत्यधिकरणार्थमुपसंहरति—<pratika>तदि</pratika>-
