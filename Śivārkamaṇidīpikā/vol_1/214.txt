<pb n="214"/>
अन्नमयादीनां यथाऽन्नादिविकाररूपत्वं तथाऽऽनन्दमयः इत्यानन्दविकारः । यथा
मृद्विकारो हि मृण्मयो घटादिः। अतः परमेश्वरस्य विकारत्वासंभवात् अयं जीव एवे-
ति चेत् न, मयट्शब्दस्यात्र प्राचुर्यार्थत्वात्। अन्नमयप्राणमयमनोमयपर्यन्तमेव मयट्
<!-- APPAYYA !-->
र्यादिति सौत्रहेतोः प्राचुर्यार्थत्वादित्यर्थमभिप्रेत्य साध्याहारं व्याचष्टे---<pratika>मयट्छब्दस्येति</pratika> ।
ननु, भृगुवल्ल्यु/?/क्तानन्दरूपविकारतौचित्यं विकारार्थमयट्प्रायपाठं चातिलङ्घ्य कुतः प्राचुर्यार्थ-
त्वमवसीयत इत्याशङ्क्याह---<pratika>अन्नमयेति</pratika> । अयमाशयः । अन्नमयस्तावदन्नविकारः <quote>‘अन्ना-
त्पुरुष’</quote>इत्यनुपदमुक्तेः तत्प्रायपाठानुसारेण प्राणमयमनोमययोरेव मयड्विकारार्थः । न तु वि-
ज्ञानमये । तत्र <quote>‘द्व्यचच्छन्दसी’</quote>ति सूत्राप्रवृत्तेः। नच तत्रापि तेन सूत्रेण ज्ञानशब्दान्मयटि सत्यु-
पसर्गस्य ज्ञानमयशब्देन प्रादिसमासः कल्पनीयः । अग्रे<quote>‘विज्ञानं देवास्सर्वे । ब्रह्म ज्ये-
ष्ठमुपासत’</quote> इत्यादिदर्शनेन तत्रोपसर्गस्य ज्ञानान्वयावगमात् ज्ञाने ज्ञानस्वभावकृतस्पष्टास्पष्ट-
त्वाल्पाधिकविषयत्वरूपविशेषवत् ज्ञानविकारे तत्स्वभावकृतविशेषस्याप्रसिद्धत्वेन विशेषार्थ-
त्वेऽपि तस्य ज्ञानान्वयस्यैवोचितत्वाच्च । न च विज्ञानशब्दादेवं विकारार्थो मयट् सम्भवतीति
शङ्कात्र प्रवर्तते । <quote>‘नित्यं वृद्धशरादिभ्य’</quote>इति <ref>(पा॰—४—३—१४४.)</ref> सूत्रविहितस्य मयटो वि-
कल्पेन छन्दसि प्राप्त्यङ्गीकारेऽपि वृद्धत्वशरादित्वरहिते विज्ञानशब्दे तदप्रवृत्तेः । <quote>‘सर्वे
विधयश्छन्दसि विकल्प्यन्त’</quote> इति मयटोऽत्र विकारोऽर्थ इत्यपि न युक्तम् । बलवत्प्रमाण-
निर्णीतार्थनिर्वाहप्रयोजनं विना स्वाभिमतार्थपरिग्रहलोभेन छान्दसतया व्याकरणप्रसिद्धनिय-
मत्यागे व्याकरणादिना वेदार्थनिर्णयलोपप्रसङ्गात् । न च हेतोर्मयट्प्रत्ययेन विकारार्थनिर्वाहः ।
यः पूर्वोत्पन्न एव स्वहेतुभूतान्मातापितृजन्मभूम्यादेः स्रुघ्नमधुरादेरिवापादानादागतस्तत्र<quote>‘हेतुम-
नुष्येभ्य’</quote>इति<ref>(पा॰—४—३—८१)</ref>सूत्रेण मयट्प्रत्ययविधानात् <quote>‘तत आगत’</quote>इति <ref>(पा॰४—३—७४)</ref>
सूत्रस्थागतशब्दस्य मुख्यागमनपरत्वसम्भवे मुख्यजन्मादिगौणसाधारणावगमनपरत्वकल्पना-
योगात् क्वचिद्गौणागमनवत्यागताधिकारविहितप्रत्ययान्तप्रयोगदर्शनेऽपि तस्यौपचारिकत्वक-
ल्पनासम्भवात् । ननु, मुख्यागमनमात्रविवक्षायां <quote>‘तत आगत’</quote>इत्यर्थनिर्देशकसूत्रे श्रुता
पञ्चम्यत्रानुवृत्ताप्यपादापञ्चमी स्यात् । तथा च हेतुवाचिनो मनुष्यवाचिनश्च शब्दात्ततो हेतो-
र्मनुष्याच्चापादानादागतइत्यर्थे रूप्यमयटोर्विधानं भवेत् । तथा सत्यत्र हेतुवाचिशब्दात् प-
ञ्चमीप्राप्त्यभावशङ्का निरवकाशा स्यात् । सा च शङ्कोद्भाव्य समाहिता न्यासपदमञ्चर्योः ।
तथाहि—न्यासे तावत्समादागतं समरूप्यमिति प्र१त्त्युदाहरणं समाद्धेतोरागतमित्यर्थ इति व्या-
ख्याय केन पुनरिह पञ्चमीति पञ्चमी प्राप्त्यभावशङ्कामुद्भाव्य समाहितम् । अस्मादेव ज्ञाप-
कात् यदयं पञ्चम्यन्ताद्धेतोः प्रत्ययमाय ततो ज्ञायते हेतोः पञ्चमी भवतीति । पदमञ्चर्या-
मपि तथैवोदाहरणं व्याख्यायात्र तृतीया प्राप्नोतीति तृतीयाप्राप्त्युपन्यासमुखेन हेतौ पञ्च-
मीप्राप्त्यभावमाशङ्क्य <quote>‘ज्ञापकात्सिद्ध’</quote>मित्यादिना न्यासोक्तं समाधानमुपन्यस्य ‘नैतदस्ति
ज्ञापकं यत्र <quote>‘विभाषा गुण’</quote>इति <ref>(पा॰—२—३—२५. सू)</ref> पञ्चमी तदर्थमेतत्स्यात् । जाड्या-
दागत’ इति तद्द‍ूषयित्वा स्वयं समाहितम् । तस्मा<quote>‘द्विभाषा गुण’</quote> इत्यत्र <quote>‘विभाषे’</quote>ति योग-
विभागात् अगुणवचनादपि क्वचित्पञ्चमी भवती’ति । अतो हेतुसमभिव्याहारादागत इत्य-
स्यानुवृत्तस्य जातइत्यर्थोऽङ्गीकृत इति शङ्कासमाधानाभ्यामुन्नीयत इति चेत्सत्यमस्थान
<note>(१) <quote>‘वृत्त्युदाहरणं’</quote> इति ङ. पाठः ।</note>
