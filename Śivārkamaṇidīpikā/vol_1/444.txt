<pb n="444"/>
<sutra>।। सू॰ ।। अनुकृतेस्तस्य च ।। २१ ।।</sutra>
तस्य जीवस्य दहराकाशशब्दनिर्दिष्टपरज्योतिरनुकृतिरवगम्यते, <quote>‘नैनं सेतुम-
होरात्रे तरतो न जरा न मृत्युर्न शोको न सुकृतं न दुष्कृतं सर्वे पाप्मानोऽतो नि-
वर्तन्ते अपहतपाप्मा ह्येष ब्रह्मलोकः, तस्माद्वा एतं सेतुं तीर्त्वा अन्धः सन्ननन्धो
भवति विद्धः सन्नविद्धो भवति उपतापी सन्ननुपतापी भवति, तस्माद्वा एतं
सेतुं तीर्त्वा आपि नक्तमहरेवाभिनिष्पद्यते सकृद्विभातो ह्येष ब्रह्मलोकः’</quote>
इति वाक्यशेषे । अत्र हि द१हराकाशं प्राप्तस्य पाप्मकार्यान्धत्वाद्यभावे
सततोदितप्रकाशत्वे च प्राप्यस्य दहराकाशस्यापहतपाप्मत्वं च हेतुत्वेनोच्यते ।
<!-- APPAYYA !-->
दहरत्वोक्त्या <quote>‘यावान्वा अयमाकाश’</quote> इत्यतिसौक्ष्म्यदृढीकरणेन चाल्पत्वं स्वाभाविकमवधृतम् ।
यद्यपि शारीराधिकरणविषयवाक्येऽपि <quote>‘अणोरणीयानि’</quote>त्याहत्याणीयस्त्वमुक्तं तथापि <quote>‘महतो
महीयानि’</quote>ति तत्र महत्त्वमपि वर्णितम् । अतोऽत्र स्वाभाविकाल्पत्ववचनेन व्यापकत्वं हीय
त एवेति दहराकाशस्य जीवत्वमेव युक्तम्। न तु परमेश्वरत्वं चच्छक्तित्वं चेत्यधिकशङ्कापरिहा-
रार्थं सूत्रम् । आहत्य महत्त्वानुक्तावपि ब्रह्मश्रुत्यपहतपाप्मत्वादिबहुप्रमाणानुरोधात् अल्प-
त्वं स्थानोपाधिकम् । आहत्य वचनं सूक्ष्मत्वदृढीकरणं च <quote>‘तस्यान्ते सुषिरं सूक्ष्मं तस्मित्सर्वं प्र-
तिष्ठित’</quote> मिति शाखान्तर श्रुतं हृदयावच्छेदोपाधिकत्वं विभावयितुम् । अन्यथा कृत्स्‍नहृद-
याकाशावच्छेदे समनन्तराधिकरणे वक्ष्यमाणरीत्या अङ्गुष्ठपरिमाणत्वं स्यादित्येतदभिप्रायमु-
पपादनीयम् । तथा च व्योमवत्स्वाभाविकं व्यापकत्वमिहापि न हीयत इति परिहाराभिप्रा-
यः ।। जीवपूर्वपक्षनिराकरणे हेत्वन्तरमाह <pratika>।। सू॰ ।। अनुकृतेस्तस्य च ।। २१ ।।</pratika> ‘इतरपरामर्शा-
दिति सूत्रप्रकृतो जीवस्तस्येत्यनेन परामृश्यते । <quote>‘दहर उत्तरेभ्य’</quote> इति सूत्राद्दहरशब्दोऽनुवृत्तः ष-
ष्ठ्यन्ततया विपरिणम्यते । सा कर्मणिषष्ठी । तस्येति कर्तरिषष्ठी । न <quote>‘चोभयप्राप्तौ कर्मणी’</quote>ति
कर्तृकर्मोभयप्राप्तिमत्कृद्योगकर्मण्येव षष्ठीति नियमनात् कर्तरि तृतीयया भाव्यमिति शङ्कनी-
यम् । वार्तिककृता <quote>‘शेषे विभाषे’</quote>त्यकाकारव्यतिरिक्तस्त्रीप्रत्यये तस्य नियमस्य विकल्पितत्वात् ।
ततश्च तेन सूत्रेणात्र षष्ठी नियम्यते इति <quote>‘कर्तृकर्मणोः कृती’</quote>ति सूत्रेऽत एव कर्तरि कर्मणि च
षष्ठी । अनुकृतिरनुकारः । इतरपरामर्शसूत्रान्नेत्यनुवर्तते । तथा च तस्य जीवस्य दहराकाशा-
नुकृतेश्च हेतोर्दहराकाशो न जीवः । अनुकर्त्रनुकार्यभावस्य भेदगर्भत्वादिति सूत्रार्थः । अस्मि-
न्नर्थे सुत्रं योजयति---<pratika>तस्य जीवस्येत्यादिना । परज्योतिरनुकृतिरिति ।</pratika> न चात्र <quote>‘कर्मणि-
चे’</quote>ति सूत्रेण षष्ठ्यास्समासनिषेधश्शङ्कनीयः । तस्यो<quote>‘भयप्राप्तौ कर्मणी’</quote>ति सूत्रेण कर्म-
णीति शब्दमुच्चार्य या षष्ठी नियमिता <quote>‘आश्चर्यो गवां दोहोऽशिक्षितेन अगोपालकेने’</quote>त्यादौ
तद्विषयत्वात् । <quote>‘कर्तृकर्मणोः कृती’</quote>ति सूत्रत एवोभयत्रापि षष्ठीत्युक्तत्वात् । <pratika>दहराकाशं
प्राप्तस्येति</pratika> । अनेनै<quote>‘तं सेतुं तीर्त्वे’</quote>त्यस्य <quote>‘अथ य आत्मा स सेतुर्विधृतिः सेतुवदसङ्करापादकत्वेन
प्राग्वर्णितमेतं दहराकाशं प्राप्तस्येत्यर्थ इति दर्शितम् । अन्धत्वादेरित्यादिशब्देन श्रुतौ विद्धोपता-
पिशब्दाभ्यामुक्तावायुधाधिवेधव्याधी सङ्गृहीतौ । सततोदितप्रकाशत्वापहतपाप्मत्वशब्दाभ्यां
सप्तम्यन्तप्रथमान्ताभ्याम‘पि नक्तमहरेवाभिनिष्पद्यते’</quote> <quote>‘सकृद्विभातो ह्येष ब्रह्मलोक’</quote> इति
<note>(१) <quote>‘दहराकाशप्राप्त्या पाप्मकार्यतया जरादिवत्पाप्मरूपस्यान्धत्वादेरभावे’</quote> इति पाठान्तरम् ।।</note>
