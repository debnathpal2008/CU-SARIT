<pb n="354"/>
होवाच एतदमृतमभयमेतद्ब्रह्म’</quote> इत्यादि ।। इहामृतत्वादिलक्षणोऽक्ष्यन्तःश्रू-
यमाणः पुरुषः ईश्वरो वा अन्यो वा ? ।। इति संशये परमेश्वरादन्य इति वदामः,
<!-- APPAYYA !-->
नन्वमृतत्वादिलक्षण इति धर्मिणं निर्दिश्य परमेश्वरस्तदन्यो वेति कथं सन्दिह्यते । परमे-
श्वरैकान्तिका एव ह्यमृतत्वाभयत्वब्रह्मत्वश्रुतयः । तदनन्तरम<quote>‘प्येतं संयद्वाम इत्याचक्षते ।
एतं हि सर्वाणि वामान्यभिसंयन्ति सर्वाण्येनं वामान्यभिसंयन्ति य एवं वेदे’</quote>त्यादिना संय-
द्वामत्ववामनीत्वभामनीत्वादिस्वस्वानुगुणफलपर्यवसायित्वेन बलवन्ति ब्रह्मलिङ्गानि प्रतिपा-
द्यन्ते । पुष्करपलाशवाक्येनार्चिरादिवाक्येन च ब्रह्मविद्याफलत्वेन प्रसिद्धं सकलपापानाश्लेष-
ब्रह्मप्राप्तिलक्षणं फलमिह प्रतिपाद्यते । प्रकरणादयमक्षिपुरुषः परमेश्वरोऽवसीयते । एवं छन्दो-
गानामुपनिषद्युपाख्यायते । उपकोसलः कामलायनः सत्यकाममाचार्यमुपसन्नः तस्य द्वादश-
वर्षाण्यग्नीन्परिचरन्नास्त । तस्मै ब्रह्मोपदेशमकृत्वैवाचार्ये प्रोषिते सत्याधिव्याधिपरवशमनश्नन्तं
तदाद्याचार्याग्निपरिचर्यायामवहितं तमवेक्ष्य गार्हप्रत्यदक्षिणाग्न्याहवनीयास्त्रयोऽप्यग्नयस्स-
म्भूय करुणया तस्मै <quote>‘प्राणो ब्रह्म कं ब्रह्म खं ब्रह्मे’</quote>त्यादिना ब्रह्मविद्यामुपदिश्य प्रत्येकं च
स्वस्वविषयां विद्यां <quote>‘य एष आदित्ये पुरुषो दृश्यते सोऽहमस्मि स एवाहमस्मी’</quote>त्यादिना <quote>‘य
एष चन्द्रमसि पुरुषो दृश्यत’</quote>इत्यादिना <quote>‘य एष विद्युति पुरुष’</quote>इत्यादिना चोपदिदिशुः ।
तदनन्तरं सर्वेऽग्नयस्सम्भूयै<quote>‘षा सोम्य तेऽस्मद्विद्या चात्मविद्या चेत्यभिधाया‘चार्याद्ध‍येव विद्या
विदिता साधिष्ठं प्राप’</quote>दिति श्रुत्यनुसारेण स्वोपदिष्टविद्या तदाचार्यकर्तृकगत्युपदेशेन
साधिष्ठत्वं प्राप्नोत्वित्यालोच्या<quote>‘चार्यस्तु ते गतिं वक्ते’</quote>त्यवोचन् । ततः प्रत्यागत आचार्यः
प्रसन्नमुखमुपकोसलं वीक्ष्य <quote>‘ब्रह्मविद इव वै सोम्य ते मुखं भाति को नु त्वामनुशशासे’</quote>ति
पृष्ट्वा सहाग्निभिर्भीते तस्मिन्नग्नयोऽस्मा उपदिदिशुरिति निश्चित्य<quote>‘किन्नु सोम्य किल तेऽवोच’</quote>न्निति
पृष्ट्वा एतावदुपादिशन्निति तेनोक्ते तत्र वक्तव्यशेषोऽस्तीत्यवधार्य <quote>‘अहं तु ते तद्वक्ष्यामि यथा
पुष्करपलाश आपो न श्लिष्यन्ते एवमेवंविदि पापं कर्म न श्लिष्यते’</quote> इति स्ववक्तव्यं प्रतिज्ञाय
<quote>‘ब्रवीतु मे भगवा’</quote>निति तेन प्रार्थितः संयद्वामत्वादिगुणकमक्षिपुरुषमुपदिश्य तदुपासकस्या-
<quote>‘र्चिषमेवाभिसम्भवन्ती’</quote>त्यादिना <quote>‘एष देवपथो ब्रह्मपथः एतेन प्रतिपद्यमाना इमं मानवमावर्तं
नावर्तन्ते’</quote> इत्यन्तेनार्चिरादिमार्गप्राप्त्यन्तं पुनरावृत्तिरहितं ब्रह्मप्राप्तिफलमुपदिदेशेति । अतः
प्रकृतब्रह्मविद्यायामेव स्थानगुणविशेषोपदेशार्थं <quote>‘यएषोऽक्षिणी’</quote>त्यादि प्रवृत्तमित्यवसीयते ।
<quote>‘य एष’</quote>इति सर्वनामश्रुत्योः प्रकृतपरामर्शित्वस्वाभाव्यादपि तथावसीयते । एवं च कथमि-
हाक्षिपुरुषः परमेश्वरादन्य इति कोटेरुत्थानं परमेश्वरादन्यश्च भवन्नयं वक्ष्यमाणपूर्वपक्षानु-
सारेण जीवः प्रतिबिम्बो वा स्यात् । नोभयथापि सङ्गच्छते । न हि परमेश्वरपक्षे श्रुतिलिङ्गवा-
क्यप्रकरणवज्जीवपक्षे प्रतिबिम्बपक्षे वा श्रुतिलिङ्गादिषु किञ्चिदपि प्रमाणं शङ्कास्पदमस्ति ।
अक्षिस्थत्वलिङ्गमस्तीति चेत् न । <quote>‘यश्चक्षुषि तिष्ठन्य एषोऽन्तरक्षिणि पुरुषो दृश्यते सैव ऋक्
तत्साम तदुक्थं तद्यजुस्तद्ब्रह्मे’</quote>त्यादिश्रुत्यन्तरेषु परमेश्वरेऽपि श्रुतत्वेन साधारणत्वात् । त-
स्मादनुपपन्नोऽयं संशय इति चेदुच्यते । अमृतत्वादिलक्षण इति संशये सिद्धान्तकोटेर्बीजो-
पन्यासः । अक्ष्यन्तश्श्रूयमाण इति पूर्वपक्षकोटेः । यथा चाक्ष्याधारत्वं परमेश्वराद्व्यावृत्तम-
मृतत्वादीनां प्रतिबन्दीभवितुं क्षमं च भवति तथानुपदमेव पूर्वपक्षोपपादनेन स्पष्टीकरिष्यामः ।
