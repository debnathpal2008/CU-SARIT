<pb n="073"/>
तृतीयाध्याये भिन्नानां कर्मणां श्रुतिलिङ्गदिभिः प्रमाणैश्शेषशेषिभावो निरूपितिः। तत्र
निरपेक्षः शब्दः श्रुतिः। सा त्रिविधा विधात्री अभिधात्री विनियोक्तीति। लिङादिश्रुतिर्विधा-
त्री। इन्द्रादिश्रुतिरभिधात्री। विनियोक्ती त्वेकप्रत्ययरूपा एकपदरूपा विभक्तिरूपेति त्रिविधा।
तत्राद्या <quote>‘पशुना यजेते’</quote>ति तृतीया१। सा हि स्वोक्तकरणकारकं प्रति स्वोक्तैकत्वसङ्ख्यायाश्शेष-
त्वमुपग२मयति। द्वितीया यजेतेति पदम्। तेन प्रत्ययोक्तभावनां प्रति प्रकृत्युक्तयागस्य शेष-
तोपनीयते। तृतीया शेषित्वबोधिका शेषत्वबोधिकेति द्विविधा। <quote>‘व्रीहीन्प्रोक्षती’</quote> त्यादिषु
द्वितीया व्रीह्यादीनां प्रोक्षणादिक्तियां प्रति ईप्सिततमत्वरूपशेषित्वबोधिका। <quote>‘क्रीते सोमे
मैत्रावरुणाय दण्डं प्रयच्छती’</quote> त्यत्र चतुर्थीश्रुतिर्मैत्रावरुणस्य प्रदानक्तियेप्सिततमेन कर्मणा-
ऽभिप्रेयमाणत्वरूपशेषित्वबोधिका। <quote>‘अरुणया क्तीणाती’</quote> त्यत्र क्तयभावनां प्रत्यारुण्यस्य <quote>‘चा-
त्वालान्मृदमाहरती’</quote> त्यत्र मृदाहरणक्तियां प्रति चात्वालस्य <quote>‘वेद्यां हवींष्यासादयती’</quote> त्यत्र हवि-
रासादनक्तियां प्रति वेद्याश्च तृतीयापञ्चमीसप्तम्यः शेषत्वबोधिकाः। षष्ठी तु क्कचि<quote>‘द्दध्नेन्द्रि-
यकामस्य जुहुया’</quote> दित्यादौ शेषित्वबोधिका <quote>‘यजमानस्य याज्ये’</quote> त्यादौ शेषत्वबोधिका च।
सम्बन्धमात्रेऽनुशिष्टायाः षष्ठ्या योग्यतानुपारेणाभयथापि पर्यवसानसम्भवात्। वस्तुसामर्थ्यं
लिङ्गम्। तद्द्विविधं शब्दसामर्थ्यमर्थसामंर्थ च। तत्र <quote>‘बर्हिर्देवसदनं दमी’</quote>ति मन्त्रस्य लवन-
प्रकाशनसामर्थ्यरूपाल्लिगाल्लवनशेषता। <quote>‘स्वधितिनावद्यति’</quote> <quote>‘स्रुवेणावद्यति’</quote> <quote>‘हस्तेनावद्यती’</quote> त्य-
वदानसामान्ये साधनत्वेन श्रुतानां स्वधित्यादीनां तत्तत्सामर्थ्यादिरूपलिङ्गाद्विशिष्य मांस-
द्रवद्रव्यपुरोडाशाद्यवदानेषु शेषता। शेषित्वस्य शेषत्वस्य वा बोधिकया श्रुत्या रहितः पदसम-
भिव्याहारो वाक्यम्। यथा <quote>‘आग्निहोत्रं जुहुयात्स्वर्गाकाम’</quote> इति। यथा वा <quote>‘मैत्रावरुणः प्रैष्य-
ति चान्वाह चे’</quote>ति। न हि यागभावनां प्रति स्वर्गकामस्य भाव्यत्वेन शेषित्वबोधिका द्विती-
यादिश्रुतिः प्रैषानुवचनं प्रति मैत्रावरुणस्य कर्तृत्वेन शेषित्वबोधिका तृतीयाश्रुतिर्वास्ति।
प्रथमा तु प्रातिपदिकार्थमात्रेऽनुशिष्टा। अतः पदसमभिव्याहाररूपेण वाक्येनात्र शेषशेषि-
भावबोधः। विधिवाक्यतः कर्तव्यत्वेनावगतस्य केन प्रकारेण कर्तव्यमिति विशिष्याज्ञायमा-
नस्येतिकर्तव्यताकाङ्क्षा प्रकरणम्। तद्द्विविधम्। महाप्रकरणमवान्तरप्रकरणं चेति। तत्राद्येन
दर्शपूर्णमासादिकं प्रति प्रयाजादीनां द्वितीयेन प्रयाजादिकं प्रत्यभिक्तमणादीनां च तत्सन्नि-
धिसमाम्नातानां शेषता। स्थानं द्विविधम्। यथासङ्ख्यं सन्निधिश्च। तत्राद्येन <quote>‘दब्धिरस्यद-
ब्धो भूयास’</quote>मिति मन्त्रस्याग्नेयग्नेयाग्नीषोमीयमन्त्रद्वयमध्याम्नातस्याग्नेयाग्नीषोमीययागद्वयम.
ध्यानुष्ठेयोपांशुयागशेषता. सन्निधिस्त्वाम्नानसन्निधिरनुष्ठानसन्निधिरिति द्विविधः। आद्येन
<quote>‘शुन्धध्वं दैव्याय कर्मणे देवयज्याया’</quote> इति मन्त्रस्य महाप्रकरणावान्तरप्रकरणरहितसान्नाय्य-
पात्रप्रोक्षणशेषता। द्वितीयेन पशुधर्माणामग्नीषोमीयपशुशेषता। समाख्या यौगिकी संज्ञा।
सा वैदिकी लौकिकीति द्विविधा। <quote>‘होतृचमस’</quote> इति वैदिकसमाख्यया होतुश्चमसभक्षणं प्रत्या-
<quote>‘घ्वर्यव’</quote> मति याज्ञिकप्रसिद्धलौकिकसमाख्ययाध्वर्योरवघातादिकं प्रति च कर्तृत्वेन शेषतेत्येवं
शेषशेषिभावः सापवादस्तृतीयाध्याये प्रपञ्चितः। *एपं सिद्धशेषशेषिभावानां कर्मणामनुष्ठा-
पनशक्तिरूपा प्रयुक्तिश्चतुर्थे निरूपिता। शेष्येव शेषं प्रयुङ्क्ते स्वविध्यर्थमनुष्पपयति। न त्वनु-
निष्पाद्यपि। नापि शेषः शेषिणं प्रयुङ्क्ते। अनेकशेषिसद्भावे*पि यत्रान्यप्रयुक्तस्यैवान्यत्र वि
<note>(१) तृतीयाविभक्तिरित्यर्थः।</note> <note>(२) <quote>‘मर्पयति’</quote> इति ख. ग. पाठः।</note>
