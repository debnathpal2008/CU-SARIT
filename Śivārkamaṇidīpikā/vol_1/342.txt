<pb n="342"/>
ब्रह्मविष्णुरुद्रेन्द्रास्ते संप्रसूयन्ते सर्वाणि चेन्द्रियाणि सह भूतैर्न कारणं कार-
णानां धाता ध्याता कारणं तु ध्येयः सर्वैश्वर्यसंपन्नः सर्वेश्वरः शंभुराकाशमध्ये’
<!-- APPAYYA !-->
तस्मादुत्पद्यन्त इति भावः । यदि ब्रह्मादिकारणभूत ईशानोऽपि कुतश्चित्सम्प्रसूयते तदा त-
द्वदेव सोऽपि ध्यातव्यो न भवेदित्याशङ्क्य तस्योत्पत्त्यभाव उपन्यस्यते—<pratika>न कारणं कार-
णानां धाता ध्यातेति</pratika> । सम्प्रसूयत इति वचनविपरिणामेनानुषङ्गः । कारणानां सृष्ट्या-
दिपञ्चकृत्याधिकारिणां प्रागुक्तानां ब्रह्मादीनां कारणमुपादानं धाता धारयिता ध्याता निमि-
त्तत्वेन सृष्ट्यादिसङ्कल्पकर्ता एवंभूत ईशानः कुतश्चिदपि न सम्प्रसूयत इत्यर्थः । अतस्सर्व-
कारणभूतः परमेश्वर एव ध्यातव्य इत्युच्यते <pratika>कारणं त्विति</pratika> । तुशब्द इतरेषां जन्म-
वतां ध्येयत्वव्यवच्छेदार्थः । <quote>‘शिव एको ध्येयः शिवश्शङ्करः सर्वमन्यत्परित्यज्ये’</quote>ति ह्य१न्ते
वक्ष्यते । स्वयं जन्मरहित एव मुमुक्षुभिः प्र२पदनीय इति श्वेताश्वतरोपनिषद्यप्युक्तम् । <quote>‘अ-
जात इत्येव कश्चिद्भीरुः प्रपद्यते रुद्र यत्ते दक्षिणं मुखं तेन मा पाहि नित्य’</quote>मिति । उपबृंहि-
तं च शिवपुराणे---<quote>‘अजातमिममेवैकं मत्वा जन्मनि भीरवः । रुद्रस्यास्य प्रपद्यन्ते रक्षार्थं द-
क्षिणं मुख’</quote>मिति सर्वकारणभूतः परमेश्वरो जन्मरहितत्वादिव सर्वेश्वरत्वेन सकलपुरुषार्थप्रदा-
नशक्तत्वादपि मुमुक्षुभिर्ध्यातव्य इत्यभिप्रेत्य <pratika><quote>‘सर्वैश्वर्यसम्पन्न’</quote></pratika> इत्युक्तम् । यद्वा प्रागीशानप-
देनैव ताच्छील्यार्थशानजन्ततया स्वाभाविकनिरतिशयैश्वर्यपरेणेयमुपपत्तिस्सूचिता । ब्रह्मा-
दीनामुत्पत्त्युक्तिस्तु तेषां ध्येयत्वोपयोगितादृगैश्वर्यव्यवच्छेदार्थं न तु साक्षाद्ध्येयत्वव्यवच्छे-
दार्थम् । ईशानस्योत्पत्त्यभावोक्तिस्तु ब्रह्मादिषूद्भावितस्यैश्वर्यपरिच्छेदहेतोर्दोषस्य परिहारेण
प्राङ्नि/?/र्दिष्टतादृगैश्वर्योपपादनार्थम्।एवमुपपादितस्य तस्यानुवादः <pratika><quote>‘सर्वैश्वर्यसम्पन्न’</quote></pratika> इति । न
केवलं सर्वैश्वर्यसम्पत्तिरुपन्यस्तोपपत्त्यावसीयते किं तु सर्वेश्वर इति नाम्नापीत्यभिप्रेत्य <quote>‘स-
र्वेश्वर’</quote> इत्युक्तम् । सर्वेश्वर इत्यपि हि तस्य नामास्तीति <quote>‘अकारं ब्रह्माणं नाभावुकारं विष्णुं
हृदये मकारं रुद्रं भ्रूमध्ये ॐकारं सर्वेश्वरं द्वादशान्त’</quote>इति तापनीयप्रयोगादवगम्यते । श-
म्भुर्निरतिशयानन्दरूपो निरतिशयानन्दहेतुर्वा । आकाशमध्ये चिद्गगनमध्ये । एवमस्याश्श्रुते-
रुपबृंहणं शिवपुराणे दृश्यते । <quote>‘यस्मात्सर्वमिदं ब्रह्मविष्णुरुद्रेन्द्रपूर्वकम् । सह भूतेन्द्रियै-
स्सर्वैः प्रथमं सम्प्रसूयते । कारणानां च यो धाता ध्याता परमकारणम् । न सम्प्रसूयते त-
स्मात्कुतश्चन कदाचन । स सर्वैश्वर्यसम्पन्नो नाम्ना सर्वेश्वरः स्वयम् । सर्वैर्मुमुक्षुभिर्ध्येयः शम्भु-
राकाशमध्यग’</quote>इति । हरिवंशेऽप्येवमुपबृंहणं दृश्यते । तत्र हि परमेश्वरं प्रति कृष्णवचनम् ।
<quote>‘अहं ब्रह्मा कपिलोऽथाप्यनन्तः पुत्रास्सर्वे ब्रह्मणश्चातिवीराः । त्वत्तस्सर्वे देवदेव प्रसूता एवं
सर्वैः कारणात्मा त्वमीड्य’</quote> इति । एवं च कारणात्मत्वात्सर्वेश इत्यर्थः । एतेन <quote>‘कारणं तु ध्ये-
य’</quote>इति श्रुतिः <quote>‘नारायणाद्ब्रह्मा जायत’</quote>इत्यादिश्रुत्यन्तरसिद्धकारणानुवादेन तस्य ध्येयत्ववि-
धायिनी न स्वयं कस्यचित्कारणत्वप्रतिपादिनी । ध्येयप्रश्नोत्तरत्वात् । अतः पुरोवादानुसा-
रेण कारणपदसमानाधिकरणः शम्भुशब्दो नारायणपर इति निरस्तम् । ध्येयप्रश्नोत्तरमध्ये
परमेश्वर एव ध्येय इत्यस्योपपादनाय <quote>‘सर्वमिद’</quote> मित्यारभ्य तस्य जगत्कारणताया अपि प्रति-
पादनात् प्रकृतार्थानुवादसम्भवे च पुरोवादान्तरापेक्षायोगात् । न च ब्रह्मादीनां प्रसूतिमा-
<note>(१) <quote>‘ह्यग्रे’</quote>इति च. पाठः ।</note> <note>(२) <quote>‘प्रतिपत्तव्य’</quote> इति च. पाठः ।</note>
