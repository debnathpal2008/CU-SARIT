<pb n="122"/>
<quote>‘आनन्दो ब्रह्मे’</quote>ति श्रूयते । यः खलु<quote>‘अन्योन्तर आत्माऽऽनन्दमय’</quote>इति प्रस्तुत्य१
<quote>‘सैषानन्दस्य मीमांसा भवती’</quote>त्यारभ्य अभ्यासान्निर२तिशयानन्दशिरस्कत्वेन<quote>‘स
एको ब्रह्मण आनन्द’</quote>इति निरूपितः । परब्रह्मधर्मत्वेन च स एव<quote>‘आनन्दो ब्रह्मे’</quote>-
ति प्रचुरत्वाद्ब्रह्मत्वेनोपचर्यते । तादृशानन्दभोगरसिकं ब्रह्म नित्यतृप्तमित्युच्यते ।
ब्रह्मणो मनसैव महानन्दानुभवो, न बाह्यकरणद्वारा । तथा हि श्रुतिः<quote>‘आकाश-
शरीरं ब्रह्म । सत्यात्म प्राणारामं मन आनन्दम् । शान्तिसमृद्धममृतम्’</quote>इति ।
आकाशत इत्याकाशः प्रकाशश्चिदम्बरमुच्यते । न भूताकाशः । विशेषाभावात् ।
<!-- APPAYYA !-->
तत्र सर्वज्ञत्वादिषट्कं प्राणिनिकायस्य तत्तदनुष्ठितकर्मज्ञानानुसारेण वैषम्यनैर्घृण्ये विनानादि-
कालप्रवृत्तपञ्चकृत्यकर्तृतायामुपयुज्यते । यः खलु सृज्यपालनीयसंहार्यतिरोभावनीयानुग्रा-
ह्यजातमशेषविशेषसंहितमनादिसिद्धेन बोधेन सदा प्रत्यक्षमनुभवति तदनुकूलानाद्यसङ्ख्येयश-
क्तिशाली च भवति । सर्वं च प्रपञ्चमधितिष्ठति स्वयं निरतिशयानन्दनित्यतृप्ततया स्वतस्सिद्धत-
त्त्वावबोधोपहतभक्ताभक्तविषयरागद्वेषोन्मेषतया च स्वार्थपरार्थप्रयुक्तसृष्ट्यादिवैषम्यनैर्घृण्य-
रहितश्च भवति स एवास्य प्रपञ्चस्योक्तविधया पञ्चकृत्यानि कर्तुं शक्नोति । अलुप्तशक्तिक-
त्वमनंतशक्तिकत्वं न प्रपञ्चोपादानभावेऽप्युपयुज्यते । भाष्ये सर्वज्ञतादिषु कस्यचित्क्वचिदुप-
योगवर्णनं यथार्हमन्यत्राप्युपयोगस्योपलक्षणम् । एवं नामाष्टके शिवशब्दे च यथासम्भवं
जन्मादिकारणत्वतदुपपादकप्रवृत्तिनिमित्तके भाष्यकृतं कस्यचित्कयाचिद्‌व्युत्पत्त्या प्रवृत्तिनि-
मित्तप्रदर्शनं व्युत्पत्त्यन्तरेण सम्भवतां प्रवृत्तिनिमित्तान्तराणामप्युपलक्षणम् । अत्र व्याख्ये-
यांशव्याख्यानपूर्वकमपेक्षितार्थानाविष्कुर्मः । ननु<quote>‘आनन्दो ब्रह्मे’</quote>ति श्रुतिरानन्दस्य वैषयिकसुख-
न्यायप्राप्तदुःखमिश्रणराहित्यरूपं निरस्तसमस्तोपप्लवकलङ्कत्वं निरतिशयत्वं च न प्रतिपाद-
यति । नाप्यानन्दवत्त्वं ब्रह्मणः प्रतिपादयति । किं तु तस्यानन्दरूपत्वमेवेत्याशङ्क्य पूर्वसन्द-
र्भानुसारेणोदाहृत श्रुतेस्तथाभूतानन्दवद्ब्रह्मेत्यर्थे पर्यवसानं दर्शयति—<pratika>यः खल्वित्यादिना । प्र-
स्तुत्येति</pratika> । <quote>‘अन्योऽन्तर आत्मानन्दमयः । तस्य प्रियमेव शिर’</quote>इत्यादिप्रियमोदाद्यात्मकसुख-
विशेषरूपशिरःपक्षाद्यवयवयुक्तत्वेनानन्दमयं प्रस्तुत्येत्यर्थः । तेन सैंधवखिल्ये लवणरसविरो-
धिनो रसान्तरस्येवानन्दमये प्रियमोदादिरूपसर्वावयवयुक्ते सुखविरोधिनो दुःखस्यानुप्रवेशो ना-
स्तीत्याद्यविशेषणार्थसद्भावस्सूचितः । <quote>‘निरतिशयशिरस्कत्वेनाभ्यासा’</quote> दित्यनेन द्वितीयविशेष-
णार्थो दर्शितः । <quote>‘ब्रह्मण आनन्द’</quote>इति श्रुतिभागोदाहरणेन आनन्दस्य ब्रह्मधर्मत्वं दर्शितम् ।
ननु, ब्रह्मधर्मस्तथाभूतानन्दः कथमिह वाक्ये ब्रह्मेति व्यपदिश्यत इत्याशङ्क्य <quote>‘तद्ग‍ुणसा-
रत्वा’</quote>दिति वक्ष्यमाणन्यायेनाभेदोपचारादित्याह—<pratika>प्रचुरत्वाद्ब्रह्मत्वेनोपचर्यत इति</pratika> । सर्व-
ज्ञत्वनिरुक्ता<quote>‘वनपेक्षितबाह्यकरणे’</quote>ति करणे बाह्यत्वविशेषणेन सूचितं ब्रह्मणो मनस्सद्भाव-
मिहानन्दानुभवोपयोगितया निरूपयति—<pratika>मनसैवेति । न बाह्येति</pratika> । स्रक्वन्दनादिविषयसु-
खानुभववद्बाह्यकरणं परम्परयापि नापेक्षत इत्यर्थः । नन्वाकाशशब्दः प्रसिद्धिप्राचुर्याद्भ‍ूता-
काशपरस्स्यादित्याशङ्क्याह—<pratika>विशेषाश्रावादिति</pratika> । सर्वप्रपञ्चशरीरकस्य भूताकाशशरीरप्र-
तिपादनमात्रेण न कश्चिदातेशयो वर्णितो भवतीत्यर्थः । प्रसिद्धभूताकाशरूपाम्बरव्यतिरेकेण
<note>(१) <quote>‘प्रसज्य’</quote> इति ख. पाठः ।</note> <note>(२) <quote>‘निरतिशयशिरस्कत्वेन’</quote> इति पाठान्तरम् ।</note>
