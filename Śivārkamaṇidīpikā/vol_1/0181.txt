<pb n="181"/>
धकोद्दालककृतब्रह्मोपदेशरूपस्यास्य वाक्यसन्दर्भस्य सकलप्रपञ्चात्मभूतं ब्रह्मार्थ इत्यवगमा-
त्तदुपक्रमोपसंहारमध्यवर्तिनि ब्रह्मसार्वात्म्ये विरोधिधर्मप्रतिपादकत्वेन प्रतीयमानान्यवान्त-
रवाक्यान्यष्टाकपालादिवाक्यानि द्वादशकपालेष्टिधानपरतयेव सर्वप्रपञ्चात्मभूतब्रह्मपरतया
नेतव्यानीति तेषामपि तत्र तात्पर्यं निर्णीयते । तथाहि---तत्र नवखण्डीमध्ये प्रथमखण्डे शकु-
निबन्धनयोर्द्वितीयखण्डे नानावृक्षरसमधुनोः तृतीयखण्डे नदीसमुद्रयोः पञ्चमखण्डे वटत-
द्बीजयोः षष्ठखण्डे जललवणयोः सप्तमखण्डे पुरुषगन्धारदेशयोर्नवमखण्डे स्तेनापहार्ययोश्च
शरीरात्मभावापन्नयोर्दृष्टान्तीकरणलिङ्गात् दार्ष्टान्तिकयोः प्रपञ्चब्रह्मणोस्तदभावोऽवसीयते ।
चतुर्थखण्डे दृष्टान्तीकृतयोर्महावृक्षबीजयोश्शरीरात्मभावसत्त्वेऽपि बहुलिङ्गविरुद्धमेकलिङ्गम-
साधकम् । स्यादेतत् । उपक्रमोपसंहारैकरूप्यशरणीकरणे बहुविरुद्धमेकमसाधकमित्येतत्तुल्य-
म् । तेनापि हि वैश्वानराधिकरणन्यायतौल्यात् सद्विद्यावाक्यसन्दर्भः कृत्स्नोऽपि प्रपञ्चात्म-
नि ब्रह्मणि प्रमाणमेकं प्रकरणं वेति वाक्यप्रकरणयोरन्यतरदेकमेव प्रमाणमुत्थापनीयम् । न
च वैश्वानरवाक्ये उपक्रमोपसंहारैकरूप्यावधृतैनैकेन वाक्यप्रमाणेन बहून्यष्टाकपालादिवा-
क्यानि जातेष्ट्याश्रितगुणफलविध्यर्थत्वेन प्रतीयमानानि बाधितानि दृष्टानीति वाच्यम् ।
अष्टाकपालादिवाक्येषु विध्यश्रवणाद्विधियोग्यपुरुषव्यापारमात्रस्याप्यश्रवणात् यच्छब्दोप-
बन्धेनानुवादकत्वस्यैव प्रत्यायनात् । अष्टाकपालादि१भवनपवनादिकयोरेककालत्वनिर्देशेन
फलफलिभावाप्रतीये<quote>‘र्यस्मिञ्जात’</quote>इति वाक्ये पूतत्वादीनां समुच्चयश्रवणेन तेषां व्यवस्थिता-
ष्टाकपालादिफलत्वायोगाच्च तेषु गुणफलविधयस्त्यक्ताः । न त्वेकेनैव केन चित्प्रमाणेन बाधि-
तत्वात् । अथापि स्यात् । <quote>‘जामि वा एतद्यज्ञस्य क्रियते यदन्वञ्चौ पुरोडाशावुपांशुयाजम-
न्तरा यजति’</quote> <quote>‘विष्णुरुपांशु यष्टव्योऽजामित्वाय’</quote><quote>‘प्रजापतिरुपांशु यष्टव्योऽजामित्वाय’</quote><quote>‘अग्नी-
षोमावुपांशु यष्टव्यावजामित्वाये’</quote>त्यत्र पुरोडाशद्वयनैरन्तर्यप्रयुक्तजामितादोषोपक्रमतन्निर्हर-
णोपसंहारावधृतान्तरालसंयुक्तकिञ्चित्कर्मविधितात्पर्यैकवाक्यत्वानुरोधात् मध्ये श्रूयमाण एव
विष्णुरुपांशु यष्टव्य इत्यादिविधयस्त्यक्ता इति । सत्यं त्यक्ताः । न त्वेकवाक्यत्वानुरोधात् ।
किं तु जामितापरिहारायावश्यमन्तरावाक्ये विधावभ्युपगन्तव्ये तत्रैव शाखाभेदनाग्नेयाग्नी-
षोमीययाज्यानुवाक्यायुगलमध्ये पाठितानां वैष्णवप्राजापत्याग्नीषोमीययाज्यानुवाक्यायुगला-
नां क्रमप्रमाणेनान्वये सति तत्तन्मन्त्रोदितानां विष्ण्वादीनां तत्र यागे विकल्पेन देवतात्वस्य
प्राप्तत्वाद्विष्ण्वादिवाक्यस्थयजिना सन्निहिततद्यागानुवादकत्वस्वारस्याच्च । विधेयाभावेन
विष्ण्वादिवाक्यानां मन्त्रवर्णेन प्राप्तविष्ण्वादिदेवतावत्तया तद्यागस्तावकप्रतीतेः। एतेन <quote>‘सदेव
सोम्येदमग्र आसीत्तत्त्वमसी’</quote>त्युपक्रमोपसंहारगतवाक्यद्वयेन ब्रह्मसार्वात्म्यप्रतिपादकेन तद्वि-
रोधिनामुदाहृतलिङ्गानां बाध इत्यपि शङ्का निरस्ता । अल्पेनाधिकबाधस्य वाक्येन लिङ्गबाध-
स्य चायुक्तत्वादिति चेत् उक्तप्रायमत्रोत्तरम् । श्रुत्यादिषूत्तरमप्यल्पमपि तात्पर्यलिङ्गवत्प्रबलं
पूर्वमप्यधिकमपि तात्पर्यलिङ्गरहितं दुर्बलम् । तात्पर्याधीनत्वाद्वेदप्रामाण्यस्य । तदिहोपक्रमो-
पसंहारगतमुदाहृतवाक्यद्वयं सर्वात्मभूतब्रह्मप्रमाणभूततयावधृतं कृत्स्नमिदं प्रकरणं चोपक्र-
मोपसंहारैकरूप्यावधृतसर्वात्मभूतब्रह्मतात्पर्यशालितया बलवत्त्वात्तैरतथाभूतानामुदाहृतलिङ्गा-
<note>(१) हवनपचनादिकयोः’ इति ख. पाठः ।</note>
