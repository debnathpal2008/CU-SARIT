<pb n="488"/>
पराणि द्वात्रिंशद्वर्षांणी’</quote> त्यग्रेतनवचनैरपि स्फुटीकृतम् । वैश्वानरविद्यायां <quote>‘ते ह समित्पाणयः
पूर्वाह्णे प्रतिचक्रमिरे तान्हानुपनीयैतदुवाचे’</quote> ति वाक्येन बालाक्यजातशत्रुसंवादे विधिवदु-
पसदनोद्युक्तं बालाकिं प्रति <quote>‘प्रतिलोमरूपमेव स्यात् यत् क्षत्रियो ब्राह्मणमुपनये’</quote> दित्यजात-
शत्रुवाक्येन चाचार्यस्यावरणवर्णनया उपनेतृसद्भावं प्रतिपादयता ह्यत्र विद्याङ्गोपनयनसत्त्वं
व्यञ्चितम् । <quote>‘तं होपनिन्य’</quote> इत्यादौ कण्ठतश्चोक्तम् । तदेतद्विद्याङ्गमुपनयनं शूद्राणां न
सम्भवति । <quote>‘न च संस्कारमर्हती’</quote> ति प्रतिषेधात् तदसम्भवे चाङ्गवैकल्येनानुष्ठितापि विद्या
फलाय नालमिति कूपखननन्यायेनापि तत्र प्रवृत्तिर्नोपपद्यत इति चेन्मैवम् । शूद्राणामम-
न्त्रसंस्काराभ्यनुज्ञानेन स्त्रीणामिवामन्त्रकविद्याङ्गोपनयनसम्भवात् । अत एव मैत्रेयीब्रा-
ह्मणे <quote>‘यदेव भगवान्वेद तदेव मे ब्रूही’</quote> त्यमन्त्रकं विद्योपदेशं प्रार्थयमानां मैत्रेयीं प्रति <quote>‘ए-
ह्यास्व व्याख्यास्यामि व्याचक्षाणस्य तु मे निदध्यासस्वेति’</quote> विद्यार्थं समीपस्थित्यभ्यनुज्ञानं
कृतमिति श्रूयते । <quote>‘शूद्रश्चतुर्थो वर्णः एकजाति’</quote> रित्यनेन तु शूद्रस्य द्वितीयजन्मरूपमध्यय-
नाङ्गोपनयनमेव निषिध्यते न तु विद्याङ्गोपनयनम् । ननु तथापि विद्याप्रकरणे शूद्रत्वा-
भावनिर्धारणामाल्लिङ्गात् शूद्रस्य विद्यानधिकारस्सिद्ध्यति । न च तत्समनन्तरप्रतिपाद्ये अध्य-
यनाङ्गोपनयने प्रवृत्त्यर्थम् । सत्यपि शूद्रत्वाभावनिर्धारणे ब्राह्मणादिजातिभेदेन प्रकारभे-
दवत्युपदेश्यगायत्रीभेदवति च उपनयने प्रवृत्त्यर्थं वर्णत्रयमध्येऽपि जातिभेदनिर्धारणस्या-
वश्योपपादनीयतया तत एवोपनयननिर्वाहेण तत्र शूद्रत्वाभावनिर्धारणस्याकिञ्चित्करत्वात् ।
मातरं प्रति गोत्रप्रश्नेन ब्राह्मण्यनिर्धारणस्योपपत्तेश्च । शूद्रत्वाभावनिर्धारणानन्तरमध्ययना-
ङ्गोपनयने वर्ण्यमाने कथं तच्छूद्रस्य विद्यानधिकारे लिङ्गं स्यात् । इत्थं सत्यकामेन <quote>‘ब्रह्म-
चर्यं भगवति वत्स्यामि उपेयां भगवन्त’</quote> मित्यध्ययनार्थविद्यार्थोपनयनद्वयसाधारणरूपमुप-
गमनं कृतम् । तत्र यदि शूद्रस्य विद्याधिकारः स्यात् तदा सत्यकामश्शूद्रस्सन्नध्ययनाङ्गोप-
नयनानर्होऽपि विद्यार्थमुपगत इति विद्याङ्गोपनयनेन संस्कृत्य विद्यां ग्राहयितुं योग्यो भ/?/त् ।
तथा सति शूद्रत्वाभावनिर्धारणमपेक्ष्य समिदाहरणार्थं न नियुज्येत । तस्य तदनधिकारे तु
अस्य शूद्रत्वाभावे निश्चिते सत्युपनीतचिह्नरहितत्वादकृताध्ययनाङ्गोपनयनोऽयं प्रथमं तेन
संस्कृत्याध्यापनीयः ततो विद्याकामश्चेत् क्रमेण तामपि ग्राहयितव्य इत्यालोच्य गौतमेन
शूद्रत्वाभावनिश्चयानन्तरमुपनिनीषुणा समिदाहरणार्थं तस्य नियोगः कृत इति सङ्गच्छते
इति ततस्सत्यवचनेन शूद्रत्वाभावनिर्धारणलिङ्गाद्विद्यायां शूद्रो नाधिकारीति चेत् । अस्मा-
देव लिङ्गाद्विद्यायां शूद्रोऽधिकारीति ब्रूमः । यदि हि शूद्रोऽध्ययन इव विद्यायामप्यनधि-
कारी भवेत्तदा यदीदमस्योपगमनमध्ययनार्थं यदि वा विद्यार्थम् । उभयथापि तत एव नायं
शूद्र इति निर्णयसम्भवात् तदनन्तरं तन्निर्णयार्थं सत्यवचनं नापेक्ष्येत । तस्य तदधिकारस-
द्भावे तु विद्यार्थोपगमनस्य शूद्रेऽपि सम्भवात् अग्रे सत्यवचननैव तन्निणय इति युज्यते ।
शूद्रस्य विद्याधिकारसत्त्वे शूद्रत्वाभावनिर्धारणं क्वोपयुज्यत इति चेत् । अध्ययनाङ्गोपनयन
एवोपयुज्यते । तथा हि---उपगमनं कुर्वन्नुपनीतचिह्नरहितोऽयं किमध्ययनार्थी त्रैवर्णिकः
किं वा विद्यार्थी शूद्र इति सन्दिग्धोऽभूत् । तस्य गोत्रप्रश्नो न तद्गोत्रविशेषनिर्दिधारयि-
षया । शूद्रत्वपर्यन्तसन्देहानुदयात् <quote>‘नैतदब्राह्मणो विवक्तुमर्हती’</quote> ति तन्निर्णयात्प्राक् ब्राह्म-
