<pb n="581"/>
वपुराणविरोधीनि शैवादिपुराणवचनानि अप्रमाणानि । पुराणानां प्रणेतृगुणानुगुणबलाबल-
विशेषवत्त्वात् । तथा सर्वेषां पुराणानां प्रणेता चतुर्मुखः स केषुचित्कल्पेषु सत्त्वोद्रिक्तो भ-
वति केषुचिद्रजोऽभिभूतः केषुचित्तमश्छन्नः । येषु कल्पेषु स्वकीयसत्वोद्रेकादिना सात्विक-
राजसतामसाभिधानेषु वैष्णवब्राह्मशैवादिपुराणानि प्रणिनाय, तेन पुराणान्यपि तानि
वक्तृगुणानुसारेण सात्विकराजसतामसान्युच्यन्ते । अतस्तमोऽभिभूतान्तःकरणेन प्रणीतै-
श्शैवपुराणैरुक्तं सात्विकपुराणविरुद्धं न ग्राह्यम् । तदेतत्सर्वं <quote>‘सङ्कीर्णास्सात्विकाश्चैव राजसा-
श्चैव तामसा’</quote>इति कल्पानां सात्विकादिविभागप्रतिपादनपूर्वकं <quote>‘यस्मिन्कल्पे तु यत्प्रोक्तं
पुराणं ब्रह्मणा पुरा । तस्य तस्य तु माहात्म्यं तत्स्वरूपेण वर्ण्यते । <quote>‘अग्नेश्शिवस्य माहात्म्यं
तामसेषु प्रकीर्त्यते । राजसेषु तु माहात्म्यमधिकं ब्रह्मणो विदुः । सङ्कीर्णेषु सरस्वत्याः पितृणां
च निगद्यते । सात्विकेषु तु कल्पेषु माहात्म्यमधिकं हरेः । तेष्वेव योगसंसिद्धा गमिष्यन्ति
परां गति’</quote>मिति मात्स्यपुराणे प्रतिपादितम् । अत्र हि <quote>‘यस्मिन्कल्प’</quote>इत्यादिश्लोकेन तत्तत्क-
ल्पे ब्रह्मप्रोक्तानां पुराणानां तत्तत्कल्पविषयत्वमुक्त्वा <quote>‘अग्नेश्शिवस्य माहात्म्य’</quote>मित्यादिना
शैवादिपुराणानां तामसादिकल्पविषयत्वप्रतिपादनात् तेषां तामसादिकल्पेष्वेव ब्रह्मणा प्रणी-
तत्वं सिद्ध्यतीति । ततः पुराणानां वक्तृगुणानुगुणबलाबलविभागो लभ्यते । यद्यपि क-
ल्पानां तामसत्वादि ब्रह्मणस्तत्तद्ग‍ुणोद्रेकादिति स्पष्टं न प्रतिपादितम् । तथापि कल्पाना-
मिह सात्विकादिविभागः तत्तत्कल्पे पुराणवक्तुः ब्रह्मणः तत्तद्ग‍ुणप्राचुर्याभिप्राय एव वर्ण-
नीयः । तथा विभागस्य तत्तत्कल्पेषु तेन प्रणीतानां परस्परविरुद्धानां देवतोत्कर्षापकर्षप-
राणां पुराणानां कार्त्स्न्येन प्रामाण्यायोगे सति तेषु हेयोपादेयविशेषपरिज्ञानाय वक्‍तृगुणा-
नुगुणबलाबलसूचनेन सप्रयोजनत्वात् विधान्तरेण सात्विकादिविभागस्य निष्प्रयोजनत्वात्
अनन्तरसन्दर्भानुरोधित्वाच्च । तत्रापि विष्णुपुराणं प्रबलं पुलस्त्यवरदानलब्धदेवतापरमा-
र्थवेदनेन पराशरेण उपदिष्टत्वात् जगत्कारणवस्तुविषयसामान्यप्रश्ने <quote>‘विष्णोस्सकाशादुद्भ‍ूतं
जगत्तत्रैव च स्थित’</quote>मित्याद्युत्तरक्रमेणावतीर्णतया देवताविशेषमहिमविषयप्रश्नोत्तरसन्दर्भ-
रूपपुराणान्तरव<quote>‘न्न बुद्धिभेदं जनये’</quote>दिति न्यायेन प्रष्टुरभिमतार्थो बहूकृत इति नेतुमशक्य-
त्वेनानन्यथासिद्धत्वाच्चेति । तस्यैतस्य सर्वस्यापि निरास<quote>‘स्तात्पर्यलिङ्गवशेने’</quote>त्यनेन सिद्धः ।
सर्वकारणत्वादिकं यद्ब्रह्मलिङ्गं तदेवात्र तात्पर्यलिङ्गेन विवक्षितम् । अत एवानुपदं वक्ष्यति
<quote>‘यत्र यत्र चेतने अचेतने वा जगत्कारणत्वादिकं शिवतात्पर्यलिङ्गं श्रूयत’</quote> इति । एवं च
ब्रह्मविष्णुरुद्रादिषु सर्वकारणत्वं सर्वसंहर्तृत्वं सर्वान्तर्यामित्वमित्यादि यद्बस्वलिङ्गं श्रूयते सा-
क्षात्परब्रह्मपदं वा श्रूयते तत्सर्वं तत्तदात्मभूते शिव एव परब्रह्मणि पर्यवस्यति । यथा <quote>‘प्रा-
णोऽस्मि प्रज्ञात्मा तं मामायुरमृतमुपास्वे’</quote>त्यादिकमिन्द्राद्यन्तर्यामिणि तस्मिन्ब्रह्मलिङ्गाद्य-
नुगमाविशेषात् <quote>‘स्मृतयश्च पुराणानि भारतादीनि सत्तम् । शिवमेव सदा साम्बं हृदि कृत्वा
ब्रुवन्ति ही’</quote>ति पराशरपुराणवचनाच्च । एवं पुराणादीनामविरोधनयनानङ्गीकारे प्राचीना-
धिकरणोदाहृतेषु विषयवाक्येषु सर्वकारणत्वमुमुक्षूपास्वत्वादीनि ब्रह्मलिङ्गानि प्राणाकाशे-
न्द्रादिषु श्रूयन्त इति तेषां विरोधं को वारयेत् । अव*श्वं* च श्रुतिवदेव पुराणादीनामप्य-
विरोधेन प्रामाण्यमुपपादनीयम् । <quote>‘पुराणं मानवो धर्मस्साङ्गो वेदश्चिकित्सितम् । आज्ञासि-
