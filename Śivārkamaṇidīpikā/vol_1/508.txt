<pb n="508"/>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>प्रथमस्याध्यायस्य</head>
<head>अथ चतुर्थः पादः ।</head>
<head>अथ आनुमानिकाधिकरणम्।। १।।</head>
पूर्वपादे स्पष्टास्पष्टब्रह्मलिङ्गानि वाक्यानि विचारितानि । चतुर्थेऽस्मिन् पा-
देऽस्पष्टब्रह्मलिङ्गानि कानिचिद्वाक्यानि विचार्यन्ते—
<sutra>।। सू॰ ।। आनुमानिकमप्येकेषामिति चेन्न शरीररूपकविन्यस्तगृहीते-
र्दर्शयति च ।। १ ।।</sutra>
एकेषां काठानां शाखायामाम्नायतेऽस्य विषयः—
<quote>‘इन्द्रियेभ्यः परा ह्यर्था अर्थेभ्यश्च परं मनः । मनसस्तु परा बुद्धिर्बुद्धेरात्मा म-
हान् परः ।। महतः परमव्यक्तमव्यक्तात् पुरुषः परः । पुरुषान्न परं किंचित्
सा काष्ठा सा परा गतिः ।।’</quote> इति ।।
अत्र महतः परत्वेन उच्यमानं अव्यक्तशब्दवाच्यं प्रधानं कापिलमुत श-
<!-- APPAYYA !-->
<head>शिवार्कमणिदीपिकायाम् ।</head>
<head>अथ प्रथमाध्यायस्य चतुर्थः पादः ।</head>
<head>अथ आनुमानिकाधिकरणम् ।</head>
<p>पूर्वोत्तरपादार्थप्रदर्शनेन सङ्गतिं सूचयति---<pratika>पूर्वपाद इति</pratika> । प्रथमे पादे स्पष्टब्रह्मलिङ्गानि
वाक्यानि विचारितानि । द्वितीयेऽऽनतिस्पष्टब्रह्मलिङ्गानि । तृतीये स्पष्टास्पष्टब्रह्मलिङ्गानि ।
चतुर्थे त्वस्मिन् अस्पष्टब्रह्मलिङ्गानि वाक्यानि विचार्यन्त इति ब्रह्मलिङ्गानां स्थूलसूक्ष्म-
सूक्ष्मतरसूक्ष्मतमत्वक्रमेण पादानामवतार इति भावः <pratika>।। सू॰।। आनुमानिकमप्येकेषा-
मिति चेन्न शरीररूपकविन्यस्तगृहीतेर्दर्शयति च ।। १ ।।</pratika> सौत्र<quote>‘मेकेषा’</quote>मिति पदं
व्याकुर्वाणस्तदपेक्षितं चाध्याहरन्नेव विषयव्याक्यमुदाहरति—<pratika>एकेषामिति</pratika> । स्मार्तक्रमप्रत्य-
भिज्ञाव्यक्तशब्दरूढिभ्यां प्रकरणपरिशेषाभ्यां च संशयमाह—<pratika>अत्रेति</pratika> । इह <quote>‘महदव्यक्त’</quote>-
मिति साङ्ख्यस्मृतितत्त्वक्रमप्रत्यभिज्ञा <quote>‘महतः परत्वेनोच्यमान’</quote> मिति धर्मिविशेषणेन सू-
चिता । अव्यक्तशब्दस्य प्रधाने रूढत्वेन स्वारस्य<quote>‘मव्यक्तशब्दवाच्य’</quote>मिति धर्मिनिर्देशेन
सूचितम् । अव्यक्तशब्दवाच्यमिति । अव्यक्तशब्दोदितमित्यर्थः । सिद्धान्ते शरीरस्याव्य-
क्तशब्दलक्ष्यत्वाङ्गीकारेणातद्वाच्ये शरीरत्वसंशयायोगात् । पूर्वत्रा<quote>‘त्मानं रथिनं विद्धि शरीरं
रथमेव च । बुद्धिं तु सारथिं विद्धि मनः प्रग्रहमेव च । इन्द्रियाणि हयानाहुर्विषयांस्तेषु
गोचरान्’</quote> । इत्यात्मशरीरादीनां रथिरथादिभावकल्पनायां शरीरस्य प्रकृतत्वं शरीरातिरिक्ता-
