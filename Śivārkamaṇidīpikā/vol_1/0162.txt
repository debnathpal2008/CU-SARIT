<pb n="162"/>
द्वेदानामविरुद्धा । ततो वेदानामीश्वरप्रणीतत्वं नित्यत्वं चाविरुद्धमेव ।।
इति शास्त्रयोनित्वाधिकरणम् ।। ३ ।।
<!-- APPAYYA !-->
हनित्यत्वमस्तीति तद्विषयतया वेदनित्यत्वश्रुतेरविरोध उक्तः । इदानीं तु क्रमविशेषविशिष्ट-
वर्णरूपाणां वेदानां प्रलयेऽपि क्रमोपाधिभूतपरमेश्वरबुद्ध्यनुवृत्त्या सत्तानुवृत्तिरस्तीति तद्वि-
षयतयेति भेदः । ननु, वेदानां प्रलयेऽपि सत्त्वे कथं तेषां सर्गादावीश्वरप्रणीतत्वमुपपद्यत
इत्याशङ्क्याह---<pratika>तत इति</pratika> । प्रलये वेदानां परमेश्वरबुद्धिगोचरतयैवानुवृत्तिः सर्गादौ तु तेषां-
परश्रवणगोचरतया वैखरीवृत्तिविशिष्टत्वेन परमेश्वरप्रणीतत्वमित्युभयमप्यविरोधेनोपपद्यते ।
अत एव<quote>‘अनादिनिधना दिव्या वागुत्सृष्टा स्वयंभुवा । आदौ वेदमयी भूता यतः सर्वा प्रवृत्त-
यः ।।’</quote> इति वेदानां नित्यत्वेऽपि शिवप्रणीतत्वं स्मर्यत इति भावः ।। ३ ।।
इति शास्त्रयोनित्वाधिकरणम् ।। ३ ।।</p>
<!-- APPAYYA !-->
<head>नयमणिमालायाम्</head>
<head>अथ शास्त्रयोनित्वाधिकरणम् ।। ३ ।।</head>
<sutra>।। सू ।। शास्त्रयोनित्वात् ।। ३ ।।</sutra>
<lg><l>कर्तुः कार्येण सिद्धेरनुमितिविषयो नैष शास्त्रैकगम्यस्साक्षाद्वेदे पुराणादिषु च तदनधं दर्शितं चानुमानम् ।</l>
<l>मैवं कर्त्रैकतादेस्तदविषयतया शास्त्रमेवात्र मानं शास्त्रानुग्राहफत्वात्तदनुमतमुपन्यस्तमग्रे विवेक्तुम् ।। ७ ।।</l></lg>
<lg><l>सर्वज्ञत्वद्रढिम्ने निखिलजनयितुर्वेदकर्तृत्वमिच्छन्नित्यत्वं मानता चेत्युभयमपि गलन्नेक्षते वेदवाचाम् ।</l>
<l>मैवं तत्पूर्वपूर्वक्रममनुसरता शंभुना निर्मितास्तास्साक्षादेव प्रमाणं स हि भवति ततो नैव कस्यापि हानिः ।। ८ ।।</l></lg>
<head>इति शास्त्रयोनित्वाधिकरणम् ।। ३ ।।</head>
<head>सूत्रार्थचन्द्रिकायाम्</head>
<head>अथ शास्त्रयोनित्वाधिकरणम् ।। ३ ।।</head>
<sutra>सू॰ ।। शास्त्रयोनित्वात् ।। ३ ।।</sutra>
<p><pratika>भगवत्पादमते</pratika>, पूर्वसूत्रे ब्रह्मणो जगत्कारणत्वसमर्थनेनार्थादुपक्षिप्तं सर्वज्ञत्वं द्रढयितुमिदं सूत्रमारब्धम् । अत्र सर्वज्ञ-
मिति पदाध्याहारेण ब्रह्मपदानुषंगेण च सूत्रं पूरणीयम् । शास्त्रस्य योनिः शास्त्रयोनिः तस्य भावस्तत्त्वं तस्मादिति विग्रहः ।
<pratika>शास्त्रस्य</pratika>=महत ऋग्वेदादेः सर्वज्ञकल्पस्य शास्त्रस्य । <pratika>योनित्वात्</pratika>=<ref>(कर्तृत्वेन)</ref> कारणत्वात् । <pratika>ब्रह्म सर्वज्ञं भवति</pratika>
इति सूत्रार्थः । <quote>“अस्य महतो भूतस्य निःश्वसितमेतद्यदृग्वेदो यजुर्वेदस्सामवेदोऽथर्वांगिरस इतिहासः पुराणं विद्या उपनिषदः
श्लोकास्सूत्राण्यनुव्याख्यानानि व्याख्यानानि”</quote> इति वाक्यं विषयः । अत्र इदं वाक्यं वेदहेतुत्वेन ब्रह्मणः किं सर्वज्ञत्वं सा-
धयति उत न साधयतीति निःश्वसितश्रुतिनित्यत्वश्रुत्योर्विरोधाऽविरोधाभ्यां सन्देहे <quote>“वाचा विरूपनित्यये”</quote> ति नित्यत्व-
श्रवणात् व्याकरणादिवद्वेदस्य पौरुषेयत्वे मूलप्रमाणसापेक्षत्वेनाप्रामाण्यापाताच्च नेदं वेदकर्तृत्वेन ब्रह्मणस्सर्वज्ञत्वं साधयतीति
पूर्वः पक्षः । सिद्धान्तस्तु, आदिकर्तुरीश्वरस्याभ्युपगमात् तस्यापि पूर्वपूर्वकल्पानुसारेणैव वेदविरचनोपगमात् नित्यत्वश्रतेः
प्रवाहनित्यत्वबोधकत्वात् आनादितात्पर्योपगमात् वेदस्य योग्यवाक्यत्वेनैव असति बाधे प्रमाजनकत्वोपगमात् श्रुत्योः पर-
स्परविरोधाभावेन ईश्वरस्य वेदकर्तृत्वे अनितरसापेक्षत्वेन वेदस्य निरुक्तपौरुषेयत्वाप्रसक्त्या अप्रामाण्याप्रसंगाच्च शास्त्रस्य ऋग्वे-
दादेस्सर्वज्ञकल्पस्य कर्तृत्वेन कारणत्वात् ब्रह्मणः इदं वाक्यं सर्वज्ञत्वं साधयत्येवेति । इति प्रथमवर्णकम् । अथवा, पूर्वसूत्रे
लक्षणनिरूपणानन्तरं प्रमाणजिज्ञासायामिदमारभ्यते । शास्त्रम् ऋग्वेदादि प्रमाणं यस्य <ref>(ब्रह्मणः)</ref> तत् शास्त्रयोनि तस्य
भावः तत्त्वं तस्मादिति विग्रहः । अत्र वर्णके ब्रह्मपदानुषंगेण शास्त्रप्रमाणमिति पदाध्याहारेण च सूत्रार्थो वर्णनीयः ।
<pratika>शास्त्रयोनित्वात्</pratika>=शास्त्रैकगम्यत्वात् । <pratika>ब्रह्म शास्त्रप्रमाणं</pratika> भवति इति सूत्रार्थः । अत्र <quote>“तं त्वौपनिषदं पृच्छामि”</quote>
<quote>“नवोदविन्मनुते तं बृहन्तम्”</quote> इत्यादिवाक्यं विषयः । तत् किं वेदैकगम्यत्वमीश्वरस्य प्रतिपादयति उत नेति सन्देहे
