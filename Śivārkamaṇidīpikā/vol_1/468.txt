<pb n="468"/>
न्यायसिद्धोऽवगम्यते ।। स्वमतमाह—
<sutra>।। सू ।। भावं तु बादरायणोऽस्ति हि ।। ३२ ।।</sutra>
मधुविद्यादिष्वपि वस्वादीनामधिकारभावं बादरायणो मन्यते । अस्ति हि
वस्वादीनां सतां वस्ववस्थब्रह्मण उपास्यत्वसंभवः, कल्पान्तरे वसुत्वादेः प्राप्य-
त्वसंभवश्च । कार्यकारणोभयावस्थं ब्रह्मात्र समुपास्यम् । तत्र <quote>‘असौ वा आदित्यो
देवमधु’</quote>इत्यारभ्य आदित्यवस्वादिनामरूपकृत्ययुक्तकार्यविशेषावस्थं ब्रह्मोपास्यमु-
पदिश्यते । <quote>‘अथ तत ऊर्ध्व उदेत्यनेनैवोदेता नास्तमेता’</quote> इत्यादिना नामरूपकृत्य-
<!-- APPAYYA !-->
गन्तव्यं चेद्देवा एव तद्ब्रह्मोपासत इति परिसङ्ख्यापरत्वमस्त्विति शङ्का निरस्ता । अर्थित्वा-
दिसाधारण्येन <quote>‘तद्यो यो देवानां प्रत्यबुद्ध‍यत स एव तदभवत्तथा ऋषीणां तथा मनुष्या-
णा’</quote>मिति ब्रह्मविद्याधिकारितया तत्परिसङ्ख्यानस्याशक्यत्वाद्देवास्तद्ब्रह्मैवोपासत इत्येव परि-
सङ्ख्याभ्युपेतव्येति भावः <pratika>।। सू॰ ।। भावं तु बादरायणोऽस्ति हि ।। ३२ ।। कल्पान्तर
इति</pratika> । अयमाशयः । वसुत्वादिकमेवात्र प्राप्यं फलम् । <quote>‘वसूनामेवैको भूत्वे’</quote>त्या-
दिस्वारस्यात् । न वस्वादिभोगसाम्यमात्रम् । <quote>‘विष्णुरेव भूत्वे’</quote>त्यत्र तु कस्यचित्पशुयागस्यानु-
ष्ठानमात्रेण विष्णुभावप्राप्तिरत्यन्तमसम्भावितेति बाधकात्तत्साम्यं फलमाश्रीयते ।
न चात्रापि वस्वादिसङ्ख्यातिरेकप्रसङ्गो बाधकोऽस्तीति वाच्यम् । वर्तमानवस्वाद्य-
धिकारसमाप्त्यनन्तरं कल्पान्तरे भाविवस्वादिसृष्टिसमये तदन्यतमभावप्राप्तेः फलत्वस-
म्भवात् । तथासतीदानीं मधुविद्योपासकानां प्रायणानन्तरं फलप्राप्तिर्न स्यादिति
चेत्, माभूत् । फलस्वभावपर्यालोचनया स्वर्गस्य वृष्ट्यन्नाद्यपशुपुत्रादिवदैहिकत्वासम्भवेनेव
वस्वादिभावस्येदानीन्तनप्रायणानन्तरभावित्वासम्भवेन विलम्बस्य सह्यत्वात् । न च कल्पा-
न्तरभाविवस्वादिसृष्टिसमये फलप्राप्त्यभ्युपगमेऽप्यष्टाधिकसङ्ख्येषूपासकेषूपस्थितेषु सर्वेषां व-
स्वादिभावप्राप्तेर्वक्तव्यतया तत्सङ्ख्यातिरेकप्रसङ्गो बाधकस्स्यादिति वाच्यम् । वस्वादिसङ्ख्या-
श्रुतिबलेन तत्तदुपासनकर्मणां विपाकक्रमकल्पनोपपत्तेः।प्रलयश्रुतिबलेन भिन्नकालजाताना-
मपि सर्वप्राणिगतदेहादिवियोजककर्मणां विपाकयौगपद्यकल्पनवत् । अन्यथा पूर्वपक्षिणोऽपि
वस्तुतो यद्वसुत्वादिप्रापकं कर्माभिमतं तदनुष्ठितवतामष्टाधिकानां युगपदुपस्थितौ सङ्ख्याति-
रेकस्यानिवार्यत्वात्।एवं च फलपर्यालोचनयावस्वादीनामेवोपास्यत्वमभ्युपगन्तव्यमित्यस्य सङ्गे
सति उपसंहारस्वारस्याद्वस्वाद्यन्तर्यामिपरमेश्वर उपास्य इति युक्तम्।अतो न पूर्वोक्तदोषप्रसक्ति-
रिति । उपसंहारस्वारस्यसिद्धमर्थमुपसंहारस्वारस्यं च विविच्य दर्शयितुमुपक्रमते—<pratika>कार्यकार-
णेत्यादिना</pratika> । तत्र कार्यावस्थब्रह्मोपासनोपदेशं दर्शयति---<pratika>तत्रेति</pratika> । आदित्यादीनामादित्य-
वस्वादीनि नामानि, आदित्यस्य वस्वादिदेवभोग्यमधुत्वेन रूपितं ज्योतिर्मण्डलं रूपं, वस्वा-
दीनां तत्तदमृतभोगाक्षिप्तानि रूपाणि, आदित्यस्य <quote>‘पुरस्तादुदेता पश्चादस्तमेते’</quote>त्यादिना नि-
र्दिष्टं कृत्यं, वस्वादीनां <quote>‘तद्वसव उपजीवन्ती’</quote>त्यादिना निर्दिष्टं कृत्यम् । एवंभूतनामादियुक्त-
तया कार्यभूतेष्वादित्यादिजीवेष्वन्तर्यामितयावस्थितं ब्रह्म तदवस्थमुच्यते । कारणावस्थब्रह्मो-
पासनोपदेशं दर्शयति—<pratika>अथ तत इति</pratika> । ब्रह्मदिवसरूपस्य कल्पस्य समाप्त्यनन्तरमुदयास्त-
मयाभ्यां प्राण्यनुग्रहादूर्ध्वमुदयास्तमयकृत्यरहित इत्यर्थः।कृत्याभावादेव तदुपयोगिरूपराहित्यं/?/
