<pb n="303"/>
संभवति । तथा च सर्वचिदचित्प्रपञ्चशरीरविशिष्टं ब्रह्म सर्वशब्दवाच्यम् । यथा
<!-- APPAYYA !-->
त्याशङक्याह—<pratika>तथा चेति</pratika> । ब्रह्मणस्सर्वकारणत्वहेतुना सर्वानुप्रवेशस्तावत्सिद्ध्याति । <quote>‘तत्सृष्ट्वा
तदेवानुप्राविश’</quote>दिति श्रुतेः । ततस्सर्वनियन्तृत्वं सिध्द्यति । <quote>‘अन्तःप्रविष्टः शास्ता जनाना’</quote>-
मिति श्रुतेः । ततः सर्वशरीरत्वं सिद्ध्यति । <quote>‘यः पृथिव्यां तिष्ठ’</quote>न्नित्यन्तर्यामिब्राह्मणे निय-
म्यस्य पृथिव्यादेः सर्वस्याऽपि प्रपञ्चस्य नियन्तृशरीरत्वश्रवणात् । इदमेव जगज्जन्मादिका-
रणत्वहेतुना परम्परया सिद्ध्यत्सर्वशरीरत्वमिह सर्वात्मत्वं विवक्षितम् । इदं च <quote>‘सर्वमिदं
ब्रह्मे’ति समानाधिकरणनिर्देशस्य तावदुपपादकं भवत्येव ।’</quote> <quote>‘ब्रह्मणो विद्वान्’</quote> <quote>‘ब्राह्मणो बृहस्प-
तिसवेन यजेते’</quote>त्यादिलौकिकवैदिकव्यवहारेषु शरीरवाचिशब्दानां शरीरिपर्यन्तत्वदर्शनादिति
भावः । स्यादेतत् । शरीरवाचिनां शरीरिपर्यन्तत्वमसिद्धम् । तथानुशासनाभावात् । लौ-
किकवैदिकव्यवहारयोश्शरीरात्मभ्रमसिद्धार्थावलम्बनत्वोपपत्तेः । अस्ति च भ्रमसिद्धार्थाव-
लम्बनो वैदिकव्यवहारः <quote>‘उत्ताना वै देवगवा वहन्ती’</quote>त्यादिः । तथा च पर्यायेण सुरनरति-
र्यगादिसर्वदेहेष्वात्मभ्रमवति जीव एव <quote>‘सर्वं खल्विदं ब्रह्मे’</quote>त्ययं भ्रमसिद्धसार्वात्म्यनिर्देश
उपपद्यते न तु परब्रह्मणि सर्वशरीरकत्वमात्रवति तत्तादात्म्यभ्रमरहित इत्याशङ्क्याह---
<pratika>यथेति</pratika> । स्वस्य स्वीयस्य स्वाभिधेयस्य नीलस्येत्यर्थः । स्यादेतत् । गुणवचनेभ्यो मतुब्लोपो
वक्तव्य’इति व्याकरणानुसाराल्लुप्तमतुबन्तो नीलशब्दो नोलमुत्पलमिति नीलविशिष्टद्रव्य-
परः प्रयुज्यते न केवलः । व्याकरणानभिज्ञानां तु गुणगुणिनोरभेदभ्रमेण नीलशब्दस्य
नीलविशिष्टे शक्तिभ्रमेण तत्र लाक्षणिकत्वाभिप्रायेण गुणगुणिनोरभेदोपचारेण वा नीलमु-
त्पलमिति व्यवहार इत्यसिद्धं नीलशब्दस्य नीलविशिष्टद्रव्यवाचकत्वम् । <quote>‘घटस्य नीलं रूपं’</quote>
<quote>‘तद्वा यदेतदादित्यस्य लोहितं रूप’</quote>मित्यादिलौकिकवैदिकप्रयोगानुसारेण नीलादिशब्दानां
गुणमात्रशक्त्यवश्यंभावे तयैवोक्तरीतिभिश्चरितार्थतया गुणविशिष्टे शक्त्यन्तरकल्पनायोगात्।
ननु, तादृशेषु प्रयोगेषु विशिष्टशक्तानां नीलादिपदानां केवले गुणे लक्षणास्त्विति चेन्न ।
तथासति <quote>‘अरुणयैकहायन्या गवा सोमं क्रीणाती’</quote> त्यत्रारुणापदमुख्यवृत्त्यनुसारेणारुण्यवि-
शिष्टद्रव्यस्य क्रयसाधनत्वापत्त्या तत्र गुणद्रव्ययोः प्रत्येकं तुल्यवत्क्रयसाधनत्वेनान्वय इति
पूर्वमीमांसकप्रवाढसिद्धारुणाधिकरणन्यायविरोधापत्तेः । ननु,पूर्वमीमांसकानां तथाप्रवादस-
द्भावेऽपि किंचिद्द्रव्यगतमारुण्यं किंचिद्वर्णमेकहायनीद्रव्यं च क्रयसाधनमिति न तेषां मतं किं तु
शब्दान्वयवेलायां गुणद्रव्ययोः प्रत्येकं क्रयसाधनत्वप्रतीतावप्यमूर्तस्यारुण्यस्य द्रव्यपरिच्छे-
दद्वारं विना साक्षात्क्रयसाधनत्वायोगेन परिच्छेद्यद्रव्यान्वयाकाङ्क्ष्यार्थसिद्धेन पार्ष्ठिकेन सम-
भिव्याहृतैकहायनीद्रव्यान्वयेनारुण्यविशिष्टमेकहायनिद्रव्यं क्रयसाधनमित्येव तेषाम१भिमतम्।
तथाच फलतो विशेषाभावादर्थैकत्वे <quote>‘द्रव्यगुणयोरैककर्म्यान्नियमस्स्या’</quote> <ref>(जै॰ ३.३.१५.)</ref>दित्यरु-
णाधिकरणसूत्रमारुण्यविशिष्टद्रव्यस्य क्रयसाधनत्वविषयतयैव व्याख्यायताम् । अर्थैकत्वे
<quote>‘अरुणयैकहायन्ये’</quote> त्यारुण्यविशिष्टद्रव्यैकहायनीद्रव्यवाचिपदयोस्सामानाधिकरण्येनार्थैकत्वे
सिद्धे सति द्रव्यगुणयोररुणयेति पदेनैव विशेषणविशेष्यभावेन संसृष्टतयाभिहितयोः क्रयाख्यै-
<note>(१) <quote>‘मपि मतम्.’</quote> इति च पाठः।</note>
