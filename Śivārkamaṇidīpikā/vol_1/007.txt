<pb n="007"/>
राकीर्णस्य यज्ञदेशस्य विविक्ततापादनरूपविशिष्टप्रयोजनकारणत्वात्तस्य च प्रयोजनस्य प्रति-
पाद्यनाशेनापि सिद्धत्वात्प्रतिपाद्यशेषनाशे तदाश्रयाणां प्राशित्रभक्षणादिकर्मणां लोप एवेति-
निर्णयार्थं प्रवृत्तस्याधिकरणस्येदं सूत्रम्—<quote>‘अपिवा शेषभाजां स्याद्विशिष्टकारणत्वा’</quote> दिति <ref>(जै॰ ६.
४.३)</ref>अत्र शेषभाजां लोप इत्यध्याहारः । अयमतिक्लिष्टः । न ह्ययं पदान्तरसमभिव्याहारवत् सू-
त्रतात्पर्यनिर्णयाल्लभ्यते । सूत्रोक्तपूर्वपक्षनिराकरणार्थतयाधिकरणान्तरेषु दृष्टस्यापि वाशब्दस्य
दर्शनेन पूर्वपक्षसूत्रस्य चादर्शनेन <quote>‘विशिष्टकारणत्वा’</quote>दिति हेतोश्चानभिव्यक्तार्थत्वेन ततस्तत्ता-
त्पर्यस्य निर्णेतुमशक्यत्वात् । नापि पूर्वाधिकरणसूत्रपर्यालोचनात्तल्लभ्यते । पूर्वाधिकरणे हि
प्रधानार्थावत्तहविरपचारे शेषादवदेयमिति <quote>‘शेषाद्व्यवदाननाशे स्यात्तदर्थत्वा’</quote>दिति <ref>(जै॰
६.अ.४.पा.१)</ref> सूत्रेण पूर्वपक्षं परिगृह्य <quote>‘निर्देशाद्वान्यदागमये’</quote> दिति <ref>(जै॰ ६.४.२)</ref>
सूत्रेण मध्यात्पूर्वार्धादवदेयमिति निर्देशात्प्रधानार्थं मध्यपूर्वार्धाभ्यामवत्तस्य हविषस्तस्य
नष्टत्वात्तदर्थं हविरन्तरं सम्पादनीयमिति सिद्धान्तितम् । तत्र सिद्धान्तानुसरणे शेषभा-
जामर्थेन हविरन्तरमागमयितव्यमिति पूर्वपक्षानुसरणे तेषामर्थेन शेषादवदेयमिति चाध्या-
हारो लभ्यते । न तु लोप इति । <quote>‘शेषभाजा’</quote> मित्यस्य सम्बन्धाकाङ्क्षायामपि पूर्वाधिकरणपू-
र्वपक्षसिद्धान्तसाध्ययोरन्यतरस्यैवाध्याहारो लभ्यते । <quote>‘निर्देशाच्छेषभक्षोऽन्यै’</quote> रित्याद्युत्तर-
<ref>(जै॰ ६.४.४)</ref> सूत्राणां हविश्शेषभक्षणकर्तृविचारार्थत्वेन ततोऽध्याहार्यविशेषलाभासम्भ-
वात् । तस्माच्चतुर्थाध्याये निर्णीतं प्रतिपत्तिकर्मणामप्रयोजकत्वं विद्यमानशेषस्य प्रति-
पत्त्यन्तरावरुद्धत्वं चालोच्यैव कर्तव्योऽयमध्याहारोऽतिक्लिष्टः । आदित्यादीनामयनादिषु
संवत्सरसत्रेष्वहर्गणत्वसामान्यात् द्वादशाहविध्यन्तप्राप्तौ संवत्सरसत्रत्वाद्यन्तरङ्गसादृश्यात्
गवामयनविध्यन्त इति निर्णयार्थं प्रवृत्तस्याधिकरणस्य सूत्रं <quote>‘गव्यस्य च तदादिष्वि’</quote>
ति । <ref>(जै॰८.१.१८ सू॰)</ref> अत्र गव्यशब्दो न गवामयनस्य वाचकः । <quote>‘गोपयसोर्य’</quote>दिति <ref>(पा॰
४.३.१६०सू॰)</ref>गोशब्दाद्विकारावयवयोरेव यत्प्रत्ययस्मरणात् । अतो गोविकारादिवाचिनो ग-
व्यशब्दस्यात्र <quote>‘गावो वा एतंत्सत्रमासते’</quote> त्यर्थवादकल्पितगोसम्बन्धित्वसादृश्यात् गवामय-
ने गौणी वृत्तिः । <quote>‘एकविंशतिमनुब्रूयात्प्रतिष्ठाकामस्ये’</quote> त्यादिसामिधेनीविवृद्धि श्रुतावागम-
यितव्यानां सर्वासामृचामन्ते निवेशः । <quote>‘अन्ते तु बादरायण’</quote> इति <ref>(जै॰ ५.२.१९ सू॰)</ref>
न्यायात् । यदि <quote>‘त्वियं वै स१मिध्यमानवती असौ समिद्धव२ती, यदन्तरा, तद्धाय्या’</quote> इति श्रु-
त्या द्यावापृथिवीसंस्तुतयोस्समिध्यमानवतीसमिद्धवत्योर्मध्ये धाय्यानां विधानमनुमीयते ।
तदा सर्वासामप्यागमयितव्यानामृचां तयोर्मध्ये निवेशः । <quote>‘पाय्यसान्नाय्यनिकाय्यधाय्या मान-
हविर्निवाससामिधेनीष्वि’</quote>ति <ref>(पा॰३.१.२९सू॰)</ref> व्याकरणस्मृत्या सर्वासां सामिधेनीनां धाय्या-
शब्दवाच्यत्वावगमेन धाय्याशब्दस्य सामिधेन्यन्तर्गतकतिपयऋग्विशेषवाचित्वाभावादिति
प्राप्तौ सामिधेन्यन्तर्गतास्वपि <quote>‘पृथुपाजवत्यौ धाय्ये भवतः’</quote> <quote>‘मानवी ऋचौ धाय्ये कुर्या’</quote> दि-
त्यादिषु कासुचिदेव ऋक्षु धाय्याशब्दप्रयोगदर्शनात् प्रयोगमूले व्याकरणे लाघवार्थं सान्ना-
य्यार्थनिर्देशकहविश्शब्दरीत्या सामान्यशब्देनार्थनिर्देश इत्युपपत्तेः धाय्याशब्दितानां मध्ये
निवेशः अन्यासामन्ते निवेश इति निर्णयार्थं प्रवृत्तस्य <quote>“समिध्यमानवतीं समिद्धवतीं चान्त-
<note>(१) <quote>‘समिध्यमानोऽध्वर’</quote>इत्यसौ ऋक्समिध्यमानवती ।</note> <note>(२) <quote>‘समिद्धो अग्न आहुत’</quote>इत्यसौ ऋक्समिद्धवती’ इति माधवः ।</note>
