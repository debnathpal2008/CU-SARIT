<pb n="311"/>
मान्यव्याप्तौ यथा सागरे सम्पन्नजन्मस्थितिविलयं बुद्व‍ुदकदम्बकं तद्रूपमेव दृश्यत इति
दृष्टान्तोपपादनेन सागरबुद्ब‍ुदनिकरस्य सागरापृथक्सिद्धतया सर्वोऽयं सागर इति सागर-
व्यपदेशार्हत्ववज्जगतस्सर्वस्य ब्रह्मापृथक्सिद्धतया ब्रह्मव्यपदेशार्हत्वमिति <quote>‘सर्वं ब्रह्मे’</quote>ति स-
मानाधिकरणनिर्देशोपपादकतया <quote>‘तज्जला’</quote>नित्येतदन्वयस्फुटीकरणात् । तस्मा <quote>‘त्सर्वं खल्विदं
ब्रह्मे’</quote>तिवाक्यार्थवर्णनं पूर्वोत्तरविरोधादसङ्घटितमिव प्रतिभाति। एवं<quote>‘ततो ब्रह्मस्वरूपत्वात्प्रपञ्च-
स्य द्वेषाद्यविषयत्वात् शान्त एव ब्रह्मोपासीतेति’</quote> वाक्यार्थवर्णनमपि । <quote>‘तज्जला’</quote>निति हेतुना हि
ब्रह्मप्रपञ्चयोस्सागरबुद्ब‍ुदन्यायेनापृथक्सिद्धिमात्रसिद्धिः प्राक्‌समर्थिता । न पुनः प्रपञ्चस्य
ब्रह्मरूपत्वसिद्धिः । तदनन्तरमुदाहृतेन <quote>‘विग्रहं देवदेवस्ये’</quote>ति पुराणवचनेन तत्सिद्धिरिति
चेत् । किं ततः । न हि तावता <quote>‘तज्जला’</quote>निति हेत्वविषयतया <quote>‘सर्वं खल्विदं ब्रह्मे’</quote>ति वाक्ये-
नास्पृष्टं तत्तदनन्तरमितिकरणेन हेतूकर्तुं शक्यम् । तस्मात्सर्वमिदं श्रुतितात्पर्यवर्णनमसङ्घ-
टितमिवाभाति । अत्रेदं समाधानम् । <quote>‘सर्वं खल्विदं ब्रह्मे’</quote>ति वाक्येन स्वार्थे प्रतिपादिते कुत
स्सर्वमिदं ब्रह्मेति भिन्नयोरभेदानुपपत्त्या तदुपपादकहेत्वाकाङ्क्षायां हेतुगर्भविशेषणसमर्पकं <quote>‘त-
ज्जला’</quote>निति वाक्यं पश्चात्प्रवर्तते । <quote>‘पर्वतो वह्निमा’</quote>निति वाक्यानन्तरं <quote>‘यतो धूमवा’</quote>नितिवा-
क्यवत् । न तु तज्जलान् सर्वमिदं ब्रह्मेति प्रथममेव सर्वविशेषणतयान्वेति । प्रतिज्ञावाक्या-
नन्तरमेव हेत्वाकाङ्क्षोदयात् सर्वं ब्रह्मेति वाक्येन ब्रह्मणो बुद्धिसन्निधानसम्पादनाभावे तत्प-
दस्य ब्रह्मपरामर्शित्वासम्भवात् । ततश्च <quote>‘तज्जला’</quote>निति हेतुवाक्ये विशेष्यसमर्पकतया सर्वपद-
मनुषञ्जनीयम् । तन्निष्कृष्टप्रपञ्चपरमिति तज्जलानित्यस्यान्वयोपपत्तिः । एवं <quote>‘तज्जला’</quote>निति सर्व
स्य ब्रह्माधीनजन्मस्थितिलयवत्त्वकीर्तनेन ब्रह्मणस्सर्वप्रपञ्चजन्मस्थितिलयकारणत्वमपि सि-
द्ध‍यतीति सोऽत्र हेतुः । तस्य हेतोः ब्रह्म सर्त्त्वात्मेति ब्रह्मणस्सर्वशरीरकत्वं साध्यम् । यद्यपि
सर्वस्य ब्रह्मशरीरत्वे साध्येऽभ्युपगम्यमाने <quote>‘तज्जला’</quote>नित्यस्य श्रौतार्थ एव हेतुर्भवति । प्रथम-
चरमश्रुतयोरुद्देश्यविधेयभावव्यवस्थाप्यादृता भवति । प्रपञ्चे ब्रह्मशरीरत्वस्य तस्मिन्द्वेषाद्य-
भावहेतोः <quote>‘सर्वं खल्विदं ब्रह्मे’</quote>त्यतः साक्षाल्लाभश्च भवतीति श्रुत्यनुषक्तसर्वब्रह्मशब्दयोरैकार्थ्यं
च लभ्यते । तथापि ब्रह्म श्रुतिविरोधान्न तथाभ्युपगमो युक्तः । ब्रह्मश्रुतिर्हि ब्रह्मशरीरभूतप्रप-
ञ्चपरतां नीता पीडिता स्यात् । सर्वश्रुतिस्तु सर्वशरीरकब्रह्मपरतां नीतापि न पीडिता भवति ।
अपृथक्सिद्धप्रकारवाचिनां प्रकारिपर्यन्तत्वस्य शरीरवाचिनां शरीरिपर्यन्तत्वस्य च व्युत्पत्ति-
सिद्धत्वात् । ततश्च ब्रह्मश्रुत्यनुग्रहाय <quote>‘तज्जला’</quote>नित्यत्र समानसंवित्संवेद्यस्यार्थान्तरस्य हेतुत्वेन
ग्रहणमुचितम् । न हि तत्र श्रौतार्थस्य हेतुत्ववाचिनी पञ्चमीविभक्तिरस्ति । किं तु योग्यता-
मात्रेण हेतुत्वं ग्राह्यम् । योग्यता तु श्रौतार्थसमानसंवित्संवेद्येऽर्थान्तर एव ब्रह्म श्रुत्यनुसारेणा-
वधार्यते । श्रुतानुषक्तसर्वब्रह्मशब्दयोरैकार्थ्यस्यापि न हानिः । प्रपञ्चवाचिशब्दप्रवृत्तिनिमि-
त्तानां साक्षात्परंपरासाधारण्येनापृथक्सिद्धस्वाश्रयमात्रे शब्दप्रवृत्तिनिमित्ततायास्समर्थितत्वेन
सर्वशब्दः प्रपञ्चे ब्रह्मणि चाभिधेये प्रवृत्तिनिमित्तभेदाभावात् प्रपञ्चब्रह्मणोरुद्देश्यविधेयभा-
वज्ञापकः । पदयोः प्रथमचरमभावस्तु वाक्यप्रमाणरूपत्वाद्ब्रह्मश्रुत्यनुग्रहाय बाध्यः । <quote>‘सर्वं ख-
ल्विदं ब्रह्मे’</quote>त्युक्तार्थस्य हेतुसमर्पकस्येतिकरणस्य श्रुतित्वेऽपि ब्रह्मश्रुतिगर्भवाक्ये प्रवृत्तिमपे-
क्ष्य तदर्थस्येतिकरणेन हेतुत्वं वक्तव्यमिति प्रथमप्रवृत्तब्रह्मश्रुत्यनुग्रहाय ब्रह्मणस्सर्वशरीरत्वे
प्रतिपाद्यमाने तत्समानसंवित्संवेद्यं सर्वस्य ब्रह्मशरीरत्वं तेन हेतुतयोच्यत इति समर्थनीयम् ।
