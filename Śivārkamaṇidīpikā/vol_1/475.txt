<pb n="475"/>
<p>न च त्रैवर्णिकानामेवेति नियमः; अत्रैवर्णिकानामपि देवानां तद्दर्शनात् । देवानामु-
पनयनाध्ययनाभावेऽपि स्वयंभातवेदार्थतया युज्यते विद्वत्ता, कथमेषामिति न
शङ्क्यम् । एषामपि पुराणश्रवणादिना बोधोपपत्तेः, निषादस्थपतिन्यायेन महा-
वाक्यग्रहणेऽधिकारसंभवाच्च । तस्मादमीषामधिकारो ब्रह्मविद्यायामुचितः ।।
<!-- APPAYYA !-->
वाक्ये । यद्यप्य<quote>‘ह हारेत्वा शूद्रे’</quote>ति दक्षिणाप्रत्याख्यानवाक्ये शूद्रेत्यामन्त्रणं शूद्रवत् ब्रह्म-
विद्यागौरवमजानानः स्वल्पां दक्षिणामाहरसीति कोपेन शूद्रेत्यामन्त्रणस्यान्यथासिद्धिर्वक्तुं
शक्या, तथाप्यत्र प्रसादवाक्ये न सा वक्तुं शक्येति । अत्र शूद्रेत्यामन्त्रणलिङ्गेन शूद्रस्या-
प्यधिकारोऽस्तीति प्रतीयते । जानश्रुतेश्शोकाविष्टत्वं प्राक्सूचितमस्तीति बुद्धिसन्निहितयो-
गेन शूद्रशब्दस्य क्षत्रियवृत्तित्वसम्भवात् । लिङ्गासिध्द्या तस्य नाधिकार इत्यपि प्रतीयते ।
अतस्संशय इति भावः । नन्वर्थित्वसामर्थ्ययोरन्यत्रापि सम्भवेऽपि यथा त्रैवर्णिकानामेव
कर्माणि तथा विद्या अपि स्युरित्याशङ्क्याह---<pratika>न चेति</pratika> । न कर्मवद्विद्यायास्त्रैवर्णिकनिय-
मोऽस्ति । देवेष्वपि तदङ्गीकारादित्यर्थः । पूर्वाधिकरणेनापि दृष्टान्तरूपा सङ्गतिरनेन लब्धा ।
देवानां वैदुष्यं सम्भवति न शूद्राणामिति विशेषमाशङ्क्य निराकरोति---<pratika>देवानामिति ।
एषामपीति ।</pratika> यद्यपि पुराणादिश्रवणमात्रेण कर्माधिकारो न सम्भवति <quote>‘वसन्ते ब्राह्मणो-
ऽग्नीनादधीत ग्रीष्मे राजन्यश्शरदि वैश्य’</quote> इति त्रैवर्णिकाधिकारत्वेन विहितस्याधानस्या-
सम्भवेन तेषामाहवनीयाद्यग्न्यभावात् कर्माङ्गवैदिकमन्त्राध्ययनाभावाच्च । तथापि विद्यास्व-
ग्नीनां मंत्राणां चानपेक्षितत्वात् पुराणेभ्यो विद्योपयुक्तब्रह्मप्रतिपत्तिसम्भवात् यज्ञादिधर्म-
राहित्येऽपि <quote>‘स्वे स्वे कर्मण्यभिरतस्संसिद्धिं लभते नर’</quote> इत्युक्तरीत्या शूद्रवर्णोचितकर्मभिरेव
विद्यानुग्रहसम्भवाच्च सम्भवति विद्याधिकार इति भावः । ब्रह्मप्रतिपत्तावुपायान्तरमाह---
<pratika>निषादेति ।</pratika> यथै<quote>‘तया निषादस्थपतिं याजये’</quote>दिति वाक्ये निषादस्थपतिशब्दे षष्ठ्यर्थलक्ष-
णापरिहाराय समानाधिकरणसमासस्याभ्युपगन्तव्यतया निषादजातीयस्य <quote>‘रौद्रं वास्तुमयं
चरुं निर्वपे’</quote>दिति प्रकृतायामिष्टावधिकारे सिद्धे तदङ्गभूतमन्त्रग्रहणमत्रैवर्णिकस्यापि निषा-
दजातीयस्य सिद्ध्यति । एवं शूद्रेत्यामन्त्रणलिङ्गेन शूद्रस्यपि विद्याधिकारे सिद्धे ब्रह्मपरम-
हावाक्यग्रहणं तस्यार्थापत्त्या सिद्ध्यतीत्यर्थः । ततश्च ब्रह्मपरमहावाक्येषु संशयविपर्ययनि-
रासार्थं विचारोऽपेक्षितश्चते् सोऽप्यर्थापत्तिलभ्योऽङ्गीक्रियतामिति भावः । ननु, विधिबला-
न्निषादस्य मन्त्रग्रहणाक्षेपो युक्तः । न त्वर्थवादमात्रानुरोधात् शूद्रस्य महावाक्यग्रहणाक्षेपः ।
<quote>‘गावो वा एतत्सत्रमासत’</quote> <quote>‘देवा वै सत्रमासते’</quote>त्यादिवदार्थवादिकस्यान्यार्थदर्शनलिङ्गस्य
यथाकथञ्चित्स्तुत्यालम्बनत्वोपपत्तेरित्याशङ्कां परिहरन्नुपसंहरति---<pratika>तस्मादिति ।</pratika> उचित
एव शूद्रस्य ब्रह्मविद्याधिकारः । अर्थित्वादिसम्भवेन विरोधाभावात् । न हि गवां सत्रेष्व-
शक्त्यादिवत् देवानामुद्देश्यदेवतान्तरसूत्राधानाधिकारिविशेषणब्राह्मण्याद्यभाववच्च शूद्रस्य
विद्याधिकारे किञ्चिद्बाधकमस्ति । ननु, तस्मा <quote>‘च्छूद्रो यज्ञेऽनवक्लृप्त’</quote> इति श्रुतिर्बाधिका ।
तस्याश्श्रुतेर्यज्ञानधिकारमात्रप्रतिपादनपरत्वात् । प्रत्युत शूद्रस्य विशिष्य यज्ञाधिकारनि-
षेधेन विद्याधिकारानुमतेरेव प्रतीतेरिति भावः । शूद्राणां मुक्त्यर्थित्वस्य देहेन्द्रियपाटवरू-
पसामर्थ्यस्य च सम्भवेऽप्युपास्यतद्ग‍ुणज्ञानविरहात् नास्त्युपासनाधिकार इति सिद्धान्तयति-
