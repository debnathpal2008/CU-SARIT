<pb n="150"/>
तस्यकर्मपारवश्यादिप्र१सङ्गश्च । हेतोः पक्षधर्मताबलादनुमानेन जगतो विलक्षणैकक-
<!-- APPAYYA !-->
तथसङ्कल्पो वितथप्रयत्‍नश्च स्यात् । एवंविधानेकयुक्तिविरुद्धमपि नित्यसर्वविषयज्ञानादिकम-
ङ्गीकुर्वतः किमपराद्धमीश्वरस्य कर्मवश्यत्वादिना । तस्माद्द‍ृष्टान्तदृष्टतामात्रेणादृष्टद्वारक-
त्वं विशेषणं निवेशयतः कर्मवश्यत्वादिविशेषणं प्रतिक्षेप्यमित्यानुमानिकेश्वरवादे तस्य कर्म-
वश्यत्वादिप्रसङ्गो वारयितुमशक्यः । ननु, तर्ह्यदृष्टद्वारकत्वं त्यज्यते अपरोक्षज्ञानचिकीर्षाकृति-
मज्जन्यत्वमात्रं सिद्ध२मिष्यते । न चैवं सति हविरादिगोचरज्ञानादिमतास्मदादिनार्थान्तरप्रस-
ङ्गः, क्षित्यादिजनकतया साध्यमानस्य ज्ञानादित्रयस्य तदुपादानस्य च परस्परमप्रत्यासन्नत्वे
कार्यनिष्पादकत्वायोगेन प्रत्यासत्तावपेक्षितायां घटादिजनकज्ञानादित्रयोपादानयोर्विषयवि-
षयिभावः प्रत्यासत्तिः क्लृप्त इत्यत्रापि तस्यैव प्रत्यासत्तितया सिद्धेरिति चेन्न । विशिष्य क्षि-
त्यादिजनकादृष्टजनकहविरादिगोचरज्ञानत्रयेषु क्लृप्तस्य दृष्टद्वारकतत्तदुपादानसम्बन्धस्यैव
तदुभयप्रत्यासत्तित्वसम्भवे अन्यत्र विषयविषयिभावः तत्प्रत्यासत्तित्वेन क्लृप्त इति तल्लोभेन
क्लृप्तहविरादिगोचरज्ञानादिकं परित्यज्याक्लृप्तनित्यज्ञानादिकल्पनायोगात् । शब्दफूत्कारादि-
जनकज्ञानादिकस्याकाशादिविषयत्वाभावेनान्यत्रापि विषयविषयिभाव एव तदुभयप्रत्यास-
त्तिरिति नियमासिद्धेश्च । तस्माज्ज्ञानादिमज्जन्यत्वमात्रे साध्येऽर्थान्तरं स्यादिति तद्वारणेना-
भिमतसिद्ध्येकप्रयोजनमदृष्टद्वारकत्वं विशेषणं निवेशयतस्तथैव कर्मवश्यत्वादिनिवेशनमपि
स्यादित्यनिवार्यः कर्मवश्यत्वादिप्रसङ्गः । स्यादेतत् । भवत्वेवमष्टगुण ईश्वर इति स्वमनीषि-
कया कल्पयित्वा तदनुरोधेनानन्दादिश्रुतिमन्यथा कुर्वतः शुष्कतार्किकस्यानुमाने दूषणमि-
दम् । अनुमानसिद्धमीश्वरमनूद्य वेदान्तैस्तस्य विधीयमानं गुणचरितविग्रहादिकं प्रत्यक्षादि-
सिद्धं पृथिव्यादिकमनूद्य पृथिवी गन्धादिपञ्चगुणा सलिलं रसादिचतुर्गुणमित्यादिप्रकारेण
तैर्विधीयमानं गुणव्यवस्थादिकमिव तथैवाभ्युपगम्यत इति मन्यमानस्य पूर्वपक्षिणोऽनुमाने
नेदं दूषणं प्रसरति । अतश्चोक्तानुमानेन हेतोः पक्षधर्मबलात्क्षित्यादिजननानुकूलापरोक्षज्ञान-
चिकीर्षाकृतिमांस्तत्कर्ता सिध्यन्वस्तुतोऽस्मदादिविलक्षण एकश्च सिद्ध्यति । कर्मवश्यत्वादि-
नास्मदादिसालक्षण्ये गोपुरादिकर्तृन्यायेनानेकत्वे वा <quote>‘न कर्मणा वर्धते नो कनीयान्’</quote> <quote>‘एको
रुद्रो न द्वितीयायतस्थु’</quote>रित्यादि श्रुतिविरोधप्रसङ्गादित्याशङ्क्याह---<pratika>हेतोरिति</pratika> । यद्यनुमा-
नसिद्धमीश्वरमनूद्य वेदान्तैर्विशेषा विधेयाः तर्हि तमनूद्य तस्य जगदुपादानत्वं तैर्विधातुमश-
क्यं स्यात् । ईश्वरः पृथिव्युपादानं न भवति तत्कर्तृत्वात्कुलालवदित्याद्यनुमानविरोधात् ।
ईश्वरस्य श्रुतिसिद्धत्वाभ्युपगमे हि धर्मग्राहकमानविरोधादिदमनुमानं नोन्मिषेत् । अनुमान-
सिद्धत्वे तु तत्सिद्धेश्वरपक्षीकरणेनोन्मिषेदेव । उन्मिषितं चोपजीव्यजातीयत्वेन शुचि नर-
शिरःकपालं प्राण्यंगत्वात् शङ्ख्वदित्यनुमानान्नरशिरःकपालाशुचित्वप्रतिपादकवाक्यमिव ब्र-
ह्मणो जगदुपादानत्वविधायकाद्वाक्यजातादिदमनुमानं प्रबलमित्यपि शङ्क्येत । एवं तर्ह्यने-
ककर्तृकत्वाद्यनुमानमपि वेदान्तेभ्यः प्रबलमाशङ्कितुं शक्यम् । कथं विलक्षणैककर्तृकत्वसिद्धा-
वपीति तदभ्युपगमः । सत्यम् । अभ्युपेत्य वादोऽयमित्यपिशब्देनैव ध्वनितम् । तस्माच्छुष्क-
तार्किकरीतिमपहाय परमेश्वरे वेदान्तप्रतिपाद्ययावद्धर्मवैशिष्ट्यमुपादित्समानेन तन्निर्वाहाय
<note>(१) <quote>‘प्रसङ्गाच्च’</quote> इति. ख. पाठः ।</note> <note> (२) <quote>‘साध्य’</quote>इति. ग. घ. ङ. पाठः ।</note>
