<pb n="268"/>
प्रकरणमारब्धं न तु तस्यान्यप्रतिपादनशेषत्वमिति प्रथमोद्भावितान्तवत्त्वदोषसमाधानार्थेन
<quote>‘स एषोऽनन्त’</quote> इत्युपसंहारेणावगमात् । वस्तुतस्तु पृथिव्याः प्रतिष्ठात्वरूपं सर्वाधारत्वमिह
न कीर्तितम् । किं तु प्रतिष्ठितत्वरूपं निश्चलत्वम् । <quote>‘अप्रतिष्ठितं वै किल ते दाल्भ्य सामे’</quote>
त्यप्रतिष्ठितत्वदोषोपक्रमानुसारेण <quote>‘प्रतिष्ठां वयं लोकं सामाभिसंस्थापयामे’</quote>त्युपसंहारे श्रुतस्य
प्रतिष्ठाशब्दस्य प्रतिष्ठितपरत्वावसायात् स्वर्गलोकं प्रति पृथिवीलोकस्याधारत्वाभावाच्च । न
चोपजीव्यत्वरूपमौपचारिकमिहाधारत्वं विवक्षितमिति वाच्यम् । <quote>‘इतः प्रदानं देवा उपजी-
वन्ती’</quote>तिवद्<quote>‘मुतः प्रदानं मनुष्या उपजीवन्ती’</quote>त्यपि श्रवणेनोपजीव्यत्वस्योभयत्रापि तौल्यात् ।
तस्मान्निश्चलत्वरूपं प्रतिष्ठितत्वमेवेह विवक्षितमिति व्याख्येयम् । तद्धि स्वर्गलोके ज्योतिश्चक्रा-
न्तर्गतत्वेन भ्रमणवति नास्ति । अतस्तत्राप्रतिष्ठितत्वदोषोद्भावनपूर्वकं पृथिव्यां तत्परिजिही-
र्षया वर्णितमिति युज्यते । आर्यभटाभिमतस्तु भुभ्रमणवादः पुराणादिभिः <quote>‘पृथिवी प्रतिष्ठि-
ते’</quote>ति श्रुत्या अनेन च प्रतिष्ठितत्ववर्णनेन विरुद्धत्वान्न ग्राह्यः । अत एव मत्स्यजिघृक्षुपक्षि-
शुष्कालाबुफलदृष्टान्तावलम्बनाभ्यां जैनयवनाभ्यां कल्पितौ भूपतनप्लवनवादावपि न ग्राह्यौ ।
तस्मात्प्रतिष्ठितत्वमपि मुख्यमेव विवक्षितमिति न तद्द‍ृष्टान्तत्वेनानन्तत्वस्यापेक्षिकत्वकल्पना-
वकाश इति यु्क्तमेव अनन्तत्वं प्रबलं ब्रह्मलिङ्गमिति । एव<quote>‘मस्य लोकस्य का गति’</quote>रिति
शालवत्यप्रश्नवर्णितं सर्वलोककारणत्वमपि ब्रह्मलिङ्गमिति । न च दाल्भ्यप्रश्नसारूप्यात्
शालावत्यप्रश्नोऽपि पृथिवीकारणमात्रविषय इति वाच्यम् । दाल्भ्यप्रश्नस्यानन्तवस्तुपरत्वा-
भावेऽपि ह्यन्तवत्त्वदोषमुद्भावितवान् जैवलिरनन्तं वस्तु पृथिवीकारणं विवक्षतीति निश्चय-
वतः शालावत्यस्य प्रश्नोऽयमनन्तवस्तुपर इति कल्पनीयम् । तथैव सर्वकारणत्वाभावे तदन-
न्तं न स्यात् । अतोऽनन्तं वस्तूपक्षिपता जैवलिना सर्वकारणमेव तदुपक्षिप्तं भवतीत्यपि निश्चय-
सम्भवेन तत्किं सर्वकारणमनन्तं वस्त्विति तत्प्रश्नस्सर्वकारणवस्तुविषय इत्युपपद्यते । एवमुपपत्तौ
च नान्यसन्निधानमात्रेणा<quote>‘स्य लोकस्ये’</quote>ति श्रुत्योस्सङ्कुचितविषयत्वकल्पनोपपद्यते । एवमनेक-
लिङ्गसद्भावेऽप्यन्यानि सर्वाणि लिङ्गान्यनन्तत्वलिङ्गाधीनोन्मेषाणीति तेनैकेनैव लिङ्गेन लिङ्गा-
न्तरैरुपबृंहितेन साध्यसिद्धिमभिप्रेत्य सूत्रे <quote>‘तल्लिङ्गा’</quote>दित्येकवचनं कृतम् । तस्मादिहाकाशः परं
ब्रह्म । नन्वाकाशशब्दनिरूढिसद्भावादयं चिदाकाश इत्यस्तु । तत्रापि ब्रह्मणीवानन्तत्वादिलि-
ङ्गानां सामञ्जस्यादिति चेदस्तु । न भूताकाश इति हि भूताकाशत्वमेव व्यवच्छिद्यते । ब्रह्मे-
त्यनुवृत्तस्साध्यनिर्देशस्त्वभेदोपचारादुपपद्यत इति । प्राणाधिकरणेऽप्याकाशाधिकरणवत्पूर्वप-
क्षसिद्धान्तौ । प्राणः पञ्चवृत्तिर्वायुः न ब्रह्म । उपक्रमगतप्रधानप्राणश्रुत्यनुसारेण चरमश्रुतत-
द्ग‍ुणसर्वभूतसंवेशनोद्गमनादीनां वर्णनीयत्वादिति प्राप्ते <quote>‘कतमा सा देवते’</quote>ति <quote>‘सैषा देवते’</quote>
त्युपक्रमोपसंहारगतप्रतिपिपादयिषितचेतनत्वलिङ्गेनासङ्कुचितसर्वभूतसंवेशनोद्गमनावधारणो-
पबृंहितेन प्राणश्रुतिबाधात् ब्रह्मवेति निर्णय इत्यतिदशस्य प्रयोजनमधिकाशङ्कानिराकरणम् ।
एवमत्राधिकाशङ्का—अनन्तत्ववद्देवतात्वं न ब्रह्मैकान्तिकं लिङ्गम् । आदित्यादिसाधारण्यात् । ना-
प्यचेतनव्यावृत्तम् । सूक्तप्रतिपाद्येषु सोमलतादिषु हविरुद्देश्येष्वश्वमेधाश्वावयवादिषु<quote>‘हन्ताह-
मिमास्तिस्रो देवता’</quote>इति श्रुतिनिर्दिष्टेषु तेजःप्रभृतिषु च तद्व्यवहारदर्शनात् । इहापि प्रतिहारदे-
वतायामन्ने तच्छ्रवणात् । न च तत्रान्नशब्दस्तदभिमानिदेवतापरः । ‘अन्नमेव प्रतिहरमाणानि
