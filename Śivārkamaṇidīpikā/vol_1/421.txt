<pb n="421"/>
इति प्राप्ते ब्रूमः---अत्राक्षरशब्दवाच्यं परं ब्रह्मैव । कुतः ? अम्बरान्तधृतेः
<quote>‘यदूर्ध्वं गार्गि दिवो यदर्वाक् पृथिव्याः यदन्तरा द्यावापृथिवी इमे यद्भ‍ूतं च भ-
वच्च भविष्यच्चेत्याचक्षते आकाश एव तदोतं च प्रोतं च’</quote> इति सर्वविकाराधार-
तया निर्दिष्ट आकाशः <quote>‘कस्मिन्नोतश्च प्रोतश्च’</quote> इति गार्ग्या पृष्टे एतद्वै
तदक्षरं गार्गि ब्राह्मणा अभिवदन्ति’ इत्यादिना <quote>‘एतस्मिन् खल्वक्षरे गा-
र्ग्याकाश ओतश्च प्रोतश्च’</quote> इत्यन्तेन याज्ञवल्क्यवचनेन निर्दिष्टस्याक्षरस्याम्ब-
<!-- APPAYYA !-->
इत्यन्तेन तत्तद्व्यवस्थितयोगेनैव निर्वचनात् उपनिषदन्तरेषु च <quote>‘ॐङ्कार एवेदं सर्वमोमितीदं
सर्व’</quote>मित्यादि वाक्यैः प्रणवे शिवाभेदोपचारेण शिवगतसार्वात्म्यव्यपदेशदर्शनाच्च । जीवे तु
पर्यायेण देवमनुष्यादिजन्मवति द्यावापृथिव्यादिशासितृत्वं तत्तदधिकारोपयुक्तजन्मप्राप्त्या
पर्यायेणोपपद्यते । अदृष्टत्वाश्रुतत्वश्रवणं चक्षुश्श्रोत्रागोचरे तस्मिन्परमेश्वर इवोपपद्यते ।
अमतत्वाविज्ञातत्वश्रवणमक्लेशेन परमेश्वरेऽपि नोपपद्यते । कथंचित्तु जीवेऽप्युपपद्यते ।
द्रष्ट्टत्वादिश्रवणं तु चाक्षुषादिज्ञानवति जीव एवोपपद्यते । <quote>‘यो वा एतदक्षरं गार्ग्यविदित्वा-
स्मिँल्लोके जुहोति यजति तपस्तप्यते बहूनि वर्षसहस्राण्यन्तवदेवास्य तद्भवति यो वा एत-
दक्षरं गार्ग्यविदित्वाऽस्माल्लोकात्प्रैति स कृपणोऽथ य एतदक्षरं गार्गि विदित्वाऽस्माल्लोका-
त्प्रैति स ब्राह्मण’</quote>इत्येतत्सर्वं प्रणवे जीवे च सङ्गच्छते । अधीयानानां कर्माण्यातिष्ठतां ब्राह्म-
णादीनां प्रणवस्वरूपपरिज्ञानस्य देहातिरिक्तात्मविज्ञानस्य चावश्यकत्वादिति । सिद्धान्तं
प्रतिज्ञाय सौत्रं हेतुमुपादायाक्षरे आकाशमात्रधृतिः श्रुता न त्वाकाशान्तसकलधृतिरिति
सौत्रहेतोरसिद्धिशङ्कापरिहारोपयोगिपूर्ववाक्यप्रदर्शनपूर्वकं सौत्रं हेतुं व्याचष्टे—<pratika>यदूर्ध्वं गा-</pratika>
र्गीत्यादिना । अक्षरे आकाशमात्रधृतिर्नोच्यते किं तु प्रागुपक्रान्तस्य भूगोलकादेराकाशा-
न्तस्य सर्वस्य धृतिरुच्यते । न हि <quote>‘यदिदं किञ्चिदप्स्वोतं च प्रोतं चे’</quote>त्यादिवाक्यानां भूगो-
लकादिषु पूर्वपूर्वस्योत्तरोत्तरांस्मन्नोतप्रोतत्ववर्णने तात्पर्यम् । अधस्स्थितानामन्तरिक्षलोकादी-
नामुपरितनेषु गन्धर्वलोकादिष्वोतप्रोतत्वस्य दुरुपपादत्वात् पर्वतानां क्षितिधारकत्वस्येव
ध्रुवस्य ज्योतिश्चक्रधारकत्वस्येव च यथाकथञ्चित्तस्योपपादनसम्भवेऽप्यत्र प्रकरणे तन्निरू-
पणस्य निष्फलत्वात् अक्षरस्य भूगोलकाद्याकाशान्तसकलाधारतायां सर्वस्याप्यस्य वाक्य-
सन्दर्भस्य <quote>‘एकं वृणीते द्वौ वृणीते त्रीन्वृणीते न चतुरो वृणीते पञ्च वृणीते न पञ्चातिवृणीते’</quote>
इति वाक्यसन्दर्भस्य त्र्यार्षेयवरणविधान इव एकत्रैव तात्पर्येणैकवाक्यत्वे सम्भवति वाक्य-
भेदकल्पनायोगाच्च । गार्गिब्राह्मणे भूगोलकादिब्रह्मलोकान्तानां प्रश्नोत्तरपरम्परया पूर्वपूर्व
स्योत्तरोत्तरस्मिन्नोतप्रोतत्ववर्णनानन्तरं <quote>‘कस्मिन्नु खलु ब्रह्मलोका ओताश्च प्रोताश्चे’</quote>त्यन्ति
मप्रश्नस्य तदानीं निवारितस्याक्षरब्राह्मणे पुनः प्रवर्तनायां ब्रह्मलोकाधारमात्रवि१षयतारीतिं
परित्यज्य भूगोलकादिसकलकार्यप्रपञ्चाधारविषयतयैव प्रवर्तनापूर्वकं <quote>‘यदूर्ध्वं गार्गि दिव’</quote>
इत्यादितदुत्तरवाक्ये आकाशस्य सकलकार्यप्रपञ्चाधारत्वेन निर्दिष्टतया <quote>‘कस्मिन्नु खल्वा-
काश’</quote> इत्यादितदनन्तरप्रश्नतदुत्तरवाक्ययोरपि तन्न्यायावतरणाच्चेति भावः । ननु पृथिव्या-
द्याद्यारप्रश्नोत्तरपरम्पराया वस्तुतोऽक्षरस्यैव सर्वाधारत्वप्रतिपादने विश्रान्तौ ब्रह्मलोकाधार-
<note>(१) <quote>‘विषयतामपरित्यज्य’</quote> इति च पाठः ।</note>
