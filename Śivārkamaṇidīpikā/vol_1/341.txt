<pb n="341"/>
क्तिपरिस्फुरणपूर्वकं पूर्वतत्तन्नामविशिष्टमेव सकलं चिदचिदर्थजातं सृजति
प्रकाशयति । तथाऽभियुक्तसूक्तिः--- <quote>‘चिदात्मैव हि देवोऽन्तः स्थितमिच्छाव-
शाद्बहिः । योगीव निरुपादानमर्थजातं प्रकाशयेत् ।।’</quote> इति ।। ननु, <quote>‘मायां तु प्रकृतिं
विद्यान्मायिनं तु महेश्वरम्’</quote> <ref>(श्वे॰ ४.१०)</ref> <quote>‘तस्माद्विराडजायत’</quote> <ref>(पुरु॰)</ref> इत्यादि श्रुत्या
मायापुरुषयोरुपादानत्वं श्रूयते । कथं निरुपादनत्वमिति चेत्---सत्यम्, यथा
वटनिष्पत्तौ कुलालस्य स्वशरीरपृथक्त्वेन मृत्पिण्ड उपादानं दृश्यते, तथा न
परमेश्वरात् पृथक्सिद्धं मायाद्युपादानं, मायादिरूपात् परमेश्वराज्जगदुत्पत्तेः ।
अतो न विरोधः । ततः स्वरूपापृथगवस्थानसूक्ष्ममायापुरुषः परमेश्वर एव स्वयमु-
पादानमपीत्युच्यते ।तथाऽथर्वशिग्वायाम्---‘ध्यायीतेशानं प्रध्यायितव्यं सर्वमिदं
<!-- APPAYYA !-->
म्भरण इव परमेश्वरस्य स्वपृथक्सिद्धप्रपञ्चोपादानसम्भरणे नैरपेक्ष्यं विवक्षितम् । तदेतदु-
त्तरत्र भाष्य एव स्फुटीभविष्यति । <pratika>स्वस्मात्प्रथमशक्तिपरिस्फुरणपूर्वकमिति</pratika> <quote>‘प्रज्ञा
च तस्मात्प्रसृता पुराणी’</quote>त्येतदैकार्थ्याविष्करणम् । प्रथमशक्तिपरिस्फुरणपूर्वकं तत्स्फुरणरूप-
सङ्कल्पमात्रेण सृजतीत्यन्वयः । सृजतीत्येतत्सत्कार्यवादमनुसृत्य व्याचष्टे—<pratika>प्रकाशयतीति</pratika> ।
नामरूपसम्बन्धेन व्यवहारार्हतयाभिव्यञ्जयतीत्यर्थः । अन्तस्स्थितमनभिव्यक्तनामरूप-
तया स्वात्मनि स्थितं बहिरभिव्यक्तनामरूपतया प्रकाशयेदित्यर्थः । निरुपादानमित्ये-
तत् स्वपृथक्सिद्धोपादाननैरपेक्ष्यपरमिति शङ्कोत्तराभ्यां दर्शयति—<pratika>नन्वित्यादिना</pratika> । विविधं
राजतीति विराट् हिरण्मयमण्डम् । <pratika>मायादिरूपादिति</pratika> । माया पुरुषश्च रूपमपृथक्सिद्ध-
धर्मोऽस्येति मायादिरूपः । <pratika>स्वरूपेति</pratika> । स्वरूपात् स्वात्मनः अपृथगवस्थानं ययोस्तथाभूतौ
सूक्ष्मौ जडचेतनप्रपञ्चाकारपरिणामात्प्रागव्यक्तौ मायापुरुषावस्मिन्निति तथोक्तः । ननु <quote>‘तस्मा-
द्विराडजायते’</quote>त्यतः प्राक् <quote>‘सहस्त्रशीर्षा पुरुष’</quote> इत्यारभ्य परमेश्वर एव प्रस्तुतः न तु नारायणरूपः
पुरुषः । सत्यम् । <quote>‘तस्माद्विराडजायत । विराजो अधि पुरुष’</quote> इति प्रकृतात्परमेश्वरात् जडस्य
ब्रह्माण्डस्य सकलचेतनसमष्टिरूपस्य हिरण्यगर्भस्य च जननोक्तिसामर्थ्यात्तदुभयोपादान-
त्वयोग्यानभिव्यक्तमायापुरुषविशिष्ट एव परमेश्वरः प्राक्प्रकृतोऽवसीयत इति तात्पर्यम् ।
<quote>‘उपादानमपी’</quote>त्यपिशब्देन निमित्तत्वसङ्ग्रहः । ब्रह्मविष्णुरुद्रादिसकलचेतनाचेतनप्रप्रञ्च-
निमित्तोपादानभावे<quote>‘स आशिषे’</quote>त्यादेस्तात्पर्यं श्रुत्यन्तरैकार्थ्येनाविष्कर्तुं श्रुत्यन्तरमुदाहरति—
<pratika>तथेति</pratika> । अथर्वशिखायां <quote>‘भगवन्किमादौ प्रयुक्तं ध्यानं ध्यायितव्यम् । किं तत् ध्यानं को वा
ध्याता कश्च ध्येय’</quote> इत्यथर्वाणं ब्रह्मणः पुत्रं प्रति पिप्पलादप्रभृतीनामृषीणां ध्यानसाधनम-
न्त्रध्यातृध्येयविषये प्रश्नचतुष्टये प्रश्नत्रयप्रतिवचनानन्तरं ध्येयनिर्धारणार्थमाम्नायते <quote>‘ध्यायी-
तेशानं प्रध्यायितव्य’</quote>मित्यादि । अस्यार्थः । प्रध्यायितव्यं मुमुक्षुभिः प्रकर्षेण ध्यातुमर्हम् ।
<quote>‘आदेच उपदेशेऽसिति’</quote> <ref>(पा॰ ६-१-४५. सू)</ref> इत्यात्वाभाव इडागमश्छान्दसः।ईशानं परमेश्वरं ध्या-
यीत।आत्मनेपदं छान्दसम् । स एव मुमुक्षुभिः प्रध्यातुमर्हो न ब्रह्मादय इत्यत्रोपपादकत्वेन तस्य
ब्रह्मादिकारणत्वमुच्यते । सर्वमिदं सुरनरतिर्यगादिभूतजातम्।ब्रह्मविष्णुरुद्रेन्द्राः।तत्प्रधानत्वा-
त्ताच्छब्द्यम्।देवदत्त एव सर्वोऽयं ग्राम इतिवत्।इन्द्रशब्द ईश्वरपरः सदाशिवस्याप्युपलक्षकः ।
ते सर्वप्रधानभूता ब्रह्मविष्णुरुद्रेश्वरसदाशिवा अपि सम्प्रसूयन्ते सम्यगनुपचरितत्वेनैवोत्पद्यन्ते ।
प्रकृतादीशानादिति शेषः । भूतेन्द्रियग्रहणं दृष्टान्तार्थम् । जडवर्गसमानयोगक्षेमत एव तेऽपि
