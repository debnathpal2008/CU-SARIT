<pb n="524"/>
तथाहि---प्रलयकालेनामरूपे विहायाचिद्वस्तुरूपा मायाऽपि सूक्ष्मरूपेण महेश्वरस्य
शरीरतया तिष्ठतीत्यजा सृष्टिसमये नामरूपोपेता तत्कारणिकेति । यथा आदि-
त्यस्य सृष्टिसमये वस्वादिभोग्यरसाधारत्वेन मधुत्वं कार्यत्वं च, तस्य पुनः प्रल-
यकाले मध्वादिव्यपदेशानर्हात्यन्तसूक्ष्मरूपेणावस्थानात् अकार्यत्वं च मधुवि-
द्यायां प्रतीयते । <quote>‘असौ वा आदित्यो देवमधु........नैवोदेता नास्तमेता एकल एव
मध्ये स्थाता’</quote> इति श्रुतेः । एवं प्रकृतेरजात्वेश्वरकारणिकात्वयोरविरोधः । तस्मा-
दजा न तन्त्रसिद्धा ।। इति चमसवदधिकरणम् ।। २ ।।
<!-- APPAYYA !-->
महेश्वरसृज्यत्वयोरविरोधो न लभ्यत इत्याशङ्क्य ततस्तल्लाभमुपपादयति&mdash;<pratika>तथा हीति</pratika> ।
<quote>‘मायी’</quote>ति विश्वस्रष्टुर्मायाविशिष्टत्ववर्णनेन तदानीमप्यविभक्तनामरूपा प्रकृतिः सूक्ष्मरूपेण
महेश्वरस्य विशेषणतया तिष्ठतीति प्रदर्शनात् जन्मराहित्यम्<quote>‘अस्मा’</quote>दिति पञ्चम्यन्तेन सृष्टि-
समये मायारूपात् स्वविशेषणात् विश्वं सृजतीति प्रकृतेर्विश्वोपादानत्ववर्णनेन उपादानो-
पादेयभावेन भेदप्रदर्शनं तस्या एव कार्यात्मना परमेश्वरकारणकत्वमित्युभयोर्विरोधः ततो
लभ्यत इत्यर्थः । <pratika>अचिद्वस्तुरूपेति</pratika> । सर्गकाले जगत्प्रकृत्याद्यचिद्वस्तुपरिणामवती परप्रकृ-
तिरूपा माया प्रलये परिणामरहिता सती सूक्ष्मरूपेण वर्तत इत्यर्थः । <quote>‘मध्वादिव’</quote>दिति
दृष्टान्तभागं व्याचष्टे&mdash;<pratika>यथेति</pratika> । यथा सूर्यस्य सृष्टिसमये मधुत्वकार्यत्वोदयास्तमयवत्त्वं
प्रलयसमये तदभावश्चेत्युभयोरविरोधः । मधुविद्यायां तथा श्रवणात् । एवं प्रकृतेऽप्यविरोध
इत्यर्थः।। २ ।। <pratika>इति चमसवदधिकरणम् ।। २ ।।</pratika></p>
<!-- APPAYYA !-->
<head>नयमणिमालायाम्</head>
<head>अथ चमसवदधिकरणम् ।। २ ।।</head>
<sutra>सू।चमसवदविशेषात्।।८।।ज्योतिरुपक्रमा तु तथा ह्यधीयत एके।।९।।कल्पनोपदेशाच्चमध्वादिवदविरोधः।</sutra>
<lg><l>निर्विचिकित्सं ब्रूते प्रकृतिं साङ्ख्योदितामजामन्त्रः । त्रिगुणात्मकत्ववचनादिह लोहितशुक्लकृष्णेति ।। ७४ ।।</l></lg>
<lg><l>अत्रेश्वरकारणिका प्रकृतिः प्रोक्ता न तु स्वतन्त्रा सा । अन्यत्र हि मन्त्रोऽयं तत्सृष्टिप्रकरणे पठितः ।। ७५ ।।</l></lg>
<head>इति चमसवदधिकरणम् ।। २ ।।</head>
<head>सूत्रार्थचन्द्रिकायाम्</head>
<head>अथ चमसवदधिकरणम् ।। २ ।।</head>
<sutra>सू ।। चमसवदविशेषात् ।। ८ ।। ज्योतिरुपक्रमा तु तथा ह्यधीयत एके ।। ९ ।।
कल्पनोपदेशाच्च मध्वादिवदविरोधः ।। १० ।।</sutra>
<p><pratika>भगवत्पादमते</pratika>, पुनरपि प्रधानस्याशब्दत्वमसिद्धमिति प्रत्यवतिष्ठमानं प्रधानवादिनं प्रत्याह---<pratika>सू ।। चमसवदित्या-
दि</pratika> । अस्य <quote>‘अजामेकां लोहितशुक्लकृष्णां बह्वीः प्रजाः सृजमानां सरूपाः । अजो ह्येको जुषमाणोऽनुशेते जहात्येनां भुक्तभोगा-
मजोऽन्यः ।।’</quote> इति श्वेताश्वतरवाक्यस्थमजापदं विषयः । अत्राजापदं प्रधानपरं वा मायापरं वेति रूढ्यर्थासंभवात्संशयः । पूर्व-
त्राव्यक्तशब्दमात्रेण प्रधानस्याप्रत्यभिज्ञायामपि अत्र त्रिगुणत्वादिलिंगोपेतादजापदात्प्रधानप्रत्यभिज्ञास्ति । अतोऽजापदं प्रधा-
नपरमिति पूर्वपक्षः । <pratika>सिद्धान्तस्तु</pratika>, नानेन मन्त्रेण प्रधानस्य शब्दवत्त्वमाश्रयितुं शक्यम् । सांख्यवाद एवेहाभिप्रेत इति
विशेषावधारणकारणाभावात् । यथा <quote>‘अर्वाग्बिलश्चमस’</quote> इति वाक्ये स्वातन्त्र्येण चमसप्रतीतिकारणविशेषवचनाभावे असौ
चमसोऽभिप्रेत इति न शक्यते निरूपयितुम् । एवमिहापि विशेषवचनाभावान्न प्रधानप्रतीतिः । किंतु तेजोऽबन्नात्मिकाया-
स्त्रिगुणायाः परमेश्वराद्रुत्पन्नाया मायाया एव प्रतीतिश्शाखान्तरसंवादान्निश्चीयते । अमधुन आदित्यस्य मधुत्वकल्पनवत् तेजो-
ऽबन्नेषु सादृश्यकल्पनयाजात्वोपदेशो गौण एव । अतः अजाशब्दः न प्रधानपरः किं तु मायापर इति ।। <pratika>सूत्रार्थस्तु=
चमसवदविशेषात् ।। ८ ।।</pratika> अजाशब्दः न प्रधानपरः । <pratika>अविशेषात</pratika>=विशेषावधारणकारणाभावात् । <pratika>चमसवत्=</pratika>
यथा हि <quote>‘अर्वाग्बिलश्चमस’</quote> इति मन्त्रे विशेषाभावे चमसो न निर्णीयते । तद्वदिहाविशेषात्प्रधानस्य न शब्दवत्त्वमिति ।</p>
