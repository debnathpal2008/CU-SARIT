<pb n="539"/>
सिद्धान्तस्तु&mdash;कर्मशब्दस्य एतच्छब्दसामानाधिकरण्येन क्रियत इति व्युत्पत्त्या
च जगद्वाचित्वात् जगत्कार्यवान् परमेश्वर एवात्र प्रतिपाद्यः । न हि जीवे सक-
लजगत्कर्तृत्वसंभवः ।।
<!-- APPAYYA !-->
सर्पणीयमुपन्यस्यन् उत्तरवादी रसवादी नाम कोऽपि नास्तीत्येव मन्यत इति प्रतीयते ।
यदि हि वेदितव्यपुरुषोपदेशो ब्रह्मवदश्रोष्यत तदानीमादित्यादिपुरुषाः ब्रह्माणि न भवन्ति ।
किं तु <quote>‘एषां कर्ता पुरुषो ब्रह्मे’</quote> ति बालाकिवचनगतोपक्रमानुसारेण राजवचनात्प्रथमावता-
रानुसारेण पूर्वपक्षात् द्वितीयावतारिकानुसारेण ब्रह्मोपक्रमो जीवस्य वेति तस्य तत्त्वोपदेशेन
जीवपरमेश्वरयोभेदावसायाच्चरमश्रुतसौषुप्तिकभेदव्यपदेश औपाधिकभेदविषयः पर्यवस्यन्
अतात्विकभेदे प्रमाणमिति पूर्वोक्त इति पूर्वपक्षे प्राप्ते सिद्धान्तयति&mdash;<pratika>कर्मशब्दस्येति ।</pratika>
<quote>‘यस्य वैतत्कर्मे’</quote>त्यत्रैतच्छब्दस्तावत्प्रत्यक्षादिसन्निधापितसकलजगद्वाची । न ह्यत्र किञ्चित्तेन
परामर्ष्टुं योग्यम् आदित्यादिपुरुषकर्तृत्वसम्बन्धप्रतिपादनापेक्षं प्रकृतम् । अस्ति चे<quote>‘दथ
यदतः परो दिवो ज्योति’</quote>रित्यत्र यच्छब्दवत् प्रकृते व्यवस्थित एतच्छब्दः स्वसमाना-
धिकरणं कर्मपदमपि तत्परं नयेत् । पूर्ववाक्योक्तमादित्यादिपुरुषकर्तृत्वं प्रति द्वारतया
निर्वाहकत्वेनापूर्वं बुद्धिस्थमिति चेत् । न । जगदेकदेशभूतादित्यादिकीर्तनेन तदेकदेशि
जगत् बुद्धिस्थमित्यपि वक्तुं शक्यत्वात् । उभयोर्बुद्धिस्थत्वसम्भवे चैतत्पदस्यासङ्कुचित-
जगत्परामर्शकल्पनस्यैव यु्क्तत्वात् नापूर्वपरत्वकल्पनमादित्यादिपुरुषकर्तृत्वोपपादकतया ।
जमत्परामर्शस्यापि प्रकृतोपयोगित्वात् । तस्मादेतत्पदमसङ्कोचनेन प्रत्यक्षादिसन्निधा-
पितसकलजगद्वाचीति तत्समानाधिकरणं कर्मपदमपि तद्वाचीत्येवाभ्युपगन्तव्यम् ।
किं च कर्मपदं क्रियत इति व्युत्पत्त्या यौगिकत्वादपि सकलजगद्वाचि न त्वपूर्वमात्र-
वाचि । अन्यत्रापि योगस्याविशेषात् क्वचित्सङ्कोचकल्पनायोगात् । न च वाच्यं रूढिप्रा-
बल्यादपूर्वमात्रपरं कर्मपदं, तत्समानाधिकरणमेतत्पदमपि तत्समानविषयमेव, सर्वनाम्नां
प्रकृतपरामर्शित्वेनेव प्रकरिष्यमाणपरामर्शित्वेनापि सङ्कुचितवृत्तित्वस्या<quote>‘थैष ज्योति’</quote>रित्यादौ-
दृष्टत्वादिति । सर्वसाधारणयोगेनेवापूर्वेऽपि वृत्तिसम्भवे तस्यासाधारण्येन तत्र रूढिकल्पना-
योगात् । <quote>‘बर्हिराज्ययोरसंस्कारे शब्दलाभादतच्छब्दः’</quote> इति बर्हिराज्याधिकरणे हि बर्हिश्श-
ब्दस्य लवनादिसंस्कृतेषु दर्भेष्वाज्यशब्दस्य उत्पवनादिसंस्कृते घृते च सार्वभौमशिष्टप्रयोगे
सत्यपि क्वाचित्कं तयोः दर्भघृतजातिमात्रे प्रयोगमवलम्ब्य तेनैव संस्कृतप्रयोगनिर्वाहात्
तयोस्संस्काररूपप्रवृत्तिनिमित्तान्तरं न कल्पनीयमित्युक्तम् । <quote>‘एकदेशेऽपि यो दृष्टः शब्दो
जातिनिबन्धनः । तदत्यागान्न तस्यास्ति निमित्तान्तरकल्पने’</quote>ति । इह कर्मशब्दस्य योगनि-
मित्तः कार्यमात्रे प्रयोगोऽपि सार्वभौमः शिष्टसम्मत इति तेनैवापूर्वेऽपि प्रयोगे निर्वहति
कस्तत्र विशिष्य शक्तिकल्पनावकाशः । यद्यपि <quote>‘बर्हिर्लुनाति’</quote> <quote>‘आज्यमुत्पुनाती’</quote>त्यादिविधिषु
बर्हिराज्यशब्दयोर्दर्भघृतवाचित्वमवश्यमाश्रयणीयम् । संस्कृतवाचित्वे लवनोत्पवनादि-
संस्कारविधौ सति तत्संस्कृतेषु बर्हिराज्यप्रवृत्तिस्तत्प्रवृत्तौ च सत्यां बर्हिराज्योद्देशेन ल-
वनाद्युत्पवनादिसंस्कारविधिरिति अन्योन्याश्रयप्रसङ्गात् । न च यथा च<quote>‘यूपं छिनत्ती’</quote>
त्यादिवाक्येषु छेदनादिसंस्कारस्यैव यूपशब्दार्थतया यूपोद्देशेन छेदनादिविध्यसम्भवेऽपि
