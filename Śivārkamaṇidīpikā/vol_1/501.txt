<pb n="501"/>
अथ अर्थान्तरत्वादिव्यपदेशाधिकरणम् ।। ११ ।।
<sutra>।। सू॰ ।। आकाशोऽर्थान्तरत्वादिव्यपदेशात् ।। ४२ ।।</sutra>
छान्दोग्ये श्रूयतेऽस्य विषयः---<quote>‘आकाशो हि वै नाम नामरूपयोर्निर्वहिता ते
यदन्तरा तद्ब्रह्म तदमृतं स आत्मा’</quote> इति ।।
अत्र नामरूपयोर्निर्वोढृत्वेन श्रूयमाणः स आकाशः परमेश्वरो वियद्वा जीवो
वेति संशयः ।।
सर्वभूतावकाशप्रदानेन नामरूपनिर्वोढृत्वस्य वियति संभवात् विय-
<!-- APPAYYA !-->
<head>अथ अर्थान्तरत्वादिव्यपदेशाधिकरणम् ।। ११ ।।</head>
<p>प्रजापतिविद्यान्तर्गतवाक्यार्थनिर्णयानन्तरं प्रजापतिविद्यानन्तरपठिताकाशवाक्यार्थनि-
र्णयार्थमधिकरणान्तरमारभ्यते---<pratika>सू ।। आकाशोऽर्थान्तरत्वादिव्यपदेशात् ।। ४२ ।।</pratika> यद्य-
स्मिन्विषयवाक्ये नामरूपनिर्वोढुराकाशस्य नामरूपमध्यस्थात् ब्रह्मणोऽन्यत्वप्रतीतिः तदा नि-
र्वोढृत्वमाधारत्वं चेदयमाकाशो जगदाधारो भूताकाशः व्याकर्तृत्वं चेदिन्द्रादिनामरूपव्याकर्ता
हिरण्यगर्भजीवस्तस्य ततो यदि भेदप्रतीतिर्नास्ति तदा परमेश्वर इति त्रिकोटिकसंशयोपपत्तिः ।
आद्यकोटावाकाशं विचिन्त्य तत्कर्तृकसकलनामरूपास्पृष्टत्वेन तृतीयकोटौ सकलनामरूपनि-
र्वोदृत्वेन निर्वाह्यसकलनामरूपमध्यस्थत्वेन च तस्योपासनेति फलभेदः । क्रमेण पूर्वपक्षद्वय-
मुपपादयति---<pratika>सर्वभूतेत्यादिना</pratika> । वियदाकाशः आकाशश्रुत्यनुग्रहात् अवकाशप्रदायके</p>
<!-- APPAYYA !-->
<head>सूत्रार्थचन्द्रिकायाम् ।</head>
<head>अथ ज्योतिरधिकरणम् ।। ११ ।।</head>
<p><pratika>।। सू॰ ।। ज्योतिर्दर्शनात् ।। ४० ।।</pratika> <pratika>भगवत्पादमते</pratika>, पूर्वं सर्वशब्दश्रुतिसंकोचानुपपत्त्या प्रकरणात्प्राणशब्दा ब्रह्म-
त्युक्तम् । न तथेह संप्रसादवाक्ये प्रकरणानुग्राहकं किंचिदस्ति । येन प्रकरणात् ज्योतिश्शब्दं ब्रह्म स्यादिति प्रत्युदाहर-
संगत्येदमाह—<pratika>ज्योतिर्दर्शनात्</pratika> ।। ४१ ।। अस्य <quote>‘य एष संप्रसादोऽस्माच्छरीरात्समुत्थाय परं ज्योतिरुपसंपद्य’</quote> इत्यादिक
छान्दोग्ये प्रजापतिविद्यायां श्रूयमाणं वाक्यं विषयः । तत्र किं ज्योतिश्शब्दितमादित्यादितेजः उत ब्रह्म इति संशयः ।
ज्योतिश्शब्दस्यादित्यादितेजसि रूढत्वात् अत्र प्रसिद्धमादित्यादितेज एव ज्योतिश्शब्दितमिति पूर्वः पक्षः । सिद्धान्तस्तु ज्योति-
रत्र परं ब्रह्मैव । कुतः । <pratika>दर्शनात्</pratika>=<quote>‘य आत्मापहतपाप्मे’</quote> त्युपक्रमालोचनया ब्रह्मण एव प्रतिपाद्यतयानुवृत्तिदर्शनादित्यर्थः ।।</p>
<p><pratika>श्रीकण्ठमते</pratika>, दहरादिषूपास्यतया निर्दिष्टस्य परमेश्वरस्य प्राप्यत्वमुपपादयितुमिदमारभ्यते---<pratika>सू॰ ।। ज्योतिर्दर्श-
नात् ।। ४२ ।।</pratika> विषयवाक्यं पूर्ववत् । तत्र मुक्तप्राप्यतया श्रूयमाणं परं ज्योतिः परमेश्वरो वा मूर्त्यात्मा नारायणो वेति
संदेहः । <quote>‘उत्तमः पुरुष’</quote> इति मुक्तप्राप्यस्य परज्योतिषः पुरुषोत्तमशब्दवाच्यतयावगमात् पुरुषोत्तमशब्दस्य नारायणो रूढतया
स एव परं ज्योतिरिति पूर्वः पक्षः । नारायणे रूढस्यापि पुरुषोत्तमशब्दस्य पुरुषेभ्यो जीवेभ्योऽधिके ब्रह्मण्यपि वर्तमान-
त्वात् <quote>‘वेष्टितं पुरुषोत्तम’</quote> मिति प्राप्यस्य परब्रह्मणः पर्यायत्वेन ब्रह्ममेधकल्पे पुरुषोत्तमशब्दप्रयोगात् तत्प्राप्तानामेवानावृत्ति-
दर्शनाच्च परशिवाभिधानं परं ब्रह्मैव परं ज्योतिरिति सिद्धान्तः ।।</p>
<p><pratika>रामानुजमते</pratika>, इदं सूत्रं प्रमिताधिकरणशेषतया पूर्वत्राधिकरण एव व्याख्यातम् ।</p>
<p><pratika>आनन्दतीर्थमते</pratika>, बृहदारण्यके श्रुतं <quote>‘कतम आत्मे’</quote>ति प्रश्नोत्तरे <quote>‘योऽयं विज्ञानमयः प्राणेषु हृद्यन्तर्ज्योति’</quote> रिति वाक्यं
विषयः । अत्र ज्योतिर्जीवो वा परमात्मा वेति संशयः । जननमृत्यादिजीवलिङ्गादेः श्रवणात् जीव इति पूर्वपक्षः । श्रुत्यन्तरे
विष्णुरेव ज्योति’रित्यवधारणश्रवणात् तत्र श्रुतानां जीवलिङ्गानां पूर्वोत्तरसंदर्भानुसारेण णिजर्थाध्याहारेण ब्रह्मपरतया योजनस्य
न्याय्यत्वाच्च ज्योतिः परमात्मैवेति सिद्धान्तः । सूत्रार्थस्तु, <pratika>ज्योतिः</pratika>=योऽयमन्तर्ज्योतिरिति ज्योतिश्शब्दवाच्यो विष्णुरेव । न
जीवः । कुतः । <pratika>दर्शनात्</pratika>=‘विष्णुरेव ज्योतिरिति श्रुत्यन्तरे दर्शनादित्यर्थः ।।</p>
<head>इति सूत्रार्थचन्द्रिकायां ज्योतिरधिकरणम् ।। ११ ।।</head>
