<pb n="049"/>
थञ्चिदपि नावकाशः । वक्तृविवक्षा त्वपौरुषेये वेदे न सम्भवतीति व्युत्पत्तिसिद्धमर्थपरत्वं
लोके वक्तृविवक्षिते विशेषे पर्यवस्यति । वेदे न्यायलभ्ये विशेषे तदनुसारेण लक्षणादिकल्पनमि-
त्येवाभ्युपगन्तुं युक्तम् । अत एव वाक्यानां तात्पर्यसिद्धिमेवाध्ययनविधेर्व्यवधारणकल्पक-
न्यायं मन्वानेन भवदेवेनापि स्वाभिमतन्यायबलेनैव स्वाध्यायावाप्तिमात्रस्य फलताप्रत्याय-
कं तव्यप्रत्ययस्वारस्यमुल्लङ्घ्य स्वाध्यायाध्ययनेनार्थावबोधं भावयेदिति व्यवधारणकल्पनाङ्गी-
कृता । न ह्यध्ययनविधेरुक्तार्थतात्पर्यनिश्चयोऽयमर्थावबोधमुद्दिश्य तदुच्चारणविध्यधीनः ।
तथाश्रुतविध्यन्तराभावात् । अस्यैव विधेरपेक्षायामात्माश्रयापत्तेः । किं तु केवलन्यायाधीन
एव वक्तव्यः । अत१स्तात्पर्यसिद्ध्यर्थमध्ययनविधेरर्थावबोधफलकत्वकल्पनमित्येतत्तावदयुक्तम् ।
क्रमफलसङ्ग्रहार्थं यदनेन शक्यं भावयितुं तद्भावयेदित्यध्ययनविध्यर्थपर्यवसानादध्ययनेन भा-
वयितुं शक्यमर्थज्ञानमपि तद्भाव्यकोटावनुप्रविशेदित्येतदप्ययुंक्तम् । अनुष्ठानकालापेक्षितस्य
समिद्यागादिस्मृतिक्रमस्याध्ययनगृहीतस्वाध्यायपाठक्रमेणाध्ययनविधिफलाक्षरावाप्त्यनुनिष्पा-
दितया स्वत एव सम्भवतोऽध्ययनविधिफलत्वेन सङ्ग्राह्यत्वाभावात् तत्सङ्ग्रहार्थं यदनेन भा-
वयितुं शक्यं तत्सर्वमनेन भावयेदित्यध्ययनविध्यर्थाङ्गीकारे अर्थज्ञानवत्ख्यातिलाभादीनां
चार्वाकापादितफलानामपि तद्भाव्यकोट्यनुप्रवेशप्रसङ्गाच्च । तेषामपि लोकतः <quote>‘शोभतेऽस्य मुखं
य एवं वेद आस्य प्रजायां वाजी जायत’</quote> इत्यादिश्रौतलिङ्गतश्चाध्ययनेन भावयितुं शक्यत्वाव-
गमात् । <quote>‘शोभतेऽस्य मुखं य एवं वेदे’ति हि गर्भत्रिरात्रब्राह्मणज्ञस्य तद्ज्ञानफलानुवादः । शिष्यै-
रुद्वीक्ष्यमाणत्वात् त२स्य मुखं शोभत’</quote> इति तदुपपादनं कृतमर्थवादाधिकरणे । अनेन ख्यातेर-
ध्ययनावाप्यत्वं लब्धम्। <quote>‘आस्य प्रजायां वाजी जायत’</quote> इति वेदानुमन्त्रणमन्त्रस्य तद्ज्ञानफलानु-
वादः । कुले सन्तताध्ययनश्रवणात्तद्ज्ञस्य प्रजासु मेघावी वेदविज्जायतेस प्रतिग्रहादन्नमाप्नो-
तीति तदुपपादनं कृतम् । अनेन कैमुतिकन्यायेन साक्षादध्येतुर्धनलाभस्याध्ययनावाप्यत्वं
लब्धं विध्यन्तरापेक्षितं यद्भावयितुं शक्यमिति विशेषितमिति चेत् धनलाभोऽपि न त्वर्थज्ञा-
नवत् क्रतुविधिभिरपेक्षित एव । ख्यातिरपि धनलंभनद्वारा क्रतुषूपयुज्यते । तस्मादध्ययनवि-
धेस्तव्यप्रत्ययोपात्ताक्षरावाप्तिफलकत्वमेव युक्तम्।न चैवं सति स्वाध्यायस्योद्देश्यत्वात् स्वीयत्व-
विशेषेणाविवक्षाप्रसङ्गात्सर्वशाखानामध्येतुमशक्यतया सङ्कोचापेक्षासत्त्वेन उद्देश्यस्यापि विशे-
षणसहिष्णुत्वात् <quote>‘यस्योभावग्नी अनुगतौ अभिनिम्रोचेदभ्युदियाद्वा पुनराधेयं तस्य प्रायश्चित्ति’</quote>
रित्यत्र निमित्तान्तर्गततयोद्देश्यविशेषभूतस्याप्यग्न्युभयत्वस्याधानेनाग्निद्वयोत्पादकस्वाभाव्ये-
न एकस्याग्नेरुत्पादयितुमशक्यतया विवक्षितत्वस्य <quote>‘पुनराधेयमोदनव’</quote> दित्याधिकरणे <ref>(जै॰ ६-४-
२६-सू.)</ref>निर्णीतत्वात्।तस्मात्<quote>‘अध्ययनमात्रवत’</quote>इति पुरुषार्थाधिकरण <ref>(ब्र॰ ३-४-१२.)</ref> सूत्रस्वा-
रस्याच्च।अक्षरावाप्तिफलोऽध्ययनविधिर्न त्वर्थज्ञानफलः।अर्थज्ञानफलत्वस्याभावे तदुपयोगिनां
व्याकरणादीनामङ्गत्वं न स्यादिति चेन्नावेदाङ्गत्वं हि तेषां स्मृतं नाध्ययनाङ्गत्वम्।वेदाङ्गत्वं तु ते-
षामध्ययनस्यार्थज्ञानफलत्वाभावेऽपि युज्यते।आधानसंस्कृतस्याग्नेः क्रतुष्विवाध्ययनसंस्कृतस्य
वेदस्यार्थज्ञानादुपयोगादक्षरावाप्तिफलोऽध्ययनविधिर्नार्थज्ञानफलः । अतोऽध्ययनविधिना ता-
<note>(१) <quote>‘तस्मा’</quote> दिति. घ. पाठः ।</note> <note>(२) <quote>‘तद्ज्ञस्य’</quote> इति. घ. पाठः ।</note> <note>(३) <quote>‘सर्ववेदान्तप्रत्ययाधिकरणसूत्र’</quote>
इति ध. ङ. पुस्तकपाठो दृश्यते । ख. ग. पुस्तकयोस्तु अध्ययनेत्यादि स्वास्याच्चेत्यन्तं न दृश्यते । तस्य सूत्रस्य पुरु-
पार्थाधिकारणगतत्वात्तथा विवर्तितमिति वेद्यम् ।</note>
