<pb n="469"/>
रहितसूक्ष्मादित्यान्तरात्मतयाऽवस्थितं कारणावस्थं ब्रह्मोपास्यमुपदिश्यते।तदुभ-
यावस्थब्रह्मोपासनफलं कल्पान्तरे वस्वादित्वम्, उभयाधिकारावसाने ब्रह्मप्राप्तिश्च
तत्र <quote>‘स य एतदेवममृतं वेद वसूनामेवैको भूत्वा अग्निनैव मुखेनैतदेवामृतं दृष्ट्वा
तृप्यति’</quote> इत्यादिना वस्वादित्वरूपं फलमुपदिश्यते, <quote>‘न ह वा अस्मा उदेति न
निम्रोचति सकृद्धि वा हैवास्मै भवति य एतामेवं ब्रह्मोपनिषदं वेद’</quote> इति ब्रह्म-
प्राप्तिरूपं फलमुपदिश्यते । ततो मध्वादिष्वपि देवानामधिकारोऽस्तीति । तस्मात्
<!-- APPAYYA !-->
तत्प्रवृत्तिनिमित्तनामराहित्यं च फलितम् । <pratika>नह वा अस्मा इति</pratika> । अस्मै कार्यकारणाव-
स्थब्रह्मविदे नामरूपकृत्ययुक्तदशायामप्यादित्यो नोदेति तत्प्रयुक्तप्रकाशानपेक्षणात् ।
नास्तमेति तत्प्रयुक्तज्ञानप्रतिबन्धाप्रसङ्गात् किं त्वस्मै ब्रह्मविदे सकृद्दिवैव भवति सदै-
वाहर्भवति सन्ततमनावृतसर्वविषयज्ञानप्रकाशोऽस्य भवतीत्यर्थः । अस्मा इत्युक्तं
कस्मा इत्याकाङ्क्षायामुच्यते—<pratika>य एतामिति</pratika> । ब्रह्मोपनिषदं ब्रह्मविद्यां वेद ब्रह्मोपासनं करो-
तीत्यर्थः । अथवोपनिषच्छब्दोऽत्र ब्रह्मगतोपासनाविषयप्रागुपदिष्टरहस्यधर्मजातवाची ।
एवमुपसंहारे ब्रह्मप्राप्तिफलश्रवणात् ब्रह्मविद्यात्वश्रवणाच्च वस्वादिशब्दा वस्वाद्यन्तर्यामि-
परा इति तदुपासनायां वस्वादीनामधिकारस्सम्भवतीति अवान्तरचिन्तोपसंहारपूर्वकमधि-
करणार्थमुपसंहरति—<pratika>तत इति</pratika> । मध्वादिष्वित्यादिशब्देन संवर्गविद्यादिसंग्रहः । संवर्गवि-
द्यायाः परब्रह्मविद्यात्वमनन्तराधिकरणे जानश्रुत्युपाख्याने स्पष्टीभविष्यति । वस्वादीनाम-
धिकारोऽस्तीति विशिष्य चिन्तितार्थस्योपसंहारे कर्तव्ये सामान्येन देवानामधिकारोऽस्ती-
त्युक्तिराशङ्कान्तरनिराकरणार्था । अत्रेत्थमाशङ्कान्तरं समुन्मिषति । मधुविद्यायां वस्वादी-
नामधिकारसम्भवेऽपि ये वस्वादिपदादुत्कृष्टे पदे स्थिता इन्द्रादयः तेषां तस्यामधिकारो
न स्यात् । उत्कृष्टपदे स्थितानामपकृष्टपदप्राप्तिपूर्वकमुक्त्यर्थित्वासम्भवात् इन्द्राद्युत्कृष्टपद-
प्राप्तिपूर्वकमुक्तिफलानां ब्रह्मविष्ण्वादिप्रतीकपरमेश्वरोपासनानां किञ्चित्प्राप्तिव्यवधानरहि-
तमुक्तिफलानामप्रतीकपरमेश्वरोपासनानां च सत्त्वादिति । तत्रेदमुत्तरमभिमतम् । हैरण्य-
गर्भान्तसकलभोगविरक्तस्य ब्रह्मानन्दैकप्रेप्सोर्मोक्ष्यमाणस्य उत्कृष्टपदप्राप्तिपूर्वकमुक्तिफला-
स्वपि विद्यासु नोत्कृष्टपदार्थित्वेन प्रवृत्तिरुपपादयितुं शक्येत्यानुषङ्गिकतया भवत्सु फलान्त-
रेषु अनर्थिनामेव मुक्तमात्रार्थितया प्रवृत्तिरुपपादनीया । सेन्द्रादीनामपि मधुविद्यादिषूप-
पादयितुं शक्येति । मैवम् । उपकोसलविद्यायामपि देवानामधिकार उपपादनीयः । तस्या-
मपि ह्येवं शङ्का स्यात् । तस्यामग्निविद्यास्तावदङ्गानि तासामवान्तरफलमुक्तमग्निलोकप्राप्तिः त-
त्राग्निभिः परिपाल्यत्वं च । सर्वमिद<quote>‘मन्तरउपपत्ते’</quote>रित्यधिकरण एव दर्शितम् । तथाभूता-
वान्तरफलार्थित्वमग्नेस्तदुत्कृष्टदेवानां च न सम्भवतीत्यङ्गानुष्ठानरहितानां देवतानां प्रधाने
नाधिकार इत्युक्तरीत्यैव तस्यामप्यधिकारस्सिद्ध‍यति।नन्वेवमपि देवतानां ब्रह्मविद्याधिकारो न
सम्भवति तदङ्गभूतार्चिरादिगत्यनुस्मरणासम्भवात् <quote>‘तदोकोऽग्रज्वलनं तत्प्रकाशितद्वारोवि-
द्यासामर्थ्यात्तच्छेषगत्यनुस्मृतियोगाच्च हार्दानुगृहीतश्शताधिकये’</quote>ति (४-२-१६)सूत्रेहि सूत्रका-
रएव गत्यनुस्मरणस्य विद्याङ्गत्वं वक्ष्यति।<quote>‘योगिनःप्रति स्मर्यते स्मार्ते चैते’</quote>इति (४-२-२०).सूत्रे
च <quote>‘अग्निर्ज्योतिरहश्शुक्लष्षण्मासा उत्तरायणम्।तत्र प्रयाता गच्छन्ति ब्रह्म ब्रह्मविदो जनाः।।’</quote>
