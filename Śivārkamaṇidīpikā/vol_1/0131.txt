<pb n="131"/>
ञ्चमप्यधिकारं निर्वर्तयन्विष्णुरेव ब्रह्मेत्युक्तः अग्रे तस्य पृथिव्युद्धरणार्थवराहरूपपरिग्रहोक्ते-
रिति वाच्यम् । पृथिव्युद्धरणान्तरं वाराहरूपं परित्यज्य कौमारसर्गपर्यन्तं जगत्सृष्टिं कृतव-
तस्तस्यैव <quote>‘मुमोह मायया सद्यो मायिनः परमेष्ठिन’</quote> इति मोहप्राप्तिमुक्त्वा <quote>‘तं बोधयामास सुतं
जगन्मायो महामुनिः । नारायणो महायोगी योगिचित्तानुरञ्जनः ।।’</quote> इति तज्जनकस्य भग-
वतो नारायणस्योपदेशात् तस्य मोहनिवृत्तिप्रतिपादनात्, अग्रे च तस्य नारायणनाभि-
पद्मादाविर्भावं पुनरपि मोहप्राप्तिं तस्य नारायणोपदेशेन मोहनिवृत्तिं <quote>‘कथं स भगवाञ्जज्ञे
ब्रह्मा लोकपितामहः । अब्जजो भगवानीशस्तन्नो वक्तुमिहार्हसी’</quote>ति प्रश्नोपक्रमणे <quote>‘अवाप्य
संज्ञां गोविन्दात्पद्मयोनिः पितामह’</quote> इत्यन्तेन प्रबन्धेन प्रतिपाद्य तस्य प्रजासृष्टिसामर्थ्यसि-
द्ध‍यर्थं तपश्चर्यां ततो रुद्राविर्भावादिकं च रुद्रान्तर्धानपर्यन्तमुक्त्वा<quote>‘सोऽपि योगं समास्थाय ससर्ज
विविधं जगत् । नारायणाख्यो भगवान्यथापूर्वं प्रजापति’</quote>रिति पुनः स्रष्टुं प्रवृत्ते तस्मिन् वि-
रिञ्च एव नारायणनामत्वानुवाददर्शनाच्च विरिञ्चस्य वाराहरूपपरिग्रहोक्तिरपि न विरु-
ध्यते । <quote>‘आपो वा इदमग्रे सलिलमासीत्तस्मिन्प्रजापतिर्वायुर्भूत्वाचरत्स इमामपश्यत्तां वराहो
भूत्वाहरत्तां विश्वकर्मा भूत्वा न्यमार्ट् साप्रथत सा पृथिव्यभवत्तत्पृथिव्यै पृथिवित्वं तस्यामश्राम्य-
त्प्रजापतिः स देवानासृजते’</quote> त्यादिश्रुतौ प्रजापतिशब्दोक्तस्य विरिञ्चस्य वाराहरूपपरिग्रहप्र-
तिपादनात् । एवं <quote>“ब्रह्मा नारायणाख्योसौ ससर्ज भगवान्यथा । नारायणाख्यो भगवान्ब्रह्मा
लोकपितामहः ।”</quote> इत्यादिविष्णुपुराणप्रदेशेषु <quote>‘तस्मादण्डादभूत्स्रष्टा शिवात्मा चतुराननः ।
सर्वलोकस्य निर्माता ब्रह्मा विश्वसृजां पतिः । स चाप्सु शयनादेव शिवात्मा स्वेच्छया चिरम् ।
नारायणाख्यामभजच्छक्तिरूपः प्रजापतिः ।’</quote> इत्याश्वलायनधर्मशास्त्रे स्मृतिपुराणान्तरेषु च
विरिञ्चस्य नारायणनामत्ववर्णनं द्रष्टव्यम् । तस्मात् <quote>‘यदा तम’</quote> इति मन्त्रगते शिवपदे विष्णुवि-
षयत्वशङ्कानवकाशात् सर्वेषां कारणवाक्यानां शिवे पर्यवसानं प्रतिपादयमन्त्रोऽयमिहानुग्रा-
ह्यप्रमाणत्वेन विवक्षित इति युक्तमेव । एवं श्वेताश्वतरशाखिनां मन्त्रोपनिषदुपक्रमेऽपि
<quote>‘ब्रह्मवादिनो वदन्ति । किं कारणं ब्रह्म कुतस्स्म जाता’</quote> इत्यादिना केषाञ्चिद्ब्रह्मवादिनामृषीणां
जगतः पञ्चकृत्यकारणभूतं ब्रह्म किंदेवतात्मकमिति संशयमुपक्षिप्य जगतोऽ कारणकत्वस्य
कालाद्यन्यकारणकत्वस्य वोपपत्तेः ब्रह्म जगज्जन्मादिकारणमित्येतदेवासिद्धमिति संशयस्य नि
रालम्बनत्वप्रसङ्गपरिहाराय तैरेव कृतं जगदकारणकत्वान्यकारणकत्वपक्षद्वयनिरासं <quote>‘काल-
स्स्वभावो नियतिर्यदृच्छा भूतानि योनिः पुरुष इति चिन्त्यम् । संयोग एषां न त्वात्मभावादा-
त्माप्यनीशः सुखदुःखहेतो’</quote>रिति मन्त्रेण प्रदर्श्य स्वतस्तन्निर्णयाशक्तानां ब्रह्मविद्याधिदेवतायाः
परशक्तेरम्बिकायाः प्रसादादेतन्निर्णयो भविष्यतीत्यभिप्रायेण तां ध्यायतां तत्साक्षात्कारं <quote>‘ते
ध्यानयोगानुगता अपश्यमन्देवात्मशक्तिं स्वगुणैर्निगूढा’</quote>मित्यर्धेनोपन्यस्य <quote>‘यः कारणानि नि-
खिलानि तानि कालात्मयुक्तान्यधितिष्ठत्येक’</quote>इत्यादिना तस्याः प्रसादात्कालादिसकलावान्तर-
कारणाधिष्ठातारं परमकारणं महादेवमपश्यन्नित्येतदर्थप्रतिपादनात् सोऽपि सन्दर्भोऽत्रानुग्रा-
ह्यप्रमाणतयानुसन्धेयः । तत्र यद्यपि <quote>‘यः कारणानी’</quote>त्यादिमन्त्रे <quote>‘तमपश्यन्नि</quote>ति पूर्वाक्रियानु-
षङ्गवति सकलकारणाधिष्ठातारं कारणमपश्यन्नित्येतावदेव प्रतीयते न तु शिवं तथाभूतकार-
णमपश्यन्निति । तन्न शिववाचकपदाभावात् । तत्रापि <quote>‘क्षरं प्रधानममृताक्षरं हरः क्षरात्मना
