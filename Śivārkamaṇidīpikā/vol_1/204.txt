<pb n="204"/>
लक्षणया धात्वर्थो याग उच्यते तद्वदिहापि धातुवाचकेक्षतिशब्दस्तदर्थलक्षक इति बोध्यम् । <pratika>अशब्दम्</pratika>=अवेदप्रमाणकं
प्रधानम् । हेतुगर्भविशेषणमेतत् । <pratika>न</pratika>=जगत्कारणं न भवति इति सूत्रार्थः । अस्य छान्दोग्ये श्रूयमाणं <quote>‘सदेव सोम्येदमग्र आसीत् ।
एकमेवाद्वितीय’</quote> मित्युपक्रान्तं <quote>‘तदैक्षत बहु स्यां प्रजायेयेति तत्तेजोऽसृजते’</quote> त्यादिकं सद्विद्यावाक्यं तथान्यत्र श्रुतं <quote>‘आत्मा
वा इदमेक एवाग्र आसीत् । नान्यत्किंचन मिषत् । स ईक्षत लोकान्नु सृजा’</quote> इति । स <quote>‘इमाँल्लोकानसृजते’</quote> त्यादिकं वाक्यं च
विषयः । अत्र सच्छब्दितं जगदुपादानं किं प्रधानमुत ब्रह्मेति संशये कूटस्थस्य ब्रह्मणो ज्ञानक्रियाशक्त्यभावात् त्रिगुणात्मकस्य
प्रधानस्य तत्संभवोपपत्तेश्च आनुमानिकमचेतनं प्रधानमेव जगदुपादानमिति पूर्वः पक्षः । तत्र <quote>‘तदैक्षते’</quote>ति ईक्षितृत्वश्रवणात्
अचेतनस्य प्रधानस्य चेतनधर्मभूतेक्षितृत्वासंभवात्कूटस्थस्यापि ब्रह्मणो मायामहिम्ना सर्वस्याप्युपपत्तेश्च न वेदान्तेषु सांख्य-
कल्पितमचेतनं प्रधानं जगदुपादानमाश्रयितुं युक्तम् । किं तु सदीक्षितृ चेतनं मायामहिम्ना सर्वशक्तिमद्ब्रह्मैव जगदुपादानं
भवतीत्येवाश्रयणीयमिति सिद्धान्तः ।। ५ ।।</p>
<p>ननु <quote>‘तत्तेज ऐक्षत ता आप ऐक्षन्ते’</quote> त्यादावचेतनेऽपीक्षितृत्वश्रवणात्तत्प्रधानेऽपि गौणमस्त्वित्याशङ्कायामिदमाह—<pratika>गौण-
श्चेत्</pratika>=अप्तेजसोरिव प्रधानेऽपीक्षतिशब्दो गौणोऽस्त्विति चेत् । <pratika>आत्मशब्दात्</pratika>=<quote>‘सदेव’</quote> <quote>‘तदैक्षत’</quote> इति प्रकृतं सदीक्षितृ
<quote>‘सेयं देवतैक्षते’</quote>ति देवताशब्देन परामृश्य <quote>‘अनेन जीवेनात्मनानुप्रविश्ये’</quote>ति चेतनवाचकात्मशब्दश्रवणात् । <pratika>न</pratika>=ईक्षणशब्दो न
गौणो भवति । इति ।। ६ ।।</p>
<p>ननु तर्हि आत्मशब्दः नानार्थकत्वात्प्रधानपरोऽप्यस्तु इत्याशङ्कायामाह—<pratika>तन्निष्ठस्य</pratika>=तस्मिन्नात्मशब्दवाच्ये <quote>‘तत्त्वमसी’</quote>
त्युपदिष्टे प्रकृते वस्तुनि निष्ठा यस्य तस्य चेतनस्य श्‍वेतकेतोः । <pratika>मोक्षोपदेशात्</pratika>=<quote>‘अथ संपत्स्य’</quote> इति । प्रारब्धक्षयानन्तरं
मोक्षस्य उपदिष्टत्वात् । न प्रधानमात्मशब्दवाच्यं भवतीति । अतश्चेतनेऽचेतननिष्ठत्वानुपपत्तेः श्रद्धया तद्ध्यायतो मोक्षासं-
भवादनर्थप्राप्तेश्चात्मशब्दश्चेतनवस्तुपर एवेति सिद्धम् ।। ७ ।।</p>
<p>ननु नायं दोषः प्रसजति । यद्यप्यात्मनिष्ठैव साक्षान्मोक्षसाधनं न प्रधाननिष्ठा । तथापि स्थूलारुन्धतीन्यायेन प्रधानो-
पदेशद्वारायमात्मोपदेशोऽस्त्वित्याशङ्क्याह---<pratika>हेयत्वावचनात्</pratika>=हेयत्वस्यानभिधानात् । यद्यनात्मैव प्रधानं सच्छब्दवाच्यं
<quote>‘स आत्मा तत्त्वमसी’</quote> तीहोपदिष्टं स्यात् सः तदुपदेशश्रवणादनात्मज्ञतया तन्निष्ठो माभूदिति मुख्यमात्मानमुपदिदिक्षु शास्त्रं
तस्य हेयत्वं ब्रूयात्किल । न तथा ब्रूते । चकारो हेत्वन्तरसमुच्चयार्थः । हेयत्वस्यानभिधानात् एकविज्ञानेन सर्वविज्ञानोपक्रम-
विरोधाच्चेत्यर्थः ।। ८ ।।</p>
<p>इत्थं प्रधानस्यात्मोपदेशद्वारत्वात्मत्वगौणेक्षितृत्वनिरासेन जगत्कारणत्वं निरस्य अधुना स्वतन्त्रैर्हेतुभिस्तदेव निरसितुं
सूत्रत/?/यमाह=<pratika>स्वाप्ययात्—स्वस्मि</pratika>न्प्रकृते सच्छब्दिते चिदात्मनि <pratika>अप्ययात्</pratika> <quote>‘सता सोम्य तदा संपन्नो भवती’</quote>ति लयश्रव-
णात् । सर्वेषां जीवानां सुषुप्तावुपाधिकृतविशेषाभावात्सर्वजीवलयाधिष्टानं चेतनं सच्छब्दवाच्यं ब्रह्मैव जगत्कारणं न प्रधानमि-
त्यर्थः । अपिपूर्वक इतर्लयार्थः ।। ९ ।।</p>
<p><pratika>गतिसामान्यात्=गतेः</pratika> <quote>‘आत्मन आकाशःसंभूत’</quote> इत्यादिषु सर्वेषु वेदान्तेषु चेतनकारणत्वावगतेः । <pratika>सामान्यात्</pratika>
समानत्वात् । नाचेतनं प्रधानं जगत्कारणमित्यर्थः ।। १० ।।</p>
<p><pratika>श्रुतत्वाच्च</pratika>=श्रूयते हि श्‍वेताश्‍वतरोपनिषदि सर्वज्ञमीश्‍वरं प्रकृत्य <quote>‘स कारणं कारणाधिपाधिपो न चास्य कश्चिज्जनिता
न चाधिपः’</quote> । इति । तस्माच्च सर्वज्ञं ब्रह्म जगतः कारणं नाचेतनं प्रधानमन्यद्वेति सिद्धम् । इति ।। ११ ।।</p>
<p><pratika>श्रीकण्ठमते</pratika>, सूत्राक्षरार्थः पूर्ववदेव । यद्यपि नास्ति पूर्वपक्षेऽपि पूर्वस्माद्विशेषः । तथापि सिद्धान्ते परमस्ति किया-
न्भेदः । विषयवाक्यमपि समानमेव । सकलस्यास्य प्रपञ्चस्य कारणतया श्रुयमाणं सदिति वस्तु ब्रह्म वा प्रधानं वेति सन्देहः ।
<quote>‘अजामेकां लोहितशुक्लकृष्णां बह्वीं प्रजां जनयन्तीं सरूपाम्’</quote> इति त्यन्तरे लोहितादिवर्णानुमितरजस्सत्त्वतमोरूपायाः सांख्य-
प्रकृतेर्बहुप्रजाजनकत्वस्य श्रवणात् । रजस्सत्त्वयोगात्प्रधानस्यैव जगत्कारणत्वसिद्ध‍युपयोगिक्रियाज्ञानशक्तिसंबन्धोपपत्तेः अचे-
तनस्यास्य जगदाकारपरिणामस्य युक्तत्वात् चेतनस्य कूटस्थस्य कारणविकृतिरूपपरिणामासम्भवाच्च श्रुतिन्यायाभ्यां सत्पद-
वाच्यं जगत्कारणं वस्तु प्रधानमेवेति प्रतिपत्तुं युक्तमिति पूर्वः पक्षः । <quote>‘तदैक्षत बहु स्यां प्रजायेयेति’</quote> ईक्षतिश्रवणात् चेतनधर्मस्ये-
क्षणस्याचेतनेऽसंभवाच्चाशब्दमानुमानिकं प्रधानं न सत्पदवाच्यं वस्तु अपि तु चेतनं ब्रह्मैव । <quote>‘चमसवदविशेषादिति’</quote> <ref>(ब्र॰ १-
४-८)</ref> सूत्रे परमेश्‍वरकारणिकाया एव प्रकृतेर्बहुप्रजाजनकत्वमित्युपपादयिष्यमाणत्वात् सत्त्वरजस्तमस्साम्यावस्थारूपायास्त्रि-
गुणात्मिकायाः प्रकृतेस्तमःपार्थक्येन रजस्सत्त्वयोगाभावेन क्रियाज्ञानशक्तिसंबन्धाप्रसक्तेः नामरूपविभागानर्हसूक्ष्मचिदचिच्छ-
क्तिविशिष्टस्य कार्यत्वमिति वदतामस्माकं मते कूटस्थस्य परमेश्‍वरस्य जगदाकारेण परिणामो विकारहेतुरिति भवदुदाहृत-
दोषप्रसक्तिगन्धस्याप्यभावाच्च स्थूलसूक्ष्मचिदचित्प्रपञ्चरूपशक्तिविशिष्टः परमेश्वर एव कार्यकारणरूपस्सत्पदवाच्य इति निर्णयः ।
ननु <quote>‘सदेव सोम्येदमग्र आसीदेकमेवाद्वितीय’</quote> मित्यादाववधारणेन सद्रूपं वस्तु निर्विशेषमवगम्यते । कारणावस्थमेतत्कथं सू-
क्ष्मप्रपञ्चविशिष्टमित्युच्यते, इति चेत् उच्यते <quote>‘सदेवे’</quote> त्यवधारणं तु न विशेषनिषेधकं किंतु <quote>‘असद्वा इदमग्र आसीत्’</quote> ।, तती
