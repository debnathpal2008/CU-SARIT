<pb n="403"/>
<sutra>।। सू ।। नानुमानमतच्छब्दात् प्राणभृच्च ।। ३ ।।</sutra>
अनुमानगम्यं प्रधानमेव द्युभ्वाद्यायतनं, तस्य सर्वोपादानत्वात् इति न वाच्यम्;
अ१तच्छव्दादात्मशब्दात् ।
<!-- APPAYYA !-->
पकरणिभावसम्बन्ध एव प्रसिद्धो नाश्रयाश्रयिभावः । इह त्वाश्रयाश्रयिभाव एव प्रतीयते।
द्युपृथिव्यन्तरिक्षैराश्रयाश्रयिभाववाचकेनैवोतशब्देनोपात्तत्वात् ओतशब्दस्वारस्याच्चेति
वाच्यम् । जीवोपकरणानां तेषां जीवादृष्टायत्तोत्पत्तिस्थितिकत्वेन तदाश्रितत्वव्यपदेशोपपत्तेः।
<quote>‘एषोऽणुरात्मा चेतसा वेदितव्यो यस्मिन्प्राणः पञ्चधा संविवेश । प्राणैश्चित्तं सर्वमोतं प्रजानां
यस्मिन्विशुद्धे विभवत्येष आत्मे’</quote>ति मुण्डक एवाग्रे मनसः प्राणानां चाणुत्वलिङ्गोपस्थापितजी-
वाश्रयत्वप्रतिपादनाच्च।अत एव जीवः प्राणभृदिति व्यवह्रियते । एवं च जीवे द्युपृथिव्या-
द्यायतनत्वव्यपदेशोऽपि युज्यते । दिवादीनां तददृष्टायत्तत्वात् । <quote>‘यथा वा अरा नाभौ
समर्पिता एवमस्मिन्प्राणे सर्वं समर्पित’</quote>मिति भूमविद्यायां तस्य सर्वाधारत्वप्रसिद्धेश्चेति शङ्का-
द्वयनिराकरणार्थं सूत्रम्---सू ।। <pratika>नानुमानमतच्छब्दात् प्रा२णभृच्च</pratika> ।। ३ ।। प्रधानविषये
शङ्कां दर्शयति—<pratika>अनुमानगम्यमिति</pratika>।परिहारांशं व्याचष्टे—<pratika>अतच्छब्दादात्मशब्दादिति</pratika> ।
आत्मशब्दो हि न स्वरूपेण प्रधानं वक्ति । नापि शरीरत्वेन । शक्तिग्राहकाभावात् । न चाभि-
धानकोशश्शक्तिग्राहकः । चेतनवाचिन आत्मशब्दस्य तत्तादात्म्याभिमानविषये शरीरे लक्ष-
णया प्रयोगोपपत्तौ तादृक्प्रयोगदर्शनमूलानामद्यतनाभिधानकोशानां न्यायविरुद्धशक्तिकल्प-
नायामसामर्थ्यात् । एवं <quote>‘तमेवैकं जानथ अन्या वाचो विमुञ्चथे’</quote>ति श्रवणमपि श्रुत्यन्तरप्र-
त्यभिज्ञाद्यनुसारेण परमेश्वरविषयत्वादतच्छव्दः । प्रधानपरत्वकल्पनायां <quote>‘तमेवैकं जानथे’</quote>त्या-
दिक<quote>‘मपशवो वा अन्ये गो अश्वेभ्यः पशवो गो अश्वा’</quote> इतिवदर्थवादमात्रं स्यात् । प्रसिद्धश-
रीरेष्वशरीरत्ववादस्य गवाश्वव्यतिरिक्तपशुष्वपशुत्ववादस्येव बाधितत्वात् । परमेश्वरपरत्वे तु
भूतार्थवादो भवति ।तदुपासनस्यात्यन्तचित्तैकाग्र्यसाध्यत्वेन विषयान्तरत्यागस्यापेक्षितत्वात् ।
अथर्वशिखायां तदुपासने ब्रह्मादिसकलदेवतान्तरत्यागस्य विहितत्वात् । एवं <quote>‘यस्मिन्द्यौ’</quote>रि-
त्यादिरप्यतच्छब्द एव । यत्तु द्युभ्वाद्यायतनत्वं प्रत्यक्षमात्रापेक्षानुमानप्रापितमेवानुवदितुं यु-
क्तं न तु प्रत्यक्षानुमानसापेक्षशब्दप्रापितमित्युक्तं तदयुक्तम् । शब्दानां व्युत्पत्तिवेलायामर्थग्रा-
हिमानान्तरापेक्षत्वेऽपि तत्प्रतिपादनवेलायां तदपेक्षत्वाभावेन विलम्बासिद्धेः । अन्यथा
<quote>‘गामानये’</quote>त्यादिवाक्यानामसन्निकृष्टार्थविषयाणां प्रत्यक्षसाचिव्याभावेन गवानयनादिप्रति-
पादकत्वाभावप्रसङ्गात् प्रधानस्यापि <quote>‘क्षरं प्रधानममृताक्षरं हर’</quote>इत्यादि श्रुतिगम्यत्वेनानुमान-
गम्यत्वाभावाच्च । साङ्ख्यानुमानस्य तर्कपादे दूषयिष्यमाणत्वात् । न च वाच्यं श्रुतिप्रापित-
द्युभ्वाद्याधारत्वं प्रधानेऽप्यस्ति’ अक्षरब्राह्मणे <quote>‘यदूर्ध्वं गार्गि दिवो यदतः पृथिव्या’</quote>इत्यारभ्या-
<quote>‘काश एव तदोतं च प्रोतं चे’</quote>ति श्रवणादिति । <quote>‘सन्मूलाः सोम्येमाः सर्वाः प्रजाः सदायत-
ना’</quote> इत्यादिश्रुतिप्राप्तनिरपेक्षाधारानुवादकत्वे सम्भवति सापेक्षाधारानुवादकत्वकल्पनायो-
गात् । एव<quote>‘ममृतस्यैष सेतु’</quote> रित्यप्यतच्छब्द एव।तत्र<quote>‘एष’</quote> इत्यस्य <quote>‘तदा विद्वा’</quote>नित्याद्यनुसारेण
<note>(१) <quote>‘अतच्छब्दात् तद्वाचकशब्दाभावात्’</quote> इति पाठान्तरम् ।</note>
<note>(२) शांकरमाध्वभाष्यरीत्या तु, <quote>‘नानुमानमतच्छब्दात्’</quote> इत्यन्तमेकं सूत्रम् । <quote>‘प्राणभृच्च’</quote> इति सूत्रान्तरमिति
बोध्यम् ।।</note>
