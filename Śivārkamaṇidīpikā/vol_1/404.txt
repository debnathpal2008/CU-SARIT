<pb n="404"/>
न प्राणभृज्जीवश्च, अनुपपत्तेरिति ।।
<sutra>।। सू ।। भेदव्यपदेशात् ।। ४ ।।</sutra>
अत्रेश्वरस्य जीवाद्भेदो व्यपदिश्यते---<quote>‘समाने वृक्षे पुरुषो निमग्नोऽनीशया
शोचति मुह्यमानः । जुष्टं यदा पश्यत्यन्यमीशमस्य महिमानमिति वीतशोकः ।’</quote>
<!-- APPAYYA !-->
प्रकृतज्ञानपरामर्शितायास्समर्थितत्वात् सेतुपदे च तदनुसारेणैव च प्रापकत्वलक्षणाया वक्त-
व्यत्वात् । अत्राधिकरणे बहिरङ्गाप्येकवाक्यत्वयोग्यशब्दान्तरानुसारिण्येव लक्षणा ग्राह्येति
व्यवस्थापितत्वात् । भाष्ये <quote>‘आत्मशब्दा’</quote>दित्यनेनैते सर्वेऽ<quote>‘प्यतच्छब्दा’</quote> दिति सौत्रपदस्यार्थत्वे-
नोपलक्षिताः । जीवपक्षं दूषयति—<pratika>न प्राणभृदिति । अनुपपत्तेरिति</pratika> । अणौ जीवे मुख्य-
स्य द्युभ्वाद्याधारत्वस्येतरपरित्यागेन ज्ञेयत्वस्येतरपरित्यागेन तज्ज्ञानादमृतप्राप्तेर्द्युभ्वाद्याधार-
त्वोपयोगितया व्याप्त्यर्थस्यात्मशब्दस्य चानुपपत्तेरित्यर्थः।अनेनैते जीवपक्षेऽप्यतच्छब्दा इत्यु-
क्तं भवति । <quote>‘अतच्छब्दात्’</quote> इत्यब्भक्षवदवधारणगर्भः समासः । तथा च तद्व्यतिरिक्तस्यैव
प्रतिपादकात्तस्मिन्ननुपपन्नाच्छब्दादिति तस्यार्थ इत्यभिप्रेत्य तल्लब्धार्थो <quote>‘ह्यनुपपत्ते’</quote>रित्यनेन
दर्शितः । स्यादेतत् । <quote>‘एषोऽणुरात्मे’</quote>त्यग्रिममन्त्रप्रदर्शितजीवविषयमनःप्राणाधारत्वप्रत्यभिज्ञा-
नाद्द‍युभ्वाद्याधारो जीवः प्रतीयते । न च तत्रात्मशब्दानुपपत्तिः । <quote>‘प्रणवो धनुश्शरो ह्यात्मा ब्रह्म
तल्लक्ष्यमुच्यते । अप्रमत्तेन वेद्धव्यं शरवत्तन्मयो भवे’</quote>दिति पूर्वमन्त्रे तत्रैवात्मशब्दस्य प्रयु-
क्ततयात्रापि तस्य तादर्थ्यस्यैव युक्तत्वात् । न च तज्ज्ञानादमृतत्वप्राप्त्यनुपपत्तिः शङ्क्या ।
<quote>‘मनोमयः प्राणशरीरनेता प्रतिष्ठितोऽन्ने हृदयं सन्निधाय । तद्विज्ञानेन परिपश्यन्ति धीरा
आनन्दरूपममृतं यद्विभाती’</quote>त्यग्रिममन्त्रे तद्विज्ञानस्य ब्रह्मदर्शनहेतुत्वोक्त्या तद्द्वारा तत्प्रा-
प्तिहेतुत्वोपपत्तेः । <quote>‘धनुर्गृहीत्वौपनिषदं महास्त्रं शरं ह्युपासानिशितं संदधीत । आयम्य त-
द्भावगतेन चेतसा लक्ष्यं तदेवाक्षरं सोम्य विध्ये’</quote>दिति व्यवहितपूर्वमन्त्रे च देहस्थौल्यादिवि-
शिष्टतया भासमानस्य जीवस्योपासनया देहादिविवेकदार्ढ्यापादनेन तनूकरणोक्तेश्च। एवं च
तस्येतरपरित्यागेन ज्ञेयत्वोक्तिरपि तत्रोपपन्ना । ध्यानरूपाया उपासनाया विजातीयप्रत्यय-
तिरस्कार१गर्भत्वात् । एवं पूर्वापरमन्त्रगतशब्दार्थप्रत्यभिज्ञानबलाज्जीवो मन्त्रप्रतिपाद्य इति नि-
श्चिते तत्रैव द्युभ्वाद्याधारत्वमपि नेतव्यम् । न चानेकमन्त्रपरामर्शसापेक्षशब्दार्थप्रत्यभिज्ञानु-
सारेणोपक्रमगतसप्तमीश्रुतिप्राप्तं लिङ्गमन्यथा नेतुमयुक्तमिति शङ्क्यम् । सत्यसङ्कल्पे मुक्त-
जीवे स्वसङ्कल्पवशेन मुख्यस्यापि द्युभ्वाद्याधारत्वस्योपपत्तेरित्याशङ्कानिराकरणार्थं सूत्रम्
---<pratika>सू ।। भेदव्यपदेशात्</pratika> ।। ४ ।। ननु <quote>‘समाने वृक्ष’</quote> इति मन्त्रस्यायमर्थः । समान एकस्मि-
न्वृक्षे वृक्षवद्व‍ृश्चनार्हस्वभावे शरीरे निमग्नः पांसुपुञ्जनिमग्नो जलकण इव तदविवेकमाप-
न्नोऽत एव तद्गतदोषानात्मीयत्वेनाभिमन्यमानः पुरुषो जीवः अनीशया अनैश्वर्येण तद्दो-
षनिराकरणाशक्त्या शोचति । यदा जुष्टं भक्त्या सेवितं स्वस्मादन्यं परमेश्वरं पश्यति तदा
वीतशोकस्सन्नस्य परमेश्वरस्य महिमानं सत्यसङ्कल्पत्वाद्यैश्वर्यरूपम् । इति एति । इण्‌गताविति-
धातोर्लटिगुणाभावः । संज्ञापूर्वकविधेरनित्यत्वात् । <quote>‘अनीशयेत्यत्र’</quote> भावार्थे <quote>‘गुरोश्च हल’</quote> <ref>(पा॰
३.२.१०३ सू)</ref>इत्यकारप्रत्ययान्त ईशाशब्दः । अत्र यथा जीवाद्भेदेन परमेश्वरो निर्दिष्टः
<note>(१) <quote>‘रूपत्वात्’</quote> इति च पाठः ।</note>
