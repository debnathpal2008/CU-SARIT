<pb n="232"/>
सिद्धस्य हिरण्यगर्भस्यावान्तरसिद्धधर्मोपपत्तिः । किं च तत्प्रतिपादनप्रदेशान्त-
रोपसंहारश्च कृतः । <quote>‘अद्भ्यस्सम्भूतो हिरण्यगर्भ इत्यष्टा’</quote> विति । <quote>‘अद्भ्यस्स-
म्भूत’</quote> इत्यत्र प्रजापतिरेव हि प्रतिपाद्यः । <quote>‘प्रजापतिश्चरति गर्भे अन्त’</quote> रिति
दर्शनात् । <quote>‘हिरण्यगर्भस्समवर्तताग्रे’</quote> इत्यत्रापि <quote>‘प्रजापतिर्वै हिरण्यगर्भः’</quote> इति
<!-- APPAYYA !-->
लिङ्गानि नेतव्यानीत्यर्थः । तत्र परात्परत्वं <quote>‘परात्परतरो ब्रह्मा परात्परतरो हरि’</quote> रिति हिरण्य-
गर्भस्यापि श्रूयमाणमापेक्षिकं नेतव्यम् । अमृतत्वफलप्रदानं जगत्सृष्ट्यादिक्रमिव कल्पभेदेन
हिरण्यगर्भः करोतीत्यभ्युपगमेनोपपादनीयम् । तमोऽतीतत्वलिङ्गंतु प्रथमश्रुतनिद्राणत्वाक्षि-
प्ततमोवश्यत्वविरोधात्स्तुत्यर्थं नेतव्यमिति भावः । <pratika>किंचेति</pratika> । <quote>‘अद्भ्यस्सम्भूतो हिरण्यगर्भ इ-
त्यष्टा’</quote>विति वाक्येन <quote>‘अद्भ्यः सम्भूतः पृथिव्यै रसाच्चे’</quote>त्यनुवाक्यस्य <quote>‘हिरण्यगर्भस्समवर्तता-
ग्र’</quote>इत्यादीनामष्टानां मन्त्राणां चास्मिन्सूक्तेऽन्तर्भावकथनेन तदेकवाक्यतापादितेति ततोऽ-
प्यस्य हिरण्यगर्भपरतावसीयते इत्यर्थः । न<quote>‘न्वद्भ्यस्सम्भूत’</quote>इत्यनुवाको विष्णुपरः । <quote>‘ह्रिश्च ते
लक्ष्मीश्च पत्‍न्या’</quote>वितिश्रुताल्लक्ष्मीपतित्वलिङ्गादित्याशङ्क्याह—<pratika>अद्भ‍य इति</pratika>।उपक्रमगतप्रजाप-
तिश्रुतिविरोधादुपसंहारगतं लक्ष्मीपदं लज्जावाचिह्रीपदसमभिव्याहारेण पुरुषश्रैष्ठ्यापादकस-
द्ग‍ुणान्तरपरत्वेन नेतव्यमिति भावः । ननु, <quote>‘हिरण्यगर्भस्समवर्तताग्र’</quote>इत्यादिमन्त्राणां स्मृतौ
विष्णुपूजायां विनियुक्तत्वाद्विनियोगलिङ्गेन तेषां विष्णुपरत्वमवसीयत इत्याशङ्क्याह—<pratika>हिर-
ण्यगर्भ इति</pratika> । <quote>‘अत्रापी’</quote>त्येतदनन्तरं प्रजापतिरेव प्रतिपाद्यत इति पूर्ववाक्यादनुषङ्गः का-
र्यः । हिरण्यगर्भश्रुतेः कमलासने रूढत्वात् । तन्मन्त्रब्राह्मणे तस्यास्तत्परत्वेन व्याख्यात-
त्वाच्च । तद्विरोधिविनियोगलिङ्गमात्र१मकिञ्चित्करम् । अन्यथा <quote>‘हिरण्यगर्भस्समवर्तताग्र’</quote>इत्या-
घारमाघारयती’ति वायव्यपशावैन्द्रे द्वितीयाघारे श्रौतविनियोगदर्शनादिन्द्रस्यैव तत्प्रतिपा-
द्यत्वप्रसङ्गादिति भावः । एतेना<quote>‘द्भ्यस्सम्भूतो हिरण्यगर्भ इत्यष्टा’</quote>विति विष्णुपरसन्दर्भैकवाक्य-
तापादना<quote>‘दम्भस्य पार’</quote>इति सूक्तं विष्णुपरमित्यपि शङ्का निरस्ता । अपिचा<quote>‘द्भ्यस्सम्भूत’</quote>
इत्यनुवाक आदित आरभ्य विमृश्यमानो हिरण्यगर्भपर इति स्पष्टमवसीयते । तथाहि अ-
द्भ्योऽण्डकटाहाधारभूताभ्यः पृथिव्यै रसात् पृथिव्याः कार्यात् तास्वप्सु निवृत्तात् पार्थिवाद-
ण्डकटाहाच्च संभूतो हिरण्यगर्भः विश्वकर्मणः प्रपञ्चविषयसृष्ट्यादिसर्वकार्ययुक्तस्य परमेश्वर-
स्याध ऐश्वर्ये समवर्तत तदैश्वर्यविषयोऽभूत्तन्नियम्योऽभूदिति यावत् । तस्य हिरण्यगर्भस्य रूपं
विदधच्छरीरं सृजन् त्वष्टा सकलप्रपञ्चनगरतक्षा परमेश्वर एति अन्तर्यामितया स्वयमपि
तद्रूपं प्रविशति । तदुक्तप्रकारेण पुरुषस्य हिरण्यगर्भस्य विश्वं सर्वमप्युत्पत्त्यादिप्रकारमाजान-
मज्ञानमिति प्रथममन्त्रस्यार्थः । तेन ब्रह्माण्डोदरजातो हिरण्यगर्भः प्रथममन्त्रप्रतिपाद्य इति
तावदवसीयते । <quote>‘प्रजापतिश्चरती’</quote>ति मन्त्रस्यायमर्थः । प्रजापतिर्जीवसमष्टिरूपो हिरण्यगर्भः
व्यष्टिजीवात्मना गर्भेऽन्तश्चरति तदनन्तरं वस्तुतः स्वयमजायमानोऽपि तत्तद्व्यष्टिजीवशरी-
रोपाधिभिर्बहुधा सुरनरतिर्यगादिबहुप्रकारेण जायते । तस्य योनिं स्थानं धीराः धीमन्तो
जानन्ति । किं तत् । मरीचीनां पदमादित्यमण्डलं तस्य वेधसःस्थानमिच्छन्तीति । अस्यापि
मन्त्रस्य प्रजापतिश्रुत्या सकलजीवसमष्ट्यभिमानिनो हिरण्यगर्भस्य तदहंभावविषयव्यष्टिजी-
<note>(१) <quote>‘मन्यथा नेयम्’</quote> इति च. पाठः ।</note>
