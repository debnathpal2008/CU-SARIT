<pb n="137"/>
अथ शास्त्रयोनित्वाधिकरणम् ।। ३ ।।
लक्षणप्रमाणाधीना हि वस्तुसिद्धिः । जगत्कारणं ब्रह्म किंप्रमाणकमित्यतआह—
<sutra>सू॰ ।। शास्त्रयोनित्वात् ।। ३ ।।</sutra>
यतः शास्त्रं योनिः प्रमाणम् अत एव जगज्जन्मादिलक्षणं ब्रह्म भवतीति शेषः ।
अत्र जगत्कारणं ब्रह्म शास्त्रैकगम्यमुत प्रमाणान्तरेणापि गम्यमिति सन्देहः ।
<p>सङ्गतिं प्रदर्शयन्नत्तराधिकरणमवतारयति—<pratika>लक्षणेति</pratika> । न केवलं लक्षणेनेदमित्थमिति
लक्ष्यनिर्धारणसिद्धिः । किं तु लक्ष्यस्वरूपे तस्य लक्षणरूपधर्मवैशिष्ट्ये च प्रमाणे सत्येव ।
अतस्तत्र प्रमाणप्रदर्शनार्थमुत्तराधिकरणमित्यर्थः । यद्यपि तस्मिन्<quote>‘यतो वे’</quote>त्यादिशास्त्रं प्रमाण-
मिति पूर्वाधिकरण एवोदाहृतं, तथाप्यानुमानिके जगज्जन्मादिकर्तरि तत्सिद्धार्थानुवादकं
तद्वाक्यं न प्रमाणमिति तस्य पूर्वाधिकरणे तत्र प्रमाणतयोदाहरणमयुक्तमिति प्राप्ते शास्त्र-
प्रामाण्यादेव जगज्जन्मादिकारणं ब्रह्म न त्वनुमानप्रामाण्यादिति व्यवस्थापयितुमाक्षेपसङ्गत्ये-
दमधिकरणमारभ्यत इति भावः ।। सू॰ ।। <pratika>शास्त्रयोनित्वात् ।।</pratika> ।। ३ ।। सूत्रं व्याचष्टे—<pratika>यत इति</pratika> ।
<quote>‘यतश्शास्त्रं योनिः प्रमाणं अत’</quote> इत्यनेन शास्त्रस्य योनित्वं शास्त्रयोनित्वं तस्मादिति षष्ठीस-
मासाश्रयणेन शास्त्रस्य प्रामाण्यादित्यर्थे सूत्रं योजितम् । यतश्चैत्रः श्रुतशीलशाली अतस्त-
त्पुत्रोऽयं पूजनीय इत्युक्ते हि चैत्रस्य श्रुतशीलशालित्वादिति हेत्वर्थो लभ्यते । इह योनी-
त्वशब्दस्य गुणवाचित्वेऽपि <quote>‘पूरणगुणे’</quote>त्यादि<ref>(पा॰२-२-११)</ref>सूत्रेण षष्ठीसमासनिषेधो न भव-
ति । <quote>‘तदशिष्यं संज्ञाप्रमाणत्वा’</quote>दिति <ref>(पा॰-१-२-५३-)</ref> सौत्रनिर्देशदर्शनात् । <quote>‘अत एवे’</quote>त्येव-
कारेण शास्त्रप्रामाण्यादेवायमर्थः सिद्ध‍यति न त्वनुमानप्रमाण्यादिति सौत्रहेतुनिर्देशसामर्थ्य-
लब्धार्थो दर्शितः । <pratika>जगज्जन्मादिलक्षणं ब्रह्म भवतीति शेष इति</pratika> । अनेन पूर्वसूत्रा-
र्थस्य साधनत्वेनान्वयो दर्शितः । एवमत्र सूत्रद्वयस्य साध्यहेतुपरतयैकार्थ्येऽपि प्रत्येकं नि-
राकरणीयपूर्वपक्षसत्त्वेनाधिकरण१भेदादस्य सूत्रस्य वर्णकान्तरे साध्यान्तराध्याहाराच्च योग-
भेदः समाश्रितः । अत्र <quote>‘यतो वे’</quote>त्यादि वाक्यं ब्रह्मणि प्रमाणं न वेत्यधिकरणाङ्गसंशयं मनसि
निधाय तदर्थसंशयमाह---<pratika>अत्रेति</pratika> । यदि ब्रह्म शास्त्रैकगम्यं तदा तत्र तत्प्रमाणं यदि प्रमा-
णान्तेरणाधिगम्यं तदा न प्रमाण<quote>‘मप्राप्ते शास्त्रमर्थव’</quote>दिति न्यायादिति संशययोः फलफलि-
भावः । तदर्थसंशयकोटिद्वयावलम्बनेन पूर्वपक्षसिद्धान्तप्रदर्शने कृते सत्यधिकरणाङ्गसंशय-
कोट्योस्तौ पर्यवसास्यत इति तु तयोरेव तौ प्रदर्शयिष्येते । ननु, कथमीश्वरः प्रमाणान्तरगम्य
इति पूर्वपक्षस्यावकाशः । तत्र हि न प्रत्यक्षं प्रवर्तते । नाप्यनुमानम् । तद्व्याप्तलिङ्गाभावात् ।
नोपमानम् । तस्य शक्तिसादृश्यान्यतरपरिच्छेदफलत्वात् । न लौकिकः शब्दः । तस्य प्रत्य-
क्षादिमूलप्रमाणापेक्षत्वात् । क्षितिगिरिसमुद्रादिरूपं जगत्सकर्तृकं कार्यत्वादिति सामान्यतो-
दृष्टानुमानं तत्र मानमिति चेन्न । अस्मदाद्यनुपलभ्यमानप्राक्‌कोटिषु क्षित्यादिषु कार्यत्वा-
सिद्धेः । <quote>‘एतस्माज्जायते प्राणो मनः सर्वेन्द्रियाणि च । खं वायुर्ज्योतिरापः पृथ्वी विश्वस्य
धारिणी । अतः समुद्रा गिरयश्च सर्वे’</quote> इत्याद्यौपनिषदवाक्यप्रमाणकं यदि कार्यत्वं तेषां सम-
<note>(१) <quote>‘भेदादप्यस्य’</quote> इति ङ. पाठः ।</note>
