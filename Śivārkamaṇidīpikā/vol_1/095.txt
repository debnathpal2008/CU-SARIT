<pb n="095"/>
वल्यलक्ष्मीः प्रयोजनं च भवति । ततस्सविषयं सप्रयोजनं वेदान्तश्रवणम् । यदुक्तं
<!-- APPAYYA !-->
हिरण्यगर्भाधिकरणनिवर्तनीयसन्देहप्रयोजकस्य <quote>‘तदेव ब्रह्म परमंकवीना’</quote> मिति वाक्यस्य च
तत्रानुक्रमणात् । तस्माद्विषयभाष्यं ब्रह्मणो विषयत्वव्यवस्थापनमात्रपरमिति । तेन संशयेषु
तत्तत्सूत्रनिवर्तनीयत्वानादरेण ब्रह्मणि संशयसद्भावमात्रं प्रदर्शितम् । तावताऽपि प्रयोजन-
भाष्ये जीवाद्यन्यस्य ब्रह्मणस्सिद्धवदनुवादाद्विषयभाष्ये ब्रह्मत्वजीवत्वयोर्निर्वचनमुखेन प्रथ-
मसूत्रगतब्रह्मपदसूचितस्य तयोर्विरोधस्याविष्करणाच्च जीवान्नादिरूपत्वसन्देहः प्रथमसूत्रनि-
वर्तनीय इति । शारीराधिकरणे नारायणस्य हिरण्यगर्भाधिकरणेन हिरण्यगर्भस्य च स्वतन्त्र-
परब्रह्मभावनिरसनदर्शनात् ब्रह्मणि नारायणत्वादिसन्देहः तदधिकरणद्वयनिवर्तनीय इति
चावगन्तुं शक्यमिति स विशेषोऽत्र भाष्ये न स्पष्टीकृतः । यद्वा <quote>‘अपिचे’</quote>त्यादिग्रन्थोऽप्युत्तरत्र
निवर्तनीयस्यैव <quote>‘अन्नं ब्रह्मे’</quote>त्यादिवाक्यानां का गतिरिति सन्देहजातस्य फलसन्देहद्वारा प्रद-
र्शक इति न किञ्चिदसामञ्जस्यम् । ननु, यदि नारायणहिरण्यगर्भयोः परब्रह्मभावसंशयोऽग्रे
निरसनीयः कथं तर्ह्यत्र प्रयोजनभाष्ये <quote>‘परब्रह्मणः शिवस्य प्रसादातिशयेने’</quote> ति वाक्येन <quote>‘परं
ब्रह्म शिव’</quote> इति सिद्धवदनूदितम् । उच्यते । मन्त्रार्थवादादिप्रसिद्धेषु देवताविशेषेष्वयमयं वा
ब्रह्मेति संशयो नानाकारणकः । एकस्तावन्मन्त्रार्थवादगतोत्कर्षप्रतिपादनदर्शनमात्रसम्भवः श-
क्रसूर्याग्न्यादिसाधारणः ‘न किरिन्द्रत्वदुत्तरः विश्वस्मादिन्द्र उत्तरः । इन्द्रो यातोऽवसितस्य
राजा <quote>‘सूर्य आत्मा जगतस्तस्थुषश्च ।’</quote> <quote>‘अग्निरग्रे प्रथमो देवतानाम्’</quote> <quote>‘अग्निर्मुखं प्रथमो देवतानां’</quote>
<quote>‘राजानौ वा एतौ देवतानां यदग्नीषोमौ’</quote> इत्यादि मन्त्रार्थवादेषूत्कर्षवर्णनं हि शक्रादीनामपि
दृश्यते । अयं प्रथमसूत्रगतब्रह्मशब्दस्मारितस्य तत्प्रवृत्तिनिमित्तस्य शिवे पौष्कल्यादथशब्दव्या-
ख्यानोपसंहारभाष्यप्रपञ्चितात्स एव परं ब्रह्मेति निर्णयेन निवर्तनीयः सद्ज्ञानानन्दनारायणा-
दिषु बहुषु जगत्कारणत्वरूपब्रह्मलक्षणश्रवणकृतोऽन्यः स जगत्कारणत्वोपयोगिगुणषट्का-
देः शिवे प्रसिद्धतरत्वेन तत्र कारणवाक्यानां पर्यवसानात् स एव जगत्कारणं ब्रह्मेति निर्णयेन
जन्माद्यधिकरणे प्रदर्शयिष्यमाणेन निवर्तनीयः । अनेकत्र ब्रह्मशब्दादिश्रवणकृतोऽपरः स
शारीराद्यधिकरणे निवर्तनीयः । तत्र प्रथमसूत्रे द्वितीयादिसंशयानिवर्तनेऽपि प्रथमसंशय-
निवर्तनादेवमेव संशयान्तरनिवर्तनमपि भविष्यतीति श्रोतॄणां विस्रम्भोत्पादनेन शिव एव ब्रह्मे-
ति सिद्धवदनुवादः । यथा पूर्वतन्त्रे प्रथमाध्याये केषाञ्चिदप्रामाण्यहेतूनां निवर्तनमात्रेण विश्व-
जिदधिकरणादिनिवर्तनीयतत्संशयानुवृत्तावपि वृत्तं प्रमाणलक्षणमिति कार्त्स्‍न्येन वेदप्रामा-
ण्यस्य सिद्धवदनुवाद इति न काचिदनुपपत्तिः । नन्वेवं ब्रह्मणो जीवान्यत्वनिश्चयेन प्रयो-
जनोपपादने तस्यापरिच्छेद्यत्वमापतति सोऽयं मयूरनृत्तन्यायः । यथा मयूरस्य नृत्यतः एक
एव पादो भूमौ प्रतिष्ठितो भवति एवमिहापि यदि जीव एव ब्रह्माभ्युपगम्येत शक्यस्तस्य प-
रिच्छेदः । तदपरिच्छेद्यत्वश्रुतीनामर्थवादमात्रत्वप्राप्तेः । प्रयोजनं तु नोपपद्यते । यदि ब्रह्म
जीवादन्यत् अनन्तमङ्गल्यगुणशक्तियुक्तमिह प्रसाध्येत तदा प्रयोजनमुपपद्यते । अपरिच्छेद्यं तु
ब्रह्म स्यात् । तदपरिच्छेद्यत्वश्रुतीनां तस्मिन्नर्थे बा१धाभावादित्यमुं दोषं परिहर्तुं पूर्वपक्षदर्शि-
तामपरिच्छेद्यत्वशङ्कामनुवदति— <pratika>यदुक्तमिति</pratika> । द्विविधः परिच्छेदः करतलामलकवदीदृगि-
<note>(१) <quote>‘अर्थबाधाभावात्’</quote> इति पाठान्तरम्. ।</note>
