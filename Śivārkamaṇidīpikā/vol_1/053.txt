<pb n="053"/>
तथाहि वेदान्तश्रवणं नापूर्वविधिगोचरः । प्राप्तत्वात् । प्रप्तिश्च वेदान्तश्रवणं स्व-
<!-- APPAYYA !-->
प्राप्त एव विषयः । तथापि नियमपरिसङ्ख्याशास्त्रयोरप्रवृत्तावर्थाक्षेपेण नखविदलनस्यापि क-
दाचित्प्राप्त्याऽवघातस्य पाक्षिक्येव प्राप्तिः स्यात् । मन्त्रस्य च लिङ्गाविशेषेण गर्दभरशना-
ग्रहणेऽपि विनियोगः स्यात् । तयोः प्रवृत्तौ त्वाक्षेपमन्त्रलिङ्गवतारप्रतिबन्धादवघातस्य नि-
यतता मन्त्रस्य गर्दभरशनातो निवृत्तिश्च लभ्यत इति नियमपरिसङ्ख्याविध्योः प्रवृत्तावपूर्व-
विध्यविशेषेऽप्याक्षेपमन्त्रलिङ्गावतारप्रतिबन्धद्वाराऽवधातनियमेन गर्दभरशनायां मन्त्रवर्जनेन
फलवत्त्वात् फलतो नियमपरिसङ्ख्याव्यपदेश इत्यपूर्वविधितस्तयोर्भेदः । यद्यपि नियमे विद-
लनादिनिवृत्तिः परिसङ्ख्यायां गर्दभरशनादिनिवृत्तिरितीतरनिवृत्तिलाभ उभयत्राप्यविशिष्टः ।
अवघातेनैव तुषविमोकः कार्यः अश्वरशनायामेव मन्त्रः कार्य इत्येवकारेण फलविवरणमप्य-
विशिष्टम् । तथाप्यवघातशास्त्रेणावघातनियमस्याक्षेपतोवघातग्राप्यव्रीह्यंशेषु अवघातप्रापण-
रूपस्याकरणे उपायान्तरेण साधारणेनाक्षेपेणापातत उपायान्तरस्य निराकर्तुंमशक्यतया त-
न्निवृत्त्यसम्भवेन नियमस्य प्रथमोपस्थितत्वात् विधेयगतत्वेन प्रत्यासन्नत्वाच्चाप्राप्तांशपरिपूर-
णरूपो नियम एव फलम् । उपायान्तरनिवृत्तिश्चरमोपस्थितत्वादविधेयगतत्वेन विप्रकृष्टत्वाच्च
तदनुनिष्पादिनी न फलम् । फरिसङ्ख्योदाहरणे तु द्वयोरपि नित्यप्राप्तिसम्भवेन स्वरूपप्राप्तेर्नि-
यमस्य वा फलत्वायोगादितरनिवृत्तिरेव फलम् । एवं नियमपलिसङ्ख्याविध्योः १फलभेदे सति
एवकारेण फलविवरणमेकत्रायोगव्यवच्छेदार्थमन्यत्रान्ययोगव्यवच्छेदार्थमिति विशेषः । एव-
मपूर्वविधित्वादि प्रयोजकरूपाणां मध्ये अन्यतमस्य सम्पत्त्यभावादित्यर्थः । ननु, प्राप्तत्वादिति
हेतुरसिद्धः । वेदान्तश्रवणकर्तव्यताबोधकप्रमाणानुपलम्भादित्यत आह—<pratika>प्राप्तिश्चेति</pratika> । वेदा-
न्तश्रवणं तदर्थावगतिसाधनत्वेन विधीयत इति हि प्रतीयते । तन्न सम्भवति । सामान्यतः श्रव-
णमात्रं श्रवणविषयशब्दोपात्तार्थावगतिसाधनमिति नियमस्य वैद्यशास्त्रश्रवणादिषु दृष्टतया
तद्वद्वेदान्तशास्त्रश्रवणेऽपि स्वविषयोपात्तावगतिसाधनत्वस्यानुमानेन प्राप्तेरित्यर्थः । स्यादेतत्
वेदान्तश्रवणस्या२र्थावगतिसाधनत्वेन विधेः प्रतीतौ खलु तत्प्राप्तेः समर्थनेन तत्र विधिर्नि-
रसनीयः । तत्प्रतीतिरेव कुतः । न ख<quote>‘ल्वात्मा श्रोतव्य’</quote> इत्यत्रावगतिकामेनेति विशेषणमस्ति,
प्रकरणाल्लभ्यत इति चेन्न । <quote>‘येनाहं नामृता स्यां किमहं तेन कुर्यां यदेव भगवान्वेद तदेव
मे ब्रूही’</quote> त्युपक्रमगतमैत्रेयीप्रश्नस्यामृतत्वसाधनविषयतया प्रकरणालोचनायाममृतत्वस्यैव
फलत्वेनान्वयलाभात् तत्फलकत्वे चापूर्वविधित्वस्य प्रत्याख्यातुमशक्यत्वात् । ननु, श्रवणवि-
धिसन्निधौ द्रष्टव्य इत्यनुवादः तस्यैव फलसमर्वकः । अतस्तत्र दृशि३धातुना ज्ञानमात्रं विवक्षित-
मिति वक्तव्यम् । साक्षात्कारस्य शब्दप्रमाणफलत्वायोगादिति चेन्न । साक्षात्कारस्य साक्षात्त-
त्फलत्वासम्भवेऽपि ४श्रवणजन्यवेदान्तार्थनिर्णयसापेक्षनिदिध्यासनसाध्यस्य ५तस्य तद्द्वारा प-
रम्परया तत्फलत्वसम्भवात् । ननु, वेदान्तश्रवणज६न्यार्थज्ञानस्य निदिध्यासनानुष्ठान एवोपक्षी-
णत्वात्कर्मानुष्ठानोपयोग्यर्थज्ञानस्य कर्मफले स्वर्गादाविव निदिध्यासनफले साक्षात्कारे कार-
णत्वं नास्तीति तस्यापि कारणभूतस्य वेदान्तश्रवणस्य सुतरां तत्र कारणत्वं न सम्भवतीति
<note>(१) <quote>‘फलभेदे स्थिते सति इति क. पाठः’</quote> ।</note> <note>(२) <quote>‘श्रवणस्यावगति’</quote> इति घ. पाठः ।</note> <note>(३) <quote>‘धातुना श्रवण-
जन्यत्वयोग्यं ज्ञानमात्रं’</quote> इति घ. पाठः ।</note> <note>(४) <quote>‘विधिश्रवण’</quote> इति ङ. पाठः ।</note> <note>(५) <quote>‘तस्य परंपरया’</quote> इति घ.
पाठः । <quote>‘तस्य तद्द्वारा तत्फलत्व’</quote> इति क. पाठश्च ।</note> <note>(६) <quote>‘जन्यज्ञानस्य’</quote> इति घ. पाठः ।</note>
