<pb n="471"/>
तादृशस्याभिमतस्य सिद्धिः प्रयोजनं, देवतान्तरसद्भावप्रसाधनस्य मन्त्रार्थवादाः प्राप्तिवि-
रोधयोरसतोः प्रतीयमानेऽर्थे प्रामाण्यं न जहतीति ह्येतासां विग्रहप्रसाधनोपयोगिन्यायप्रति-
पादनस्यापि <quote>‘प्लवा ह्येते अदृढा यज्ञरूपा अष्टादशोक्तमवरं येषु कर्म । एतच्छ्रेयो येऽभिनन्दन्ति
मूढा जरांमृत्युं ते पुनरेवापियन्ति । जायस्व स्रियस्वेत्येतत्तृतीयं स्थानं तेनासौ लोको न सम्पूर्यते
तस्माज्जुगुप्सेते’</quote> त्यादिमन्त्रार्थवादैः विवेकवैराग्यादिकं सिद्ध्यतीति प्रदर्शनमपि प्रयोजनमि-
त्याद्यूह्यम् ।। ।। इति देवताधिकरणम् ।। ७ ।। ।।</p>
<!-- APPAYYA !-->
<head>नयमणिमालायाम् अथ देवताधिकरणम् ।। ७ ।।</head>
<sutra>सू॰ ।। तदुपर्यपि बादरायणः सम्भवातू ।। २५ ।। विरोधः कर्मणीति चेन्नानेकप्रतिपत्तेर्दर्शनात्
।। २६ ।। शब्द इति चेन्नातः प्रभवात् प्रत्यक्षानुमानाभ्याम् ।। २७ ।। अत एव च नित्यत्वम् ।। २८ ।।
समाननामरूपत्वाच्चावृत्तावप्यविरोधो दर्शनात्स्मृतेश्च ।। २९ ।। मध्वादिष्वसम्भवादनधिकारं जैमि-
निः ।। ३० ।। ज्योतिषि भावाच्च ।। ३१ ।। भावं तु बादरायणोऽस्ति हि ।। ३२ ।।</sutra>
<lg><l>देवानां नास्ति विद्याधिकृतिरधिगतास्ते हि सामर्थ्यहीनास्तत्सत्त्वे वा पदैक्यात्समाधिगतफला नार्थिनो नापि वैद्यः ।</l></lg>
<lg><l>तेषां वा ब्रह्मविद्यास्वधिकृतिघटना यद्यपि स्यान्न सा स्यात् वस्वादीनां वसुत्वाद्यधिगतिफलकस्यात्मगोपासनासु ।। ६२ ।।</l></lg>
<lg><l>मैवं मन्त्रार्थवादप्रकटिततनवश्शाम्भवात्सर्गतोऽन्यत्तन्नामक्षुद्रमन्तर्भुवनमधिगतास्ते स्वयंभातविद्याः ।</l></lg>
<lg><l>तत्तेषां ब्रह्मविद्यास्वधिकृतिरचला भाविवस्वादिताप्त्यै वस्वादीनामपि स्वान्तरगिरिशमतावन्ततो भाविमुक्त्यै ।। ६३ ।।</l></lg>
<head>।। इति देवताधिकरणम् ।। ७ ।।</head>
<head>सूत्रार्थचन्द्रिकायाम् अथ देवताधिकरणम् ।। ७ ।।</head>
<sutra>सू ।। तदुपर्यपि बादरायणस्संभवात् ।। २६ ।। विरोधः कर्मणीति चेन्नानेकप्रतिपत्तेर्दर्शनात् ।। २७ ।।
शब्द इति चेन्नातः प्रभवात्प्रत्यक्षानुमानाभ्याम् ।। २८ ।। अत एव च नित्यत्वम् ।। २९ ।। समानना-
मरूपत्वाच्चावृत्तावप्यविरोधो दर्शनात्स्मृतेश्च ।। ३० ।। मध्वादिष्वसंभवादनधिकारं जैमिनिः ।। ३१ ।।
ज्योतिषि भावाच्च ।। ३२ ।। भावं तु बादरायणोऽस्ति हि ।। ३३ ।।</sutra>
<p><pratika>भगवत्पादमते</pratika>, पूर्वं मनुष्याधिकारं शास्त्रमित्युक्ते तर्ह्यमनुष्याणां देवादीनामधिकारो न स्यादित्याक्षिप्य समाधीयत
इत्याक्षेपसंगत्या प्रसंगसंगत्या वा इदमारभ्यते---<pratika>सू ।। तदुपर्यपि बादरायणस्संभवात् ।। २६ ।।</pratika> अस्य <quote>‘तद्यो यो
देवानां प्रत्यबुध्यत स एव तदभव’</quote> दित्यादिकं बृहदारण्यकवाक्यं विषयः । तत्र किं देवानां ब्रह्मविद्यायामधिकारोऽस्ति
उत न वा इति संदेहः । देवानां विग्रहवत्त्वे प्रमाणाभावात्तेषामर्थित्वसामर्थ्ययोरसंभवाच्च नास्ति ब्रह्मविद्यायामधिकार इति
पूर्वपक्षः । सिद्धान्तस्तु, <pratika>तदुपर्यपि</pratika>=तेषां मनुष्याणामुपरिष्टाद्ये देवादयस्तेषामपि । <pratika>संभवात्</pratika>—अर्थित्वसामर्थ्याद्यधिकारका-
रणस्य संभवात् । ब्रह्मविद्यायामधिकारोऽस्तीति <pratika>बादरायणाचार्यो</pratika> मन्यत इत्यर्थः ।</p>
<p>ननु यदीन्द्रादीनां विग्रहवत्त्वेन विद्याधिकारस्तर्हि कर्मणि विरोध इत्याशंक्याह---<pratika>सू ।। विरोधः कर्मणीति चे-
न्नानेकप्रतिपत्तेर्दर्शनात् ।। २७ ।।</pratika> इन्द्रादीनामृत्विगादिवदेकस्य शरीरस्यानेकत्र कर्मणि युगपत्सन्निधानासंभवाद्विरोधः
प्रसज्येतेति चेन्न । कस्मात् <pratika>अनेकप्रतिपत्तेः</pratika>= एकस्येन्द्रस्यानेकेषां शरीराणां युगपत्प्राप्तेः । <pratika>दर्शनात्</pratika>=<quote>‘स एकधा भवति
त्रिधा भवति’</quote> इत्यादिश्रुतौ दर्शनात् इत्यर्थः । यद्वा । <pratika>अनेकप्रतिपत्तेर्दर्शनात्</pratika>=अनेकत्र कर्मण्येकस्य प्रतिपत्तिरङ्ग-
भावस्तस्य लोके दर्शनात् । यथा बहुभिर्नमस्कुर्वाणैर्युगपदेको ब्राह्मणो नमस्कियमाणो दृश्यते तद्वदित्यर्थः ।। ननु मास्तु कर्मणि
विरोधः शब्दे तु स्यादित्याशंक्याह---<pratika>सू ।। शब्द इति चेन्नातः प्रभवात्प्रत्यक्षानुमानाभ्याम् ।। २८ ।।</pratika> <pratika>शब्दे</pratika>=
वेदवाक्ये । अनित्यविग्रहवद्देवादेर्नित्यवेदार्थत्वाङ्गीकारे शब्दस्यार्थेन सह नित्यसंबन्धाभावेन नित्यानित्यसंयोगविरोधः <pratika>इति
चेन्न । अतः प्रभवात्</pratika>=अत एव हि वैदिकाच्छब्दाद्देवादिजगतः प्रभवादुत्पत्तेः । कथं तत्प्रभवत्वं देवादेः । <pratika>प्रत्य-
क्षानुमानाभ्याम्</pratika>=श्रुतिस्मृतिभ्याम् <quote>‘एत इति वै प्रजापतिर्देवानसृजते’</quote> त्यादिका श्रुतिः <quote>‘वेदशब्देभ्य एवादा’</quote> वित्या-
दिका स्मृतिः ताभ्यां नित्यशब्दप्रभवत्वं देवादेरवगम्यते । एवं च देवादिव्यक्त्युत्पत्तावपि तदाकृतिनिष्ठनित्यताश्रुतेर्वेदार्थ-
त्वात्तत्संबन्धो नित्य इत्यविरुद्धम् ।</p>
<p>नन्वेवमपि <quote>‘अतः प्रभवा’</quote> दिति देवादेर्वेदप्रभवत्वोक्त्या तदुत्पादकवेदस्यापि प्रभवप्रसंगादनित्यत्वमाशंक्याह---<pratika>सू ।।
अत एव च नित्यत्वम् ।। २९ ।।</pratika> <pratika>अतएव</pratika>=नियताकृतेर्देवादेर्जगतो वेदशब्दप्रभवत्वादेव वेदस्य नित्यत्वं प्रत्येतव्यम् ।
कर्त्रस्मरणात्सिद्धमेव वेदनित्यत्वमनेन दृढीकृतमिति बोध्यम् ।।</p>
