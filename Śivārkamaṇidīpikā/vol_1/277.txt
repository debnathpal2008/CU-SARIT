<pb n="277"/>
स्यैकांशतया विश्वभूतानामभिधानात् । नैतत् संभवति जाठराग्निसूर्ययोः, परि-
च्छिन्नत्वात् ।।
पूर्वं <quote>‘गायत्री वा इदं सर्वं भूतं’</quote> इति सर्वात्मकतया गायत्री प्रतिपाद्यते ।
<!-- APPAYYA !-->
द्धौ तद्विषयत्वेन सम्प्रतिपन्नाभि<quote>‘स्तस्य भासा सर्वमिदं विभाति तदेव ज्योतिषां ज्योति’</quote>रित्यादि
श्रुतिभिस्तस्मिन्प्रसिद्धस्य सकललोकव्यापिदीप्तिशालिज्योतिष्ट्वस्यानुवाद उपपद्यते । एवं दिवः
परस्य ज्योतिषः परमेश्वरत्वसिद्धौ तस्य जाठराग्निसामानाधिकरण्यं नामब्रह्मादिसामानाधिक-
रण्यवद्द‍ृष्टिविधानार्थत्वेनोपपादनीयम् । ननु किमर्थमेवमुपपाद्यते । जाठराग्निशरीरकपरमेश्व-
रोपासनाविधानमस्तु प्रसिद्धतरसकललोकव्यापिदीप्तिमदादित्यशरीरकपरमेश्वरोपासनावि-
धानं वास्तु । माभूत्कल्पितार्थविषयोपासनाविधानं <quote>‘नाम ब्रह्मेत्युपास्ते’</quote> इत्यादिवदितिशिरस्क-
त्वाभावादित्याशङ्क्याह---<pratika>नैतत्संभवतीति</pratika> । दृष्टश्रुतत्वरूपबलवल्लिङ्गसत्त्वात् जाठराग्नि-
विषयैव शङ्का निराकार्या । आदित्यविषया तु मन्देति सूचनाय जाठराग्निसूर्ययोरित्यल्पाच्त-
रस्यापि सूर्यशब्दस्य पश्चान्निवेशः । न चासाधुत्वमपि । <quote>‘लक्षणहेत्वोः क्रियाया’</quote> इति <ref>(पा॰
३—२—१२६)</ref> सूत्रप्रयोगदर्शनात् । <pratika>परिच्छिन्नत्वादिति</pratika> । तयोः परिच्छिन्नत्वे तत्र व्यवस्थि-
तस्य परमेश्वरस्यापि सार्वात्म्यं न सम्भवतीति भावः ।। उत्तरसूत्रं तदुद्भाव्यशङ्काप्रदर्शनपूर्व-
कमवतारयति---<pratika>पूर्वमिति</pratika> । ननु अनुपदमेवोक्तं जाठराग्निसूर्ययोः परिच्छिन्नत्वात्तदवच्छि-
न्नस्य परमेश्वरस्यापि सार्वात्म्यं न सम्भवतीति कथं गायत्र्या एव सर्मात्मतया प्रतिपादनमि-
हाशङ्क्यते । उच्यते । इह सर्वात्मत्वकीर्तनं <quote>‘आपो वा इदं सर्व’</quote>मित्यपां सर्वात्मकत्वकीर्तनमिव
स्तुत्यर्थमिति शङ्कावादिनोऽभिप्रायः । तथाहि—<quote>‘गायत्री वा इदं सर्वं भूतं यदिदं किंच वाग्वै गाय-
त्री वाग्वा इदं सर्वं भूतं गायति च त्रायते च । या वै सा गायत्री इयं वाव सा येयं पृथिव्यस्यां हीदं
सर्वं भूतं प्रतिष्ठितमेतामेव नातिशीयते । या वै सा पृथिवी इयं वाव सा यदिदमस्मिन्पुरुषे
शरीरमस्मिन्हीमे प्राणाः प्रतिष्ठिताः एतदेव नातीशीयन्ते । यद्वैतत्पुरुषे शरीरमिदं वाव तद्य-
दिदमस्मिन्नन्तः पुरुषे हृदयमस्मिन्हीमे प्राणाः प्रतिष्ठिताः एतदेव नातिशीयन्ते । सैषा चतु-
ष्पदा षड्विधा गायत्री’</quote>ति सन्दर्भेऽस्मिन्नादिमध्यावसानेष्वभ्यस्ता गायत्रीश्रुतिस्सर्वात्मत्वलिङ्गा-
त्प्रबला । न च तथाभूताया अप्याकाश श्रुतेरनन्तत्वलिङ्गमिवैतदस्या बाधकमिति वक्तुं शक्यम् ।
तद्वदनन्यथासिद्धत्वाभावात् प्रत्युत गायत्री श्रुतेरेवानन्यथासिद्धत्वात् । न खल्वियमाकाशश्रु-
तिरिव ब्रह्मण्यौपचारिकीति वक्तुं शक्यते । <quote>‘वाग्वै गायत्री’</quote> त्यग्रिमव्याख्याने <quote>‘वाग्वा इदं सर्वं
भूतं गायति च त्रायते चेति’</quote>वाचि यौगिकत्वकीर्तनेन विरोधाच्चतुष्पदेति टाबन्तनिर्देशेन विरो-
धाच्च । <quote>‘टाबृची’</quote>ति <ref>(पा॰ ४—१—९)</ref> ऋच्यभिधेयायामेव हि टाप्प्रत्ययो विहितः । अन्यत्र
चतुष्पादिति भाव्यम् । त्रिपादितिवत् । न चात्र गायत्रीशब्दः तच्छरीरकपरमेश्वरपर्यन्त
इत्यभ्युपगमेनापि सार्वात्म्यश्रवणनिर्वाहः । गायत्र्यामिव तदवच्छिन्नेऽपि तदसम्भवात् ।
तावत्पर्यंतं गत्वापि स्तावकत्वाभ्युपगमे प्रसिद्धतरे छन्दस्येव सार्वात्म्यश्रवणस्य स्तावकतास्त्वि-
ति । नन्वस्तु षड्विधा गायत्रीत्येतत्पर्यन्तः सन्दर्भो गायत्रीपरः । तदनन्तर<quote>‘स्तावानस्ये’</quote>त्यादि-
सन्दर्भः परमेश्वरपर एव । तत्र गायत्रीप्रसङ्गाभावेन सर्वभूतपादत्वलिङ्गस्य ब्रह्मश्रुत्योश्च बाध-
नायोगात् । तथापि गायत्रीप्रकरणमनुवर्तत इति चेन्न । तस्य प्रबलश्रुतिलिङ्गबाधितस्य
