<pb n="198"/>
ङ्ख्यानामपि तन्निष्ठस्य मोक्षो नाभिमतः त्याज्यत्वात् । न च जीवनिष्ठस्य । निषेधात्
<quote>‘शिव एको ध्येयश्शिवंकरस्सर्वमन्यत्परित्यज्ये’</quote>ति ।।
पुनरपि स्पष्टयति हेतुं प्रधाननिराकरणे---
सू. ।। हेयत्वावचनाच्च ।। ८ ।।
यदि प्रधानमेवात्र विवक्षितं तदाऽस्य हेयत्वमेवोच्येत <quote>‘तत्त्वमसी’</quote>ति
मोक्षहेतुतया ध्ययत्वमुच्यते । ततो न प्रधानमिति युक्तम् ।
<!-- APPAYYA !-->
सत आत्मतामुपदिश्य<quote>‘आचार्यवान्पुरुषो वेदे’</quote>ति तद्वेदनोपायमुक्त्वा <quote>‘तस्य तावदेव चिर’</quote>
मित्यादिना तद्वेदनवतः पुरुषस्य तावानेव विलम्बः यावत्प्रारब्धकर्माधीनशरीरान्न विमोक्ष्य-
ते । अथ तद्विमोक्षानन्तरं ब्रह्म सम्पद्यत इ<quote>‘त्यस्माच्छरीरात्समुत्थाय परं ज्योतिरुपसम्पद्ये’</quote>
ति वाक्यान्तरावगतशरीरविमोक्षपूर्वकब्रह्मसम्पत्तिरूपफलश्रवणात् तस्य च वेदनस्य <quote>‘येना-
श्रुतं श्रुतं भवत्यमतं मतमविज्ञातं विज्ञातं तद्धास्य विजज्ञा’</quote>वित्युपक्रमोपसंहारानुसारेण वि-
ज्ञातरूपत्वावगमात् श्रवणमननानन्तरं पठितस्य विज्ञानस्य <quote>‘आत्मा वा अरे द्रष्टव्यः श्रोतव्यो
मन्तव्यो निदिध्यासितव्यो मैत्रेय्यात्मनो वा अरे दर्शनेन श्रवणेन मत्या विज्ञानेनेदं सर्वं
विदित’</quote> मित्यादिश्रुत्यन्तरानुसारेणोपासनरूपत्वावगमात् । यद्यपि साङ्ख्यमते संसारिदशायां
बुद्ध‍याकारमापद्य संसरन्त्यां प्रकृतावसङ्गोदासीनसाक्षिरूपस्य पुरुषस्य स्वात्मतया वेदनं भ्रा-
न्तिरूपमस्ति । <quote>‘पूर्णं शतसहस्रं तु तिष्ठन्त्यव्यक्तचिन्तका’</quote> इति वचनोक्तं सावधिफलं तदु-
पासनमप्यस्ति । तथापि मोक्षफलं स्वात्मतया तदुपासनं नास्ति प्रत्युत संसारात्प्रकृतिविविक्त-
त्वेनासंसारिस्वभावस्वात्मदर्शनमेव तन्मते मोक्षजनकम् । यदाहुः---तस्मान्न बध्यते नापि
मुच्यते नापि संसरति कश्चित् । संसरति बध्यते मुच्यते च नानाश्रया प्रकृतिः ।। रूपैस्सप्त-
भिरेव तु बध्नात्यात्मानमात्मना प्रकृतिः । सैव च पुरुषार्थं प्रति विमोचयत्येकरूपेण ।। एवं
तत्वाभ्यासान्नास्मि न मे नाहमित्यपरिशेषम् । अविपर्ययाद्विशुद्धं केवलमुत्पद्यते ज्ञानम् ।।
तेन निवृत्तप्रसवामर्थवशात्सप्तरूपविनिवृत्ताम् । प्रकृतिं पश्यति पुरुषः प्रेक्षकवदवस्थितः स्व-
स्थः ।।’ इति । तस्मात्साङ्ख्यमतेऽपि नास्ति प्रकृतिनिष्ठस्य मोक्ष इति । एतेन<quote>‘तत्त्वमसी’</quote>त्या-
दि<quote>‘र्ममात्मा भद्रसेन’</quote>इत्यादिवदुपचारावलम्बनोऽर्थवादस्सांसारिकफलविशेषाय तादात्म्यदृ-
ष्टिविधिर्वेति शङ्कापि निरस्ता । तद्वेदनस्य मोक्षरूपफलसङ्कीर्तनात् । ननु तर्हि <quote>‘तत्त्वमसी’</quote>
ति जगत्कारणस्य जी१वस्योपासनं मोक्षहेतुत्वेनोपदिश्यतामित्याशङ्क्याह---<pratika>न चेति</pratika> । निषेधा-
त् मुक्त्यर्थं शिवातिरिक्तस्योपात्वनिषेधादित्यर्थः । तन्निषेधपरमथर्वशिखावाक्यमुदाहर-
ति---<pratika>शिव एक इति</pratika> । उत्तरसूत्रमवतारयति---<pratika>पुनरपीति</pratika> । <quote>‘तत्त्वमसी’</quote>ति न तत्त्वदृष्ट्या
सत आत्मत्वोपदेशः । किं तु स्थूलारुन्धतीन्यायेन । ततश्च प्रधानस्य सत्पदवाच्यत्वेऽपि
सत आत्मत्वोपदेशो न विरुध्यत इत्याशङ्कानिराकरणेन पूर्वहेतुस्पष्टीकरणार्थं हेतुमाहेत्यर्थः ।
<pratika>स्पष्टयतीति</pratika> । स्पष्टं तत्करोतिण्यन्तात्पचाद्यच्प्रत्ययः <pratika>।। सू ।। हेयत्वावचनाच्च ।। ८ ।।
यदीति</pratika> । यदीह गुरुः स्थूलारुन्धतीन्यायमन्वसरिष्यत्तदा मोक्षयितव्यः श्वेतकेतुस्तन्नि-
ष्ठो माभूदिति स्थूलताराया अरुन्धत्यात्मतामिव सतः स्वात्मतां हेयत्वेनावक्ष्यत् । न तु त-
<note>(१) <quote>‘जीवस्योपादानं मोक्षरूपत्वेनोपदिश्यता’</quote> इति घ. पाठः ।</note>
