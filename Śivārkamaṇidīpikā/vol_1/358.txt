<pb n="358"/>
छायापुरुषपक्षे पुनरनुपपत्तिमाह---
<sutra>।। सू ।। सुखविशिष्टाभिधानादेव च ।। १५ ।।</sutra>
<quote>‘कं ब्रह्म खं ब्रह्म’</quote> इति पूर्वमस्य सुखविशिष्टतयाऽभिधानादेवायमीश्वरः ।
<!-- APPAYYA !-->
क्ष्याधारत्वं मुख्यं सम्भवेत्तदा प्रथमश्रुतमुख्यत्वलोभादौपचारिकमपि तत्परिगृह्येत । तदपि
रश्मिद्वाराक्षिणि प्रतिष्ठिते तस्मिन्मुख्यं न सम्भवतीत्युक्तम् । सर्वपापोदितत्वमपि तस्य परमे-
श्वरत्वसाधकम् । यथा खल्वग्निहोत्रनाम्नः कौण्डपायिनामयने कर्मण्युपदिष्टस्य <quote>‘सिंहो देवदत्त’</quote>
इत्यादिवत्सिद्धधर्मावलम्बनगौणत्वसम्भवेऽप्यनुष्ठानोपयोगिधर्मलाभाय <quote>‘पिष्टपिण्डाः सिंहाः
क्रियन्ता’</quote>मित्यत्रेव साध्यधर्मावलम्बनगौणत्वमङ्गीकृत्य तस्य नैयमिकाग्निहोत्राङ्गकलापप्रापक-
त्वमुक्तम् । तथाप्यक्षिपुरुषोऽतिदिष्टस्योदितिनाम्नः कर्पूरेऽतिदिष्टस्य चन्द्रनामजातस्येव क्लृप्तप्र-
वृत्तिनिमित्तं विनाभिधायकत्वसम्भवेऽप्युपासनोपयोगिगुणलाभाय क्लृप्तप्रवृत्तिनिमित्तावलम्ब-
नाभिधायकत्वमङ्गीकृत्य तस्यादित्यपुरुषश्रुतसर्वपापोदितत्वतत्फलप्रापकत्वं वक्तुं युक्तमिति
भावः । अतो जीवप्रतिबिम्बग्रहणासम्भवात् परमेश्वर एवायमक्षिपुरुष इत्याह—<pratika>अतः पर
एवायमिति ।।</pratika> एवं पूर्वपक्षद्वयसाधारणसिद्धान्तो दर्शितः । उत्तरसूत्रं प्रतिबिम्बपूर्वपक्षानु-
पपत्तिप्रदर्शनार्थत्वेनावतारयति---<pratika>छायेति</pratika> ।। सू ।। <pratika>सुखविशिष्टाभिधानादेव च ।। १५ ।।</pratika>
<pratika>सुखविशिष्टाभिधानादिति । कं ब्रह्मेति</pratika> । कशब्दः सुखवाची नीलादिशब्दवत्प्रकारिप-
र्यन्त इति भावः । ननु प्राणादिषु प्रत्येकं ब्रह्मपदयोगा<quote>‘न्नाम ब्रह्म’</quote><quote>‘मनो ब्रह्मे’</quote>त्यादाविव ब्रह्म-
दृष्टिविधिपरत्वं युक्तम् । अत एव <quote>‘प्राणं च हास्मै तदाकाशं चोचु’</quote>रिति प्राणादिशब्देन
निगमनं दृश्यते । प्राणादिप्रधानत्वात् । ब्रह्मप्रधानत्वे हि ब्रह्मशब्देन निगमनं स्यात् । अतो
नात्र ब्रह्म प्रकृतमस्ति । येन <quote>‘य एष’</quote> इति सर्वनाम्नो प्रकृतपरामर्शित्वादक्षिपुरुषो ब्रह्म भवे-
दिति चेदुच्यते । नेदं ब्रह्मदृष्टिविधानं <quote>‘प्राणो ब्रह्मे’</quote>त्याद्युपदेशानन्तरं <quote>‘विजानाम्यहं यत्प्राणो
ब्रह्मे’</quote>ति<quote>‘कं च तु खं च न विजानामी’</quote>त्युपकोसलप्रश्नस्य<quote>‘यद्व्यापकं तदेव खं यदेव खं तदेव क’</quote>मिति
तदुत्तरस्य चानन्वयप्रसङ्गात् । न हि <quote>‘प्राणो ब्रह्मे’</quote>त्यादीनां प्राणादिषु ब्रह्मदृष्टिविधिपरत्वेन
वाक्यत्रयरूपतायामाद्यस्य वाक्यस्यार्थं जानामि अन्ययोरर्थं न जानामीति विशिष्य प्रश्नस्या-
वकाशोऽस्ति । न वा कखशब्दोक्तयोरैक्येनोत्तरं सङ्गच्छते । <quote>‘यद्व्यापकं तदेव ख’</quote>मिति वैष-
यिकसुखे भूताकाशदृष्टिपरं <quote>‘यदेव खं तदेव क’</quote>मिति भूताकाशे वैषयिकसुखदृष्टिपरमित्येवं
योजनायामपि <quote>‘कं ब्रह्म’</quote><quote>‘खं ब्रह्मे’</quote>त्यनयोरर्थाज्ञानेन पृष्टवन्तं प्रति तदुत्तरत्वेनान्वयो न सङ्ग-
च्छते । न हि कयोश्चिद्विध्योरभिप्रायाज्ञानेन प्रश्नस्य विध्यन्तरवचनमुत्तरं भवति । तस्मा-
दित्थं प्रश्नोत्तरे योजनीये । <quote>‘प्राणो ब्रह्मे’</quote>ति वाक्यस्यार्थं जानामि । ब्रह्मणि हि सकलजगत्प्रा-
णयितृत्वमुपास्यगुण इत्युपपद्यते । कखशब्दयुक्तवाक्यद्वयार्थं तु न जानामि । यदि
हि प्राणत्ववत् कशब्दोक्तसुखरूपत्वं खशब्दोक्तपरमव्योमरूपत्वं चोपास्यगुणान्तरं विवक्षितं
स्यात् तदा <quote>‘कं ख’</quote> मित्येतावदेव वक्तव्यं भवेत् । तथा सति प्राणत्वादिगुणविशिष्टं ब्रह्मो-
पास्यमित्येकेनेव वाक्येन विहितं भवति । <quote>‘कं ब्रह्म खं ब्रह्मे’</quote>ति प्रत्येकं ब्रह्मशब्दयोगेन
पुनर्वाक्यद्वयं किमर्थम् । प्राणसुखभूताकाशेषु ब्रह्मदृष्टिविधयस्त्रयोऽत्रेति वक्तुं न श-
क्यते । न हि मोक्षार्थमेकां ब्रह्मविद्यामर्थयमानं मां प्रत्यब्रह्मविद्या बह्वीर्भवंत उपदिशेयुरिति
