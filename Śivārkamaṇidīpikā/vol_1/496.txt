<pb n="496"/>
इति प्राप्ते परमेश्वर एव कम्पनहेतुरिति ब्रूमः । परमेश्वरस्य सकलजगत्कम्प-
नहेतुत्वं शासकत्वात् भवति, यस्य शासनभयेन सर्वे वयं निषिद्धेषु विमुखा
विहितेषु प्रवर्तामहे, यच्छासनभयादेव वाय्वादीनां स्वस्वाधिकारप्रवृत्तिः <quote>‘भी-
षाऽस्माद्वातः पवते’</quote> इत्यादिष्ववगम्यते । कल्याणमूर्तिरपि परमेश्वरः शासकतया
भयदर्शनो भवति । तत् श्रूयते—<quote>‘तस्माद्राजमुखं भीष्मं भावुकम्’</quote> इति । तस्मात्
<!-- APPAYYA !-->
पासने वा तदङ्गभूते श्रवणमित्यस्तु । दृष्टं हि <quote>‘सोमापौष्णं त्रैतमालभेत पशुकाम’</quote> इति
प्रधानसम्बन्धित्वेनावगतस्य, पशुफलस्य <quote>‘औदुम्बरो यूपो भवत्यूर्ग्वा उदुम्बर ऊर्क् पशव
ऊर्जैवास्मा ऊर्जं पशूनवरुन्धे’</quote> इति तदङ्गविधावपि श्रवणम् । अभ्युपगतं च प्राभाकरै<quote>‘रष्ट-
वर्षं ब्राह्मणमुपनयीत तमध्यापयीते’</quote>त्यत्र प्रधानाध्यापनफलस्य आचार्यकस्य तदङ्गोपनय-
नविधौ श्रवणम् । अङ्गीकृतश्च सर्वैरपि मीमांसकैरिष्ट्यन्वयिनां वारणवैकङ्कतादिपात्राणामि-
ष्ट्यपेक्षिताग्निसम्पादकत्वेन इष्ट्यङ्गकल्पस्याधानस्य प्रकरणे श्रवणमिति युक्त्यन्तरसमुच्चयार्थः
उपपत्तेश्चेति चशब्दः । प्राणः कम्पनादिति धर्मनिर्देशेन सह हेतुरधिकरणान्तरेष्विव सूत्र-
यितव्यः । परमेश्वर इति साध्यमात्रं हि <quote>‘भेदव्यपदेशाच्चान्यः’</quote> <quote>‘अत एव स ब्रह्म’</quote> <quote>‘वदतीति
चेन्न प्राज्ञो हि’</quote> <quote>‘प्रकरणात्’</quote> इति सूत्रगतैरन्यशब्दादिभिर्लब्धमाध्यायपरिसमाप्ति तदपेक्षेष्व-
धिकरणेष्वनुवर्तते । तथापि कम्पनात् कार्याद्यस्तद्धेतुत्वेनावगम्यते स परमेश्वरकंपनाद्धे-
तोरित्यावृत्त्या योजनेन कम्पनादित्येतदेव लाघवार्थं प्रतिज्ञाहेतूभयपरं सूत्रितमित्यभिप्रेत्य
सिद्धान्तप्रतिज्ञां दर्शयति—<pratika>परमेश्वर एव कम्पनहेतुरिति</pratika> । यद्यपि शरीकम्पनहेतुत्वं
प्राणवायोस्सम्भवति । भयजननद्वारा कम्पनहेतुत्वमशनेस्सम्भवति । तथापि महद्भयमिति
विशेषणात् <quote>‘भयादस्याग्निस्तपती’</quote>त्युत्तरमन्त्रे अस्येत्यनेन प्रकृतं कम्पनहेतुं परामृश्य तद्भया-
दग्न्यादीनां स्वस्वाधिकारे प्रवृत्त्युक्तेश्च । शासकत्वात् भयजननद्वारा यत्कम्पनहेतुत्वं तदिह
विवक्षितमित्यवसीयते । न कम्पनहेतुत्वमात्रं नापि भयजननद्वारककम्पनहेतुत्वमात्रम् । <quote>‘मह-
द्भयं वज्रमुद्यत’</quote>मित्यस्य एतच्छब्दपरामर्शनीयं प्रकृतं कम्पनहेतुत्वं प्रत्युद्यतं वज्रमिव महा-
भयहेतुरित्येवंरूपविशेषणसमर्पकतया तदेकवाक्यत्वे सम्भवति प्राण इत्यस्यानुषङ्गं कृत्वा
प्राणनिमित्तमेव महाभयहेतुरशनिर्विवर्तत इत्येवमर्थपरतया भिन्नवाक्यत्वकल्पनानुपपत्तेः ।
अनुषङ्गवाक्यभेददोषद्वयपरिहारार्थं वज्रशब्दलक्षणाया युक्तत्वात् । एवं <quote>‘महद्भय’</quote>मित्यस्य
कम्पनहेतुविशेषणत्वे स्थिते तस्य कम्पनहेतुतोपयुक्तद्वारसमर्पकतयान्वयसम्भवे तदनाका-
ङ्क्षितपरत्वकल्पनानुपपत्तेश्च । उत्तरमन्त्रस्यापि प्रकृतकम्पनहेतुपरामर्शकास्यपदयुक्तस्य
भयजननद्वारभूतशासकत्वसमर्पकतया सर्वं जगदित्यस्यासङ्कोचनीयस्य परमेश्वरशासनाभि-
ज्ञाग्न्यादिविषयत्वेन तदाकाङ्क्षितार्थसमर्पकत्वसम्भवे तदनाकाङ्क्षितार्थपरत्वकल्पनानुपपत्तेश्च ।
एवं च द्वारद्वयप्रतिपादनरूपयोपपत्त्या प्रकरणेन चानुगृहीतं शासकत्वाद्भयजननद्वारा
कम्पनहेतुत्वं ब्रह्मलिङ्गमन्योन्यकलहायमानात् प्राणवज्रश्रुतिद्वयात् बलवदित्यभिप्रेत्य क-
म्पनादिति सौत्रहेतोर्वाक्यशेषलब्धं विशेषणं दर्शयति—<pratika>शासकत्वाद्भवतीति</pratika> । भयजनन-
द्वारेति शेषः । अत एव परमकारुणिकस्य परमेश्वरस्य शासकत्वेन भयजनकत्वमुपपाद-
यति—<pratika>यस्य शासनभयेनेत्यादिना</pratika> । भीष्मं भयंकरं भावुकं भवनशीलं<quote>‘वृषपतपदे’</quote>त्यादि-
