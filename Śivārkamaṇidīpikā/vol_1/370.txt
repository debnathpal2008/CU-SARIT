<pb n="370"/>
विकाररूपप्रपञ्चानुप्रवेशो न घटते । ततः परमेश्वरमन्तरेण जीवादिष्वेकतमः
स्यादन्तर्यामी ।।
इति पूर्वपक्षे प्राप्ते ब्रूमः—पृथिव्याद्यन्तर्यामितया श्रूयमाणः परमेश्वर एव, स-
र्वान्तरत्वादितद्धर्मव्यपदेशात् । अथर्वशिरसि च <quote>‘सोन्तरादन्तरं प्राविशत्’</quote>
इति परमेश्वरस्यैव सर्वात्मतयाऽनुप्रवेशदर्शनात् । <quote>‘स त आत्माऽन्तर्याम्यमृतः’</quote>
इति शिव एवानादिमुक्तोऽमृत इत्युच्यते, <quote>‘एतानि वा अमृतस्य नामधेयानि’</quote>
<ref>(जाबा॰३.)</ref> इति श्रवणात् । यथा <quote>‘विश्वाधिको रुद्रः’</quote> इति विश्वाधिकत्वं परमे-
श्वरस्य श्रूयते, तथा विश्वरूपत्वमपि <quote>‘सर्वो वै रुद्रः’</quote> इत्यादिषु । सर्वविकारानुप्रवे-
शेऽपि तद्विकारस्पर्शलेशोऽपि नास्तीति खलु प्रतिपर्यायममृतशब्दप्रयोगः ।
<!-- APPAYYA !-->
त्यनयोरपि वेदान्तश्रवणतन्मूलपरमेश्वरसाक्षात्कारपरत्वं श्रावणचाक्षुषसाक्षात्कारपरत्वं वा
वक्तुमुचितम् । अवस्यं च दर्शनश्रवणशब्दौ चाक्षुषश्रावणासाक्षात्कारवाचकावित्येवाभ्युपग-
न्तव्यम् । न तु रूपशब्दसाक्षात्कारवाचकाविति । तथात्वे <quote>‘रूपं दृष्टं शब्दश्श्रुत’</quote> इत्यादिप्र-
योगाणा<quote>‘मिन्द्र इन्द्राणीपति’</quote>रित्यादिवत् <quote>‘घटो दृष्ट’</quote>इत्यादिप्रयोगाणां <quote>‘वरुण इन्द्राणीपति’</quote>-
रित्यादिप्रयोगवच्चासामञ्जस्यं स्फुटीभवेत् । न च तयोश्चक्षुश्श्रोत्रकरणकज्ञानत्वप्रवृत्तिनिमि-
त्तकत्वे पश्यामि शृणोमीत्यनुभवयोस्तदभानप्रसङ्गः चक्षुश्श्रोत्रयोरयोग्यत्वादिति वाच्यम्। च-
क्षुःश्रोत्ररूपकरणविशेषप्रयोज्यजातिविशेषयोस्तत्प्रवृत्तिनिमित्तत्वेनोक्तानुभवविषयत्वोपपत्तेः ।
कथं तर्हि <quote>‘पश्यत्यचक्षुः स शृणोत्यकर्णः’</quote> इति प्रयोगः । तत्राचक्षुरकर्णइति विशेषणसमभि-
व्याहारानुपपत्त्या पश्यतिशृणोत्योश्चाक्षुषश्रावणसाक्षात्कारविषयत्वयोग्यसर्वार्थगोचरसाक्षा-
त्कारविषयिणी लक्षणा कल्प्यते । दर्शनादिशब्दो रूपालोकनादिवाचक इत्यङ्गीकारेऽपि हि रू-
पालोकनविषयत्वयोग्यरूपतदाश्रयादिरूपसर्वार्थगोचरसाक्षात्कारविषयिणी लक्षणा कल्प-
नीया । अन्यथा <quote>‘पश्यत्यचक्षु’</quote>रित्यस्य चक्षुरभावेऽपि रूपं साक्षात्करोतीत्यर्थलाभे सति वि-
शिष्य रूपग्रहणसामर्थ्येन तदाश्रयादिसाक्षात्काराभावप्रतीतिप्रसङ्गात् । न चेह तथा <quote>‘द्रष्टा
श्रोते’</quote>त्यादिषु दृशिधात्वादीनां लक्षणा कल्पनीया । तेषां परमेश्वरान्यविषयत्वेन मुख्यार्थप-
रिग्रहापत्तेः । अतः परमेश्वरादन्योऽयमन्तर्यामीति । सूत्रं व्याकुर्वन् सिद्धान्तयति—<pratika>पृथि-
व्यादीति</pratika> । अघिदैवाधिलोकादिष्वन्तर्यामीत्यस्य व्याख्यानं <quote>‘पृथिव्याद्यन्तर्यामी’</quote>ति । अन्त-
र्यामिब्राह्मणे पृथिव्यादिस्तनयित्न्वन्तमधिदैवं यस्सर्वेषु लोकेष्वित्यधिलोकं यस्सर्वेषु वेदेष्वि-
त्यधिवेदं१ यस्सर्वेषु यज्ञेष्वित्यधियज्ञं यस्सर्वेषु भूतेष्वित्यधिभूतं प्राणवाच्कक्षुश्श्रोत्राद्यात्मान्त-
मध्यात्ममधिलोकमधिवेदमधियज्ञं स्तनयित्न्वादिकं च किंञ्चिन्माध्यन्दिनपाठप्राप्तम्।सर्वान्तर-
त्वस्य परमेश्वरधर्मत्वं क्व प्रसिद्धमित्याकाङ्क्षायामाह---<pratika>अथर्वशिरसीति</pratika> । अमृतशब्दो-
क्तमनादिमुक्तत्वं सर्वान्तरत्वादीत्यादिशब्दग्राह्यमिति दर्शयति---<pratika>स त आत्मेति</pratika> ।
विश्वाधिकस्य हेयप्रपञ्चानुप्रवेशो विरुद्ध इत्याशङ्क्य विश्वाधिकत्ववदेव विश्वरूपत्वमपि
श्रुतिप्राप्तमङ्गीकरणीयमित्याह---<pratika>यथा विश्वाधिक इति</pratika> । विरोधपरिहारस्त्वमृतशब्देनैव
विकारदोषास्पर्शपरेण सूचित इत्याह---<pratika>तद्विकारेति । प्रतिपर्यायमिति</pratika> । तत्तदनुप्रवेशप्रयु-
<note>(१) <quote>‘अधिदेव’</quote> मिति पाठान्तरम् ।</note>
