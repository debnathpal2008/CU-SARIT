<pb n="279"/>
त्मकत्वं, किंतु गायत्रीसादृश्यानुसंधानोपदेशः परमेश्वरस्य क्रियते, यथा गायत्री
षडक्षरैश्चतुर्भिः पादैश्चतुष्पदा तथा ब्रह्मापि चतुष्पादिति । तथा ह्यन्यत्रापि
<!-- APPAYYA !-->
यं गायत्रीशब्द इत्युक्तं भवति । किं तद्गायत्रीसादृश्यमित्याकाङ्क्षायामाह—<pratika>यथेति</pratika> । चतुर्विंश-
त्यक्षरा गायत्री सा षडक्षरैः पादैश्चतुष्पदाप्यस्ति (य१था इन्द्रः शचीपतिर्बलेनपीडितः दुश्च्य-
वनो वृषास२मित्सुसाभहिरिति), तद्वत्परमेश्वरोऽपि चतुष्पादिति तत्सादृश्यमित्यर्थः। पादचतु-
ष्टयवत्त्वेन प्रसिद्धेषु छन्दोऽन्तरेषु गवादिषु च सत्स्वपि क्वचित्तथात्वेन दृष्टाया गायत्र्या उ-
पादानं तत्सादृश्यरूपमेव ब्रह्मणश्चतुष्पात्त्वमनुसन्धातव्यमित्येतदर्थं यथा भूयोऽङ्गकलापव-
त्त्वेन प्रसिद्धेष्विष्टिपशुसोमेषु सत्स्वपि कौण्डपायिनामयने कर्मणि अग्निहोत्रनामोपादानमग्नि-
होत्रसादृश्यरूपमेवाङ्गजातमनुष्ठातव्यमित्येतदर्थमिति भावः । यद्वा प्रसिद्धां त्रिपादमेव गाय-
त्रींषष्टिस्त्रिष्टुभो माध्यन्दिनं सवनमित्युक्तरीत्या षट्सु षट्स्वक्षरेषु पादकल्पनया चतुष्पदामनुस-
न्धाय तत्सादृश्यरूपं ब्रह्मणि चतुष्पात्त्वमनुसन्धेयमित्येदर्थं प्रसिद्धगायत्रीसादृश्यपरमे-
वेदं भाष्यं व्याख्यातव्यम् । एवं च यथा <quote>‘गम्भीरायां नद्यां घोष’</quote>इत्यत्र गम्भीरत्वान्वितनदी-
सम्बन्धित्वलाभार्थं गम्भीरायामिति नद्या विशेषणं न तु लक्ष्यस्य तीरस्य । एवं चतुष्पादत्वा-
पन्नगायत्रीसादृश्यलाभार्थं चतुष्पदेत्येतद्गायत्र्या विशेषणं न तु लक्ष्यस्य ब्रह्मण इति चतुष्प-
देत्यस्य टाबन्तत्वमुपपद्यते । अनया दिशा <quote>‘वाग्वै गायत्री वाग्वा इदं सर्वं भूतं गायति च त्रा-
यते चे’</quote>त्येतदपि वाक् खलु सर्वं गायत्यभिधत्ते हिताहितोपदेशेन त्रायते च अतो वाग्रूपा गाय-
त्री गानत्राणसाधनीत्येव वाग्रूपत्वं गायत्रीशब्दयौगिकार्थं च प्रसिद्धगायत्र्यामनुसन्धाय त-
त्सादृश्यं ब्रह्मण्यनुसन्धातव्यमित्येतदर्थं वाग्वा इत्यादिकं गायत्र्या विशेषणं न ब्रह्मण इति
व्याख्याने यौगिकार्थप्रदर्शनमप्युपपद्यत इति तदुपपत्तिर्भाष्ये न प्रदर्शिता।<quote>‘तथाहिदर्शन’</quote>मिति
सूत्रांशं व्याचष्टे—<pratika>तथेति</pratika> । <quote>‘वायुर्वाव संवर्गः प्राणोवा व संवर्ग’</quote> इति संवर्गविद्यायां <quote>‘वायुस्तस्मि-
न्नप्ययवन्तोऽग्निस्सूर्यश्चन्द्र आपश्चेत्यधिदैवतं पञ्च । प्राणस्तस्मिन्नप्ययवन्ति वाङ्मनश्चक्षुश्श्रोत्रं
चेत्यध्यात्मं पंच । एतेषु दशसु संख्यासाम्यरूपदशाक्षरछन्दस्सादृश्यानुसन्धानार्थं तद्वाचिनो
विराट्छब्दस्य प्रयोगो दृश्यते । एवमिहापि ब्रह्मणि गायत्रीशब्दस्य प्रयोग इत्यर्थः । इदमत्र
वक्तुं शक्यम् । गायत्रीशब्दोऽत्र प्रकरणे गायत्र्यवच्छिन्नपरमेश्वरपर इति तत्रावच्छिन्नरूपेऽन-
न्वय्यपि स्वर्वात्म्यमनवच्छिन्नस्वरूपे तस्मिन्वस्तुगत्यान्वेत्येव । यथा दहरविद्यायांदहरोऽस्मि-
न्नन्तराकाश’</quote> इति हृदयावच्छेद्रादल्पत्वेनोक्ते तस्मि<quote>‘न्यावान्वा अयमाकाश’</quote>इत्युच्यमानं भूता-
काशसाम्यं यथा वा शाण्डिल्यविद्यायाम् <quote>‘एष आत्मान्तर्हृदयेऽणीया’</quote>निति हृदयावच्छेदादणी-
यस्त्वेनोक्ते तस्मि<quote>‘न्नेष म आत्मान्तर्हृदये ज्यायान्दिव’</quote> इत्यादिनोच्यमानं ज्यायस्त्वम् । अवश्यं
चात्राप्येवमेव सार्वात्म्यमुपपादनीयम् । अत्रापि हि गायत्र्याख्यः परमेश्वरो हृदय एवोपास-
नीय इति हृदयसुषिरेषूपासनीयानां प्राणादीनां तद्द्वारपालकत्वकीर्तनादवसीयते । सूत्रमप्यस्मि-
न्नर्थे महाद्भिर्योजितम् । तथा तेन गायत्र्यवच्छिन्नप्रकारेण ध्यानोपदेशात् । तथान्यत्रा<quote>‘प्येतं ह्येव
बह्वृचाः महत्युक्थे मीमांसन्त’</quote>इत्यादौकार्यविशेषावच्छिन्नपरमेश्वरोपासनदर्शनमस्तीति । पूर्व-
योजनायां च नैवं विषयवाक्यस्वारस्यानुगुण्यमस्ति । तथाहि—गायत्रीशब्दस्य परमेश्वरे गौण-
<note>(१) एतद्रेखाङ्कितं वाक्यं च पुस्तके न दृश्यते ।</note> <note>(२) <quote>‘वृषा सु सासहि’</quote> इति च. पाठः ।</note>
