<pb n="061"/>
र्थस्मृतीतिहासपुराणपौरुषेयग्रन्थाद्यर्थावधारणेनापि सम्भवतीत्येवं विद्यानुष्ठानोपयोगिज्ञाने
उपायान्तरप्राप्तौ वे१दान्तोपायनियमः किं न स्यात् । धीमतः स्वमनीषिकया विचारे-
णापि तात्पर्यनिर्णयप्राप्तौ गुरुमुखोपायनियमो वा किं न स्यात् । न तावद्वेदान्तोपायनिय-
मापे२क्षास्ति । अध्ययनसंस्कृतानां वेदान्तानां विनियोगाकाङ्क्षया विद्यानुष्ठानोपयोगिविद्या-
तद्वेद्यतत्फलज्ञानस्य साधनापेक्षया चान्योन्यान्वये सति तत एव वेदान्तनियमसिद्धेः । न
हि ब्राह्मणानां स्वकीयो धनार्जनोपाय इति याजनाकाङ्क्षया क्रतूनामृत्विगाकाङ्क्षया च अन्यो-
न्यान्वये सति ब्राह्मणानामेवार्त्विज्यमिति नियमो न सिद्ध‍यति । एवं स्वस्वशाखान्तर्गतवे-
दान्तवाक्येष्वध्ययनसंस्कृतैस्तैरेव तदर्थावधारणं सम्पादनीयमिति नियमसिद्धौ तदर्थं तत्ता-
त्पर्यनिर्णयाय वेदान्तमीमांसाश्रवणे क्रियमाणे विद्यातद्वेद्यादिनिर्णयोपयोगिशाखान्तरगतवे-
दान्तवाक्यार्थावधारणापेक्षिततत्तात्पर्यावधारणमपि ततः सिद्ध‍यतीति न शाखान्तरगतवेदा-
न्तवाक्यार्थावधारणेऽपि पुराणाद्युपायान्तरप्रसक्तिः । सोऽयं नियमानुनिष्पादिनियमः । य-
था नाराशंसतनूनपान्मन्त्रयोर्द्वितीयप्रयाजस्थानपठितयोरव्यवस्थितविकल्पे प्राप्ते <quote>‘राजन्यव-
सिष्ठादीनां नाराशंसो द्वितीयः प्रयाजस्तनूनपादन्येषा’</quote> मिति विधिना तद्व्यवस्थारूपनियम-
सिद्धौ तदनुनिष्पादितुल्यकल्पा एव सत्रेष्वधिकारिण इति नियमः । नाराशंसकल्पानां तनू-
नपात्कल्पानां च सत्रे सम्भूय प्रवृत्तौ तदन्तर्गतप्रयाजेष्वन्यतरकल्पस्यैवाश्रयणीयतया केषांचि-
द्यजमानानां क्रतुवैगुण्यप्रसङ्गात् । तस्मान्न वेदान्तोपायनियमापेक्षा । अन्यथा कर्मानुष्ठानो-
पयोगिनि कर्मकाण्डार्थनिर्णये तत्समानार्थस्य कल्पसूत्राद्युपायान्तरस्य पक्षे प्राप्त्या तत्रापि
कर्मकाण्डोपायनियमापेक्षायां कश्चिन्नियमविधिरन्वेषणीयः स्यात् । ननु, तथापि गुरुमुखोपाय-
नियमापेक्षाऽस्ति । कर्मकाण्डविचारे ह्यध्ययनार्थाद्ग‍ुरुकुलवासान्निवृत्तेः प्राग्भाविन्यनुवर्तमानं
स्वप्रयत्‍नानपेक्षं गुरुमुखोपायं परित्यज्य न स्वमनीषिकामात्रव्यापारक्लेशे प्रवृत्तिः प्रसज्यते ।
इह तु मुमुक्षादिसाधनसम्पत्तिमपेक्ष्य पश्चादपि प्राप्तिमति वेदान्तविचारे यत्नान्तरसा-
ध्यत्वाविशेषात् गुर्वन्वेषणमिव कदाचित्स्वमनीषिकाव्यापारेऽपु प्रवृत्तिः स्यादिति । सत्यमस्ति
गुरुमुखोपायनियमापेक्षा । तदर्थमपि न श्रवणविधिरङ्गीकार्यः । <quote>‘तद्विज्ञानार्थं स गु-
रुमेवाभिगच्छे’</quote>दिति गुरूपसदनविधिनैव तत्सिद्धेः । विज्ञानार्थतया विधीयमानं गुरूपसदनं
हि दृष्टद्वारसम्भवे अदृष्टकल्पनायोगात् गुरुमुखाधीनवेदान्तविचारद्वारैव विज्ञानार्थं पर्य-
वस्यति । ननु, माभूदत्रोपायनियमः उपेयनियमोऽस्तु <quote>‘दुःखजन्मप्रवृत्तिदोषमिथ्याज्ञानाना-
मुत्तरोत्तरापाये तदनन्तरापायादवपर्ग’</quote> इति न्यायसूत्रोक्तरीत्या देहात्मभ्रमनिवर्तकं देहविवि-
क्तजीवात्मज्ञानमेव मोक्षसाधनमिति भ्रमात् तदनुकूलवेदान्तयोजनापरशास्त्रान्तरश्रवणेऽपि
प्रवृत्तिः स्यादित्यात्मैव श्रोतव्य इति नियम्यते । आत्मशब्दोऽत्र वाक्यान्वयाधिकरणोक्तरी-
त्या चेतनाचेतनात्मकसकलप्रपञ्चविशिष्टाद्वितीयपरमात्मपर इत्यभिमतनियमसिद्धिः । न च
वाच्यं यथाऽवहनननियमे वस्तुतो लोके वैतुष्यसाधनस्य कोट्यन्तरस्य प्राप्तिः नैवमिह वस्तु-
सत्कोट्यन्तरप्राप्तिरस्तीति तदभावेऽपि भ्रमोपनीतकोट्यन्तरस्य पक्षे प्राप्तिमात्रेण विधि-
त्सितस्य पाक्षिक्यप्राप्तिरस्तीति तावता तदप्राप्तांशपरिपूरणार्थनियमविध्युपपत्तेः । न ह्यवहन-
<note>(१) <quote>‘वेदान्तेऽप्युपायनियमः’</quote> इति ख. ग. पाठः ।</note> <note>(२) <quote>‘पेक्षा सम्भवति’</quote> इति च. पाठः ।</note>
