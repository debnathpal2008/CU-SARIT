<pb n="121"/>
लक्षणत्वं युज्यते । यत् सर्वज्ञत्वादिविशिष्टमष्टाभिधानाधिकरणं शिवतत्त्वं
तदेव जगत्कारणं ब्रह्मेत्युच्यते । आनन्दादीनामत्रैव धर्माणां पर्यवसानं
भवति । सर्वज्ञत्वं नित्यतृप्तत्वमनादिबोधत्व स्वतन्त्रत्वमलुप्तशक्तिमत्त्वमन-
न्तशक्तिमत्त्वं चेत्येतानि सर्वज्ञत्वादीनि । नित्यापरोक्षानपेक्षितबाह्यकरणनिष्क-
लङ्कानुभवविषयनिखिलवस्तुत्वमिह सर्वज्ञत्वम् । <quote>‘यस्सर्वज्ञस्सर्वविद्यस्य ज्ञान-
मयं तप’</quote> इत्यादिभिरिदं ब्रह्मणस्सिद्धम् । अनेन सकलचेतनबहुविधकर्मफलभो-
गानुकूलतत्तच्छरीरनिर्माणोपायसामग्रीविशेषज्ञं ब्रह्म निमित्तं भवति । निर-
स्तसमस्तोपप्लवकलङ्कनिरतिशयानन्दपरिपूर्वत्वमिह नित्यतृप्तत्वम् । अत एव
<!-- APPAYYA !-->
इति चेदुपपद्यत एव । निमित्तोपादानसाधारणहेतुहेतुमद्भावसम्बन्धेन जन्मादिकस्य लक्ष-
णीकरणात् । तेन सम्बन्धेन तस्य व्यभिचाराप्रसङ्गात् । धूमादीनामपि तेन तेन सम्बन्धवि-
शेषेणैव व्याप्तेरुपपादनीयत्वात् । जन्मादिकारणत्वस्य लक्षणीकरणे ताद्धर्म्यमपि लभ्यते
किमनेन प्रयासेनेति चेन्न । तस्य लक्षणीकरणेऽपि सम्बन्धान्तरेण तस्य ब्रह्मान्यवृत्तितया
व्यभिचारवारणाय सम्बन्धविशेषविवक्षावश्यंभावे लाघवात् जन्मादिकस्यैव सम्बन्धविशेषेण
लक्षणीकर्तुं युक्तत्वादित्यभिप्रायः । एवं लक्षणसामान्यप्रयोजनासम्भवशङ्का निराकृता । अथ
विशिष्य ब्रह्मलक्षणस्य विवक्षितं प्रयोजनं न सम्भवतीत्युपन्यस्तां शङ्कां परिहर्तुमुपक्रमते-
<pratika>यदित्यादिना</pratika> । शिवो निरतिशयबृहत्त्वशाली । जगज्जन्मादिसमुदायादिहेतुभावेन प्रकृत-
लक्षणस्य विशिष्य विवक्षितमपि प्रयोजनं सम्भवति । बहुषु कारणत्वप्रतिपादकवाक्यानां मु-
ख्यार्थासम्भवेन किञ्चिद्विषयाणामेव तेषां मुख्यार्थपरत्वे वक्तव्ये किंविषयवाक्यानां तद्युक्त-
मिति तत्र न्यायगवेषणायां शिवस्य पञ्चकृत्यकारित्वोपपादकसर्वज्ञत्वादिरूपषडङ्गप्रसिद्ध‍या
जन्मादिकारणत्वतदुपपादकप्रवृत्तिनिमित्तकभवादिनामाष्टकाभिधेयत्वप्रसिद्ध‍या च तद्विषया-
णामेव कारणवाक्यानां यथाश्रुतार्थपरत्वस्य न्याय्यत्वावधारणात् जन्मादिकारणत्वोपपादक-
गुणजातस्य तत्र क्लृप्ततया तदाक्षेपानपेक्ष१णेन बुद्धिलाघवात् जन्मादिकारणत्वादिप्रवृत्तिनि-
मित्तकनामाष्टकसंवादाच्चेत्याशयेन <quote>‘सर्वज्ञत्वादिविशिष्टमष्टाभिधानाधिकरण’</quote>मिति विशेषणद्व-
यमुपन्यस्तम् । शिवशब्दप्रवृत्तिनिमित्तपर्यालोचनयाप्युक्तार्थसिद्धिमभिप्रेत्य, तेन विशेष्यनि-
र्देशः कृतः । शिव एव तत्त्वं शिवतत्त्वम् । तत्त्वशब्देनात्र कालत्रयवर्ति शाश्वतं वस्तूच्यते ।
अत एव <quote>‘ब्रह्म वेदा ब्रह्म तपो ब्रह्म ज्ञानं च शाश्वत’</quote>मिति प्राचीननानार्थकोशार्थसङ्ग्राहके
<quote>‘वेदस्तत्त्वं तपो ब्रह्मे’</quote>त्यमरकोशे शाश्वतज्ञानशब्दस्थाने तत्त्वशब्दप्रयोगः । एवं चात्र
तत्त्वशब्दप्रयोगेन शिवस्य <quote>‘न सन्न, चासच्छिव एव केवल’</quote>इति मन्त्रोक्तसर्गाद्यकालावस्था-
यित्वप्रदर्शनेन कारणवाक्यान्तरेभ्यः प्रबलेन तेनापि जगत्कारणत्वस्य शिवैकान्त्यसिद्धि-
रिति सूच्यते । एवं षडङ्गनामाष्टकशिवशब्दप्रवृत्तिनिमित्तयदातमोमन्त्रप्राबल्यपर्यालोचनया
सच्चिदानन्दरूपतापि छागपशुन्यायेन शिव एवावतरतीत्याह—<pratika>आनन्दादीनामिति</pratika> । एवं
<quote>‘यत्सर्वज्ञत्वादिविशिष्ट’</quote>मित्यादिना सङ्क्षिप्तमर्थजातं प्रपञ्चेनोपपादयति—<pratika>सर्वज्ञत्वमित्या-
दिना <quote>‘अत आनन्दादीनां विकल्पादिचिन्ता निर्रार्थिके’</quote>त्यन्तेन</pratika> ग्रन्थसन्दर्भेण ।
<note>(१) <quote>‘तदाक्षेपानपेक्षणे’</quote> इति च. पाठः ।</note>
