<pb n="427"/>
नारायणः । तस्य पुरुषशब्दवाच्यत्वात् जीवघनात्पराद्धिरण्यगर्भात्परत्वोपपत्ते-
श्च । तस्मिन्नेव प्रणववाच्यत्वप्रसिद्धेश्च । <quote>‘तद्विष्णोः परमं पदं सदा पश्यन्ति सू-
रय’</quote> इति तत्पदस्यैव विद्वदनुभवविषयत्वश्रवणात् ।<quote>‘ऋग्भिरेतं यजुर्भिरन्तरिक्षं
सामभिर्यत्तत्कवयो वेदयन्त’</quote> इत्यग्रिमश्लोके तत्प्रत्यभिज्ञानाच्चेति प्राप्ते ब्रूमः। ईक्ष-
<!-- APPAYYA !-->
मुख्यजीवेऽपि हिरण्यगर्भे सम्भवतीति न किञ्चिदत्रानुपपन्नमित्याशयः । <pratika>पुरुषशब्दवाच्य-
त्वादिति</pratika> । <quote>‘यथा शङ्करशब्दोऽयं महादेवेऽवतिष्ठते । तथा पुरुषशब्दोऽपि वासुदेवेऽवति-
ष्ठत’</quote>इत्यादिषु पुरुषशब्दस्यासाधारण्येनापि नारायणे शक्तिस्मरणादिति भावः। <pratika>जीवघनात्प-
राद्धिरण्यगर्भादिति</pratika> । यदि जीवघनो व्यष्टिजीववर्गस्तदा व्यधिकरणे पञ्चम्यौ । यदि स-
मष्टिजीवस्तदा समानाधिकरणे इत्युभयथापि हिरण्यगर्भात्परत्वं वाक्यार्थ इति स नारायणे
समुपपद्यत इति भावः । <pratika>प्रणववाच्यत्वप्रसिद्धेरिति</pratika> । प्रपञ्चसारादिष्विति शेषः । <pratika>प्रत्यभिज्ञा-
नाच्चेति</pratika> । अयमाशयः । <quote>‘यत्तत्कवयो वेदयन्त’</quote> इत्यत्र<quote>‘तद्विष्णो’</quote>रिति मन्त्र श्रुतविष्णुपदसाधा-
रणविद्वदनुभवत्वविषयत्वप्रत्यभिज्ञानादिह ब्रह्मलोको विष्णुपदमेवेति तत्रेक्षणविषयः तदर्थं
ध्यातव्यश्च पुरुषो विष्णुरेव । न चैवं सति परब्रह्मोपासनाविधित्सयोपक्रमस्य कश्चिद्विरोधः ।
अस्मिन्नेव श्लोके <quote>‘तमोङ्कारेणान्वेती’</quote>त्योङ्कारेण विष्णूपासनया तत्पदप्राप्तिमभिधाय <quote>‘यत्त-
च्छान्त’</quote>मित्यादिनोङ्कारेणैव शान्तत्वादिविशिष्टं शिवमपि प्राप्नोतीति वचनादोङ्कारेण शिवो-
पासनस्यापि विधिसिद्धेः । एवं च शान्तत्वादिब्रह्मलिङ्गैरुपसंहारस्यापि न विरोधः । प्रत्युत
सिद्धान्तिन एवोपक्रमोपसंहारविरोधः । उपक्रमे परब्रह्मोपासनावदपरब्रह्मोपासनापि तल्लो-
कप्राप्तिफलोपक्षिप्ता । न च <quote>‘यः पुनरेत’</quote>मित्यादेः परब्रह्मोपासनाविषयत्वे ततोऽन्यत्र क्वचिद-
परब्रह्मोपासनाविधानं कृतमिति प्रदर्शयितुं शक्यम् । न चौपसंहारिकश्लोकस्य प्रागुक्तोपास-
नाफलोपसंहारमात्रपरत्वे <quote>‘यत्तच्छान्तमजरममृतमभयं परं चे’</quote>ति प्राप्यान्तरसमुच्चयार्थश्चकारो
युज्यते । तस्माच्छान्तत्वादिविशिष्ट एव परमेश्वरः । ईक्षतिविषयस्तु तदन्यश्चतुर्मुखो नारा-
यणो वेति । सूत्रे <quote>‘स’</quote> इति निर्देशो यस्य परमेश्वरस्योपासन<quote>‘मेतद्वै सत्यकाम परं चापरं चे’</quote>त्यु-
पक्रमविधित्सिततयोक्तं स एव ध्यानेक्षणवाक्ययोः परशब्देन प्रत्यभिज्ञाप्यत इति प्रत्यभिज्ञा-
सूचनायेत्यभिप्रेत्याह—<pratika>ईक्षतिविषयस्स परमेश्वर इति</pratika> । न चेक्षणवाक्ये <quote>‘परात्पर’</quote>
मिति निर्देशान्नास्त्युपक्रमगतपरब्रह्मप्रत्यभिज्ञेति वाच्यम् । <quote>‘परं चापरं च ब्रह्मे’</quote>त्युपक्रमे
अपरब्रह्मणः सन्निहितनिर्दिष्टतया तस्यैव परभावाक्षेपितत्प्रतियोगितयान्वयात् । ईक्ष-
णवाक्येऽपि तस्मादपरब्रह्मण एवेक्षतिकर्मणः परत्वप्रतिपादनात् । ननु परशब्दप्रत्यभि-
ज्ञानुसरणे परब्रह्मोपासनया सह विधित्सिततयोपक्रान्ता क्वचिदप्यपरब्रह्मोपासना न विहिता
स्यादिति चेन्माभूत् । सर्वस्याप्यस्य प्रकरणस्य त्रिमात्रोङ्कारपरब्रह्मोपासनाविध्यर्थत्वात् ।
ॐङ्कारस्येदृशो महिमा यदनेनापरब्रह्मोपासनापि तत्प्राप्तिफला मात्रावैगुण्येनापि मनुष्यलो-
कान्तरिक्षलोकप्राप्तिफला । तस्मादेवंभूतमहिमशालिनोङ्कारेण मात्रावैगुण्यरहितेन हेयमल्पफ-
लमपरं ब्रह्म विहाय परमेव ब्रह्मोपासनीयमिति । एवमेकवाक्यत्वसम्भवे वाक्य भेदकल्पना-
योगात् । तस्मादेकवाक्यतासाकाङ्क्षपरब्रह्मप्रकरणानुगृहीतपरश्रुतिप्रत्यभिज्ञाबलादीक्षतिविष-
