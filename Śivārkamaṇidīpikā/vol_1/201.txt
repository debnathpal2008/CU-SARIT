<pb n="201"/>
प्रलयः । अचेतने प्रधाने चेतनस्य लयो न युक्तः । ततो न प्रधानं सदित्युच्यते ।।
<!-- APPAYYA !-->
न्तरपरत्वायोगात् । स्वस्यात्मीयवाचित्वेन प्रधानपरत्वे जीवस्याकारणे तत्र लयोऽनुपपन्न इति
तस्य जीवशरीरकब्रह्मवाचित्वं सत्पदस्य ब्रह्मविषयत्वं चाङ्गीकृत्य तस्य तदैकार्थ्यमुपपादनी-
यम् । न च कार्यकारणानन्यत्ववादिनां जीवादन्यद्ब्रह्म तस्य न कारणं किं तु सूक्ष्मं जीव-
स्वरूपमेवेति ब्रह्मण्यपि तस्य लयोऽनुपपन्न इति वाच्यम् । <quote>‘यत्रैतत्पुरुषः स्वपिति नामे’</quote> त्यत्र
जीववाचितया प्रस्तुतस्य पुरुषशब्दस्यापि स्थूलरूपापन्नजीवशरीरकब्रह्मपरत्वाभ्युपगमा-
त् । तथा च ज्ञानविकासरूपस्थूलावस्थाविशिष्टजीवशरीरकं ब्रह्म तद्राहित्यरूपसूक्ष्मावस्था-
विशिष्टजीवशरीरकं सत्स्वात्मन्यन्तर्भवतीति स्वाप्ययवाक्यार्थो घटत इति । नैतद्युक्तम् ।
तत्सम्पत्तिविषयोपक्रमोपसंहारमध्यनिविष्टस्वाप्ययवाक्यगतस्वपदस्य तदनपेक्षितार्थान्तरप-
रत्वं हि वक्तुमनुचितम् । न त्वर्थान्तरपरत्वमात्रम् । तथा च सत्पदवाच्यप्रधानसम्पत्त्यन-
न्तरं जीवः सूक्ष्मावस्थं स्वस्वरूपमप्येतीति चिच्छक्तिसङ्कोचरूपसूक्ष्मावस्थापत्तिवर्णनस्य
<quote>‘सति सम्पद्य न विदुः सति सम्पत्स्यामह’</quote> इति <quote>‘सत आगत्य न विदुः सत आगच्छामह’</quote>इति
प्रतिपादयिष्यमाणवेदनाभावोपयोगितया <quote>‘परं ज्योतिरुपसम्पद्य स्वेन रूपेणाभिनिष्पद्यत’</quote>
इत्यत्र ब्रह्मसम्पत्त्यनन्तरं सत्यसङ्कल्पत्वाद्यभिनिष्पत्तिवर्णनस्य <quote>‘जक्षन्क्रीडन्रममाण’</quote>इत्याद्यग्रि-
मसन्दर्भप्रतिपादयिष्यमाणयथाकामभोगोपपादकतयैवापेक्षितत्वात् स्वपदसत्पदयोर्जीवप्रधा-
नपरत्वेनार्थभेदेऽपि नान्वयवैकल्यम् । तस्मात्स्वपदसत्पदयोरैकार्थ्ये नियमनमयुक्तम् । अप्ये-
तृपरस्य पुरुषपदस्य ब्रह्मपर्यन्तत्वकल्पनमप्ययुक्तमेव । <quote>‘यत्रैतत्पुरुषस्स्वपितिनाम तस्मादेनं
स्वपितीत्याचक्षत’</quote> इत्युपक्रमोपसंहारयोर्लौकिकस्य स्वपितिव्यवहारस्यानुवादात् । तस्य च
ब्रह्मपर्यन्तत्वव्युत्पत्त्यनभिज्ञजनसाधारणस्य ब्रह्मविषयत्वायोगात् तस्य ब्रह्मपर्यन्तत्वे
<quote>‘स यथा शकुनि’</quote> रित्याद्यग्रिमवाक्येन वर्ण्यमानस्याप्येतुरत्यन्तपारतन्त्र्यस्य<quote>‘सति स-
म्पद्य न विदुस्सत आगम्य न विदु’</quote>रित्यग्रिमखण्डयोरुच्यमानस्याज्ञानस्य च तत्रानन्वयप्रस-
ङ्गाच्च । तस्मात्सत्पदस्य प्रधानविषयत्वेऽपि स्वाप्ययवचनमुपपद्यत इत्याशङ्क्याह—<pratika>अचेतने
प्रधान इति</pratika> । अयमाशयः । <quote>‘यत्रैतत्पुरुषः स्वपितिनामे’</quote>त्युपक्रमः <quote>‘स्वमपीतो भवती’</quote>तिप-
र्यन्तः सन्दर्भः स्वपितिनामनिर्वचनार्थवादोपस्कृतं स्वाप्ययं निरूपयितुं प्रवृत्त इत्युपक्रमोप-
संहाराभ्यामवसीयते । तत्र यदि सत्सम्पत्तिवाक्यं स्वाप्ययवाक्यस्य स्वविवरणरूपतावगमनेन
स्वपदस्य सद्विषयताज्ञापनार्थं न स्यात् तदा तत्प्रकृतानुपयुक्तं स्यात् । न च स्वाप्य१यका-
रणत्वेन तदुपयोगः । सुषुप्तिदशायां जीवस्य ज्ञानसङ्कोचो२ भवतीत्युक्ते तत्र कारणाकाङ्क्षायास्स-
त्सम्पत्तिवचननिवर्तनीयाया अनुदयात् । न हि नित्यानपायिचिच्छक्तिमतस्स्वप्नजागरयोरिहा-
स्म्यहमित आगत इति जानतः सुषुप्तिदशायां कुतस्तदवेदनमिति ज्ञानसङ्कोचोक्तिनिवर्तनी-
यसङ्कोचकारणाकाङ्क्षावदिह स्वारसिकतदाकाङ्क्षोदेति । सत्सम्पत्तिवाक्यसाफल्यार्थं कथञ्चि-
त्तदाकाङ्क्षोत्थाप्यत इत्यपि न जीवमात्रपरत्वप्रसक्तिमतस्स्वपदस्य तद्विशेषितसद्विषयत्वज्ञाप-
नार्थं तदित्यनन्यथासिद्धफलसम्भवे विफलकत्वापादनायोगात् । ‘स्वाप्नान्तं मे सोम्य विजा-
<note>(१) <quote>‘कारणविषयत्वेन’</quote> इति घ. पाठः ।</note> <note>(२) <quote>‘संकोचोक्तिर्भवतीत्युक्ते’</quote> इति घ. पाठः ।</note>
