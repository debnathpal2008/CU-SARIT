<pb n="567"/>
ततः <quote>‘सोऽकामयत । बहु स्याम्’</quote> इति नामरुपादिविभागरहितसूक्ष्मचिदचि-
द्वस्तुशरीरकः कारणावस्थः परमेश्वरः संविभक्तनामरूपचिदचिद्वस्तुशरीरको
भवेयमिति संकल्पमकरोत् । ततश्च <quote>‘इदं सर्वमसृजत । यदिदं किंच’</quote> इति
स्वशरीरभूतं सूक्ष्मचिदचिद्वस्तु स्वस्माद्विभज्य, <quote>‘तत्सृष्ट्वा । तदेवानुप्राविशत्’</quote>
इति स्वतो विभक्ते चिदचिद्वस्तुनी स्वयमात्मतया प्रविश्य <quote>‘सच्च त्यच्चाभवत्’</quote>
इत्यादिना सदसत्प्रपञ्चरूपेण बहुधा परिणतोऽभवदिति पुरुषस्य बालत्वयुवत्वा-
दिवत् ब्रह्मणो जगच्छरीरिणः कारणत्वं कार्यत्वं च ।।
‘मायां तु प्रकृतिं विद्यान्मायिर्न/?/ तु महेश्वरम् । तस्यावयभूतेन व्याप्तं सर्वमिदं
<!-- APPAYYA !-->
रूपेण प्रवृत्तेत्यर्थः । अनेन मन्त्रे शक्तेः <quote>‘प्रसृतेत्यु’</quote> क्तिःतस्याःपरिणामित्वे प्रमाणमिति दर्शितं
भवति । एवं शक्तेः परिणामित्वे सम्भाविते सति शरीरस्य परिणामित्वात् शरीरविशिष्टस्य
<quote>‘कृशोऽहं पुष्टः स्या’</quote>मिति सङ्कल्प इव सूक्ष्मचिदचित्प्रपञ्चरूपापन्नचिच्छक्तिविशिष्टस्य परमे-
श्वरस्य संविभक्तनामरूपचिदचित्प्रपञ्चापन्नचिच्छक्तिशरीरको भवेयमित्येवंभूतः <quote>‘सोऽकाम-
यते’</quote>त्यादिश्रुत्युक्तः बहुभवनसङ्कल्पः <quote>‘इदं सर्वमसृजते’</quote>त्यादिश्रुत्युक्तस्संविभक्तनामरूपस्थू-
लप्रपञ्चसर्गः <quote>‘तस्माद्वे’</quote>त्यादिश्रुत्युक्तः सृष्टप्रपञ्चानुप्रवेशः <quote>‘तदनुप्रविश्ये’</quote>त्यादिश्रुत्युक्तः प्रवि-
ष्टचेतनाचेतनप्रपञ्चरूपापन्नचिच्छक्तिशरीरकतया प्राग्वर्णितरूपश्शिवस्य बहुधा परिणामः पु-
रुषस्य बालत्वयुवत्ववत्प्रपञ्चशरीरिणस्तस्य कारणत्वं कार्यत्वं च बालयुवपुरुषानन्यत्ववत् प्रति-
ज्ञादृष्टान्तसिद्धं कार्यकारणानन्यत्वं चेति सर्वमिदमुपपद्यत इत्याह&mdash;<pratika>ततस्सोऽकामयते-
त्यादिना</pratika> । <quote>‘तत्सृष्ट्वा तदनुप्राविश’</quote>दित्यत्रानुप्रवेशे स्थूलसृष्ट्यनन्तरभावित्वं न विवक्षितम् ।
व्यापकस्य शिवस्य स्वापृथक्सिद्धे सूक्ष्मप्रपञ्चेऽपि अनुप्रवेशस्याविशिष्टत्वात् । किं तु <quote>‘मुखं
व्यादाय स्वपिती’</quote>त्यत्र व्यादानोत्तरकालानुवर्तमानस्वापाभिप्रायेणेव सृष्ट्यनन्तरकालानुवर्त-
मानानुप्रवेशाभिप्रायेण क्त्वाप्रयोगः । तदनन्तरकालानुवर्तमानानुप्रवेशानुवादश्च <quote>‘तदनुप्रवि-
श्ये’</quote>त्यादिवाक्यफलभूतकार्यकारणानन्यत्वोपपादनार्थः । ननु, सर्वमिदमुपपद्यते यदि <quote>‘प्रज्ञा
च तस्मा’</quote>दिति श्रुतौ परिणामित्वेन प्रसिद्धा शैवी चिच्छक्तिः प्रपञ्चस्य प्रकृतिर्भवेत् । तत्र
प्रमाणं वक्तव्यम् । <quote>‘यच्च किञ्चिज्जगत्यस्मिन्दृश्यते श्रूयतेऽपिवा । अन्तर्बहिश्च तत्सर्वं व्याप्य
नारायणः स्थित’</quote>इति नारायणस्यान्तर्बहिश्च जगद्व्याप्तिश्रुत्या जगदुपादानत्वमवसीयते ।
<quote>‘तस्माद्विराडजायते’</quote>त्यादिमन्त्रेषु साक्षाच्च तस्य तदाम्नायते । तद्विरोधश्च परिहरणीयः ।
नारायणस्य शिवशक्त्यंशत्वात्तद्द्वारा तस्याः प्रपञ्चप्रकृतित्वमिति न विरोध इति चेत् तर्हि तत्र
प्रमाणं वाच्यमित्युक्ताकाङ्क्षायां तत्रोभयप्रमाणत्वमभिप्रेत्य श्वेताश्वतरमन्त्रं पठित्वा तस्य
तात्वर्यमाह&mdash;<pratika>मायां त्विति</pratika> । वैदिकनिखण्टौ ज्ञानपर्यायेषु पठितेन मायाशब्देनात्र शैवी
चिच्छक्तिरभिप्रेयते । ननु <quote>‘छन्दांसि यज्ञाः क्रतवो व्रतानि भूतं भव्यं यच्च वेदा वदन्ति ।
तस्मान्मायि सृजते विश्वमेतत्तस्मिंश्चान्यो मायया सन्निरूद्धः’</quote> ।। इति पूर्वस्मिन्मन्त्रे मायाया
जीवं प्रति निरोधकत्वरूपं बन्धहेतुत्वमुक्तम् । सैव <quote>‘मायां तु प्रकृतिं विद्या’</quote>दित्यत्रापि परा-
मृश्यते सा कथं सर्वानुग्राहकत्वेन प्रसिद्धा शैवी चिच्छक्तिः स्यात् । स्यादेव । जीवानां
जीवत्वापादकस्य सकलसंसारनिदानस्य मलावरणस्याग्राहकतया रोधशक्त्याख्यस्य पाशत्व-
