<pb n="038"/>
णम् । तत्र कर्मभेदप्रतिपादनादीनां गुणोपसंहारपादे विचारणीयेष्वर्थेषूपयोगः । वेदप्रामा-
ण्यादिप्रतिपादनस्य सर्वस्मिन्नपि शास्त्रे अतिदेशप्रमाणानां <quote>‘तस्यैतस्य तदेव रूपं यदमुष्य
रूप’</quote> मित्याद्यर्थविचारेषूपयोगः । क्रमप्रमाणानां वियदादिसृष्टिक्रमविचारे अर्चिरादिपर्वक्रम-
विचारे चोपयोगः । श्रुतिलिङ्गादीनां तु सर्वेषां वेदान्तानां ब्रह्मणि प्रामाण्यव्यवस्थापने
प्रथमाध्यायकर्तव्येऽध्यायान्तरकर्तव्येष्वपि श्रुत्यर्थविचारेषु सर्वेषूपयोगः । ननु, समन्वय-
सूत्रे वेदान्तानामुपक्रमोपसंहारादितात्पर्यलिङ्गैर्ब्रह्मणि प्रामाण्यं प्रतिज्ञास्यते । ततश्च तदनन्त-
रोऽध्यायशेषः प्रपञ्चेन तत्प्रामाण्यं व्यवस्थापयन्नुपक्रमादिभिरेव तद्व्यवस्थापयतीति वक्तव्यम् ।
अन्यथोपक्रमादिभिः प्रामाण्यं प्रतिज्ञाय श्रुतिलिङ्गादिभिस्तत्प्रतिष्ठापने पूर्वापरविरोधापत्तेः ।
अतोऽस्मिञ्शास्त्रे उपक्रमादीनि तात्पर्यलिङ्गान्येव ज्ञातव्यानि न श्रुतिलिङ्गानीति चेन्न । उपक्र-
माद्युन्मेषार्थमेव श्रुतिलिङ्गाद्यपेक्षणात् । न हि ब्रह्माभिधान श्रुत्यादिकमनुपलभ्य अयमुप-
क्रमो ब्रह्मविषय इत्याद्यवधारयितुं शक्यते । एवं तर्ह्यवश्यापेक्षितैः श्रुतिलिङ्गादिभिरेव वेदा-
न्तानां व्रह्मणि प्रामाण्यं प्रतिज्ञातव्यं स्यादिति चेन्न । श्रुत्यादिष्वपि प्रकरणस्योपक्रमादि-
तात्पर्यलिङ्गाधीनात्मलाभत्वात् । साकाङ्क्षप्रधानवचनं हि प्रकरणम् । बहूनामेकसन्दर्भप्रति-
पन्नानामर्थानां मध्ये कस्यचित्प्राधान्यमन्यस्याप्राधान्यं च तात्पर्यलिङ्गसदसद्भावादवसेयम् । किं
च येषु वेदान्तवाक्येषु ब्रह्मतदन्यश्रुतिलिङ्गादिसमावेशः तेषां खल्वन्यपरत्वाशङ्कानिराकरण-
पूर्वकं ब्रह्मणि प्रामाण्यमुपपादनीयम् । तच्चान्यविषय श्रुतिलिङ्गादिजातात् व्रह्मविषय श्रुतिलि-
ङ्गादिकस्य बलवत्त्वेनोपपादनीयम् । बलवत्त्वं च प्रायः तात्पर्यलिङ्गैरेवोपपादयिष्यते । अतस्ता-
त्पर्यलिङ्गान्यत्रापेक्षितान्येव । न चैवमुपक्रमादीनां श्रुतिलिङ्गादीनां च परस्परापेक्षणादन्योन्या-
श्रयः शङ्कनीयः । उपक्रमादीनां स्वरूपलाभार्थं श्रुतिलिङ्गाद्यपेक्षा श्रुतिलिङ्गादीनामन्यविषय-
श्रुतिलिङ्गादिभ्यो बलावधारणार्थमुपक्रमाद्यपेक्षेति विषयभेदेन परस्परापेक्षायां धूमवह्न्योरुत्प-
त्तिज्ञप्तिविषयपरस्परापेक्षायामिवान्योन्याश्रयाप्रसक्तेः । प्रकरणस्य स्वरूपलाभार्थमुपक्रमाद्यपे-
क्षायामप्युपक्रमादीनां स्वरूपलाभार्थं प्रकरणापेक्षत्वाभावेन तत्रापि परस्पराश्रयाप्रसक्तेश्च ।
यद्युपक्रमादयः श्रुतिलिङ्गादयश्च परस्परापेक्षा एव ब्रह्मणि वेदान्तानां प्रामाण्यप्रतिष्ठायां हे-
तवः कथं तर्हि समन्वयसूत्रे तात्पर्यलिङ्गान्येव तद्धेतुत्वेन प्रदर्शयिष्यन्ते । उच्यते । अ१धीत-
वेदानामधि२गतधर्माणा ब्रह्ममीमांसायामधिकार इत्यथशब्देनात्र प्रदर्श्यते । ततश्चाध्ययनब-
लान्मनसि परिवर्तमानेषु वेदान्तेषु धर्ममीमांसाशास्त्रव्युत्पादितैः श्रुतिलिङ्गादिभिर्ब्रह्मपर-
त्वस्फुरणं स्वत एव भवतीति न तदर्थमत्र व्युत्पादनीयमस्ति किंतु ब्रह्मान्यविषयश्रुतिलिङ्गा-
दिभिस्तत्परत्वस्फुरणमपि कोट्यन्तरत्वेन भवत् श्रुत्यादीनां परदौर्बल्यन्यायेनापि निवर्तयितुम-
शक्यम् । ब्रह्मविषय श्रुतिलिङ्गादीनामन्यविषय श्रुतिलिङ्गादिभ्यस्तात्पर्यलिङ्गवत्तया बलवत्त्वप्र-
दर्शनेन निवर्तनीयमिति तत्प्रदर्शनार्थमिदं शास्त्रं प्रवृत्तम् । न च तात्पर्यलिङ्गकृतं श्रुतिलि-
ङ्गादीनां विपरीतं बलाबलं धर्ममीमांसाशास्त्रे चिन्तितम् । किंतु श्रुतिलिङ्गादिभिस्तत्तदर्थनिर्ण-
यानन्तरं तेषां विरोधे सति परदौर्बल्यं बलाबलाधिकरणे व्युत्पाद्य तदनन्तरं द्वादशोपसत्ता-
<note>(१) <quote>‘अधीतवेदांतानामधिगतधर्ममीमांसाशास्त्राणामिह ब्रह्मणि’</quote> इति घ. पाठः ।</note> <note>(२) <quote>‘मधिगतधर्ममीमांसा-
शास्त्राणामिह ब्रह्म’</quote>- इति ख. ग. पाठः ।</note>
