<pb n="461"/>
दे१वानां विग्रहादिमत्त्वे विरोधमाशङ्क्य परिहरति---
<sutra>।। सू ।। विरोधः कर्मणीति चेन्नानेकप्रतिपत्तेर्दर्शनात् ।। २६ ।।</sutra>
नानादेशप्रवृत्तेषु यज्ञेषु तत्रतत्राहूतानां देवानां विग्रहादिमत्त्वे सर्वत्र युगपत्
सान्निध्यं वाच्यम् । तन्न युज्यते । ततः कर्मणि विरोध इति चेत्---न शङ्क्यमेत-
त् । विग्रहवत्त्वेऽपि सौभरिप्रभृतिषु युगपदनेकदेहप्रतिपत्तिर्दृष्टा । ततो न
कश्चिद्विरोधः ।।
मा भूत्कर्मणि विरोधः, वैदिकशब्दे भवतीत्यत आह---
<sutra>।। सू ।। शब्द इति चेन्नातः प्रभवात् प्रत्यक्षानुमानाभ्याम् ।। २७ ।।</sutra>
कर्मणि विरोधाभावेऽपि वैदिकशब्दे विरोधः प्रसज्यते । कथम् । देवानां साव-
यवत्वादनित्यत्वं सहजमेव ।
<!-- APPAYYA !-->
.......................................................................................
<pratika>।। सू॰ ।। शब्द इति चेन्नातः प्रभवात्प्रत्यक्षानुमानाभ्याम् ।। २७ ।। शब्दे विरोध
इति</pratika> । अनेन सूत्रे शब्द इति सप्तम्यन्तं पदम् । विरोध इत्यस्य पूर्वसूत्रादपकृष्टस्य तत्रा-
न्वयः । वैदिकानामिन्द्रादिशब्दानां विग्रहविशिष्टवाचित्वेऽभ्युपगम्यमाने विग्रहनाशे तेषा-
मर्थशून्यत्वलक्षणो विरोधः प्रसज्येतेत्यर्थः । ननु नायं दोषः । इन्द्रादिविग्रहाणां शिववि-
ग्रहवन्नित्वोपपत्तेः । अनित्यत्वेऽपि कदाचिदर्थसत्तयैव पाण्डवादिशब्दानामिवार्थवत्त्वोप-
पत्तेः । सार्वकालिकार्थापेक्षायामपि गवादिशब्दवज्जातिशब्दत्वोपपत्तेरित्यभिप्रायेण पृच्छति—
<pratika>कथमिति</pratika> । तन्नित्यत्वपक्षस्तावन्न सङ्गच्छते । प्राकृतानां सावयवानामनित्यत्वनियमात् तन्नि-
यममनादृत्य इन्द्रादिविग्रहाणां नित्यत्वाभ्युपगमे सांसारिकशरीरनाशपूर्विकाया मुक्तेरसम्भवेन
इन्द्रादीनां मुक्त्यर्थित्वाभावेन उपासनानधिकारापत्तेरित्याशयेनाह—<pratika>देवानामिति</pratika> । अनित्य-
त्वपक्षे यद्विग्रहविशिष्टवाचित्वमिन्द्रादिशब्दानामिष्यते तदुत्पत्तेः प्राक्‌पश्चात्कालयोरपि कश्चि-
<!-- APPAYYA !-->
<p>अत्रेदमवधेयं सहृदयैः । <quote>‘देवानां विग्रहादिमत्त्वे’</quote> इत्यारभ्य <pratika><quote>‘शब्द इति चेन्नातः प्रभवात्’</quote></pratika> इत्यन्तस्य श्रीकण्ठभा-
ष्यसंदर्भस्य व्याख्यानांशभूताः काश्चन पङ्क्तयः शिवार्कमणिदीपिकायां सर्वास्वप्युपलब्धासु मातृकासु त्रुटिता वर्तन्ते । यद्यपि
दहराधिकरणीयम् <pratika><quote>‘इतरपरामर्शात्स’</quote></pratika> इति सूत्रमारभ्यैव शिवार्कमणिदीपिकासंदर्मस्त्रुटित एव त्रिचतुरासु मातृकासु ।
तथाप्यतिशिथिलां मध्येमध्ये त्रुटितत्रिचतुरपदां मातृकामेकतमामवलंब्येयानंशः पर्यपूरि । तस्यामप्यस्याणीयसस्सन्दर्भस्य
त्रुटिततया यथाकथंचित्तं संपिपादयिषुस्सर्वतस्समन्विष्यन्नपि नैवालभे मातृकान्तरम् । श्रीमदनन्तशयनमहाराजप्रासादस्थपु-
स्तकालयस्थायां मातृकायामप्यस्यांशस्य त्रुटिततया दौर्लभ्यमज्ञासिषं सुहृत्कार्यधुरंधरेभ्यो राजकीयपाठशालाप्रथमाध्यापके
भ्यस्तत्रभवद्भ‍यः श्रीमद्गणपतिशास्त्रिभ्यः । ततस्त्रुटितस्यास्य संदर्भस्य परिपूरणं दुस्साधमिति विलंबभीरुतया निरवीवृतं यथो-
पलंभं मुद्रणकर्म । इतोऽपि यदि सहृदया यत्र क्वापि लभेरन्मातृकान्तरं तर्ह्यस्य त्रुटितांशस्य विलिख्य प्रेषणेन समनुगृह्णन्तु/?/
मां संमुद्रय प्रकटीकर्तुं ग्रंथावसाने वापीति प्रतीक्षे तेषां तादृशमुपकारमित्यलम् ।।</p>
