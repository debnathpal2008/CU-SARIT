<pb n="052"/>
पुरुषस्स्वयमेव प्रवर्तते । ततो नानिबन्धनो विचारः । ननु <quote>‘श्रोतव्य’</quote> इति वाक्येन
वेदान्तश्रवणं साक्षाद्विधीयत इति चेन्न । विधित्वप्रयोजकरूपसम्पत्त्यभावात् ।
<!-- APPAYYA !-->
ध्ययनाद्यनुष्ठानो१पयोगिज्ञानात् पवमानेष्टेराहवनीयाग्निहोत्रहवणीवदसम्भवाद्व्यावृत्तावप्यग्नि-
होत्राद्युपयोगिनि ज्ञाने सम्भवतस्तस्य त्यागो न युक्त इति । २अर्थज्ञानोपायनियमप्रापकाल्लि-
ङ्गा<quote>‘दधीत्य स्नाया’</quote>दिति क्त्वाश्रुतेः प्रबलत्वात् । न च स्मृतिगतक्त्वाश्रुतितः श्रुतितदर्थगतं
लिङ्गं प्रबलम् । स्मृतेर्भ्रान्त्यादिमूलान्तरस्यापि सम्भवदिति वाच्यम् । आचार्यकुलाद्वेदमधी-
त्य यथाविधानं गुरोः कर्मातिशेषेणापि समावृत्येति श्रुतावप्यधीत्येति क्त्वाश्रुतेः श्रवणादिति
चेन्मैवम् । नियतोपायरूपपदार्थविषयस्य लिङ्गस्य पदार्थधर्मरूपक्रमविषयक्त्वाश्रुतितो <quote>‘‘दुर्ब-
लस्य प्रमाणस्य बलवानाश्रयो यदा । तदापि विपरीतत्वं शिष्टाकोपे यथोदित”</quote>मिति न्यायेन
<quote>‘क्षुत आचामेत्’</quote> इत्याचमनपदार्थविषयस्मृते<quote>‘र्वेदं कृत्वा वेदिं करोतीति’</quote>क्रमविषय श्रुतित इव
प्रबलतया तद्बलेन स्नानात्पूर्वं कर्मविचारसिद्धेः । तदेतत्सर्वमभिप्रेत्य विचारे प्रवर्तकाभावश-
ङ्कानिरासमुपसंहरति—<pratika>ततइति</pratika> । एवं स्वाभिमतविचारे प्रवर्तकमुपपाद्य श्रवणविधिस्तत्र प्र-
वर्तक इति मतं निरसितुमाशङ्कते—<pratika>नन्विति । वेदान्तश्रवणमिति</pratika> । यद्यपि श्रवणविधिवा-
क्ये वेदान्तग्रहणां नास्ति । तथा <quote>‘प्यात्मा श्रोतव्य’</quote> इति विधीयमानं ब्रह्मणि तात्पर्यावधारण-
रूपं श्रवणं ब्रह्मणो वेदान्तैकप्रमाणकत्वात्तत्तात्पर्यावधारणरूपं पर्यवस्यतीति भावः । श्रवणे
विधिरेव न सम्भवतीति कुतस्तस्य प्रवर्तकत्वमित्यभिप्रेत्य तत्र विध्यसम्भवे हेतुमाह—<pratika>नेति ।
विधित्वेति</pratika> । विधित्वे प्रयोजकानि रूपाणि त्रैकालिकाप्राप्तिपाक्षिकप्राप्तिसमुच्चितप्राप्तयः ।
यथा—‘व्रीहीन्प्रोक्षतीऽत्यत्र दार्शपूर्णमासिकेषु व्रीहिषु विधेयस्य प्रोक्षणस्यैतद्विध्यभावे कालत्र-
येऽप्यन्यतःप्राप्तिर्न स३म्भवति अतस्तत्र तत्प्राप्तिफलकोऽपूर्वविधिः । <quote>‘व्रीहीनवहन्ती’</quote>त्यत्र पुरो-
डाशप्रकृतिभूतानामेव व्रीहीणां पुरोडाशनिर्वर्तनार्थमपेक्षिते तण्डुलीभावे लोकावगतसाधनत्वे-
नैतद्विध्यभावेप्यवहननस्याक्षेपतः प्राप्तिस्सम्भवति । किं तु तत्र लोकावगतसाधनत्वाविशेषात् क
दाचिन्नखविदलनादिकमपि प्राप्नुयादिति पाक्षिक्यवहननस्य प्राप्तिः । अतोऽवहनने तदप्राप्तांशप-
रिपूरणफलो नियमविधिः । <quote>‘इमामगृभ्णन्रशनामृतस्ये’</quote> त्यग्निचयनप्रकरणाम्नातस्य मन्त्रस्य ४तत्रा-
नुष्ठेयेऽश्वरशनाग्रहणे रशनाग्रहणप्रकाशनसामर्थ्यरूपलिङ्गात्प्राप्तिः <quote>‘इमामगृभ्णन्रशनामृतस्ये-
त्यश्वाभिधानीमादत्त’</quote> इति विध्यभावेऽपि सम्भवत्येव । किंतु लिङ्गाविशेषात्तत्रत्ये गर्दभरशना-
ग्रहणेऽपि प्राप्तिस्स्यादिति तन्निवृत्त्यर्थः परिसङ्ख्याविधिः । यद्यपि नियमपरिसङ्ख्योदाहरणयोः
पाक्षिकी नियता च प्राप्तिर्वस्तुतो नास्त्येव । तुषविमोकेन कार्येणाक्षिप्ततया ह्यवघातस्य पा-
क्षिकी प्राप्तिर्वक्तव्या । आक्षेपात्प्रागेव <quote>‘व्रीहीनवहन्ती’</quote>ति प्रत्यक्षशास्त्रं झटिति प्रवर्तते । तद-
नन्तरं प्रत्यक्षशास्त्रसिद्धेनैकेनोपायेन नैराकाङ्क्ष्यादनियतोपायाक्षेप एव न प्रवर्तते । एवं प्र-
त्यक्षशास्त्रेणाश्वरशनाग्रहणे झटिति विनियुक्तस्य तेनैव नैराकाङ्क्ष्यात् रशनाद्वयसाधारण्येन
लैङ्गिकविनियोगकल्पनं न प्रवर्तते । एवं च नियमपरिसङ्ख्ययोरप्यपूर्वविधिवद्वस्तुतेऽत्यन्ता-
<note>(१) <quote>‘पयोगित्वस्य’</quote> इति च. पाठः ।</note> <note>(२) <quote>‘तदर्थज्ञानोपाय’</quote> इति घ. पाठः ।</note> <note>(३) <quote>‘सम्भवतीति अतस्तत्र’</quote> इति क. घ.
पाठः ।</note> <note>(४) <quote>‘तन्त्रानुष्ठेये’</quote> इति क. घ. पाठः ।</note>
