<pb n="535"/>
<head>अथ जगद्वाचित्वाधिकरणम् ।। ४ ।।</head>
गतः सांख्यतत्त्वाशङ्काप्रसङ्गः । पुनरपि जीवात् परमेश्वरस्यान्यभावमुपपादयति&mdash;
<!-- APPAYYA !-->
<p>पेटिकासङ्गतिमाह&mdash;गति इति । अतीताधिकरणत्रये पूर्वपक्षतया शङ्काद्वयं प्रसक्तम् । <quote>‘महतः
परमव्यक्तम्’</quote> <quote>‘अजामेकां’</quote> <quote>‘यस्मिन्पञ्चपञ्चजना’</quote> इति मन्त्राः तन्त्रसिद्धाव्यक्तादीनि प्रतिपाद-
यन्तीत्येका शङ्का । तदनुबन्धिनी जीवादन्यः परमेश्वरो नाम नास्तीत्यपरा । आद्ये तावद्विषय-
वाक्ये प्रथमशङ्कोपयोगिनीं तान्त्रिकमहदव्यक्तपुरुषक्रमप्रत्यभिज्ञामुपन्यस्यतः पूर्वपक्षिणः
<quote>‘पुरुषान्नापरं किञ्चि’</quote>दिति वाक्यं पञ्चविंशाज्जीवात्परस्य तत्वान्तरस्य निषेधकमिति स्पष्ट
एव तत्र परमेश्वरप्रतिक्षेपः । द्वितीये विषयवाक्ये स्वतन्त्रप्रकृतिपरत्वशङ्का परमेश्वरप्रति-
क्षेपपर्यन्ता । परमेश्वरसत्त्वे तदधीनत्वावश्यंभावेन स्वातन्त्र्यायोगात् । तृतीयेऽपि तथैव
तत्र पूर्वपक्षे पञ्चविंशतेस्तत्वानां परमेश्वराधीनत्वात् परमेश्वरानङ्गीकाराच्च खलु <quote>‘नानाभावा-
दतिरेकाञ्चे’</quote>ति दूषणमुक्तम् । तत्राद्यशङ्काप्रसङ्गो निवृत्तः । इदानीमुत्तराधिकरणद्वयेन कयोश्चि-
द्विषयवाक्ययोर्मुक्त्यर्थं वेदितव्यतया मुक्तप्राप्यतया चोपदिश्यमानां ब्रह्म जीव इति पूर्वप-
क्षकरणेन पुनरपि जीवादन्यः परमेश्वरो नाम नास्तीति द्वितीयाशङ्कामुद्भाव्य जीवादन्यस्य
परमेश्वरस्य सद्भाव उपपाद्यत इत्यर्थः । <pratika>अन्य भावमिति</pratika> । परमेश्वरविशेषणस्यान्यशब्दस्य
सद्भाववाचिभावशब्दोपसर्जनत्वेन प्रयोगस्य<quote>‘शिवस्य भागवत’</quote>इति शिवविशेषणस्य भगवच्छ-
ब्दस्य भक्तिमत्पुरुषार्थकतद्धितोपसर्जनत्वेन प्रयोगस्येव साधुत्वं द्रष्टव्यम् । यद्वा । पूर्वपादा-
न्त्याधिकरणे परमेश्वर एव नास्तीति शङ्का स जीवाभिन्न इति शङ्का चेति शङ्काद्वयं <quote>‘पत्यादिशब्दे-
भ्यः’</quote> <ref>(ब्र॰ १-३-४४)</ref> <quote>‘सुषुप्त्युत्क्रान्त्योर्भेदेने’</quote>ति<ref>(ब्र॰ १-३-४३-)</ref>सूत्रद्वयेन परमेश्वरे तस्य जीवा-
द्भेदे च साधकप्रदर्शनेन निराकृतं न तु तत्रोभयत्रापि बाधकं तत्र निराकृतमिति तन्निराक-
रणार्थमयं पाद आरब्धः । एतदेवास्य पादस्यास्पष्टब्रह्मलिङ्गत्वम् । परमेश्वरानङ्गीकारेण तस्य
जीवाद्भेदानङ्गीकारेण च पूर्वपक्षाणां परमेश्वरप्रतिक्षेपपर्यन्तत्वं तत्र परमेश्वरसद्भावे <quote>‘पत्या-
दिशब्देभ्य’</quote> इत्यव्यवहितसूत्रप्रदर्शितसाधकबाधकत्वशङ्कास्पदानां <quote>‘महतः पर’</quote><quote>‘मजामेकां’</quote> ‘य-
<!-- APPAYYA !-->
णप्रदत्वादिप्रतिपादकात् <quote>‘प्राणस्य प्राण’</quote>मित्यादिवाक्यशेषादित्यर्थः ।।</p>
<p><pratika>सू ।। ज्योतिषैतेषामसत्यन्ने ।। १४ ।। एकेषां</pratika>=काण्वादीनाम् । <pratika>अन्ने</pratika>=अन्नाख्यभगवद्रूपे । <pratika>असति</pratika>=अनुक्तेऽपि ।
<pratika>ज्योतिषा</pratika>=तदाख्यभगवद्रूपेण पञ्चत्वसंख्यापूर्तिर्ज्ञातव्येत्यर्थः ।।</p>
<head>इत्यानन्दतीर्थमते सङ्ख्योपसंग्रहाधिकरणम् ।। ३ ।।</head>
<head>अथ कारणत्वाधिकरणम् ।। ४ ।।</head>
<p><pratika>सू ।। कारणत्वेन चाकाशादिषु यथाव्यपदिष्टोक्तेः ।। १५ ।।</pratika> अस्य <quote>‘आत्मन आकाशस्संभूतः, आकाशाद्वायुः’</quote>
इत्यादिवाक्यं विषयः । एवं ब्रह्मणः स्वाधारत्वसंभवेऽपि स्वकार्यतत्कार्यत्वस्यासंभवात् ब्रह्मकार्यतत्कार्यादिपराणामाकाशवाय्वा-
दिपदानां ब्रह्मवाचित्वायोगात्समन्वयो न सिद्ध्यति इति पूर्वपक्षः । यथा तत्रात्मशब्देन ब्रह्म मूलकारणत्वेनोच्यते एवमाका-
शादिशब्दैः कार्यत्वसहितकारणत्वरूपेणावान्तरकारणत्वेनाप्युच्यते । यावन्ति नियम्यवस्तूनि तावन्ति तेषु नियामकानि
ब्रह्मणो रूपाणि इति मूलकारणादाकाशगततद्रूपाभिव्यक्तिस्ततो वायुगततद्रूपाभिव्यक्तिरित्यादिक्रमेण व्यंग्यव्यंजकभावरूपका-
र्य कारणभावसंभवात् नात्र कश्चित्समन्वये विरोध इति सिद्धान्तः । <pratika>सूत्रार्थस्तु</pratika>,<quote>‘आत्मन आकाशस्संभूत’</quote>इत्यादौ कार्यत्वे
सति कारणत्वरूपावान्तरकारणवाचकाकाशादिशब्दैराकाशादिषु स्थितो विष्णुरेव <pratika>कारणत्वेन</pratika> चशब्दात्कार्यत्वेन चोच्यते । न
भूतम् । कुतः । <pratika>यथाव्यपदिष्टोक्तेः</pratika>=<quote>‘स योऽतोऽश्रुत’</quote>इत्यादौ विष्णुः <pratika>यथा</pratika>=यादृशेनाविदितत्वादिरूपेण व्यपदिष्टः उक्तः
तद्रूपयुक्तस्यैवाकाशादिषु <quote>‘यमाकाशो न वेदे’</quote>त्यादिवाक्येनोक्तत्वादित्यर्थः । <quote>‘<pratika>समाकर्षात्</pratika>’</quote> इत्यादिकं <quote>‘प्रकृतिश्च प्रतिज्ञे’</quote>ति सूत्रा-
वधिकं सूत्राष्टकमेकाधिकरणतया योजितमित्यस्मिन्मतेऽस्ति मतान्तराद्वैलक्षण्यम् ।।</p>
<head>इत्यानन्दतीर्थमते कारणत्वाधिकरणम् ।। ४ ।।</head>
