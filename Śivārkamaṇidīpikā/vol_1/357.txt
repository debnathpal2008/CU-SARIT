<pb n="357"/>
त्वादीनामस्मिन्नेवोपपत्तेः ।।
यदुक्तमक्ष्यन्तःस्थितिरीश्वरस्य न श्रुतेति तत्राह---
<sutra>।। सू ।। स्थानादिव्यपदेशाच्च ।। १४ ।।</sutra>
<quote>‘यश्चक्षुषि तिष्ठन् चक्षुषोऽन्तरो यं चक्षुर्न वेद यस्य चक्षुः शरीरं यश्चक्षुरन्तरो
यमयति एष न आत्माऽन्तर्याम्यमृतः’</quote> <ref>(बृह॰ ५.७.)</ref> इत्यादिश्रुत्या चक्षुःस्थिति-
नियमनादिकमीश्वरस्य व्यपदिश्यते । अतः पर एवायमीश्वरः ।।
<!-- APPAYYA !-->
तत्रेतिशब्दो नार्थविवक्षां वारयति यथा—<quote>‘इति ह स्मोपाध्यायः कथयति ।’</quote> तस्मादिहामृतत्वा-
दीनामाचार्यवचनसम्बन्धस्य प्रतिपाद्यत्वात् इतिशब्दो <quote>‘मनो ब्रह्मे’</quote>त्यादाविव नार्थविवक्षाया
वारकः । स्वाभाविकं चामृतत्वादिकं जीवस्य न सम्भवति प्रतिबिम्बस्य तु कथमपि न सम्भ-
वति । अतोऽमृतत्वादिकं परमेश्वर एवोपपद्यते । अतो ब्रह्मश्रुत्यमृतत्वाभयत्वसंयद्वामत्ववा-
मनीत्वभामनीत्वलिङ्गैर्बहुभि<quote>‘रेतद्ब्रह्मे’</quote>त्यादिवाक्यापादितसम्बन्धैरक्षिपुरुषस्य ब्रह्मत्वनिश्चये
सत्यक्ष्याधारत्वमेकमौपचारिकं नेतव्यम् । उपक्रमस्थैकप्रमाणापेक्षयोपरितनानेकप्रमाणानां ब-
लवत्त्वस्य पूर्वं निर्णीतत्वादिति भावः ।। अक्ष्याधारत्वमौपचारिकमपि परमेश्वरे न प्रसिद्धमस्ति
इति शङ्कोत्तरत्वेनोत्तरसूत्रमवतारयति—<pratika>यदुक्तमिति ।। सू ।।</pratika> स्थानादिव्यपदेशाच्च ।। १४ ।।
अन्तर्यामिब्राह्मणे तिष्ठन्नित्यवस्थानवाचकशब्दस्यापि श्रूयमाणत्वात् ब्रह्मणः स्वमहिमप्रतिष्ठ-
स्याप्यौपचारिकमक्ष्याधारत्वं विवक्षितमिति गम्यते । इह दृश्यत इत्युपासनाकाले वर्तमानत्व-
व्यपदेशादपि तस्य तद्विवक्षितमिति गम्यते । न हि रूपग्रहणकालबिम्बसन्निधानकालयोरि-
वोपासनाकाले जीवप्रतिबिम्बयोरक्षिस्थितिस्सम्भवति । ननु, <quote>‘नेत्रस्थं जाग्रतं विद्यात्कण्ठे स्वप्नं
विनिर्दिशेत् । सुषुप्तौ हृदयस्थं तु तुरीयं मुर्धनि स्थित’</quote>मिति जागरदशायां सर्वस्यापि जीवस्या-
क्षिस्थत्वश्रवणात् उपासनाकालेऽक्ष्यभिमुखबिम्बसन्निधापनसम्भवाच्च तत्काले तयोरक्षिस्थि-
तिस्सम्भवतीति चेन्न । <quote>‘तुरीयं मूर्धनी’</quote>त्युपासनाकाले तु तुरीयशब्दोक्तजीवस्य मूर्धनि स्थि-
तिश्रवणेन नासाग्रन्यस्तदृष्टिके तस्मिन्काले बिम्बसन्निधापनकल्पनागौरवाभ्युपगमेऽपि प्रति-
बिम्बोदयानुपपत्त्या च तदसम्भवात् । तस्मात्तन्नियन्तुः परमेश्वरस्य नियमनार्थमुपासनाका-
लेऽप्यक्षिणि सन्निधानमस्तीति स एवेहाक्ष्याधारोऽस्त्विति तदेव तस्यौपचारिकमक्ष्याधारत्वमिह
विवक्षितमित्यभ्युपगन्तव्यम् । न चाक्ष्यभिमानिन आदित्यजीवस्याप्युपासनाकालसाधारणी
तत्र स्थितिरस्तीति स एवेहाक्ष्याधारोऽस्त्विति शङ्क्यम् । <quote>‘रश्मिभिरेषोऽस्मिन्प्रतिष्ठित’</quote>इति श्रुते-
स्तत्परिग्रहेऽप्यक्ष्याधारत्वस्यौपचारिकत्वानपायेन तं परिगृह्य ब्रह्मश्रुत्याद्युपेक्षणायोगात् ।
तदेतत्सर्वमभिप्रेत्य सूत्रे <quote>‘स्थानादी’</quote>त्यादिग्रहणमपि कृतमिति मत्वा भाष्ये तद्विवरणार्थं
<quote>‘नियमनादिक’</quote>मित्युक्तम् । तत्रादिशब्देन तु <quote>‘य एषोऽन्तरक्षिणी’</quote>ति श्रुतिमपि प्रागितिशब्देन
प्रकारवाचिना सङ्गृहीतामभिप्रेत्य तत्प्रतिपाद्यस्याक्ष्याधारस्य परमेश्वरत्वसाधकं सार्वात्म्या-
दिकं सङ्गृहीतम् । न ह्यादित्यजीवस्य ऋक्सामाद्यात्मकत्वं मुख्यं सम्भवति यदि तस्या-
