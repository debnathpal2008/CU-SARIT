<pb n="460"/>
तस्माद्ब्रह्मविद्यायामधिकारिणो देवाः ।।
<!-- APPAYYA !-->
पृष्ठ्यः षडहो महाव्रतं पृष्ठ्यः षडहस्त्रयस्त्रिंशारम्भणोऽतिरात्रः य एताभिर्वै देवताभि ......स्थं
देवत्वं गच्छन्ति य एतामुपयन्ती’</quote>ति । अत्र देवत्वप्राप्त्यर्थव्रतविध्यन्यथानुपपत्त्या देवानां चेतन-
त्वविग्रहवत्त्वसिद्धिः । सामविधिब्राह्मणे......“मयि वर्च’ इत्यन्तेन कल्पेन चत्वारि वर्षाणि
प्रयुञ्चानस्त्रयाणां लोकानामाधिपत्यं गच्छती’ति श्रूयते । त्रैलोक्याधिपत्यमिन्द्रत्वमेव । तस्यैव
त्रैलोक्याधिपतित्वेन प्रसिद्धेः । तथा तत्रैव ब्राह्मणे देवतावशीकरणफलकास्सामविशेषप्रयो-
गाः श्रूयन्ते । <quote>‘यः कामयेत....यमित्येकरात्रं क्षुरसंयुक्तस्तिष्ठेत्सुतासो मधुमत्तमा इति वर्गाः ।
एतेषामेकमनेकंवा सर्वाणि वा प्रयुञ्जानः एकरात्रेण कुटुम्बिनमासादयति द्विरात्रेण राजोपजी-
विनं, त्रिरात्रेण राजानं, चतूरात्रेण ग्रामं, पञ्चरात्रेण नगरं षड्रात्रेण जनपदं, सप्तरात्रेणासुरान-
ष्टरात्रेण पितृपिशाचान्नवरात्रेण यक्षान्दशरात्रेण गन्धर्वाप्सरसोऽर्धमासेन वैश्रवणं मासेनेन्द्रं
चतुर्भिः प्रजापतिं संवत्सरेण..........त्रिजगत्सर्वं हास्य गुणि भवती’</quote>ति । अत्र दे-
वताद्यभावे वशीकरणस्य फलत्वानुपपत्तेर्देवतानां सिद्धिः । तथा तैत्तिरीयाणां.........धे
विश्वसृजामयनकर्तृत्वेन काश्चिद्देवता अनुक्रम्य तत्फलविधिः श्रूयते । <quote>‘ब्रह्मणः सायुज्यं सलो-
कतां यन्ति। एतासामेव देवतानांसायुज्यम् । सार्ष्टिताँ्/?/समानलोकतां यन्ति । यएतदुपयन्तीति’</quote>
सालोक्यं तत्तल्लोकावाप्तिः सार्ष्टितत्तद्देवतानां यावन्ति भोग्यवस्तूनि तावतां प्राप्तिस्सायुज्यं
तत्तद्देवतानां गीतनृत्तादिषु भोग्यस्तुतिषु सङ्गीतशास्त्रादिप्रावीण्येन यावान्भोगस्तावत्प्राप्तिरि-
ति भेदः । अत्र देवतासायुज्यादिफलान्यथानुपपत्त्या देवतासिद्धिः । तथा छन्दोगोपनिषदि
मधुविद्यायां श्रूयते <quote>‘एतदेवममृतं वेद वसूनामेवैको भूत्वाग्निनैव मुखेनैतदेवामृतं दृष्ट्वा तृप्यती’
त्यादि । अत्र देवमधुरूपादित्यमण्डलगतलोहितादिरूपात्मकामृतपञ्चकोपासकानां वसुरुद्रा-
दित्यमरुत्साध्यगणान्तर्भावप्राप्तिः फलत्वेन श्रूयते’</quote> तद्वस्वादिदेवतासद्भावं विनानुपपन्नमिति
तदन्यथानुपपत्त्यैव वस्वादिदेवतासिद्धिः । एवं विध्यन्यथानुपपत्त्यैव सामान्यतो देवानां वि-
शिष्येन्द्रादीनां च सिद्धौ तेषां सङ्ख्याविशेषरूपायुष्यभोगभूबलादिविशेषाकाङ्क्षायां तत्तदर्थ-
वादाः प्रवर्तन्ते । तथा च यथा स्रक्चन्दनवनिताहिमोष्णादिषु सुखजनकत्वदशायां स्वर्गश-
ब्दप्रयोगस्य तदजनकत्वदशायां तत्प्रयोगाभावस्य च दर्शनेनान्वयव्यतिरेकाभ्यां सुखवाचक-
त्वेनावधारितस्य स्वर्गशब्दस्य अग्निष्टोमादिवाक्येषु फलनिर्देशकतया श्रवणे सति ज्योतिष्टो-
मादिजन्यं सुखं कीदृशमित्याकाङ्क्षायां <quote>‘यन्न दुःखेन सम्भिन्न’</quote> मित्यादिवाक्यशेषात् यत्र लौकि-
कसुखे स्वर्गशब्दस्य शक्तिग्रहः तद्विलक्षणसुखे शक्तिग्राहकात्‌ज्योतिष्टोमादिवाक्यगतस्यस्वर्गश-
ब्दस्य तथाभूतसुखविशेष एवार्थ इति निर्णीते सति प्राचीनलौकिकसुखवाचकत्व निर्णयो बाध्यते-
ऐहिकसुखेषु प्रयोगो लाक्षणिक इत्येवं निश्चीयते।एवमिहापि देवतावाचिनां शब्दानां ज्योतिर्मण्ड-
लादिषु शक्तिग्रहे प्रयोगे च सत्यपि यागविधीनामन्यथानुपपत्त्या विध्याकाङ्क्षिततत्तद्देवतारूप-
विशेषादिसमर्पकमन्त्रार्थवादादिसहितया विग्रहवद्देवतापरत्वनिर्णये सति प्राचीनस्तेषां ज्योतिरा।
दिषु शक्तिग्रहश्च बाध्यते । तेषु प्रयोगो लाक्षणिक इत्येव कल्प्यते । दृष्टं च नयनगोलकादिषु प्रयु-
ज्यमानानां नेत्रनयनलोचनादिशब्दानां श्रुत्याद्यनुरोधेन तदन्तर्वर्त्यतीन्द्रियनयनादिवाचकत्व-
सिद्धौ गोलका........................................................................................
..........................................................................................................
