<pb n="558"/>
कार्यनिष्पत्तेः, कुलालस्य मृत्पिण्डादन्यत्वेऽपि घटनिष्वत्तिदर्शनात्, ततो ब्रह्म
निमित्तमेव, न तूपादानमपीति ।।
अत्रोच्यते---जगतो निमित्तमुपादानं च ब्रह्मैव । <quote>‘स्तब्धोऽस्युत तमादशम-
प्राक्ष्यो येनाश्रुतं श्रुतं भवत्यमतं मतमविज्ञातं विज्ञातम्’</quote> इति श्रुत्या येनादेष्ट्रा
निमित्तभूतेन विज्ञातेन चिदचिद्रूपं सर्वं जगद्विज्ञातं भवतीत्यादेष्ट्वविज्ञानेन
सर्वविज्ञानप्रतिज्ञानात्, <quote>‘यथैकेन मृत्पिण्डेन विज्ञातेन सर्वमिदं मृण्मयं विज्ञातं
स्यात्’</quote> इति तदुपपादकमृत्पिण्डदृष्टान्तानुपरोधाच्च ब्रह्मणो निमित्तमात्रत्वे
<!-- APPAYYA !-->
पगमस्तावन्न दोषः । <quote>‘यतो वा इमानि भूतानी’</quote>त्यादिपञ्चमी तु कारणसामान्यविषया । <quote>‘जनि-
कर्तुः प्रकृति’</quote> रिति <ref>(पा॰ १.४.३०.)</ref> सूत्रे <quote>‘पुत्रात्प्रमोदो जायते’</quote>इत्यपि वैयाकरणैरुदाहृतत्वेन
प्रकृतिग्रहणस्य कारणसामान्यपरत्वात् । तस्योपादानपरत्वपक्षेऽपि सा हेतुपञ्चमीत्यङ्गीकारो
पपत्तेः । <quote>‘हेतुमनुष्येभ्योऽन्यतरस्यां रूप्य’</quote>इति <ref>(पा॰ ४.३.८१.)</ref> सूत्रे हेतुसामान्येऽपि पञ्चम्य-
स्त्विति वैयाकरणैरेव ज्ञापकस्योपन्यस्तत्वात् । <quote>‘तदैक्षत बहु स्यां प्रजायेये’</quote>ति ब्रह्मणस्स्रक्ष्य-
माणतेजःप्रभृतिरूपेण स्वस्य बहुभवनजननविषयः सङ्कल्पस्तु तेजःप्रभृत्यनुपादानत्वेन ततो
भेदेऽपि स्वकीयत्वप्रयुक्ताभेदोपचारकृतः इत्यन्यत्र श्रुतिशैलीदर्शनेनावसीयते । <quote>‘प्रजायेमहि
उग्रः प्रजाभिः अग्ने यन्मे तनुवा ऊनं तन्म आपृणेत्याह यन्मे प्रजायै पशूनामूनं तन्म
आपूरयेति वावैतदाहे’</quote>त्यादिमन्त्रार्थवादा हि प्रजापशुरूपेण स्वस्यैव जननेन स्वस्यैव प्रजाप-
श्वात्मत्वं चावेदयन्ति । न हि तत्र शरीरावयवद्वारा कथञ्चित्प्रजोपादानत्वकल्पनेऽपि
पशूपादानत्वं कल्पयितुं शक्यम् । तस्माद्यथा पुरुषस्य गवाश्वादयः पशव इति तेषां जननं
तदीयजननत्वेन तेषां वैकल्यं तच्छरीरवैकल्यत्वेन च तत्रोपचरितमित्थं पशुपतेः परमेश्व-
रस्य स्रक्ष्यमाणतेजःप्रभृत्यभिमानिजीवाः पशव इति तेषां जननबहुभावौ तदीयत्वेनोप-
चरितावित्येवावसीयते । <quote>‘सर्वो हि रुद्र’</quote>इत्यादिश्रुतिषु परमेश्वरस्य विश्वात्मत्वप्रतिपादनं
तु व्यापकस्य तत्रतत्र स्थित्वा तत्तन्नियमयतः स्वनियम्यसर्वशरीरकतया सर्वशब्दवाच्यत्वा-
दुपपद्यते । <quote>‘तदात्मानं स्वयमकुरुते’</quote> त्येत <quote>‘द्यदायदा हि धर्मस्य ग्लानिर्भवति भारत । अभ्यु-
त्थानमधर्मस्य तदात्मानं सृजाम्यह’</quote> मितिवदुपपद्यते । <quote>‘ध्यात्वा मुनिर्गच्छति भूतयोनि’</quote>-
मिति योनिशब्दस्तु परमेश्वरस्य सर्वभूताधारत्वादुपपद्यते । न हि योनिशब्दः उपादाननि-
यतः । <quote>‘योनिष्ट इन्द्र निषदे अकारी’</quote>ति स्थानेऽपि तत्प्रयोगदर्शनादिति । पूर्वपक्षमुपसंहरति-
तत इति । सूत्रगतं प्रकृतिपदं चकारं च व्याचक्षाणः सिद्धान्तप्रतिज्ञा दर्शयति---<pratika>उच्यते
निमित्तमिति</pratika> । <quote>‘प्रतिज्ञादृष्टान्तानुपरोधा’</quote> दिति हेतुं विवृणोति&mdash;<pratika>तमादेशमित्यादिना</pratika> ।
ननु प्राधान्याभिप्रायं सर्वविज्ञानप्रतिज्ञानमौपचारिकमित्याशङ्क्याह&mdash;<pratika>ब्रह्मण इति</pratika> । ब्रह्मणो
निमित्तत्वमात्रेऽभ्युपगम्यमाने तद्विज्ञानेन सकलप्रपञ्चविज्ञानमुच्यमानमौपचारिकं स्यात् । न
चेष्टापत्तिः । श्रुतिसन्दर्भविरोधापत्तेः । एवं हि तत्रोपाख्यायते । उद्दालको महर्षिः स्वपुत्रं
श्वेतकेतुं स्वनियोगाद्‌द्वादशवर्षाणि गुरुकुले स्थित्वा सर्वान्वेदानधीत्य प्रतिनिवृत्तं वैदुष्य-
गर्वेण स्तब्धमविनीतोऽयमप्राप्तब्रह्मविद्य इति निश्चित्य तं विनीतं ब्रह्मविदं च कर्तुं <quote>‘यन्नु
सोम्येदं महामना अनूचानमानी स्तब्धोऽस्युत तमादेशमप्राक्ष्यो येनाश्रुतं श्रुतं भवत्यमतं
