<pb n="230"/>
<quote>‘तत्प्रतिष्ठे’</quote> त्युच्यते । तदभेदादानन्दमयस्य ब्रह्मत्वव्यपदेश इति । सर्वथा-
नन्दमयः परमेश्वर इति सिद्धम् ।। ।। इत्यानन्दमयाधिकरणम् ।। ६ ।।
अथ इतरानुपपत्त्यधिकरणम् ।। ७ ।।
ब्रह्मणः परमशिवस्य समन्वयसिद्धं जगत्कारणत्वादिकं लक्षणं प्रधानजीव
योर्न व्यभिचरतीति स्थापितम् । अतः परं कथं जीवसमष्टिरूपस्य हिरण्यगर्भस्य
जगत्कारणत्वादिकं श्रूयत इत्यत आह---
<sutra>।। सू॰ ।। नेतरोऽनुपपत्तेः ।। १७ ।।</sutra>
<!-- APPAYYA !-->
द्भावेन ब्रह्मानन्दमययोः भेदप्रतीतिरस्तीति चेन्न । एकस्यैव विकारानवच्छेदतदवच्छेदाभ्या-
मौपाधिकभेदसत्त्वेन तत एव प्रियमोदादीनां दक्षिणोत्तरपक्षत्वादिकल्पनवत् पुच्छतद्वद्भा-
वकल्पनस्याप्युपपत्तेः । एवं चान्नमयाद्युपासनापि <quote>‘येऽन्नं ब्रह्मोपासत’</quote> इत्यादिवाक्यशेषानुसा-
रेण तत्तदवच्छिन्नब्रह्मोपासने चतुर्मुखाद्यवच्छिन्नब्रह्मोपासनया तत्तल्लोकप्राप्तिपूर्वक<quote>‘मानन्दं
ब्रह्मणो विद्वान्न बिभेति कुतश्चने’</quote>ति मन्त्रोक्तमुक्तिप्राप्तिरित्येतदप्युपपद्यते इति । सूत्राण्यप्य-
स्मिन्नर्थे निगदव्याख्यानानि । ननूपन्यस्तमतत्रयमध्ये किं मतं ग्राह्यमित्याकाङ्क्षायामाह—<pratika>स-
र्वथेति</pratika> ।। यद्यानन्दमयः साक्षात्परं ब्रह्म यदि वा तदीया चिच्छक्तिः यदि वा सदाशिवेऽभि-
व्यक्तं परं ब्रह्म सर्वथाप्यानन्दमयो न जीवः । किं तु परमेश्वर इत्यतिव्याप्तिनिरासादधिक-
रणप्रयोजनसिद्धिरविशिष्टेति किं तत्र विशेषविचारेणेत्यभिप्रायः ।।
<head>।। इत्यानन्दमयाधिकरणम् ।। ६ ।।</head>
<head>अथ इतरानुपपत्त्यधिकरणम्— ।। ७ ।।</head>
<p>मा भूद्व्यष्टिजीवे ब्रह्मलक्षणस्यातिव्याप्तिः । सकलशरीराभिमानितया समष्टिजीवरूपे
हिरण्यगर्भे तु स्यात् । <quote>‘अम्भस्यपार’</quote> इति परमात्मसूक्तोपक्रमोपसंहारमध्यपरामर्शावगमि-
तायास्तस्य जगत्कारणतायाः प्रत्याख्यातुमशक्यत्वादिति शङ्कानिराकरणार्थत्वेन प्रत्युदाहर-
णसङ्गत्योत्तराधिकरणमवतारयति—ब्रह्मण इति ।। सू॰ ।। नेतरोऽनुपपत्तेः ।। १७ ।।</p>
<!-- APPAYYA !-->
<head>नयमणिमालायामथानन्दमयाधिकरणम् ।। ६ ।।</head>
<sutra>सू॰ ।। आनन्दमयोऽभ्यासात् ।। १३ ।। विकारशब्दान्नेति चेन्न प्राचुर्यात् ।। १४ ।। तद्धेतुव्यपदेशाच्च
।। १५ ।। मान्त्रवर्णिकमेव च गीयते ।। १६ ।।</sutra>
<lg><l>आकाशादेः कारणमानन्दमयस्तु जीवः स्यात् । यदयं ब्रह्मविकारो ब्रह्माधारश्च शोध्यश्च ।। ११ ।।</l></lg>
<lg><l>निरतिशयानन्दयुते ब्रह्मैव प्रचुरता तु मयडर्थः । पुच्छं ब्रह्म प्रणवः शुद्धिश्च तिरोध्यपगमो विधुवत् ।। १२ ।।</l></lg>
<lg><l>सैषानन्दस्य वाक्ये निरतिशयदशाबन्धुरानन्दसिन्धुर्वर्ण्यस्साधारणो नन्वकमिहतमहाश्रोत्रियस्यापि मैवम् ।</l>
<l>भोग्यत्वेनास्य साधारण इति भणितो नाश्रयत्वेन तेन ब्रह्मासाधारणोऽसौ खलु सकलमयी ब्रह्मणो दिव्यशक्तिः ।। १३ ।।</l></lg>
<lg><l>यः खलु परमात्मांशो निरूपितोऽग्रे जगत्प्रकृतिः । यस्यानन्दं ब्रह्मण इत्यादौ ब्रह्मधर्मताम्नाता ।। १४ ।।</l></lg>
<lg><l>केचित्तत्राचार्याः परमे व्योम्नि प्रतिष्ठितत्वोक्तेः । शक्त्या तया त्वभेदाच्छक्तिमतो.......त्तस्य ।। १५ ।।</l></lg>
<lg><l>आनन्दो ब्रह्मेति श्रवणं सूत्रं च युक्तमित्याहुः । .............................. ।। १६ ।।</l></lg>
<lg><l>अन्ये त्वन्नमयाद्याः कारणपुरुषाः ...... । संसारादुत्क्रान्तैर्विमुच्यमानैः क्रमप्राप्याः ।। १७ ।।</l></lg>
<lg><l>द्रुहिणाच्युतरुद्रेश्वरसदाशिवाख्या न ते शरीराद्याः । आनन्दमयो ब्रह्मेत्यविप्रकर्षात्तु सूत्रमित्याहुः ।। १८ ।।</l></lg>
<head>इत्यानन्दमयाधिकरणम् ।। ६ ।।</head>
