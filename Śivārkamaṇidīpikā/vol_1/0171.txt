<pb n="171"/>
शब्दस्य प्रामाण्यम् । किं च कार्यविशेषत्वाज्जगतः कर्तृविशेषस्य ब्रह्मणोऽनुमा-
<!-- APPAYYA !-->
प्रयोगान्तरेषु गवादिपदशक्तिग्रहेऽनुपयोगाच्च । गवानयनकार्यताज्ञाने च <quote>‘गामानये’</quote>ति शब्द-
विशेषस्यैव कारणत्वग्रहणं स्यात् । न शब्दसामान्यस्य । न च निरर्थकवर्णसमुदायसाधारणस्य
शब्दत्वसामान्यस्य कार्यताज्ञानमात्रेऽपि कारणत्वग्रहो युक्तः । न वा तद्व्यावृत्तस्य पदसमुदाय-
रूपवाक्यत्वस्याद्यव्यवहारसमयेऽवधारणमस्ति । तस्माद्यद्यपि प्रवृत्तिसामान्यानुमितकार्य-
ताज्ञानसामान्ये कार्यताज्ञानत्वपुरस्कारेणापि गामानयेतिशब्दस्य कारणत्वं गृह्येत तथापि
प्रत्यक्षेण कारणताग्रहे तत्सहकार्यन्वयव्यतिरेकपरिचायकतया कारणतावच्छेदकग्रहापेक्षाव-
त्प्रमाणान्तरेण कारणताग्रहे तदपेक्षाया अभावात्कार्यताज्ञानत्वसामानाधिकरण्येन गामानयेति
शब्दगतयत्किञ्चिद्धर्मसामानाधिकरण्येन च कार्यकारणभावग्रहो भवेत् । (न १तु तत्तदवच्छि-
न्नकार्यकारणभावग्रहः।) न ह्यागमेन स्वर्ग स्वर्गत्वपुरस्कारेण ज्योतिष्टोमकार्यत्वग्रहस्तदवच्छि-
न्नकार्यत्वविषयः । दानादिजन्यस्वर्गे व्यभिचारेण स्वर्गत्वस्य ज्योतिष्टोमकार्यतानवच्छेदकत्वा-
त् । किं तु तत्समानाधिकरणकार्यत्वविषयः। एवं चावापोद्वापयुक्तप्रयोगान्तरेष्वा<quote>‘नय बधाने’</quote>-
त्यादिपदानां कार्ये शक्तिग्रहे सति शब्दानां कार्यताज्ञानजनकत्वस्य गवादिज्ञानजनकत्वस्येव
तद्वाचकपदसमभिव्याहारप्रयुक्तत्वावसायात् केवलसिद्धार्थपरवाक्यप्रयोगदर्शनाच्च कार्यवा-
चिपदसमभिव्याहृतवाक्यत्वं प्रवृत्त्युपयोगिकार्यताज्ञानजनकतावच्छेदकमवधार्यत इति न
कथञ्चिदपि सिद्धार्थपरवाक्येषु कार्यवाचिपदाध्याहारप्रसक्तिः । तस्माद्व्य‍ुत्पत्तिग्रहस्य कार्यवि-
षयत्वासिद्धेर्वेदान्तानां ब्रह्मणि प्रामाण्यस्य न काचित्क्षतिरित्यस्वरसादाह---<pratika>किंचेति</pratika> । ननु,
पूर्वाधिकरणे जगत्कर्तुरनुमानतः प्राप्तिर्निराकृता । सत्यम् । अयुक्तं तन्निराकरणम् । <quote>‘अन्नेन
सोम्य शुङ्गेने’</quote>त्यादिवेदान्तवाक्यप्रदर्शितानुमानप्रामाण्यस्य वेदान्तप्रामाण्यवादिभिरप्यवश्यं
समर्थनीयत्वात् । न च यथाकथंचिदू/?/युक्त्युपन्यासात्मकं तद्वाक्यमिति वाच्यम् । शास्त्रदर्शि-
तयुक्तेराभासत्वे शास्त्रस्यैवाप्रामाण्यप्रसङ्गात् । ईश्वरमनङ्गीकुर्वन्तं साङ्ख्यं प्रति <quote>‘रचनानुपप-
त्तेश्च नानुमान’</quote><ref>(ब्र॰ २-२-१ सू.)</ref> मित्यधिकरणे तस्मिन्ननुमानं प्रमाणमुपन्यस्यतः सूत्रकार-
स्यानाप्तत्वप्रसङ्गाच्च । न चेश्वरानुमानस्य सद्युक्तित्वेऽपि वेदान्ततात्पर्यग्राहकषड्विधलिङ्गान्तर्ग-
तत्वादीश्वरस्य तद्विषयत्वेन वेदान्तानां तत्र प्रामाण्यं न हीयत इति शङ्कनीयम् । येन केना-
प्यन्येन प्राप्तेऽर्थे शास्त्रप्रामाण्यायोगात् । अन्यथा <quote>‘अग्निर्हिमस्य भेषज’</quote>मित्यादिश्रुत्यर्थविषयं
प्रत्यक्षं तत्तात्पर्यग्राहकमिति प्रत्यक्षविषयेऽप्यर्थे शास्त्रप्रमाण्यप्रसङ्गादिति पूर्वपक्षी मन्यते ।
ननु, तर्कमार्गेणासद्युक्तेरपि युक्तत्वेनोपन्यासः श्रुतितात्पर्यनिर्णयार्थमुपपत्तिरूपलिङ्गं भवत्ये-
व । यथा शास्त्रान्तरदृष्ट्या दोषस्य <quote>‘ब्रह्मवादिनो वदन्ति स त्वं यजेन यो यज्ञस्यार्त्या वसी-
यान्त्स्या’</quote>दिति । <quote>‘आपः स्वभावतो मेध्याः किं पुनर्वह्निसंयुताः । तस्मात्प्रयत्नतः कुर्यात्स्नान-
मुष्णेन वारिणा ।।’</quote> इत्याद्यर्थवादेषु गुणत्वेन कीर्तनं विधेयप्रशंसार्थं गुणकथनं भवति । दृश्य-
ते चाप्यन्यत्राप्ययुक्तेर्युक्तित्वेनोपन्यासः । <quote>‘तद्यद्यस्मिन्सर्पिर्वोदकं वा सिञ्चिति वर्त्मन्येन ग-
च्छती’</quote>ति । अत्र हि <quote>‘य एषोऽक्ष्णि पुरुषो दृश्यत’</quote> इत्यक्ष्णि परमेश्वरस्य स्थितिमुक्त्वा अक्ष्णः
परमेश्वरस्थानत्वादेव तस्यापि परमेश्वरवत् निर्लेपत्वं दृश्यत इति परमेश्वरस्थानत्वे निर्लेपत्वं
<note>(१) एतद्रेखाङ्कितं वाक्यं क्वचिन्न दृश्यते ।</note>
