<pb n="383"/>
पुनरत्र जीवप्रधानयोरनुपपत्तिमाह---
<sutra>।। सू॰ ।। विशेषणभेदव्यपदेशाभ्यां च नेतरौ ।। २३ ।।</sutra>
अत्रैकविज्ञानेन सर्वविज्ञानं प्रतिज्ञायते <quote>‘कस्मिन्नु भगवो विज्ञाते सर्वमिदं
विज्ञातं भवति’</quote> <ref>(मुण्ड॰ १.१.)</ref> इति । तच्चान्यच्चैवंरूपं विशेषणम् । तद्व्यपदेशाच्च न
<!-- APPAYYA !-->
पृथिव्यादिनियामकेन शरीरेण पृथिव्यादिषु परमेश्वरस्य दृश्यत्वं स्पृश्यत्वं च प्रसज्येतेति श-
ङ्कावारणार्थमेव खल्वदृश्यमग्राह्यमित्युच्यते । रूपस्पर्शहीने स्वरूपे दर्शनादिप्रसक्त्यभावेन
तत्रादृश्यत्वाग्राह्यत्वयोरवक्तव्यत्वात् । श्रुतोपपत्त्यर्थं पृथिव्यादिनियामकशरीरस्यास्मदादि-
दर्शनाद्ययोग्यत्वादि कल्पनीयम् । अपाणिपादादिश्रवणमपि दर्शनादियोग्यपाणिपादाद्यभा-
वाभिप्रायमित्युपपत्तिः सूचिता भवति । नन्वधिकरणान्तरेषु सूत्रे पादसङ्गतिसूचनार्थं विशेष-
णं नास्ति किमर्थमस्मिन्नधिकरणे तत्कृतम् । उच्यते । पूर्वपक्षे स्पष्टानां ब्रह्मश्रुतिलिङ्गवाक्या-
नामक्षरात्परेऽन्वयोऽभिमतः । तेन स्पष्टास्पष्टब्रह्मलिङ्गवाक्यचिन्तनार्थे तृतीयपाद एवास्या-
धिकरणस्य सङ्गतिः न द्वितीयपाद इति शङ्कोन्मिषति तन्निराकरणाय द्वितीयपादेऽप्यस्य
सङ्गतिसूचनार्थं तद्विशेषणं कृतम् । तेनोभयत्र सङ्गतमप्येतदधिकरणमुभयत्र न प्रवर्तनीय-
मित्येकत्र प्रवर्तनीयं सत्प्रथमातिक्रमे कारणाभावादत्रैव प्रवर्तितमिति सङ्गतिरुपपादिता भव-
ति । स्यादेतत् । <quote>‘यथा सुदीप्ता’</quote>दितिमन्त्रोक्तमक्षरं तावद्भ‍ूतयोन्यक्षरमिति सम्प्रतिपन्नम् । अत-
स्तदनन्तरमन्त्रे ब्रह्मगतपरत्वावधितया नर्दिष्टमक्षरमपि तदेवेत्येतदप्रत्याख्येयम् । तथा च
भूतयोन्यक्षरस्य ब्रह्मपरत्वासिद्धौ तत्प्रधानं जीवो वेत्येवाङ्गीकर्तव्यमिति तदनुसारेण यथोर्ण-
नाभिरित्यादिकं प्रधाने जीवे वा यथाकथञ्चिद्योजनीयमित्याशङ्कानिराकरणार्थं तस्य प्रधानत्व-
जीवत्वपक्षयोरनुपपत्त्यन्तरप्रदर्शनपरत्वेनोत्तरसूत्रमवतारयति—<pratika>पनरिति</pratika> <pratika>।। सू॰ ।। विशेषणभे-
दव्यपदेशाभ्यां च नेतरौ ।। २३ ।।</pratika> <quote>‘न च स्मार्त’</quote>मिति पूर्वाधिकरणसूत्रे प्रकृतौ प्रधान-
शारीरावितरशब्देन परामृश्येते । तत्र प्रधानपक्षनिराकरणार्थतया वेशेषणव्यपदेशं व्याचष्टे
—<pratika>अत्रेति । तच्चान्यच्चेति ।</pratika> तत्सामान्यतः प्रतिपाद्यविशेषणत्वेन श्रुतं सर्वविज्ञानप्रतिज्ञादिकम्
अन्यच्चाक्षरात्परस्य पुरुषस्य साक्षाद्विशेषणत्वेन श्रुतम् एवंरूपं प्रधानव्यावर्तनक्षममिह सूत्रे
विशेषणशब्देनोक्तमित्यर्थः । <quote>‘स बाह्याभ्यन्तर’</quote> इत्यत्र <quote>‘स’</quote>इति पुरुषविशेषणं <quote>‘यथा सुदीप्ता’</quote>
दितिमन्त्रप्रकृतभूतयोन्यक्षरपरामर्शि साक्षादक्षरात्परस्य विशेषणम् । न च बाह्याभ्यन्तर-
सहित इत्यर्थकं तदेकपदत्वेन योजनीयम् । वैयर्थ्यात् । बाह्याभ्यन्तर इति सर्वगतत्वोक्त्यैव
बाह्याभ्यन्तरसकलवस्तुसंसर्गसिद्धेः । भिन्नपदत्वे च अक्षरात्परतः पुरुष एव प्रकृतभूतयोन्यक्षरं
न तु परत्वावधिभूतमक्षरमिति प्रत्यायनेन सार्थकत्वात् । एवं च भूतयोन्यक्षरपरामर्शितत्प-
दसामानाधिकरण्येनाक्षरात्परतइत्यतः प्राचीनेन <quote>‘येनाक्षर’</quote>मित्यक्षरपुरुषपदसामानाधिकर-
ण्यानुगृहीतेनाक्षरात्परतः पुरुषो भूतयोन्यक्षरमिति स्थिते तदवरतया ततो भेदेन व्यपदिश्य-
मानमक्षरं प्रधानमिति न तद्भ‍ूतयोन्यक्षरमिति सिद्ध्यतीति भावः । <quote>‘अक्षरात्परत’</quote> इति पूर्व-
पक्ष्युक्तरीत्या न समानाधिकरणे पञ्चम्यौ । कारणस्य कार्यवर्गापेक्षया पूर्ववर्तित्वादिरूपस्य
परत्वस्य प्रसिद्धत्वात् । किं तु व्यधिकरणे । तेन प्रधानात्परो जीवो लभ्यत इति तदपेक्षया
