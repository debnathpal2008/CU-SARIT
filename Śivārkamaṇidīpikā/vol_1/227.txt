<pb n="227"/>
कार्यमिदं जगत् ।। न कार्यं नापि करणमीश्वरस्येति सूरयः ।। सैषा माहेश्वरी गौरी मम श-
क्तिर्निरञ्जना । शान्ता सत्या परानन्दः परं पदमिति श्रुतिः । अस्यास्सर्वमिदं जातमत्रैव ल-
यमेष्यति । एषैव सर्वभूतानां गतीनामुत्तमा गति’</quote> रित्यादीनि शैवलैङ्गकौर्मादिवचनानि च प-
ञ्चकृत्यकारित्वप्रतिपादकानि । तानि सर्वाणि विशेषवचनानुसारेण तयोः परस्परापेक्षया
पञ्चकृत्यकारित्वादिविषयाणि । शिवस्य शक्तेर्वा तन्निषेधवचनानि च नैरपेक्ष्येण तन्निषेधपराणी-
ति व्यवस्थापनीयम् । एवं सत्यपि शिवस्य सर्वात्मना स्वातन्त्र्यं शक्तेः शिवमात्रे पारतन्त्र्य-
मित्येतावानस्ति विशेषः । <quote>‘सैका परा च चिद्रूपा शक्तिः प्रसवधर्मिणी । विभज्य बहुधा
विश्वं विदधाति शिवेच्छया । एवमेषा परा शक्तिरीश्वरेच्छानुवर्तिनी । स्थिरं चरं च यद्विश्वं
सृजतीति विनिश्चयः ।।’</quote> इत्यादिवचनप्रामाण्यात् । अत एव ‘शक्तिशिवयोर्ब्रह्मभावे विशेष-
णविशेष्यता । अत एव च तयोः पूजायां विशेषाभावेऽपि पौर्वापर्यं शिवपुराणे विधीयते ।
<quote>‘यथा देवस्य देव्याश्च कुर्यात्स्नानादिकं तथा । न तु कश्चिद्विशेषोऽस्ति तत्र तौ सदृशौ
यतः । प्रथमं देवमुद्दिश्य कुर्यात्स्नानादिकां क्रियाम् । पश्चाद्देव्यै प्रकुर्वीत देवदेवस्य शास-
नात् ।’</quote> इति शिवशक्त्योर्ब्रह्मभावे शिवस्य विशेष्यतया प्राधान्यम् । <quote>‘युजे वां ब्रह्म पूर्व्यं
नमोभिर्विश्लोका यन्ति पथ्येव सूरेः । शृण्वन्ति विश्वे अमृतस्य पुत्रा आ ये धामानि दि-
व्यानि तस्थुः’</quote>।। इति श्वेताश्वतरमन्त्रे पूर्वविशेषणबलादवसीयते । अस्य ह्ययमर्थः । वां युवयोः
शिवशक्त्योर्मध्ये । पूर्व्यं पूर्वम् स्वार्थे यत्प्रत्ययः । विशेष्यतया प्रधानभूतम् । ब्रह्म शिवरूपम् ।
नमोभिः । युजे युनज्मि । छान्दसो विकरणव्यत्ययः । शिवस्य सर्वनमस्कारपर्यवसानभूमि-
त्वात्तन्नमस्काराङ्कितैः श्लोकैः भजामीत्यर्थः । नमस्कारश्लोका विशेष्यन्ते । सूरेर्विदुषः शिव-
स्वरूपाभिज्ञस्य तज्ज्ञानान्मुक्तिं प्राप्तस्य मम । श्लोकाः वाचिकशिवनमस्कारसन्दर्भरूपाः <quote>‘अहं
श्लोककृ’</quote>दिति मुक्तकृत्यत्वेन श्रुतिप्रसिद्धः । पथ्येव पथि हिताः त्वरितनिर्विकारमार्गगमनाः
सदश्वा इव । वियन्ति निरर्गलप्रवाहतया निर्गच्छन्ति । पथ्यशब्द’त्सुपांसुलु’गिति सूत्रेण जस
आकारादेशः । विश्वे सर्वेऽपि । अमृतस्य शिवस्य <quote>‘एतानि वा अमृतस्य नामधेयानी’</quote>ति श्रुतिप्र-
सिद्धामृतनामधेयस्य । पुत्राः <quote>‘दिव्या बहुरूपाः पुराणा’</quote> इत्यादिश्रुतिप्रसिद्धाः स्कन्दनन्दिके-
श्वरादयः । शृण्वन्ति मम श्लोकानादरेणाकर्णयन्ति । अमृतपुत्रा विशेष्यन्ते । ये दिव्यानि
दिवि भवानि चिदाकाशरूपे नित्यकैलासे स्थितानि धामानि भवनान्यातस्थुः आस्थितवन्त
इति । यद्यप्यत्र द्वयोर्मध्ये पूर्वं ब्रह्मेत्युक्त्या द्वयोरपि प्रत्येकं ब्रह्मता प्रतीयते । भृगुवल्यु-
क्तानन्दवल्लीगताभ्यां जगत्कारणस्यानन्दस्य ब्रह्मत्वब्रह्मधर्मत्वोक्तिभ्यां च तथा प्रतीयते ।
तथापि विशेषणविशेष्यात्मकविशिष्टब्रह्मत्वावलम्बन एव तदेकदेशस्य ब्रह्मत्वव्यवहारः ।
यथा <quote>‘अग्निः पथिकृदग्निर्वैश्वानर’</quote> इत्यादिविशिष्टदेवतात्वावलम्बनः पाथिकृती वैश्वानरे-
ष्टिरित्यादिः तदेकदेशस्य देवतात्वव्यवहारादौपचारिक इत्युपपादनीयम् । <quote>‘ऋतं सत्यं परं
ब्रह्म पुरुषं कृष्णपिङ्गल’</quote>मिति परब्रह्मणः कृष्णपिङ्गलताश्रवणेन शबलस्य ब्रह्मतावगमात् ।
एवं च लक्ष्यब्रह्मशब्दार्थभूतविशिष्टैकदेशे विशेष्य इव विशेषणेऽपि लक्षणस्य वर्तनं नातिव्या-
प्तिः । विशिष्टे लक्ष्ये स्वतो लक्षणाभावेन तदेकदेशगतलक्षणेनैव तस्य लक्षणवत्तायाः समर्थ-
नीयत्वादिति । एवमन्नमयाद्याः शरीरप्राणमनोजीवाः । आनन्दमयस्तु ब्रह्मानन्दरूपा चि-
च्छक्तिरिति केषाञ्चिन्मतमुपन्यस्तम् । इदानीमन्नमयाद्याः पञ्च कारणपुरुषा इत्यन्येषां मतमु-
