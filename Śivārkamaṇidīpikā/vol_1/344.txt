<pb n="344"/>
इति श्रूयते । ततः सर्वभूतानां यत्र संहारस्तत एव सर्वेषामुत्पत्तिरिति अन-
न्तानां तेषां यावत् संहृतिस्तावत् तत्रैवानन्तशक्तौ शिवे स्थितिः इति सर्व-
संहर्ता शिव एव ब्रह्मशब्दाभिधेयः।।यदुक्तं संहारस्य हिंसारूपत्वात् तन्मूलक्रोधा-
द्यनर्थगुणसंबन्धो ब्रह्मणो भवेत् इति, तदविचारवाग्विलासः । क्रोधादिमूलस्य
तमोगुणस्य प्राकृतधर्मत्वात् । <quote>‘उमासहायं परमेश्वरं प्रभुम्’</quote> इत्यारभ्य <quote>‘समस्तसा-
क्षिं तमसः परस्तात्’</quote> (कैव) इति श्रुतिरेव भगवती प्रमाणं परमेश्वरस्य तमसः
<!-- APPAYYA !-->
दक्षिणासङ्ख्यानां तत्तदसाधारणशब्देन निर्देशप्रायपाठस्य बहुलत्वसामान्यशक्त्यैव सहस्त्राधि-
कबहुत्वपर्यवसायिन्यपरिमितशब्द इव चेतनसामान्यशक्त्यैवोपपन्नविशेषप्रयोगे पुरुषशब्दे
त्यागस्यादोषत्वात् । तस्मादुपपन्नमिदमुदाहृतमथर्वशिखावाक्यं परमेश्वरस्य ब्रह्मविष्णुरुद्रादि-
सकलजगन्निमित्तोपादानभावं प्रतिपादयतीति । एवं प्रपञ्चस्याभिन्ननिमित्तत्वोपादानत्वसिद्धौ
तस्य यत्र लयः तत्कृत एव संहारो वाच्य इति <quote>‘यत्प्रयन्त्यभिसंविशन्ती’</quote>तिश्रुत्यालोचनयापि
परमेश्वरस्य सर्वसंहर्तृत्वं सिद्ध्यतीति सूचयन्नेव <quote>‘य इमा विश्वे’</quote>तिमन्त्रोदाहरणेन समर्थितं
तस्य सर्वसंहर्तृत्वमुपसंहरति—<pratika>तत इति</pratika> । ब्रह्मशब्दाभिधेयः शिव एव सर्वसंहर्तेत्यन्वयः ।
उदाहृते मन्त्रे—<quote>‘आशिषे’</quote>ति—<quote>‘वरआविवेशे’</quote>ति विशेषणद्वयमुदाहरिष्यमाणदशाव्ययवचनतात्प-
र्यवचने स्पष्टीभविष्यतीति मत्वा परमेश्वरस्य संहर्तृत्वे पूर्वपक्ष्यापादितं दोषं परिहर्तुमनुभाषते
<pratika>यदुक्तमिति</pratika> । अयमत्र परिहाराभिसन्धिः । द्विविधो निग्रहः अनुग्रहोद्देश्यः तदनुद्देश्यश्च ।
आद्यस्त्रिविधः । निग्राह्यानुग्रहार्थः तदितरानुग्रहार्थः उभयानुग्रहार्थश्च । सदाचारानुवर्तनाद्यर्थः
पुत्रादिनिग्रह आद्यः । स तु सर्वथा न दोषः । द्वितीयस्तु उत्कृष्टानुग्रहार्थमपकृष्टनिग्रहः ।
<quote>‘एकस्मिन्यत्र निधनं प्रापिते दुष्टचारिणि । बहूनां भवति क्षेमं तत्र पुण्यप्रदो वध’</quote> इत्यादिव-
चनप्रामाण्यान्न दोषः । यथा राज्ञां मृगयासु प्रजानुग्रहार्थं व्याघ्रादिवधः । चोरादिवध उभया-
नुग्रहार्थः । तेन हि प्रजानुग्रह इव <quote>‘राजभिर्धृतदण्डास्तु कृत्वा पापानि मानवाः । निर्मलाः
स्वर्गमायान्ति सन्तस्सुकृतिनो यथे’</quote>ति वचनप्रामाण्यात् चोरानुग्रहश्च भवति । प्रत्युत त्रि-
विधोऽप्ययं निग्रहो गुण एव । उक्तत्रिविधनिग्रहान्तर्भूतस्सर्वोऽपि परमेश्वरकृत्यभूतस्संहारः ।
तत्र प्रपञ्चस्थितिकाले दैत्यादिनिग्रह उभयानुग्रहार्थः । हिंस्रतिर्यग्जातिनिग्रहस्तदन्यानुग्र-
हार्थः । नरकादिनिपातनरूपः निग्रहः पापक्षपणेन तत्तदनुग्रहार्थः । अयं त्रिविधो निग्रहः
तत्तदधिकृतदेवमनुष्यादिमूर्तिद्वारकः । महाप्रलये सर्वसंहारः साक्षात्पारमेश्वरः । स तु सं-
साराध्वचिरगतागतखिन्नानां महासुषुप्त्यापादनेन तत्तदनुग्रहार्थः । एवं परमेश्वरकर्तृकाणां
निग्रहाणामनुग्रहार्थत्वेनादोषत्वं गुणत्वं च वायुसंहितायां प्रपञ्चितम् । ‘ये पुत्रनिग्रहाः केचि-
द्ब्रह्मादिषु निदर्शिताः । तेऽपि लोकहितायैव कृताः श्रीकण्ठमूर्तिना । अण्डस्यास्याधिपत्यं
हि श्रीकण्ठस्य न संशयः । श्रीकण्ठाख्यां शिवो मूर्तिं क्रीडन्तीमधितिष्ठति । सदोषा एव
देवाद्या निगृहीता यथोचितम् । ततस्तेऽपि विपाप्मानः प्रजाश्च विगतज्वराः । निग्रहोऽपि
स्वरूपेण विदुषां न जुगुप्सितः । अत एव हि दण्ड्येषु दण्डो राज्ञां प्रशस्यते । यत्सिद्धिरी-
श्वरत्वेन कार्यवर्गस्य कृत्स्नशः । न स चेदीशतां कुर्याज्जगतः कथमीश्वरः । हिते सदा निष-
ण्णानामीश्वरस्स्यान्निदर्शनम् । स कथं दूष्यते सद्भिरसतामेव निग्रहात् । सर्वोऽपि निग्रहो
