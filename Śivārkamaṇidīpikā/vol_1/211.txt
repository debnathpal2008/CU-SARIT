<pb n="211"/>
नेन तत्प्रायपाठादस्यापि पुच्छवद्विषयत्वावगमादिति वाच्यम् । ब्रह्मश्रुतिभ्यां पुच्छविषयत्वे-
नावधृतस्य श्लोकस्य प्रायपाठेन पुच्छवद्विषयत्वकल्पनायोगात् । <quote>‘यतो वाचो निवर्तन्ते ।
अप्राप्य मनसा सहे’</quote>ति मनोमयपर्यायश्लोकस्य पुच्छवद्विषयत्वाभावेन प्रायपाठासिद्धेश्च । <quote>‘म-
नसा सहे’</quote>तिश्रवणात्तत्रापि यथाकथञ्चित्पुच्छवद्विषयत्वमस्तीति चेत् यद्येतावता तव सन्तो-
षस्तर्हि जितमस्माभिरानन्दमयो जीवस्तस्य पुच्छत्वेन कल्पितं परं ब्रह्म पुच्छविषयौ श्लोक-
स्थब्रह्मशब्दौ । तत्र स इति पदं ब्रह्मसत्त्वासत्त्वज्ञानवद्विविध१जीवपरामर्शीति सर्वसामञ्जस्येना-
स्मदभिमतसिद्धेः । परं ब्रह्म तद्विकारलेशस्य जीवस्य कथं पुच्छमिति चेत् । यथा प्राणमय-
स्य पृथिवी पुच्छं तथेति सन्तुष्यतु भवान् । फलार्थदृष्टिविधानं यथाकथञ्चित्प्रवर्तते । एतेन
पञ्चमपर्यायस्थत्वात् भृगुवल्ल्या/?/नन्दवदानन्दमयो ब्रह्मेत्यनुमानं निरस्तम् । तस्य स्वप्रकरण
एव स्पष्टं ब्रह्मभेदप्रतीतावप्रयोजकसामान्यतोदृष्टानुमानमात्रात्तस्य ब्रह्मत्वासिद्धेः । यथा
विराट्सूत्रहिरण्यगर्भरूपब्रह्माहम्भावास्पदेषुसमष्टिशरीरप्राणमनोबुद्धिषु बुद्ध्यवतारणक्रमेणोप-
दिष्ट आनन्दो ब्रह्म । एवं व्यष्टिजीवाहम्भावास्पदेषु व्यष्टिशरीरादिषु बुद्ध‍यवतारणक्रमेणोपदिष्ट
आनन्दमयो जीव इति दृष्टान्तेनैव सिद्धेश्च । अत एव व्यष्टिशरीरादीनां जीवधर्मत्वमपि त-
दहम्भावविषयत्वरूपसम्बन्धविशेषकृतमुपपद्यते । एवमानन्दमयस्य जीवत्वे तदुपासनाफलं
प्रक्रान्तब्रह्मविद्याफलादन्यद्वक्तव्यं स्यादिति चेत् नायं नियमः । भूमविद्यायां <quote>‘तरति शोक-
मात्मवि’</quote>दिति प्रक्रान्तात्मविद्याफलादन्यानि फलानि नामाद्याशान्तोपासनेषूक्त्वा प्राणोपासने
तदनुक्तिदर्शनात् तत्रानुक्तं फलमुपासनानुगुणं कल्प्यं चेत् इहापि तथास्तु । यत्त्वानन्दमये
मयट्प्राचुर्यार्थ इति तन्न । अन्नमयादिषु मयटो विकारार्थप्रायपाठानुसारेण आनन्दमयश-
ब्दस्य जीवपरत्वनिश्चायकप्रमाणानुसारेण चात्र मयटो विकारार्थत्वात् पाश्चात्यमानन्दमीमां-
सादिकं तु <quote>‘ब्रह्मविदाप्नोति पर’</quote>मित्युपक्रान्तब्रह्मविद्याफलरूपमुक्तानुभाव्यब्रह्मानन्दोत्कर्षवि-
षयं भविष्यति । अत एव तत्र ब्रह्मानन्दस्य <quote>‘स एको ब्रह्मण आनन्दः’</quote> <quote>‘श्रोत्रियस्य चाका-
महतस्ये’</quote>ति अकामहतश्रोत्रियसाधारण्यम् <quote>‘आनन्दं ब्रह्मणो विद्वा’</quote>निति मुक्तभोग्यत्वं च
श्रूयते । नन्वानन्दमीमांसादेः प्राप्यब्रह्मानन्दोत्कर्षविषयत्वे तदुपपादकतया जगत्स्रष्टृत्ववर्ण-
नस्यापि तद्विषयत्वं युक्तम् । आनन्दोत्कर्षस्यैश्वर्योत्कर्षप्रयुक्ततौचित्यात् ब्रह्मानन्दोत्कर्षवर्णने
प्रथमावधिभूतस्य मानुषानन्दस्य <quote>‘तस्येयं पृथिवी सर्वा वित्तस्य पूर्णा स्यात् । स एको मानुष
आनन्द’</quote>इत्यैश्वर्यविशेषप्रयुक्ततयोपक्रमेणोत्तरोत्तरमानन्दोत्कर्षस्याप्यैश्वर्योत्कर्षप्रयुक्तत्वावसा-
याच्च । सत्यं ब्रह्मणः स्रष्टृत्ववर्णनादपि उपासनाराधिततत्प्रसादलब्धसामर्थ्यस्य स्रष्टृत्ववर्णने
ततोऽप्यधिकमैश्वर्यं सिद्ध‍यति यथा प्रतर्दनविद्यायां <quote>‘त्रिशीर्षाणं त्वाष्ट्रमहन’</quote> मित्यादिना ब्र-
ह्मविद इन्द्रस्य सामर्थ्यातिशयवर्णने तत्प्रदातुर्ब्रह्मणस्ततोऽधिकमैश्वर्यं सिध्यति । तस्मान्नि-
रतिशयानन्दरूपपरब्रह्मविकारो जीवो जगत्कारणभूतः आनन्दमय इति युक्तम् । ननु, ज्ञान-
विकासरूपावस्थाविशेषविशिष्टस्य जीवस्येव जगत्सृष्टिसङ्कल्परूपावस्थाविशेषविशिष्टस्य ब्रह्म-
णोऽपि ब्रह्मविकारत्वं सम्भवतीति चेत् सत्यं तथाप्यत्र मयटो भृगुवल्लयुक्तानन्दविकारार्थत्व-
सिद्धौ तस्यानन्दस्य <quote>‘आनन्दाद्ध‍येव खल्विमानि भूतानि जायन्त’</quote> इति वाक्येन कारणावस्थ-
<note>(१) <quote>‘द्विषयजीव’</quote> इति ख. पाठः ।</note>
