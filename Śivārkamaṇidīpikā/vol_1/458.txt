<pb n="458"/>
पदस्यैकत्वात् । <quote>‘देवा ह वै स्वर्गं लोकमगमंस्ते देवा रुद्रमपृच्छन् को भवानिति’</quote>
इति श्रुत्या स्वर्ग एव लोको रुद्रस्य परब्रह्मणः पदमवगम्यते, स एव देवानाम् ।
मुक्तस्यापि स्वाराज्यमेव प्राप्यतया अवगम्यते <quote>‘आप्नोति स्वाराज्यम्’</quote> इत्या-
दिषु । तथा वैदुष्यमपि तेषां नास्ति, उपनयनसंस्कारपूर्वकस्य वेदाध्ययनस्याभावेन
तेषां वेदान्तविचारासंभवाद्ब्रह्मबोधानुपपत्तेः । अत एव तेषां शास्त्रपर्युदासश्च ।
तस्माद्देवानां नास्ति ब्रह्मोपासनेऽधिकार इति ।।
सिद्धान्तस्त—ब्रह्मोपासने देवानामप्यधिकारोऽस्ति । कुतः?तेषामर्थित्वसंभवा-
त् । न च परमेश्वरस्य देवानां च पदं समानं, यतः सामान्येन सुखवाचकोऽपि
स्वर्गशब्दः प्रकरणादिना विशेषमभिधत्ते; यथेश्वरशब्दः स्वामिमात्रवाचकः प्रकर-
णवशात्<quote>‘उपेयादीश्वरं चैव योगक्षेमार्थसिद्धये’</quote>इत्यादिषु जनपदाधिपतिमात्रवाची
राजविषयः, ब्रह्मणः प्रकरणे पुनरयं निरतिशयैश्वर्यवाची तद्विषयो भवति, तथा
सुखमात्रवाचकः स्वर्गशब्दः प्रकरणेन प्रमाणान्तरोपपत्त्या च देवानां पदं क्षयि-
<!-- APPAYYA !-->
मानः।’ <quote>‘अग्निष्टेतनुवं मातिधागग्ने हव्यँ/?/रक्षस्व’</quote><quote>‘श्रृणोत ग्रावाणो विदुषो नु यज्ञ’</quote>मित्यादिषु कथ-
मसदर्थावलम्बनश्रुत्या परीक्षकाः प्ररोचिताः प्रवर्तेरन् । इत्थमारोग्यादिफले कटुतिक्ताद्यौषध-
सेवन बहुनियमपरिकरे प्रवर्तकस्य पित्रादेः प्रवर्तनीयेष्टतमानि सत्यनीति फलोक्तीनामिव
बहुवित्तव्ययाससाध्ये कर्मणि प्रवर्तकस्य वेदस्य स्तावकवाक्यानामसदर्थविषयत्वमवगच्छ
न्तोऽपि प्रवर्तनीयाः परीक्षका यदस्य वास्तवं फलं तल्लम्भनार्थमेव इदमनुष्ठापनीयमिति हितै-
षित्वेन प्रवृत्तिप्रतिबन्धकद्वोषालस्यादिभंगप्ररोचनार्थं पित्रादिवदसत्यान्यन्यान्यपि फलान्यु-
पन्यस्य कृत्युद्देशार्हमिदं कर्मेति स्तुवन्तीति स्तावकवाक्यानामसदर्थावलम्बनस्वार्थबाधि
तायां कर्मस्तुतौ तात्पर्यं निश्चित्य प्रवर्तकस्य वेदस्य हितैषित्वेन स्तुतिद्वारभूतार्थासत्यत्वमदो-
षं मन्यमानाः प्रवर्तेरन्नेव । तस्माद्देवताविग्रहादौ अवान्तरतात्पर्यस्याप्यसम्भवात् ततस्तत्सि-
द्धिर्नास्त्येव । अथापि तत्सिद्धिमभ्युपेत्य ततस्सामर्थ्यसद्भावेऽप्यर्थित्वाद्यभावादधिकाराभा-
वस्समर्थित इति । <pratika>अत एव तेषामिति</pratika> । उपनयनाध्ययनरहितानां व्रात्यादीनां वैदिकेषु क-
र्मस्वनधिकारस्मरणादिति भावः । नन्वीश्वरशब्दः स्वतो निरतिशयैश्वर्यशालिनः प्रतिपादने
स्वारसिकोऽ<quote>‘प्युपेयादीश्वरं चैवे’</quote> त्यत्राप्राक्तनभूम्यादिप्राप्तिरूपस्य योगस्य प्राक्तनतत्परिपालन-
रूपस्य क्षेमस्य च प्रसिद्धये तत्तज्जनपदाधिपतेरुपसर्पणविधेः स्नातकगृहस्थधर्मप्रकरण-
तोऽवगमात् तत्र सङ्कुचितवृत्तिरस्तु । इह स्वर्गशब्दो देवपदविषये क्षयिष्णुसातिशयसुखवचन
इत्यत्र प्रमाणाभावात् <quote>‘यन्न दुःखेन सम्भिन्न’</quote>मिति स्वर्गशब्दार्थवर्णनस्य सर्वविषयत्वात् पर-
मशिवपद इवेन्द्रादिपदेऽपि निरतिशयसुखपर एव स्यादित्याशङ्क्याह—<pratika>प्रकरणेन प्रमाणान्त-
रोपपत्त्या चेति</pratika>।<quote>‘ज्योतिष्टोमेन स्वर्गकामो यजेत’</quote><quote>‘दर्शपूर्णमासाभ्यां स्वर्गकामो यजेत’</quote><quote>‘अग्नि-
होत्रं जुहुयात्स्वर्गकाम’</quote> इति स्वर्गफलत्वेनोच्यमानानां सोमेष्टिदर्वीहोमानां तत्तत्प्रकरणपर्यालो-
चनया तत्तद्यागानां फलस्य कर्मनिष्पत्तेः <quote>‘तेषां लोकवत्परिमाणतः फलविशेषः स्या’</quote>दित्यर्थवा-
दाधिकरणसूत्रोक्तन्यायेन फलतारतम्यमावश्यकमिति कर्मभिःप्राप्यस्येन्द्रादिपदरूपस्य स्वर्ग-
स्य सातिशयत्वं तावद्द‍ुर्वारम् । ‘तद्यथेह कर्मचितो लोकः क्षीयते एवमेवामुत्र पुण्यचितो लोकःक्षी-
