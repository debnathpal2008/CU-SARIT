<pb n="513"/>
ततोऽव्यक्तशब्देन वपुरत्र प्रतिपाद्यम् ।।
ननु प्रधानमव्यक्तमिति प्रसिद्धम्, कथमिह शरीरमुच्यत इत्याशङ्कायामाह&mdash;
<sutra>।। सू ।। सूक्ष्मं तु तदर्हत्वात् ।। २ ।।</sutra>
सूक्ष्ममित्यव्यक्तमुच्यते । अव्यक्तमेव शरीरावस्थं कार्यार्हत्वात् अव्यक्तश-
ब्देनोच्यते इति युक्तमेव ।।
<!-- APPAYYA !-->
न वैकल्यम् । स्थालीपुलाकन्यायेनापि लिङ्गोपन्यासदर्शनात् । पूर्वतन्त्रे सौर्यादिषु वैदिकी-
तिकर्तव्यता <quote>‘प्रयाजेप्रयाजे कृष्णलं जुहोती’</quote>ति लिङ्गदर्शनादिति समर्थनानन्तरं यत्र <quote>‘ऐन्द्राग्न-
मेकादशकपालं निर्वपेद्यस्सञ्जातायु’</quote>रित्यादौ वैदिक्या इतिकर्तव्यताया लिङ्गं न दृश्यते तत्र
लौकिकमङ्गजातं स्यादिति शङ्कां <quote>‘लिङ्गहेतुत्वादलिङ्गे लौकिकं स्या’</quote>दिति<ref>(जै॰)</ref>सूत्रेणोद्भाव्य
<quote>‘लिङ्गस्य पूर्वत्वाच्चोदनाशब्दसामान्यादेकेनापि निरुध्येत यथा स्थालीपुलाकेने’</quote>ति<ref>(जै॰)</ref>सूत्रैण
तथैव वर्णितत्वात् । परमात्मनो वशीकार्यत्वमुपासनाफलं निवृत्तिपर्यन्तमिन्द्रियादिनियम-
नाविच्छेदसिद्ध्यर्थम् । इन्द्रियादिप्रेरकत्वेनोपास्यत्वं सर्वात्मना तन्नियम्यत्वरूपतच्छेषत्वानु-
सन्धानात्मकप्रत्यगात्मवशीकरणोक्त्यैवार्थसिद्धं लिङ्गमिन्द्रियादीनां वशीकार्यतायामुत्तरो-
त्तरपरत्वे लिङ्गं तन्नियमनक्रमवचनमेव । स्थूलसूक्ष्मसूक्ष्मतरक्रमेणैवोपायोपदेशस्य लक्ष्यवे-
धाभ्यासादिषु दृष्टत्वात् । तस्मा<quote>‘दिन्द्रियेभ्यः परा ह्यर्था’</quote> इत्यादिसन्दर्भस्थरूपकवाक्यैकवाक्य-
तासामर्थ्यात् तत्पूर्वका<quote>‘द्यच्छेद्वाङ्मनसी’</quote>इत्यादिलिङ्गदर्शनाच्च प्राग्रूपकवाक्ये वशीकार्यत्वेनो-
क्तानामिन्द्रियादीनामुत्तरोत्तरं परत्ववर्णनपरतया शरीरातिरिक्तेष्विन्द्रियादिशब्दैर्गृहीतेषु
परिशिष्टं शरीरमव्यक्तपदेन ग्राह्यमिति युक्तमित्युपसंहरति---<pratika>ततोऽव्यक्तेति</pratika> ।। उत्तरसू-
त्रव्यावर्त्यां शङ्कां दर्शयति---<pratika>प्रधानमिति</pratika> । यद्यपि साङ्ख्यतन्त्रसिद्धतत्त्वगणनप्रत्यभिज्ञा-
नासिद्ध्याऽव्यक्तपदस्य प्रधाने तदीया प्रसिद्धिः श्रुताव्यक्तपदार्थनिर्णये न प्रयोजिका,
तथापि न व्यक्तमिति यौगिकप्रसिद्धिः प्रधाने सम्भवति न तु शरीर इति शङ्काभिप्रायः ।।
सू ।। सूक्ष्मं तु तदर्हत्वात् ।। २ ।। सूक्ष्मपदं व्याचष्टे---<pratika>सूक्ष्ममित्यव्यक्तमुच्यत इति</pratika> ।
अव्यक्तमतीन्द्रियं प्रधानम् । साङ्ख्याभिमतप्रधाननिर्देशके पूर्वसूत्रादानुमानिकपदेऽनुवर्तयितुं
शक्येऽप्यत्र पदान्तरेण प्रधाननिर्देशो न साङ्ख्याभिमतमनुमानकल्प्यं स्वतन्त्रं प्रधानमिह
निर्दिदिक्षितं तदनुमानस्य द्वितीयाध्याये दूषयिष्यमाणत्वेन तस्याप्रामाणिकत्वात् किंत्वस्म-
दभिमतं <quote>‘क्षरं प्रधानममृताक्षरं हरः’</quote> <quote>‘क्षरात्मानावीशते देव एकः’</quote> <quote>‘प्रधानक्षेत्रज्ञपतिर्गु-
णेशः’</quote> <quote>‘संसारमोक्षस्थितिबन्धहेतु’</quote> रित्यादिश्रुतिप्रसिद्धं परमेश्वराधीनमिति ज्ञापनाय ।
तुशब्दमवधारणार्थमभिप्रेत्यापेक्षिताध्याहारेण सूत्रं योजयति---<pratika>अव्यक्तमेवेति</pratika> । सूक्ष्मस्य
प्रधानस्य स्थूलावस्थाविशेषः शरीरमिति सूक्ष्मावस्थावाचकपदेन तदेव स्थूलावस्थं लक्ष्यते ।
परिशेषेण शरीराव्यक्तपदयोरैकार्थ्यावश्यंभावादिति भावः । ननु तयोरैकार्थ्यावश्यंभावे
शरीरपदमव्यक्तलक्षकं किं न स्यादिति शङ्कां <quote>‘तदर्हत्वा’</quote>दिति सौत्रपदव्याख्यानेन निराक-
<pratika>रोति&mdash;कार्यार्हत्वादिति</pratika> । उपासननिरसनरूपकार्यार्हं खलु वशीकार्यप्रदर्शकवाक्ये तत्तारत-
म्यप्रदर्शकवाक्ये च ग्राह्मम् । तत्तु शरीरावस्थमेव न सूक्ष्मावस्थमिति न वैपरीत्यशङ्कावकाश
इति भावः । अतः <quote>‘शरीररूपकविन्यस्तगृहीते’</quote>रित्युक्तं युक्तमित्युपसंहरति&mdash;<pratika>युक्तमेवेति</pratika> ।। तत्रैव
