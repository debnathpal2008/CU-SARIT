<pb n="191"/>
अथ ईक्षत्यधिकरणम् ।। ५ ।।
उक्तस्य ब्रह्मलक्षणस्य प्रधानेऽतिव्याप्तिमाशङ्कयाह---
।। सू ।। ईक्षतेर्नाशब्दम् ।। ५ ।।
छान्दोग्ये श्रूयतेऽस्य विषयः । <quote>‘सदेव सोम्येदमग्र आसीदेकमेवाद्वितीयं तदैक्षत
बहु स्यां प्रजायेये’</quote> त्यादि ।इह पूर्वभावितया सकलस्य प्रपञ्चस्य कारणत्वेन श्रूयमाणं
सदिति वस्तु ब्रह्म प्रधानं वेति सन्देहः। प्रधानस्यैव जगत्कारणत्वं युक्तम् । <quote>‘अजा-
मेकां लोहितशुक्लकृष्णां बह्वीं प्रजां जनयन्तीं सरूपा’</quote>मिति श्रुत्यन्तरे श्रवणात् ।
अत्र हि बहुप्रजाजनकत्वं लोहितादिवर्णानुमितरजस्सत्त्वतमोरूपायास्साङ्ख्यप्रकृ-
तेरवगम्यते । तदानुगुण्येनाता/?/पि सच्छब्दवाच्यं जगत्कारणं प्रधानमेव । रजस्सत्व-
<!-- APPAYYA !-->
<p>पूर्वाधिकरणे सर्वेषां वेदान्तानां तात्पर्यलिङ्गवत्त्वेन ब्रह्मणि प्रामाण्यं सिद्धवदुपन्यस्तम् ।
तदनुपपन्नम् । सद्विद्यायाः प्रधानपरत्वादित्येवंरूपा समन्वयाधिकरणेनाक्षेपिकी सङ्गतिः प्रथ-
माध्यायगतसर्वाधिकरणसाधारणाग्रिमाधिकरणपूर्वपक्षोपन्यासेन स्फुटोभविष्यतीति तामप-
हाय तत्फलभूतां प्रमाणमुखेन लक्षणप्रदर्शनानन्तरं तत्परीक्षा कर्तव्येत्यवसरलक्षणामतिव्या-
प्तमिदं लक्षणमनुपपन्नमित्याक्षेपिकीं वा लक्षणनिरूपणेन सङ्गतिं दर्शयन्नुत्तराधिकरणमवतार-
<pratika>यति---उक्तस्येति ।। सू ।। ईक्षतेर्नाशब्दम् ।। ५ ।।</pratika> सद्विद्यैवास्याधिकरणस्य विषयः । न
सर्वाणि कारणवाक्यानि । आत्मपुरुषशिवशम्भ्वादिपदयुक्तकारणवाक्यानां सत्तासामान्यवा-
चिसत्पदयुक्तायाः सद्विद्याया इव पूर्वपक्षे प्रधानपरत्वकल्पकाभावात् । न च सद्विद्यायाः
प्रधानपरत्वमेव तत्कल्पकम् । कल्पभेदेन प्रधानपरमेश्वरयोरुभयोरपि जगत्कारणत्वसम्भवेन
कारणपरात्मपुरुषशिवशम्भ्वादि श्रुत्यन्यथाभावकल्पनायां बीजाभावादित्यभिप्रेत्य विशेषय-
ति---<pratika>छान्दोग्य इति</pratika> । ईक्षणस्य मुख्यात्वासम्भवसम्भवौ संशयबीजमित्यभिप्रेत्य संशयं
दर्शयति---<pratika>इहेति । लोहितादिवर्णानुमितेति</pratika> । अनुमितशब्दोऽत्र लक्षितवचनः । सुखदुः-
खमोहात्मकत्वोन्नेयसत्त्वरजस्तमोरूपस्य जगतस्तथाभूतेनैव कारणेन भाव्यमित्युदाहृतश्रुतेः
प्रकृतिपरत्वसिद्ध्यनुकूलन्यायोऽप्यनेन विशेषणेन सूचितः । <pratika>साङ्ख्यप्रकृतेरिति</pratika> । साङ्ख्यो-
क्तयुक्तिकल्पितप्रकारायाः प्रकृतेरित्यर्थः । <pratika>तदानुगुण्येनेति</pratika> । साङ्ख्याः खल्वचेतना प्रकृति-
श्चेतनाधिष्ठिता जगत्सृष्ट्यादिव्यापारे स्वयमेव प्रवर्तते सैव च बन्धमोक्षयोर्हेतुरिति वदन्तः स्वा-
नुमानसिद्धां प्रकृतिं कारणवाक्यान्यनुवदन्तीति कल्पयन्ति । तदानुगुण्यं सद्विद्यायां दृश्य-
ते । तत्र मृत्पिण्डाद्यचेतनदृष्टान्तास्तावदचेतनकारणत्वकल्पनानुगुणाः । <quote>‘तत्तेजौऽसृजते’</quote>ति
सृष्टौ स्वातन्त्र्यप्रतिपादनं चेतनाधिष्ठितं तदचेतनं कारणमिति कल्पनानुगुणम् । चेतनाचेतनश-
कुनिबन्धनदृष्टान्तोक्तिपूर्वकं <quote>‘प्राणबन्धनं हि सोम्य मन’</quote> इत्येतत् <quote>‘तावदेव चिरं यावन्न वि-
मोक्ष्य’</quote> इत्येतच्च तदेवाचेतनं पुरुषस्य बन्धमोक्षयोर्हेतुरिति कल्पनानुगुणम् । <quote>‘अन्नेन सोम्य
शुङ्गेने’</quote> त्यादिकमनुमानसिद्धकारणानुवादकत्वकल्पनानुगुणम् । ननु, चेतनानधिष्ठितस्याचेतन-
स्य स्वयमेव क्वचिदपि प्रवृत्तिर्न सम्भवति । अचेतनस्य पञ्चकृत्यानुगुणसङ्कल्पवत्त्वरूपं तत्कर्तृ-
त्वमपि न सम्भवति । तथा च कुतो लक्षणस्यातिव्याप्तिरित्याशङ्क्याह---<pratika>रजस्सत्वेति</pratika> । अयं
भावः। लघुस्सत्वगुणः प्रकाशकार्यः। चलो <pratika>रजोगुणः</pratika> प्रवर्तनकार्यः। गुरुस्तमोगुणः नियमनकार्यः।
