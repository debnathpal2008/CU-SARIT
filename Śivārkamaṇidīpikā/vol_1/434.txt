<pb n="434"/>
इति प्राप्ते ब्रूमः---परमेश्वर एव दहराकाशः । कुतः ? उत्तरेभ्योऽपहतपाप्म-
त्वादिभ्यो धर्मेभ्यः ‘एष आत्माऽपहतपाप्मा विजरो विमृत्युर्विशोको विजिघ-
<!-- APPAYYA !-->
त्यादिना द्यावापृथिव्यादिकं तदन्तर्गतमिति निरूपितम् । ततश्च तदेवोपास्यमिह समीहितं
पर्यवस्यति । तत्र नोपक्रमवाक्यशेषयोः सङ्गतिरिति चेत् उच्यते । द्यावापृथिव्यादिसमाधा-
नोपन्यासानन्तर<quote>‘मेतत्सत्यं ब्रह्म पुर’</quote>मिति प्रकृतद्यावापृथिव्यादिपरैतत्पदसमानाधिकरणेन
<quote>‘सत्यं ब्रह्मपुर’</quote>मित्यनेन द्यावापृथिव्याद्यवच्छिन्नं ब्रह्म निर्दिश्यते । तेन दहराकाशान्तरनुचि-
न्तनीयद्यावापृथिव्याद्यवच्छिन्नं ब्रह्मोपास्यं लभ्यते । अतस्तत्रोपक्रमवाक्यशेषयोरुपपद्यत एव
सङ्गतिः । न<quote>‘न्वेतत्सत्यं ब्रह्मपुर’</quote>मित्यत्रैतत्पदं दहराकाशपरामर्शि । <quote>‘उभे अस्मिन्द्यावापृथिवी’</quote>
इत्यादिप्राचीनवाक्येषु सर्वनाम्न स्तत्परामर्शित्वदर्शनात् । <quote>‘एत’</quote> दिति नपुंसकलिङ्गस्य सत्यब्र-
ह्मपुरशब्दसामानाधिकरण्यानुरोधेन संगतत्वात् । तस्य द्यावापृथिव्यादिपरामर्शित्वे एकवच-
नानुपपत्तेश्च । तस्मा<quote>‘त्सत्यं ब्रह्मपुर’</quote>मित्यारभ्य श्रुतानां सर्वेषां ब्रह्म श्रुतिलिङ्गानां दहराकाश
एव समन्वय इति चेन्मैवम् । <quote>‘उभे अस्मि’</quote>न्नित्यादिवाक्येषु प्राधान्येन प्रथमाविभक्तिनिर्दि-
ष्टस्य द्यावापृथिव्यादेरेव <quote>‘प्रजापतिर्वरुणायाश्वमनयत्स स्वां देवतामार्च्छदि’</quote>त्यत्र प्रजापतेरिव
सर्वनाम्ना परामर्ष्टुं युक्तत्वात् । तत्र बहुवचनस्य <quote>‘सुपां सुलुगि’</quote>त्यादि <ref>(पा॰ ७.१.३९)</ref> सूत्रतस्स्वा-
देशेन लुका वा एकवचनस्य <quote>‘व्यत्ययो बहुल’</quote>मिति <ref>(पा॰ ३० १० ७५)</ref> सूत्रतो वचनव्यत्ययेन
<quote>‘सर्वं तदस्मिन्समाहित’</quote>मित्येकवचनान्तप्रकृतसर्वपरामर्शित्वेन वा एतदिति रूपोपपत्तेश्च । तस्मा-
द्दहराकाशः परमेश्वरो न भवतीति---एवं प्राप्ते सिद्धान्तयति—<pratika>इति प्राप्ते ब्रूम इति ।</pratika> <quote>‘उत्तरेभ्य’</quote>
इति सौत्रहेतुं व्याचष्टे---<pratika>अपहतपाप्मत्वादिभ्य इति ।</pratika> न च तेषां दहराकाशानन्वयः शङ्कनी-
यः । पूर्वसन्दर्भानुरोधेनापततस्तदन्वयस्यापरिहार्यत्वात् । तथा हि द्यावापृथिव्यादिसर्वसमा-
धानोक्त्यनन्तरं प्राग्ब्रह्मपुरशब्दोक्तदेह एव तस्य सर्वस्य समाधानमुक्तमापाद्य देहे जीर्णे नष्टे वा
जीर्णे कुसूलादौ धारणाक्षमे तदन्तर्निहितं व्रीह्यादिकमिव नष्टे घटे तदन्तर्निहितं दध्यादिकमिव
च तत्किमपि नावतिष्ठेतेत्यन्तेवासिभिराक्षिप्तं <quote>‘तं चेद्ब्रूयुः अस्मिंश्चेदिदं ब्रह्मपुरे सर्वं समाहितं
सर्वाणि च भूतानि सर्वे च कामा यदैनज्जरावाप्नोति पुध्वंसते वा किं ततोऽवशिष्यत’</quote> इति ।
तत्रेदमाचार्यस्योत्तरमुक्तं <quote>‘नास्य जरयैतज्जीर्यते न वधेनास्य हन्यत एतत्सत्यं ब्रह्मपुरमस्मि-
न्कामास्समाहिता’</quote> इति दहराकाशे वर्णितं सर्वसमाधानं देह एव वर्णितमित्यापादनस्य हि द्वेधा-
भिप्रायस्सङ्गच्छते । यथा घटाद्यन्तराकाशे निहितस्य दध्यादेर्वस्तुतो घटादिरेवाधारः आकाशः
परमवकाशात्मनोपकरोति एवमिहापीति वा दहराकाशस्य स्वतस्सर्वाधारत्वेऽपि तस्य देहज-
राप्रध्वंसानुपदभाविजराप्रध्वंसवत्त्वात् यावद्देहस्य भारधारणानुकूलं बलं तावत्पर्यन्तमेव
दहराकाशस्य तद्धारकत्वमिति फलतो देह एव तस्य सर्वस्य धारकः पर्यवस्यतीति वा । तत्र
द्वितीयाभिप्रायावलम्बनाक्षेपसमाधानार्थं <quote>‘नास्य जरये’</quote>त्यादि । प्रथमाभिप्रायाक्षेपसमाधानार्थ-
<quote>‘मेतत्सत्य’</quote>मित्यादि । तत्र कामग्रहणमाक्षेपे देहसमाहितत्वेनापाद्यानूदितानां भोग्यभोगस्थान-
भोगोपकरणानां त्रयाणामप्युपलक्षणम् । तथाचा<quote>‘स्मिन्कामास्समाहिता’</quote>इत्यस्य <quote>‘उभे अस्मिन्नि’</quote>
त्यादिना दहराकाशे समाहितत्वेन निर्दिष्टानि तदनन्तरं प्रश्नवाक्ये फलतो देह एव समाहितत्वे-
न विवक्षितानीति मत्वा <quote>‘इदं सर्व’</quote>मिति<quote>‘सर्वाणि भूतानि’</quote>इति <quote>‘सर्वे कामा’</quote>इति च पृथक् निर्देश
