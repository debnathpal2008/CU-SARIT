<pb n="153"/>
पौरुषेयत्वादप्रामाण्यप्रसङ्गाच्च । तस्माद्ब्रह्मणो वेदकर्तृता कथमिति प्राप्ते ब्रूमः । यु-
क्तमेव ब्रह्मणो वेदकर्तृत्वम् । <quote>‘अस्य महतो शूतस्य निश्वसितमेतद्यदृग्वेदो यजुर्वेद-
स्सामवेद’</quote> इत्यादिश्रुतेर्निश्वसितवद्वेदराशेरप्रयत्‍नेन ब्रह्मणः प्रादुर्भावावगमात् ।
‘अष्टादशानामेतासां विद्यानां भिन्नवर्त्मनाम् । आदिकर्ता कविस्साक्षाच्छूलपा-
<!-- APPAYYA !-->
ज्यत्वरूपं महत्त्वं च सिद्ध्यति । न तु तेन वेदप्रामाण्यमिति तस्य प्रामाण्यसिद्ध्यर्थमवश्यं
पौरुषेयत्वमभ्युपगन्तव्यम् । न च वेदस्य स्वतन्त्रवक्तृप्रमितिपूर्वकत्वाभावे <quote>‘शुक्लःपट’</quote> इत्य-
न्धवाक्यस्य चक्षुष्मत्प्रमितिपूर्वकत्वाभाव इव न प्रामाण्यं निर्वहतीति वाच्यम् । अपौरुषेयत्वेन
वक्तृदोषाभावसिद्धौ शुकबालादिप्रमाणवाक्यसाधारणेन योग्यवाक्यत्वेनैव तत्प्रामाण्यनिर्वा-
हात् । अन्धवाक्यन्यायेन मूलापेक्षा तु पौरुषेयवाक्य एव । अर्थमुपलभ्य रचितं हि वाक्यं पौरु-
षेयम् । तत्स्वप्रामाण्यनिर्वाहार्थं स्वमूलोपलम्भस्य नियमेन प्रामाण्यमपेक्षते <quote>‘शुक्लः पट’</quote> इत्य-
न्धवाक्यमिव तन्मूलभूतस्योपदेष्टुश्चक्षुष्मत्ताम्। अपौरुषेयं तु वाक्यमपौरुषेयवेदमूलप्रमाणनिर-
पेक्षम् । तदेव चक्षुष्मत्स्थानीयमिति न तत्र लौकिकवाक्यन्यायावतारः । न च लौकिकवाक्ये
वक्तृज्ञानप्रामाण्याधीनं प्रामाण्यं दृष्टमिति वेदेऽपि तथात्वं शङ्कितुं शक्यम् । <quote>‘शुक्लः पट’</quote>
इत्यन्धवाक्ये चक्षुष्मद्वाक्यमूलकत्वं दृष्टमिति चक्षुष्मद्वाक्येऽपि चक्षुष्मद्वाक्यान्तरापेक्षकत्व-
कल्पनाप्रसङ्गात् । तस्माद्वेदनित्यत्वश्रुतिविरोधाद्वक्तुर्भ्रमप्रमादादिसम्भवेन तत्प्रामाण्यसंशय-
प्रसङ्गात् स्वतन्त्रवक्तृप्रमितिपूर्वकत्वाभावेऽप्यपौरुषेयत्वेन प्रामाण्यनिर्वाहाच्च न ब्रह्मणो वेद-
कर्तृत्वम् । अतो न तेन तस्य सार्वज्ञ्यसिद्धिरिति पूर्वपक्षमुपसंहरति---<pratika>तस्मादिति</pratika> । सौत्रं
सार्वइये हेतुमुपपादयितुं प्रतिजानीते---<pratika>युक्तमेवेति</pratika> । ननु, निश्वसित श्रुतिर्ब्रह्मणो वेदोपादा-
नताविषयत्वेन आधुनिकाध्यापकरीत्या सर्गादौ सर्ववेदाध्यापकताविषयत्वेन वोपपन्ना । न
तस्य ततोऽर्थमुपलभ्य रचयितृत्वरूपस्य वेदकर्तृत्वस्य सिद्धिः । येन तस्य सार्वज्ञ्यं सिद्ध्येदि-
त्याशङ्क्योपबृंहणवशात्तदभिप्रेत श्रुत्यन्तरवशाच्चोक्तरूपं वेदकर्तृत्वं तदर्थोऽवसीयत इत्यभि-
प्रेत्योपबृंहणमुदाहरति---<pratika>अष्टादशानामिति</pratika>।चत्वारो वेदाः शीक्षा कल्पो व्याकरणं निरुक्तं
छन्दो ज्योतिषमिति षडङ्गानि । पुराणन्यायमीमांसाधर्मशास्त्राण्यायुर्वेदधनुर्वेदगान्धर्वार्थशा-
स्त्ररूपाश्चत्वार ऋग्वेदाद्युपवेदाश्चेत्यष्टादश विद्यास्थानानि । तानि विद्योत्पत्तिस्थानत्वादिह
विद्याशब्देन लक्ष्यन्ते । तानि प्रधानोपसर्जनभावेनैकफलपर्यवसायित्वेऽपि द्वारभेदेन भिन्न-
वर्त्मानि । तत्र ब्रह्माराधनभूतकर्मोपासनाद्वारेण साक्षाच्च ब्रह्मप्रतिपादकाश्चत्वारो वेदाः प्र-
धानभूताः । तदीयस्वरवर्णपदतदर्थावधारणोपायभूतानि शीक्षाव्याकरणनिरुक्तानि । तदुक्ता-
ग्निहोत्रादिकर्मानुष्ठानप्रकारप्रतिपादकः कल्पः । कर्माङ्गमन्त्रेषु ज्ञातव्यानां गायत्र्यादिछन्दसां
निर्णायकं छन्दः । कर्माङ्गकालविशेषनिर्णायकं ज्योतिषम् । सृष्टिवाक्याद्यर्थप्रपञ्चनेन पारमे-
श्वरमहाविभूत्युपबृंहणार्थानि पुराणानि । वेदान्ततात्पर्यनिर्णयानुकूलषड्विधलिङ्गान्तर्गतो-
पपत्तिरूपानुमानतत्परिकरशोधनार्थं न्यायशास्त्रम् । वेदार्थनिर्णयानुकूलन्यायविचारात्मिका
मीमांसा । वर्णश्रमानुगुणनिमित्तसाधारणधर्मप्रतिपादकं धर्मशास्त्रम् । सकलानुष्ठानसाधन-
देहपाटवार्थ आयुर्वेदः । राज्यपालनोपयोग्यस्त्रजातज्ञानार्थो धनुर्वेदः । सकलदेवताप्रीणन-
गीतिज्ञानाद्यर्थं गान्धर्वम् । दृष्टादृष्टोपयोगिधनार्जनोपायज्ञानार्थमर्थशास्त्रम् । वैदिकहरि-
श्चन्द्राद्युपाख्यानार्थप्रपञ्चपराणामितिहासानां वैदिकदेवतातदाराधनप्रकारविशेषप्रतिपादका-
