<pb n="379"/>
अथवा जीवः, तस्य हि <quote>‘क्षरं प्रधानममृताक्षरम्’</quote> <ref>(श्वेताश्व॰ १.१०.)</ref> इति श्रुतेरक्षर-
शब्दवाच्यत्वमुचितं, स्वकर्मवशेन महाभूतयोनित्वं च । अतस्तयोरन्यतरदक्षरम् ।।
<!-- APPAYYA !-->
भूतयोन्यक्षरप्रतिपादनानन्तरमेव <quote>‘यथोर्णनाभि’</quote>रिति मन्त्रस्य प्रवृत्तत्वेन तस्य तदीयभूतयो-
नित्वप्रकारनिरूपणार्थत्वस्य <quote>‘यथा सुदीप्ता’</quote>दितिमन्त्रस्याक्षरपरापादानपञ्चम्या तदेकविषय-
त्वस्य च प्रतीयमानत्वेन परिणाम्युपादानत्वस्यान्यसङ्कमणायोगात् । एवं तर्हि <quote>‘तपसा ची-
यते ब्रह्म ततोऽन्नमभिजायत’</quote>इति मन्त्रस्याप्यपादानपञ्चम्याक्षरपरमन्त्रद्वयैकविषयत्वस्य, प्रती-
यमानत्वात् तस्य मन्त्रद्वयस्य भूतयोन्यक्षरविषयतायास्त्वयैवोक्तत्वाच्च भूतयोन्यक्षरं ब्रह्मैव
स्यात् । परत्वावध्यक्षरमेव केवलं प्रधानं भवेत् । न च ब्रह्मणि परिणाम्युपादानत्वासम्भवो
दोषः । अपादानपञ्चमीनामैकरूप्येण ब्रह्मैव भूतयोन्यक्षरमिति सिद्धौ दृष्टान्तगतसर्वसादृ-
श्यविवक्षायां नियमाभावादुपादानत्वमात्रे परमूर्णनाभ्यादिदृष्टान्तः । सरूपकार्यप्रभव-
त्वं जीवोपादानत्वाभिप्रायमिति कल्पनोपपत्तेरिति चेन्न । परिणामितया परिणाम्यधिष्ठान-
तया च प्रधानस्य ब्रह्मणश्चोभयोरप्युपादानस्य सम्प्रतिपन्नस्य सद्भावेन सर्वविज्ञानप्रतिज्ञा-
निर्वाहकब्रह्मजगदुपादानत्वघटकतया प्रधानगतजगदुपादानत्वप्रतिपादनस्यापि सङ्गतिसत्त्वेन
चान्यथासिद्धेनापादानपञ्चम्यैकरूप्येण प्रथमश्रुतोर्णनाभ्यादिदृष्टान्तप्राप्तस्य प्राणमनःप्रभृ-
त्यचेतनपर्यवसितसरूपकार्यप्रभवत्वप्राप्तस्य च परिणाम्युपादानत्वस्य त्यागायोगात् । नन्वेवं
सति <quote>‘तथाक्षरात्सम्भवतीह विश्व’</quote>मित्यन्तं प्रधानपरम् । तदनन्तरं <quote>‘तपसा चीयत’</quote>इत्यारभ्य
<quote>‘प्रोवाच तां तत्वतो ब्रह्मविद्या’</quote>मित्यन्तं ब्रह्मपरम् । ततो<quote>‘यथा सुदीप्ता’</quote>दित्यादि प्रधानपरम् ।
पुनश्च <quote>‘दिव्यो ह्यमूर्त’</quote>इत्यादि ब्रह्मपरमिति स्यादिति चेदस्तु को दोषः । अर्थसम्बन्धानुसा-
रेण वाक्यान्वयोपपत्तेः । उक्तं हि जैमिनिना विश्वजिदधिकरणे—अर्थतो ह्यसमर्थानामान-
न्तर्येऽप्यसम्बन्ध इति । उक्तं च वार्तिककृता---<quote>‘यस्य येनार्थसम्बन्धो दूरस्थेनापि तेन
सः । अर्थतो ह्यसमर्थानामानन्तर्यमकारणम्’</quote> इति । एवमुपपादितः प्रधानपूर्वपक्षः । अथ
जीवपूर्वपक्षमुपपादयति—<pratika>अथवेति</pratika> । नन्वक्षरशब्द एव तावज्जीवे नोपपद्यते । न हि प्रधाने
स्वकार्याण्यश्नुते व्याप्नोतीति व्युत्पत्त्येव ब्रह्मणि न क्षरतीति व्युत्पत्त्येव जीवे कया चिद्व‍यु-
त्पत्त्या तदुपपद्यत इत्याह—<pratika>तस्य हीति</pratika> । <quote>‘क्षरं प्रधानममृताक्षरं हरः क्षरात्मानावीशते देव
एकः’</quote>इति श्वेताश्वतरोपनिषदि परब्रह्मणः पशुपाशपतित्वमाम्नायते । तत्र <quote>‘क्षरं प्रधान’</quote>मिति
प्रधाने क्षरशब्दवदमृताक्षरमित्यमृतशब्दनिर्दिष्टजीवेऽक्षरशब्दः प्रयुक्तः । <quote>‘अमृते’</quote>ति <quote>‘सुपां-
सुलु’</quote>गित्यादिना छान्दसो विभक्तिलोपः । अमृतमक्षरमित्ययं जीवनिर्देश इत्येतच्च <quote>‘हर एको
देवः क्षरात्मानावीष्ट’</quote> इत्युत्तरवाक्ये आत्मशब्दप्रतिनिर्देशादवगम्यते । <quote>‘यच्चेदं क्षरमव्यक्त
यदप्यमृतमक्षरम् । तावुभौ यः क्षरात्मानावेको देवः स्वयं हरः ।।’ ईशते तदभिध्यानाद्यो-
जनात्तत्वभावत’</quote>इत्यादिशिवपुराणवचनैश्चास्य मन्त्रस्यैवमेवार्थो दर्शितः । तस्मादक्षरशब्दो
जीवे नानुपपन्नः । जीवस्य जननमरणवत्त्वेऽपि न क्षरति स्वरूपेण न परिणमत इति स्वरू-
पान्यथाभावाभावपरतया तत्राक्षरशब्दस्य व्युत्पत्तिरपि सम्भवतीति भावः । ननु तथापि
परिणाम्युपादानत्वरूपं भूतयोनित्वं जीवस्य न सम्भवतीत्यत आह—<pratika>स्वकर्मवशेनेति । अ-
यमाशयः</pratika> । <quote>‘अगोत्रमवर्णमचक्षुरश्रोत्रमपाणिपाद’</quote>मिति जीवे प्रसिद्धानां गोत्रादीनां निषेध्य-
