<pb n="428"/>
<pratika>तिविषयस्स परमेश्वरः</pratika> । उत्तरत्र <quote>‘तमोङ्कारेणैवायतनेनान्वेति विद्वान् यत्तच्छा-
न्तमजरममृतमभयं परंचे’</quote>ति तदसाधारणशान्तत्वादिधर्मव्यपदेशात् । न हि
हिरण्यगर्भे तत्कार्ये शान्तत्वादिकमस्ति । <quote>‘ब्रह्मलोक’</quote>मिति परब्रह्मणः शिवस्य
लोकः प्राप्यतयाऽवगम्यते । जीवघन इति जीवसमष्टिरूपो हिरण्यगर्भः तस्मा-
त्परात् परं हि ध्येयं श्रूयते । ततो हिरण्यगर्भपक्षो न युक्तः । नारायण इति
यदुक्तं तद्विचार्यम् । <quote>‘अमृतम भयं परं चे’</quote>ति नित्यमुक्तत्वमभयहेतुत्वं विश्वा-
धिकतया परत्वं च कथमस्मिन्नुपपद्यते । विश्वरूपो ह्यसौ । कथं चैतदुपप-
द्यते । यज्जीवघनाद्धिरण्यगर्भादपि परादुत्कृष्टात् नारायणात्परमुत्कृष्टं पुरि
शयानमन्तर्यामितया अत एव पुरुषं परं ब्रह्म तदुपासकस्साक्षात्पश्यतीति वर्णि-
तम् । <quote>‘नारायणपरं ब्रह्म’</quote> ‘ऋतँ/?/ सत्यं परं ब्रह्म पुरुषं कृष्णपिङ्गलम् । ऊर्ध्वरेतं विरू-
<!-- APPAYYA !-->
यः परमेश्वर एवेति भावः । व्यपदेशादिति सौत्रं हेतुं व्याचष्टे—<pratika>उत्तरत्रेति</pratika> । शान्तत्वादिकं प्र-
कृतध्यानेक्षणकर्मणोऽन्यत्रोपासनान्तरविषयेऽन्वेतीति वक्तुमयुक्तम् । वाक्यभेदप्रसङ्गेनात्रो-
पासनान्तरविध्यनङ्गीकारात् । <quote>‘अमृतमभयं परं चे’</quote>ति चकारस्येक्षतिकर्मण्येव शान्तत्वादि-
गुणसमुच्चयार्थत्वोपपत्तेरिति भावः । <pratika>न हि हिरण्यगर्भ इति</pratika> । शान्तत्वं निरस्तसकलसां-
सारिकदोषकलङ्कत्वममृतत्वमनादिमुक्तत्वमभयत्वमभयहेतुत्वम् । स्वयं भयराहित्यस्य शान्त-
त्वविशेषणेनैव सिद्धेः । अभयशब्दात्तत्करोतिण्यन्तात्पचाद्यचि अभयशब्दस्याभयहेतुपरत्वो-
पपत्तेः । परत्वं सर्वोत्कृष्टत्वम् । एतत्सर्वं हिरण्यगर्भे न सम्भवतीत्यर्थः । प्राकृतलोकप्रायपा-
ठात् ब्रह्मलोकशब्दः कार्यब्रह्मलोकपर इति पूर्वपक्षहेतुं विघटयति—<pratika>ब्रह्मलोकमिति</pratika>। परश्रु-
तिप्रत्यभिज्ञालिङ्गप्रकरणैः प्रायपाठस्य बाध इति भावः । इतश्च न हिरण्यगर्भ इत्याह—<pratika>जी-
वघन इति</pratika> । एतस्मादित्ययं सर्वनामशब्दः <quote>‘परं चापरं च व्रह्मे’</quote>त्यत्र प्रकृतपरमेश्वरगतपर-
त्वावधित्वेन तत्रैव निर्ज्ञातं हिरण्यगर्भं परामृशतीति तत्सामानाधिकरण्यात् जीवघनशब्दो-
ऽपि तद्विषय इति भावः । नारायणपक्षे शान्तत्वाजरत्वसम्भवेऽप्यमृताभयपरशब्दोक्तानि
नित्यमुक्तत्वसंसारमोचकत्वविश्वाधिकत्वानि नोपपद्यन्त इत्याह—<pratika>अमृतमभयमिति</pratika> । नि-
त्यमुक्तत्वमिह न नित्यमेव सांसारिकसकलदोषनिर्मुक्तत्वम् । शान्तविशेषणेन तल्लाभात् ।
किं तु सर्वकालं निरतिशयानन्दभोक्तृत्वम्। तत्परमेश्वरधर्मस्य परमाकाशशब्दितस्य निरतिशया-
नन्दस्यावस्थाविशेषरूपे नारायणे न सम्भवतीति भावः । इतश्च नारायणो नेक्षतिविषय इत्याह-
<pratika>कथञ्चैतदिति</pratika> । <quote>‘जीवघनात्परा’</quote>दिति पञ्चम्योर्वैयधिकरण्यमेव युक्तम् । अधिकार्थलाभादिति
भावः। ननु तयोर्वैयधिकरण्येऽपि हिरण्यगर्भात्पर ईक्षतिकर्मगतपरत्वावधिभूतो नारायण इति
कुतोऽवसीयते येनेक्षतिकर्म नारायणो न स्यादित्याशङ्क्याह—<pratika>नारायणपरमिति</pratika> । तैत्तिरीये
दहरविद्याया<quote>‘मणोरणीया’</quote>नित्यनुवाके <quote>‘यो देवाना’</quote>मिति मन्त्रेण शिवस्य हिरण्यगर्भादधिकत्वे
सिद्धेऽपि तदनन्तरानुवाके <quote>‘नारायणपरं ब्रह्मे’</quote>ति नारायणाद्ब्रह्मणः परत्वमुक्तम् । तत्किं नाराय-
णात्परं ब्रह्मेत्याकाङ्क्षायाम् <quote>‘ऋतं सत्य’</quote>मिति तदनन्तरानुवाके शिव एव नारायणात्परं ब्रह्मेति
प्रदर्शितम् । तेन हिरण्यगर्भात्परो नारायणस्ततः परश्शिव इति सिद्धम् स्पष्टं चैतच्छिवसङ्क-
ल्पोपनिषदि <quote>‘परात्परतरं ब्रह्मे’</quote>ति मन्त्रे । अतस्तदर्थप्रत्यभिज्ञानादिह हिरण्यगर्भात्परो नारा-
