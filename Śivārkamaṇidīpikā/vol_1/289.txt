<pb n="289"/>
<quote>‘मामुपास्स्व’</quote> इति ब्रह्मदृष्ट्योपदेशः । तथा हि कृष्णादयोऽप्यर्जुनादीन् प्रत्युपदि-
ष्टवन्तः ।।
<!-- APPAYYA !-->
प्रपञ्चानुप्रवेशेन तत्प्रेरणासामर्थ्यकृतया स्वशरीरत्वावगत्या सर्वस्मिन्नपि संसारितद्भोग्यवर्गरूपे
प्रपञ्चे सर्वशरीरत्वप्रयुक्ताहंबुद्धिः । एवं शिवाभेदभावनया शिवसामर्थ्यप्राप्तिस्तृतीयाध्याये <quote>‘प्र-
काशादिवच्चावैशेष्यं प्रकाशश्च कर्मण्यभ्यासा’</quote>दिति <ref>(ब्र॰३-२-२४)</ref> सूत्रे प्रदर्शयिष्यते । चिच्छ-
क्तिव्याप्त्या सर्वानुप्रवेशेन तत्पूर्वकसर्वप्रेरणासामर्थ्यात्मकसर्वशरीरत्वरूपं सार्वात्म्यं चतुर्थाध्याये
<quote>‘प्रदीपवदावेश’</quote>इति <ref>(ब्र॰ ४-१-१५.)</ref> सूत्रे <quote>‘तदपश्यत्तदभवत् प्रजा’</quote>स्विति श्रुत्युदाहरणपूर्वकं
प्रदर्शयिष्यते । तत्कृता सर्वत्र भोग्यभोक्तृरूपे प्रपञ्चेऽहंबुद्धिर्मुक्तिदशायामप्यनुवर्तमाना तत्रै-
व <quote>‘विकारावर्ति च तथाहि स्थितिमाह’</quote> इति <ref>(ब्र॰ ४-3-१९.)</ref> सूत्रे <quote>‘अहमन्नमहमन्नाद’</quote> इति
श्रुत्युदाहरणपूर्वकं प्रदर्शयिष्यते । एवं च वामदेवस्य सर्वात्मत्वभावनादार्ढ्याद्यथा स्वस्य मनु-
सूर्यादिरूपत्वव्यवहारः एवमिह तथाभूतब्रह्माभेदभावनादार्ढ्यादिन्द्रस्य ब्रह्माभिप्रायेण <quote>‘मा’</quote>
मिति व्यवहार इति । मामेवेत्येवकारोऽपि ब्रह्माभेदभावनादार्ढ्यादुपपद्यते । <pratika>तथा हीति</pratika> ।
तथा तेन प्रकारेण भावनादार्ढ्यकृतशिवाभेददृष्ट्यैव हि <quote>‘मन्मना भव मद्भको मद्याजी मां नम-
स्कुरु । सर्वधर्मान्परित्यज्य मामेकं शरणं व्रजे’</quote>त्यादि भगवान्कृष्णोऽप्यर्जुनं प्रत्युपदिदेश । अत
एव <quote>‘कामैस्तैस्तैर्हृतज्ञानाः प्रपद्यन्तेऽन्यदेवताः । अन्तवत्तु फलं तेषां तद्भवत्यल्पमेधसाम् ।।’</quote>
इत्यादिवचनान्वितं गीताशास्त्रमात्रं श्रुत्वापि <quote>‘स्थितोऽस्मि गतसन्देहः करिष्ये वचनं तवे’</quote>ति
शास्त्रान्ते गुरुं प्रत्युक्त्वाप्यर्जुनो यावज्जीवं शिवपूजारत एवावर्तत । भारतयुद्धमध्ये शिवाय
कल्पितेन नित्यपूजोपहारेण कृष्णं शिवबुद्ध‍यैव चार्चयत एव तदीयस्य पूजोपहारस्य कैलासे
शिवसमीपे दर्शनमुक्तम् । द्रोणपर्वणि <quote>‘तं चोपहारं विततं नैशं नैत्यिकमात्मनः । ददर्श
त्र्यम्बकाभ्याशे वासुदेवे निवेदित’</quote>मिति । एवं भगवद्गीतायाः शिवपरत्वे सत्येव <quote>‘ज्ञानं तदै-
श्वरं दिव्यं यथावद्विदितं त्वया । स्वयमेव हृषीकेशः प्रीत्योवाच सनातनम् । गच्छगच्छ स्वकं
स्थानं न शोकं कर्तुमर्हसि । भजस्व परया भक्त्या शरण्यं शरणं शिव’</quote>मिति कूर्मपुराणेऽर्जुनं
प्रति व्यासवचनम् । तत्रैवेश्वरगीतान्ते<quote>‘नारायणोऽपि भगवान्देवकीतनयो हरिः । अर्जुनाय
स्वयं साक्षाद्दत्तवानिदमुत्तमम् ।।’</quote> इति वचनं च सङ्गच्छते । ननु <quote>‘केषु केषु च भावेषु चिन्त्यो-
ऽसि भगवन्मये’</quote>त्यादि पृष्टवन्तमर्जुनं प्रति <quote>‘मन्मना भव मद्भक्त’</quote>इत्यादिभगवद्वचनं कथं हि
शिवोपासनादिविषयं स्यादिति चेन्न । भगवतः कृष्णस्य स्वचरितवचनतेजोविशेषैः शिवभाव-
भावितत्वं निश्चितवतोऽर्जुनस्य प्रश्नोऽपि शिवोपासनादिविषय इत्युपपत्तेः । ऐतरेयोपनिषदि
विश्वामित्रं प्रकृत्य श्रुते <quote>‘इन्द्रस्य प्रियं धामोपेयाय तमिन्द्र उवाच ऋषे प्रियं वै मेधामोपागा
वरं ते ददामीति । स होवाच त्वामेव विजानीया’</quote>मिति सन्दर्भे विश्वामित्रप्रश्नस्य <quote>‘तमिन्द्र-
उवाच प्राणो वा अहमस्म्यृषे प्राणस्त्वं प्राणस्सर्वाणि भूतानि प्राणो ह्येष य एष
तपति स एतेन रूपेण सर्वा दिशो विष्टोऽस्मी’</quote>त्याद्युत्तरसन्दर्भानुसारेण तथा गतिकल्प-
नायास्सम्प्रतिपन्नत्वात् । ‘दिव्यं ददामि ते चक्षुः पश्य मे योगमैश्वरम् । तमेव चाद्य षुरुषं
प्रपद्ये यतः प्रवृत्तिः प्रसृता पुराणी । कथं विद्या महायोगिन् त्वां सदा परिचिन्तयन् ।
योगेश्वर ततो मे त्वं दर्शयात्मानमव्ययम् । एवमुक्त्वा ततो राजन्महायोगीश्वरो हरिः । यत्र
