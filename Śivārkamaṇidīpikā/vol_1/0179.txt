<pb n="179"/>
इति । तदिह उपक्रमादिभिर्लिङ्गैर्वेदान्तवाक्यानां ब्रह्मणि तात्पर्यं निश्चीयते ।
य उपक्रमादिभिस्तात्पर्यनिर्णयस्तदेव वेदान्तवाक्यानां श्रवणमित्युच्यते । तथा
ह्युच्यते---<quote>‘अज्ञानप्रभवं दुःखं ज्ञानं तस्य निवर्तकम् । सर्ववेदान्तवाक्यानां श्रवणं
तत्प्रवर्तकम् । श्रवणं नाम वाक्यानां वैदिकानां परात्परे । उपक्रमादिभिर्लिङ्गैश्शि-
वे तात्पर्यनिर्णयः।’</quote> इति । उपक्रमोपसंहारावेकं लिङ्गं वेदान्त१शब्दानां ब्रह्मणि शिवे
<!-- APPAYYA !-->
लिङ्गावगमिततात्पर्येणान्वयस्य सिद्धवद्धेतूकरणादित्याशङ्क्याह---<pratika>तदिहेति</pratika> । यस्मादस्मिन्नधि-
करणे समन्वयस्य सिद्धवद्धेतूकरणं तत्प्रसाधनं विनानुपपन्नम् । तस्मादिह शास्त्रे ईक्षत्यधि-
करणमारभ्य प्रत्यधिकरणं स्थालीपुलाकन्यायतः कस्यचिद्वाक्यस्योदाहरणे सर्वेषां वेदान्ता-
नामुपक्रमादिलिङ्गैर्ब्रह्मणि तात्पर्यं निर्णीयत इत्यर्थः । प्रसङ्गादयमेव तात्पर्यनिर्णयः श्रवणं नाम
यस्य रागतः प्राप्तिः प्राक्प्रसाधितेत्याह-<pratika>य इति। तत्प्रवर्तकमिति</pratika> । तस्य ज्ञानस्य जनकमित्यर्थः।
ननूपक्रमादयः सम्मतिश्लोके सप्त परिगणिताः कथं षड्विधं तात्पर्यलिङ्गमिति प्रसिद्धिः तत्राह---
<pratika>उपक्रमेति</pratika> । उपक्रमोपसंहारावेकरूपावेकं तात्पर्यलिङ्गम् । एकार्थपर्यवसायिन्यनेकावान्तर-
वाक्यघटिते महावाक्ये तद्विषयौ प्रथमचरमावान्तरवाक्यभागावुपक्रमोपसंहारौ । तयोरेकेन
प्रकारेण तत्प्रतिपादकत्वमैकरूप्यम् । यत्र नैवंविधमैकरूप्यं तत्रासञ्जातविरोधित्वेनोपक्रमो
बलीयानुपसंहारादिति यथोपक्रममुपसंहारो नेतव्यः । किं तत्तात्पर्यं यस्योपक्रमादिभिर्निर्णयः
कार्य इत्याकाङ्क्षायामाह---<pratika>तात्पर्यमिति</pratika> । परशब्द इष्टवाची महाभाष्ये <quote>‘विप्रतिषेधे परं कार्य’</quote>मि-
ति<ref>(पा॰ १-८-२-सू.)</ref>सूत्र तस्य तद्वाचित्वोक्तेः<quote>‘ततस्तदालोकनतत्पराणा’</quote>मित्यादिप्रयोगदर्शनाच्च
तदर्थरूपं वस्तु परमिष्टमस्येति तत्परं वाक्यम् । वाक्यस्येच्छाभावेऽपि तद्वक्तुरर्थविवक्षारूपेच्छा
तदीयत्वेनोपचर्यते । यद्यपि वेदे स्वतन्त्रवक्तुरिच्छा न सम्भवति । तथापि कल्पादौ सकल-
वेदप्रवर्तकस्य शब्दब्रह्माधिष्ठातुः परमेश्वरस्य प्रत्येकमृग्वेदाद्यभिमानिनां देवताविशेषाणां वे-
दव्याख्यातॄणां मीमांसकयाज्ञिकानां च तत्तदर्थविवक्षारूपेच्छा वेदेऽपि प्रवाहानादिन्यायस-
म्प्रदायसिद्धार्थविषयिणी सम्भवत्येव । यथोक्तं ग्रहैकत्वाधिकरणावार्तिके---<quote>‘शब्दब्रह्मेति यच्चेदं
शास्त्रं वेदाख्यमुच्यते । तदप्यधिष्ठितं सर्वमेकेन परमात्मना । तथर्ग्वेदादयो वेदाः प्रोक्ता
येऽपि पृथक्पृथक् । भोग्यत्वेनात्मनां तेऽपि चैतन्यानुगतास्सदा । तेषामन्तर्गतेच्छानां वा-
क्यार्थप्रतिपादने । विवक्षा चाविवक्षा च ज्ञायते शब्दशक्तितः । विधिशक्त्या गृहीतं यत्तत्त-
त्सर्वं विवक्षितम् । तयैव तु परित्यक्तं व्याख्येयमविवक्षितम् ।’</quote>इति । <quote>‘न्यायेन सम्प्रदायाद्वा
ये मीमांसकयाज्ञिकाः । वेदं व्याचक्षते तेषामभिप्रायोऽयमुच्यते । तत्र यश्शक्त्युपारूढस्स
तैर्व्याख्यातुमिष्यते । यस्तु शक्त्या परित्यक्तो नैव व्याख्यायते स तैः । तेन व्याख्यातुमि-
ष्टार्थो यस्तेषां स विवक्षितः । अनिष्टो यस्त्वशक्तत्वादविवक्षित एव सः ।’</quote> इति । एवं च
यद्वाक्यं वक्रा यदर्थविवक्षया प्रणीतं तद्वाक्यं तत्परमिति पर्यवस्यति । यद्वा परशब्देनेष्टवा-
चिना शेषी लक्ष्यते । यागादिविशेषे हि स्वर्गादिः यागादिना साधयितुमिष्टो भवति । उत्कृ-
ष्टवाची वा परशब्दोऽत्र प्रधाने शेषिणि पर्यवस्यति । प्रसिद्धं च वाक्यं प्रति वाक्यार्थस्य
शेषित्वम् । <quote>‘ऐन्द्रया/?/ गार्हपत्यमुपतिष्ठत’</quote>इत्यादिश्रुतिषु शेषित्वं च वाक्यार्थस्य वाक्योद्देश्यप्र-
<note>(१) <quote>‘वाक्यानाम्’</quote> इति. ख. पाठः ।</note>
