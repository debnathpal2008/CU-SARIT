<pb n="406"/>
‘अथ परा यया तदक्षरमधिगम्यते (मुण्ड. १. १.) इति परस्य खल्विदं प्रक-
रणम् । अतश्च परमेश्वरः ।।
<!-- APPAYYA !-->
र्थप्रत्यभिज्ञाश्च सन्निहितशब्दार्थप्रत्यभिज्ञातो बलीयस्यस्सन्ति च । प्राकरणिकेषु ‘यस्सर्वज्ञस्सर्व-
विद्यस्यैष महिमा भुवि । दिव्ये ब्रह्मपुरे ह्येष व्योमन्यात्मा प्रतिष्ठितः । <quote>‘नायमात्मा प्रवच-
नेन लक्ष्यः’</quote> <quote>‘यस्मिन्लोका निहिता लोकिनश्च । तदेतदक्षरं ब्रह्म स प्राणस्तदु वाङ्मनः । न
वेदैतत्परं ब्रह्म धाम यत्रैवं निहितं भाति शुभ्र’</quote>मित्यादिमन्त्रेषु प्रकरणिनि ब्रह्मण्यप्यात्मशब्दो
लोकाद्याश्रयत्वप्रतिपादनं च । अतः प्रकारणानुसार्येवास्य मन्त्रस्यार्थो ग्राह्य इत्यभिप्रेत्य
व्याचष्टे—<pratika>अथ परेति</pratika> । ननु यद्यस्मिन्नधिकरणे भूतयोन्यधिकरणप्रसिद्धमक्षरप्रकरणमविचल-
मास्ते कथं तदन्तर्गते मन्त्रे वाय्वादिपरत्वपूर्वपक्षोत्थानं वायुलिङ्गादिकं ब्रह्मप्रकरणाद्ब-
लीय इति । अस्ति खल्वस्मिन्नेव ब्रह्मप्रकरणे श्रतिलिङ्गादिनियमितान्यविषयस्तत्र तत्र मन्त्रः ।
यथा <quote>‘काली कराली च मनोजवा चे’</quote>ति मन्त्रो होमकालानुसन्धेयाग्निजिह्वाविषयः। यथा वा
<quote>‘एषोऽणुरात्मा चेतसा वेदितव्यः’</quote> इत्यादिर्जीवविषयः । एवं <quote>‘यस्मिन्द्यौरि’</quote>ति मन्त्रोऽयं ब्रह्म-
प्रकरणगतोऽपि वायुलिङ्गादिबलादन्यविषयः स्यादिति । ननु तर्हि <quote>‘काली कराली’</quote> त्यादि-
मन्त्रान्तरवदयमपि कश्चन मन्त्रोऽन्यविषयोऽस्तु । तावता ब्रह्मप्रकरणस्य किं हीयते । यद-
र्थोऽस्य ब्रह्मविषयत्वप्रसाधनप्रयासः । न चास्य मन्त्रस्य ब्रह्मपरत्वप्रसाधनेनाक्षरविद्यायामेत-
न्मन्त्रप्रतिपाद्यः कश्चिदपूर्व उपास्यगुणविशेषादिर्लभ्यते । अक्षरे जगदाश्रयत्वगुणस्य इतर-
परित्यागस्य च प्राकरणिकै <quote>‘र्यस्मिँल्लोका निहिताः’</quote> <quote>‘तदेवाक्षरं सोम्य विद्धि’</quote>इत्यादिमन्त्रान्तरै-
र्लभ्यत्वात् । <quote>‘अन्या वाचो विमुञ्चथे’</quote>त्यस्य <quote>‘तमेवैकं जानथे’</quote>त्येवकारप्रतिपाद्यविषयान्तरपरि-
त्यागार्थलभ्यतद्विषयशास्त्रालोचनपरित्यागानुवादकत्वे तत्र विद्यायां कस्य चिदतिशयस्याला-
भात् । न च सिद्धान्ते प्रधानस्यानभ्युपगमात् प्रधानपूर्वपक्षनिराकरणार्थमधिकरणं स्यादिति
वाच्यम् । ब्रह्मप्रकरणगतस्य मन्त्रस्य प्रधानपरत्वेऽपि तत्परतन्त्रप्रधानस्यैव सिद्धिरिति सिद्धा-
न्तानभिमतस्वतन्त्रप्रधानसिध्द्यप्रसङ्गात् परतन्त्रप्रधानस्येहा <quote>‘क्षरात्परतः पर’</quote>इत्यत्राक्षरपदेनेव
श्वेताश्वतरतैत्तिरीयोपनिषदोरजामन्त्रेणेव च <quote>‘यस्मिन्द्यौ’</quote> रिति मन्त्रेणापि प्रतिपादने विरोधाभा-
वादिति चेत् उच्यते । वायुपूर्वपक्षे <quote>‘तमेवैकं जानथे’</quote> त्यनेनाक्षरविद्याङ्गभूतायां गत्यनुस्मृतावा-
तिवाहिकदेवतासु वायुरेक एव स्मर्तव्यो नार्चिरादय इति लभ्यते । सिद्धान्ते तु विद्यान्तरवद-
र्चिरादयोऽपि स्मतर्व्या इत्यस्ति फलभेदः । प्रधानजीवपूर्वपक्षौ तु दृष्टान्तार्थौ यथा ह्यतच्छब्दा-
द्द‍युभ्वाद्याधारो न प्रधानं न वा जीव एवं न वायुरपीति । यत्र क्वचिद्विषयवाक्यान्तरे ब्रह्मपरत्व-
निर्णयोपयोगिनो न्यायविशेषस्य व्युत्पादनार्थौ वा प्रधानजीवपूर्वपक्षौ । ननु ब्रह्मप्रकरणा <quote>‘द्य-
स्मिन्द्यौ’</quote>रिति मन्त्रप्रतिपाद्यं ब्रह्मैव न तु जीव इत्ययुक्तम् । ब्रह्मण एव जीवरूपत्वात् । मुण्ड-
कस्यापि <quote>‘कस्मिन्नु खलु विज्ञाते सर्वमिदं विज्ञातं भवती’</quote>त्युपक्रमेण <quote>‘ब्रह्म वेद ब्रह्मैव भवती’</quote>-
त्युपसंहारेण च ब्रह्मजीवाभेदे तात्पर्यावसायात् । <quote>‘समाने वृक्ष’</quote> इति मन्त्रे तयोर्भेदव्यपदेशस्त्वसि-
द्धः । अन्यदीयस्य महिम्नोऽन्येन कथमपि प्राप्तुमशक्यतया <quote>‘अस्य महिमानमिति’</quote>इत्यस्या-
ज्ञानतिरोहितब्रह्मभावाविर्भावपरत्व एव साङ्गत्यात् । तत्र <quote>‘जुष्टं यदा पश्यत्यन्यमीश’</quote> मित्यस्य
पूर्वार्धे देहात्मभ्रमेणशोकवत्तयोक्तं स्वात्मानं यदा देहादन्यमीशं ब्रह्माभिन्नं च पश्यतीत्येवमर्थ-
