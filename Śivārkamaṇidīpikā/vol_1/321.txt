<pb n="321"/>
परमेश्वर एव निखिलभुवनाधिपत्यमभ्यस्यते । <quote>‘एको हि रुद्रो न द्वितीयाय
तस्थुर्य इमाँल्लोकानीशत ईशिनीभिः’</quote> (श्‍वे॰ ३.२) इति रुद्रव्यतिरिक्तस्य जगदीश्व-
रत्वं निषिध्यते । <quote>‘विश्वाधिको रुद्रः’</quote> (महाना॰ १०) इति विश्वाधिकत्वं च तस्यैव
श्रूयते । अतो विश्वपतित्वादिलक्षणो नारायणात्मा परमेश्वर इति समीचीनम् ।।
ननु <quote>‘नारायणात्मा’</quote> इति नारायणान्तर्यामी परमेश्वर इति हृदयम् । तदयुक्तं;
<quote>‘नारायणपरं ब्रह्म’</quote> इति नारायणस्य परब्रह्मभावमुक्त्वा <quote>‘प्रद्मकोशप्रती-
काशम्’</quote> इत्यादिना पुरुषस्य हृदयपुण्डरीकस्थानमुक्त्वा <quote>‘तस्य मध्ये वह्निशिखा’</quote>
इत्यादिना जीवस्वरूपमुक्त्वा <quote>‘तस्याः’</quote> शिखाया मध्ये परमात्मा व्यवस्थितः’
इति परमात्मत्वेन जीवान्तर्यामित्वेन तस्योपास्यत्वमवगम्यते । <quote>‘स ब्रह्मा स’</quote>
<!-- APPAYYA !-->
तिशयैश्वर्यं तस्यैवेति सुनिश्चित’मिति पुराणरीत्या प्रवृत्तत्वेन व्यत्यस्तोत्कर्षापकर्षा-
सहिष्णुत्वादप्यनन्यथासिद्धम् उपपत्तिरूपतात्पर्यलिङ्गत्वादपि प्रबलम् । न चैवंभूतं
नारायणस्य विश्वपतित्वादिवर्णनम् । लोकाक्षिगृह्याम्नातो <quote>‘विष्णवे सर्वाधिपतय’</quote>इति
मन्त्रो न पूर्वमन्त्रप्रतिपन्नेभ्योऽग्न्यादिदेवेभ्यो व्यवच्छिद्य नारायणे सर्वैश्वर्यप्रतिपादकः ।
द्वादशसु होमेषु प्रत्येकं विनियुक्तानां मन्त्राणामेकवाक्यत्वाभावात् प्रत्येकं चतुर्थ्य-
न्तानामग्न्यादिपदाना शिखावाक्यान्तर्गतपदानामिव केभ्यश्चित्सर्वैश्वर्यव्यवच्छेदे क्वचि-
त्तत्प्रतिपादने च सामर्थ्याभावाच्च । तत्र च <quote>‘रुद्राय भूताधिपतये स्वाहे’</quote>ति मन्त्रा-
म्नातो रुद्रो लोकपालः । इन्द्रादिप्रायपाठात् । लोकपालरुद्रश्च शिवकलाविर्भावयु-
क्तः कश्चिद्गणनाथः । कूर्मपुराणे लोकपालपुर्यष्टकवर्णनप्रस्तावे <quote>‘तस्याश्च पूर्वदिग्भागे शङ्क-
रस्य शुभा पुरी । नाम्ना यशोवती पुण्या सर्वेषां सुदुरासदा । तत्रेशानस्य भवनं रुद्राविष्ट-
तनोश्शुभम् । गणेश्वरस्य विपुलं तत्रास्ते स गणैर्वृत’</quote> इति श्लोकैस्तथाविष्करणात् । तस्मा-
दिह नारायणस्यात्मभूतः परमेश्वर एव विश्वपतित्वादिधर्मैः प्रतिपाद्यत इति सूत्रे शारीरपदं
मूर्त्यात्मपर१तया प्रयुक्तम् । ब्रह्मविष्णुरुद्रेश्वरसदाशिवानां मूर्तयो हि पञ्चकृत्यकारिण्यः शिवस्य
साधारण्यो मूर्तयः । ब्रह्मादयस्त्वसाधारण्येन तास्वेकैकाभिमानिनो मूर्त्यात्मान इति । शारी-
रपदमपि तत्रतत्र शरीरे भव इति व्युत्पत्त्या तत्समानार्थम् ।। एवं पूर्वपक्षसिद्धान्तप्रकारं
सूत्रार्थं च शब्दगत्यार्थगत्या च <quote>‘सहस्रशीर्षं देव’</quote>मित्यारभ्येत्यादिना <quote>‘नारायणात्मा परमेश्वरः
श्रूयत इति समीचीन’</quote> मित्यन्तेन सन्दर्भेण सङ्ग्रहेण प्रदर्श्योत्तरसूत्रमवतारयितुमाशङ्कते—<pratika>न-
न्विति</pratika> । अयमर्थः । नारायणस्यात्मा तदन्तर्यामी परमेश्वर इत्ययुक्तम् । नारायणः ख-
ल्वत्र परं ब्रह्मेति श्रुयते । अतस्य एवान्तर्यामीति युक्तम् । उपरितनसन्दर्भपर्यालोचनयापि
तथैव स्पष्टमवसीयते । तत्र ह्युपासकस्य हृदयपुण्डरीकं प्रस्तुत्य <quote>‘तस्य मध्ये महा’</quote>नित्यादिना
<quote>‘सन्तापयति स्वं देह’</quote> मिति देहस्वामित्वलिङ्गावगमितं जीवात्मानमग्निशब्दलक्षितं तन्मध्य-
गतमुक्त्वा <quote>‘तस्य मध्ये वह्निशिखे’</quote>त्यादिना तत्प्रभारूपान्तर्हृदयचिच्छक्तिं हृदयपुण्डरीकमु-
कुलावच्छेदकृतदीर्घभावेन दीपशिखाकारां तन्मध्यगतामुक्त्वा तन्मध्ये तदन्तर्यामितया
<note>(१) <quote>‘पर्यायतया’</quote> इति च. पाठः ।</note>
