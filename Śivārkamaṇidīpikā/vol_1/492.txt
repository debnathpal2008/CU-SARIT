<pb n="492"/>
र्वथा अष्टवर्षब्राह्मणाद्युपयुक्तोपनयनसंस्कारमन्तरेण वेदाध्ययनप्राप्तिर्न कुत्रापि
कस्यचिदिति सिद्धम् । ततः शूद्रा ब्रह्मविद्यायामनधिकारिण एव ।।
इत्यपशूद्राधिकरणम् ।। ८ ।।
<!-- APPAYYA !-->
संवृतं नाम तमस्सह तेनैव गच्छती’</quote>ति तत्सम्प्रदानस्य शूद्रस्यापि प्रत्यवायः श्रूयते । न हि
स्वानुष्ठेयधर्मग्रहणे प्रत्यवायोऽस्ति । एतेन शूद्राणां विद्योपयुक्तवेदार्थग्रहणं लिखितपाठा-
दिगृहीतेन वेदेन भविष्यति । विध्याक्षिप्ते प्रतिषेधाप्रवृत्तेः । कूपखानकन्यायतः प्रतिषेधो-
ल्लङ्घनेन वा भविष्यति पुराणादिना वेति निरस्तम् । तषामनुष्ठानप्रसक्तौ हि तदपेक्षितवेदा-
र्थग्रहणप्राप्तिः । सैव नास्तीत्युक्तम् <quote>‘उपनयनाभावा’</quote>दिति हेतुभिः । ननूपनयनाभावश्शूद्रस्य
तन्निषेधादिति तदभावेऽपि तस्य विद्यानुष्ठानं स्यात् । यस्याधिकारिणो यस्मिन्कर्मणि यदङ्गं
निषिद्धं तस्य तदतिरिक्ताङ्गमात्रसहितात्तस्मात्कर्मणः फलनिष्पत्तेरभ्युपगमात् । अभ्युप-
गम्यते हि राजन्यस्य सोमभक्षणं निषिद्धमिति तस्य भक्षणरूपप्रतिपत्तिरहितात्सोमया-
गात्फलनिष्पत्तिः । अनूचानस्य प्रथमयज्ञे प्रवर्ग्यो निषिद्ध इति तस्य तद्रहितात्ततः
फलनिष्पत्तिः । किंच । एकफलकानेकप्रधानमध्ये यस्य यत्प्रधानं निषिद्धं यथा दर्शपू-
र्णामासयोरसोमयाजिनस्सान्नाय्ययागः अग्नीषोमीयपुरोडाशयागश्च निषिद्धः तस्य तदतिरि-
क्तप्रधानैरेव फलनिष्पत्तिरभ्युपगम्यते । निषेधात् किञ्चित्प्रधानानुष्ठानेऽपि फलनिप्पत्तौ
ततोऽङ्गाननुष्ठाने फलनिष्पत्तिरिति किमु वक्तव्यम् । येषामनिषिद्धमप्यङ्गं प्रधानं वोपसंह-
र्तुमशक्यं यथा ऋषीणामार्षेयवरणमत्र्यार्षेयाणां त्र्यार्षेयवरणमप्रतिसमाधेयाङ्गवैकल्याना-
माज्यावोक्षणविष्णुक्रमणादिकं देवतादीनां देवतोद्देशादिकं चोपसंहर्तुमशक्यं तेषां तु तत्र
तत्राधिकारः । ततश्च निषेधाच्छूद्राणामुपनयनाभावेऽपि विद्यानुष्ठानं स्यादिति चेत् ।
उच्यते । सोमयागादिषु क्षत्रियादीनामधिकारमनुमत्यैव कस्यचिदङ्गस्य प्रधानस्य वा निषेध
इति तत्र तथा भवतु नाम । इह तु संस्कारनिषेधः संस्कारापेक्षविधिप्रतिषेधानधिकारार्थ
इति कथं तथा स्यात् । एवं हि मानवे धर्मशास्त्रे स्मर्यते---<quote>‘न शूद्रे पातकं किञ्चिन्न च
संस्कारमर्हति । नास्याधिकारो धर्मेऽस्ति नाधर्मात्प्रतिषेधन’</quote>मिति । अत्र सामान्येन विधि-
प्रतिषेधमात्रानधिकारः शूद्रस्य नोच्यते । उपनयनादिसंस्कारनिरपेक्षेषु परोपकारादिधर्मेषु
हिंसानृताद्यधर्मप्रतिषेधेषु च तस्याप्यधिकारसम्भवात् । ‘किं तु संस्कारनिषेधसन्निधानात्
संस्कारापेक्षेषु सन्ध्यावन्दनादिकर्मसु <quote>‘नादित्यमीक्षेत’</quote> <quote>‘नाग्निमपश्च युगपद्धारयेत्’</quote> <quote>‘नाञ्ज-
लिना पिबे’</quote>दित्यादिनिषेधेषु वानधिकार उच्यते । <quote>‘न शूद्रे पातकं किञ्चिदि’</quote>ति च संस्का-
रापेक्षविधिप्रतिषेधोल्लङ्घने च दुरिताभाव उच्यते तदनधिकारद्रढिमसिद्धये । तस्माद्युक्तोऽय-
मुपनयनसंस्काराभावेन शूद्राणां ब्रह्मविद्यानधिकारोपसंहारः <pratika>।। इत्यपशूद्राधिकरणम् ।।८।।</pratika></p>
<!-- APPAYYA !-->
<head>नयमणिमालायां अथ अपशूद्राधिकरणम् ।। ८ ।।</head>
<sutra>सू । शुगस्य तदनादरश्रवणात्तदाद्रवणात्सूच्यते हि ।। ३३ ।। क्षत्रियत्वगतेश्च ।। ३४ ।। उत्तरत्रचैत्रर-
थेन लिङ्गात् ।। ३५ ।। संस्कारपरामर्शात्तदभावाभिलापाच्च ।। ३६ ।। तदभावनिर्धारणे च प्रवृत्तेः।।३७।।
श्रवणाध्ययनप्रतिषेधात् ।। ३८ ।। स्मृतेश्च ।। ३९ ।।</sutra>
<lg><l>तर्ह्यस्तु तासु शूद्रोऽप्यर्थित्वाद्ब्रह्मविद्यासु । इतिहासपुराणाभ्यामधिकृत्तस्याधिकारदृष्टेश्च ।। ६४ ।।</l></lg>
<lg><l>वेदोपबृहणतया विद्यार्थे ते न तु स्वतन्त्रतया । विदुराद्याः स्वयमुद्गतविद्या जानश्रुतिस्तु नृपः ।। ६५ ।।</l></lg>
<head>इत्यपशूद्राधिकरणम् ।। ८ ।।</head>
