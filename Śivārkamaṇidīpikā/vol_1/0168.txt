<pb n="168"/>
वेदान्तवाक्यानां कथं वा ब्रह्मसाधकत्वमित्याकाङ्क्षायां चतुर्थाधिकरणमवतार्यते-
<sutra>।। सू॰ ।। तत्तु समन्वयात् ।। ४ ।।</sutra>
तच्छब्देन प्रकृतं ब्रह्म परामृश्यते । तुशब्देन सर्वाणि वेदान्तवाक्यानि समा-
ह्रियन्ते । समन्वयशब्देन तात्पर्येण संबन्ध उच्यते । तत् ब्रह्म वेदान्तवाक्यानि
तात्पर्यलिङ्गसम्बन्धात् बोधयन्तीति सूत्रार्थः । अस्य सर्वाणि वेदान्तवाक्यानि
<!-- APPAYYA !-->
स्वर्गकाम’</quote>इत्यादिवाक्येन तत्र श्येनाकृत्यादिकाम्यगुणप्राप्तिर्लभ्यते । एवमन्यलभ्ययोरन्ययोरु-
दाहृतशास्त्रद्वयाधीनसिद्धिकत्वेऽपि न तयोरिदं शास्त्रद्वयं प्रमाणमिति व्यवच्छेदार्थमव्यभिचारे-
णेति विशेषणं तदर्थसामर्थ्यादिरूपप्रमाणान्तरावतारानपेक्षत्वार्थकमुपात्तम् । एवं शास्त्रप्रामाण्य-
प्रयोजकं प्रदर्श्य तदभावाद्वेदान्तानां ब्रह्मणि प्रामाण्यं न सम्भवतीत्याक्षेपं दर्शयति---<pratika>वेदा-
न्तवाक्यानामिति</pratika> । करिष्यमाणाक्षेपाभिप्रायः कथंशब्दः । यदि वेदान्तैस्साक्षादेव ब्रह्म सिद्ध्य-
तीति मतं तन्न सङ्गच्छते । वक्ष्यमाणरीत्या सर्वशब्दानां कार्यपरत्वात् । अथ मतं कार्यपरत्व-
वादे तेषां रात्रिसत्रन्यायप्राप्तब्रह्मानन्दानुभवतत्सादृश्यप्राप्तिफलकोपासनाविधिरूपकार्यपर-
त्वं वक्तव्यमिति तत्सामर्थ्यान्निरतिशयानन्दशालिसत्यसङ्कल्पत्वादिगुणकं ब्रह्म सिद्ध्यति
तदभावे तदानन्दानुभवतत्सादृश्यप्राप्त्यसम्भवादिति । तदपि न युक्तम् । तावता वेदान्तानां
ब्रह्मणि प्रामाण्यानिर्वाहात् । ब्रह्मणो वेदान्ताधीनसिद्धिकत्वेऽपि तस्य तैरव्यभिचारेण सि-
द्ध्यभावादित्याक्षेपणीयस्य वेदान्तानां ब्रह्मणि प्रामाण्यसमर्थनस्य द्वैविध्यसूचनार्थो वा-
कारः । एवं द्विविधप्रामाण्यसमर्थनप्रकाराक्षेपोपयोगितयैव शास्त्रप्रामाण्यप्रयोजकमुपन्यस्तम् ।।
*।। <pratika>तत्तु समन्वयात् ।। ४ ।।</pratika> सूत्रे तदिति पदं प्रकृतब्रह्मपरामर्शि द्वितीयान्तम् । तुरवधारणा-
र्थः । तस्य वेदान्ताः साधयन्तीत्यध्याहृतेन सम्बन्धः । ततश्च साधकत्वलक्षणविशेषणसङ्ग-
तस्यावधारणस्यायोगव्यवच्छेदरूपतापर्यवसानात् <quote>‘कुमुदं श्वेतमेवे’</quote>ति वाक्ये विशेषणसङ्गता-
वधारणबलात् सर्वेषु कुमुदेषु श्वैत्यमिव सर्वेषु वेदान्तेषु ब्रह्मसाधकत्वं ल१क्ष्यते । न च नीलं
सरोजं भवत्येवेत्यत्रेव क्रियासङ्गतत्वादवधारणस्यात्यन्तायोगव्यवच्छेदतापर्यवसानात् केषुचि-
देव वेदान्तेषु ब्रह्मसाधकत्वं लभ्येतेति शङ्कनीयम् । पृथक्पदोपात्तविशेषणान्वयापादकक्रि-
यासङ्गतावधारणस्यैवात्यन्तायोगव्यवच्छेदरूपत्वादिह क्रि२याया एव विशेषणसमर्पकतयाव-
धारणस्य विशेषणसङ्गतत्वेनायोगव्यवच्छेदरूपतौचित्यात् । सम्यगन्वयः समन्वयः उपक्रमा-
दिलिङ्गावगमिततात्पर्यसम्बन्धः । पञ्चमी हेत्वर्था । तथा च सर्वे वेदान्ताः ब्रह्म साधयन्ति
उपक्रमादिलिङ्गावगमितब्रह्मतात्पर्यकत्वादिति सूत्रार्थः । न च धूमोऽस्तीत्यादिवाक्यानां व-
ह्न्यादितात्पर्यस्येव वेदान्तानां ब्रह्मणि तात्पर्यस्य तदुपजीविमानान्तरव्यवधानेन निर्वाहः ।
बाधकाभावेनौत्सर्गिकस्य साक्षात्साधकस्य सिद्धेः । उपक्रमादिलिङ्गानां साक्षाच्छब्दविषये-
ष्विव शब्दोपजीविमाना३न्तरेष्वसम्भवाच्च । ब्रह्मणो वेदान्ताप्रतिपाद्यत्वे तत्साधनसमर्थस्य
तदुपजीविमानान्तरस्यासम्भवाच्चेत्यभिप्रेत्य सूत्रं व्याचष्टे---<pratika>तुशब्देनेति</pratika> । एवं सूत्रार्थं प्रद-
र्श्य सूत्रार्थसूचितमधिकरणशरीरं दर्शयितुमुपक्रमते---<pratika>अस्येति</pratika> । यद्यपि पूर्वाधिकरणे जगत्कार-
णस्वरूपसाधकस्य वेदान्तभागस्य ब्रह्मणि प्रामाण्यं समर्थितमिति तत्प्रामाण्याक्षेपमात्रेणास्य
<note>(१) <quote>‘लभ्यते’</quote> इति. घ. पाठः ।</note> <note>(२) <quote>‘क्रियावाचिपदस्यैव’</quote> इति. घ. पाठः ।</note> <note>(३) <quote>‘मानान्तरविषयेषु’</quote> इति. घू/?/. पाठः ।</note>
