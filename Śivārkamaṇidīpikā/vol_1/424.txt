<pb n="424"/>
अतः परमेश्वर एवाक्षरमिति निर्णयः ।।
।। इत्यक्षराधिकरणम् ।। ३ ।।
<!-- APPAYYA !-->
तत्रत्याः द्रष्ट्रादिशब्दाः परमेश्वरे चाक्षुषश्रावणमन्तव्याध्यवसेयविषयसाक्षात्कर्तृपरत्वेन सङ्ग-
मयितव्याः । तथा च पूर्ववाक्यगतानामपि द्रष्ट्रादिशब्दानां स एवार्थस्सिद्ध्यतीति पूर्ववाक्य-
सन्दर्भस्यायमर्थः पर्यवस्यति । अदृष्टं जीववर्गस्य रूपदर्शनदशायां तदात्मवत्तं प्रत्यभासमानमेव
सत् द्रष्टृ तद्दर्शनविषयरूपसाक्षात्कर्तृ अश्रुतं शब्दश्रवणदशायां तं प्रत्यभासमानमेव सत्
श्रवणविषयशब्दसाक्षात्कर्तृ । अमतं तस्य स्थाणुपुरुषादिविचारदशायां तं प्रत्यभासमानमेव
सत् तद्विचारविषयवस्तुसाक्षात्कर्तृ । अविज्ञातं तस्य स्थाण्वाद्यध्यवसायदशायां तं प्रत्यभास-
मानमेव सत् ब्रह्म विज्ञातृ तदध्यवसायविषयसाक्षात्कर्त्रिति । एवं जीववर्गव्यावर्तकार्थवर्ण-
नायामेव प्रकृताक्षरसदृशद्रष्ट्रन्तरादिनिषेधपूर्वोत्तरवाक्यसन्दर्भानुगुण्यं लभ्यते । तस्माद-
दृष्टत्वादिविशेषितद्रष्ट्टत्वादिकं जीववर्गे न सम्भवतीत्यधिकरणार्थमुपसंहरति—<pratika>अत इति</pratika> ।
अत्र सर्वप्रशासितृत्वादीनामस्पष्टानां ब्रह्मलिङ्गानां पूर्वपक्षदशायामक्षरधर्मत्वे बाधकोपन्यासा-
त्तत्सान्निध्याम्नाताकाशधर्माणामेव सतामौपचारिकोऽक्षरान्वय इति स्पष्टास्पष्टब्रह्मलिङ्गता ।।</p>
<head>।। इति अक्षराधिकरणम् ।। ३ ।।</head>
<head>नयमणिमालायाम्</head>
<head>अथ अक्षराधिकरणम् ।। ३ ।।</head>
<sutra>सू॰ । अक्षरमम्बरान्तधृतेः ।। ९ ।। सा च प्रशासनात् ।। १० ।। अन्यभावव्यावृत्तेश्च ।। ११ ।।</sutra>
<lg><l>अक्षरमोङ्करोऽस्तु प्रसिद्धितस्तत्र चाम्बरान्तधृतेः । सर्वाभिधायकत्वाद्द्रष्ट्टत्वाद्भवतु जीवो वा ।। ५५ ।।</l></lg>
<lg><l>तत्परमेश्वर एव प्रशासनाधीनतद्ध‍ृतिश्रवणात् । सर्वादृष्टस्य सतो द्रष्ट्टत्वसोपदेशाच्च ।। ५६ ।।</l></lg>
<head>इत्यक्षराधिकरणम् ।। ३ ।।</head>
<head>सूत्रार्थचन्द्रिकायाम्</head>
<head>अथाक्षराधिकरणम् ।। ३ ।।</head>
<sutra>।। सू ।। अक्षरमंबरान्तधृतेः ।। १० ।। सा च प्रशासनात् ।। ११ ।। अन्यभावव्यावृत्तेश्च ।। १२ ।।</sutra>
<p><pratika>भगवत्पादमते</pratika>, पूर्वं सत्यशब्दस्य ब्रह्मणि रूढत्वात् भूमा ब्रह्मेत्युक्तम् । तद्वदिहापि अक्षरशब्दस्य वर्णे रूढत्वाद्वर्ण ए-
वाक्षरमस्त्विति दृष्टान्तसंगत्येदमारभ्यते---<pratika>सू ।। अक्षरमंबरान्तधृतेः ।। १० ।।</pratika> <quote>‘एतद्वै तदक्षरं गार्गि ब्राह्मणा अभिवदन्त्य-
स्थूल’</quote>मित्यादि बृहदारण्यकवाक्यं विषयः । तत्र किमक्षरशब्देन वर्ण उच्यते उत ब्रह्मेति संदेहः । अक्षरसमाम्नाय इत्यादौ
अक्षरशब्दस्य वर्णे रूढत्वात् वर्ण इति पूर्वः पक्षः । <quote>‘एतस्मिन्खल्वक्षरे गार्ग्याकाश ओतश्च प्रोतश्चे’</quote>ति पृथिव्यादेराकाशान्तस्य
विकारजातस्य धारणात् न क्षरत्यश्नुते चेति नित्यत्वव्यापित्वाभ्यां चाक्षरं परं ब्रह्मैवेति सिद्धान्तः । <pratika>अक्षरं</pratika>=अक्षरशब्दवाच्यं ।
परं ब्रह्मैव । कुतः । <pratika>अंबरान्तधृतेः</pratika>---पृथिव्यादेराकाशान्तस्य विकारजातस्य धारणादित्यर्थः ।।</p>
<p>नन्वंबरान्तधृतिः प्रधानेऽपि संभवतीत्यत आह <pratika>सू ।। सा च प्रशासनात् ।। ११ ।। सा च</pratika>= धृतिः परमेश्वरस्यैव
कर्म । नान्यस्याचेतनस्य । कुतः । <pratika>प्रशासनात्</pratika>—<quote>‘एतस्य वा अक्षरस्य प्रशासने गार्गि सूर्याचन्द्रमसौ विधृतौ निष्ठतः’</quote>
इत्यादिना प्रशासनश्रवणादित्यर्थः ।</p>
<p>प्रधानादिनिरासेन ब्रह्मोपादाने हेत्वन्तरमाह---<pratika>सू ।। अन्यभावव्यावृत्तेश्च ।। १२ ।।</pratika> अन्यस्य प्रधानादेर्भावो धर्मः
सोऽन्यभावः । तद्व‍यावृत्तेश्च <quote>‘तद्वा एतदक्षरं गार्ग्यदृष्टे द्रष्ट्रि’</quote>त्यादितद्विपरीतधर्मश्रवणात् न प्रधानाद्यक्षरं किं तु ब्रह्मैति सिद्धम् ।।</p>
<p><pratika>श्रीकण्ठमते ।। सू ।। अक्षरमंबरान्तधृतेः ।। ९ ।।</pratika> विषयवाक्यं समानमेव । अत्राक्षरशब्दवाच्यः प्रणवो वा जोवो
वा परमेश्वरो वेति त्रिधा संदेहः । अक्षरशब्दस्य वर्णपर्यायत्वात् <quote>‘पुरुषोऽक्षरमुच्यत’</quote>इति जीवस्यापि तदभिधेयत्वश्रवणाच्च
