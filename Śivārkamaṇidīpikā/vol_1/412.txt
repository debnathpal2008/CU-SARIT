<pb n="412"/>
मशब्दनिर्दिष्टः परमेश्वरस्तदन्यो वेति । परमेश्वरादन्यः प्राण एव भूमा; पूर्वेषु
नामादिषु तत्त्वेषु <quote>‘अस्ति भगवो नाम्नो क्षुयः’</quote> इत्यादिनारदप्रश्ने सनत्कुमारो
<quote>‘वाग्वाव नाम्नो भूयसी’</quote> इत्यादिना वागादीनि निर्दिश्य प्राणस्योपरि प्र-
श्नप्रत्युक्तिभ्यां विनैव यतो भूमानमवतारयति न परमेश्वरस्तत्र प्रसक्तः,
<!-- APPAYYA !-->
स्वत उक्रान्तिमतो जीवस्य तत्स्थित्युत्क्रान्त्योः पित्रादिहन्तृत्वतदहन्तृत्वप्रसिद्ध‍यनुवादेन तस्यै-
व पित्रादिरूपतया पूजार्हत्वं न तु शरीरमात्रस्येत्युपपादनं तद्ग‍ुणातिशयप्रतिपादनम् । औप-
चारिकत्वेनापि सर्वाधारत्वप्रतिपादनमपि तथैव । न चोक्रान्त्यादिवत्तद्दर्शिनोऽतिवादित्वम-
प्यौपसंहारिकं गौणं नीयतामिति वाच्यम् । <quote>‘तं चेद्ब्रूयुरतिवाद्यसीति अतिवाद्यस्मीति ब्रूया-
न्नापह्नुवीते’</quote> ति तस्य मुख्यत्वव्यवस्थापनात् । <quote>‘एष तु वा अतिवदती’</quote>त्यादिना तस्याभ्यस्य-
मानत्वाच्चेत्याशयः । एवं च परमेश्वरस्तदन्यो वेत्यस्यायमर्थः । य उत्क्रान्त्यादिभिः परमे-
श्वरादन्यत्वेनावगतः <quote>‘प्राणो वा आशाया भूया’</quote>नित्यारभ्य प्रकृतो जीवस्तस्य प्रकरणमनुवर्तत
इति स एव <quote>‘यो वै भूमा तत्सुख’</quote>मित्यादौ निरतिशयानन्दतया प्रतिपाद्य उत तस्य प्रकरण-
<quote>‘मेष तु वे’</quote>त्यादौ विच्छिन्नमिति तस्मादधिकः परमेश्वरः तथा प्रतिपाद्य इति । उक्तप्रकारेण
सतो जीवप्रकरणस्यानुवृत्तिं विशेषणेन सूचयन्पूर्वपक्षयति---<pratika>परमेश्वरादन्यः प्राण एव भू-
मेति ।</pratika> स्यादेतत् । यथा नामादिषु प्रकृतेष्वपि ततस्ततोऽधिकतया वागादिप्रतिपादनमेवं
प्राणे प्रकृतेऽपि ततोऽधिकतया <quote>‘यो वै भूमा तत्सुख’</quote> मित्यादौ परमेश्वरप्रतिपादनं भविष्य-
तीत्याशङ्क्याह—<pratika>पूर्वेष्विति</pratika> । युक्तं नामादिषु प्रकृतेष्वपि वागादिषु तत्तत्प्रकरणविच्छेद इति ।
तत्रतत्रा<quote>‘स्ति भगवो नाम्नो भूयः वाग्वाव नाम्नो भूयसी’</quote>त्यादिरूपाया प्रश्नोत्तरपरम्पराया
दर्शनात् । न चेह <quote>‘अस्ति भगवन् प्राणाद्भ‍ूयः अदो वाव प्राणाद्भ‍ूय’</quote> इति प्रश्नोत्तरे दृश्येते ।
तथा च सति नारदसनत्कुमारसंवादेऽस्मिन् तत्तदवान्तरप्रकरणविच्छेदकतया दृष्टयोः प्र-
श्नोत्तरयोरिहादर्शनात् प्राणप्रकरणानुवृत्तिरवसीयत इति भावः । स्यादेतत् । भूमविद्योपक्रमे
तावत् <quote>‘अधीहि भगव’</quote> इति सनत्कुमारमुपसन्नो नारदः सनत्कुमारेण <quote>‘यद्वेत्थ तेन मोपसीद
ततस्त ऊर्ध्वं वक्ष्यामी’</quote>त्युक्तस्स<quote>‘न्नृग्वेदं भगवोऽध्येमि यजुर्वेदं सामवेद’</quote>मित्यादिना स्ववेदनं स-
र्वमुपन्यस्य <quote>‘सोऽहं मन्त्रविदेवास्म्यनात्मवि’</quote>दिति चोक्त्वा <quote>‘श्रुतं ह्येव मे भगवद्द‍ृशेभ्यस्तरति
शोकमात्मविदिति सोऽहं भगवः शोचामि तं मा भगवान् शोकस्य पार तारय’</quote>त्विति शो-
कतारिणीमात्मविद्यां प्रार्थयामासेत्युपाख्यायते । परमात्मविद्ययैव शोकतरणं श्रुतिषु प्रसिद्धम् ।
तदुपसंहारे चा <quote>‘त्मैवेदं सर्व’</quote> <quote>‘मित्युत्क्वा’</quote> <quote>‘स वा एष एवं पश्य’</quote> न्नित्पादिना<quote>‘स स्वराङ्भवति
तस्य सर्वेषु लोकेषु कामचारो भवती’</quote>ति तद्दर्शनेन मोक्षरूपं फलमुक्तम् । तदनन्तरं चा<quote>‘त्मतः
प्राण आत्मत आकाश’</quote> इत्यादिना प्राणादीनां प्रकृतादात्मन उत्पत्तिरभिहिता । तत्र प्राण-
शब्दः <quote>‘प्राणो वा आशाया भूया’</quote>नित्यारभ्य वर्णितं जीवमेवाचष्टे । प्रागुत्तरोत्तरभूयस्त्वेन
प्रदर्शितानां नामादिप्राणान्तानामेवात्र व्युत्क्रमेण सङ्कीर्तनात् । तदनन्तरं च <quote>‘तस्मै मृदितक-
षायाय तमसः पारं दर्शयति भगवान् सनत्कुमार’</quote> इति तमःपारस्य परमेश्वरस्यैवोपदिष्टत्वं
वर्णितम् । तदेवमुपक्रमोपसंहारानुरोधात् भूमा परमेश्वर एव स्यादित्याशङ्क्याह—<pratika>न परमे-
श्वरस्तत्र प्रसक्त इति</pratika> । यद्यप्यत्र परमेश्वरो महाप्रकरणी । तथापि स तत्र ‘प्राणो वा
