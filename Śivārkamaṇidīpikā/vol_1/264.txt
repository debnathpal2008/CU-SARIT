<pb n="264"/>
अथाकाशाधिकरणप्राणाधिकरणे ।। ९—१० ।।
<p>सर्वज्ञत्वादिधर्मकस्य परब्रह्मणः शिवस्य परममङ्गलास्पदमुपास्यं रूपमभिधाय
तल्लक्षणस्य नामरूढिवशादन्यत्रातिव्याप्तिशङ्कायामधिकरणमारभ्यते---
<sutra>।। सू ।। आकाशस्तल्लिङ्गात् ।। २३ ।। अत एव प्राणः ।। २४ ।।</sutra>
छान्दोग्ये श्रूयतेऽस्य विषयः <quote>‘सर्वाणि ह वा इमानि भूतान्याकाशादेव समु-
त्पद्यन्त आकाशं प्रत्यस्तं यन्ति’</quote> <quote>‘सर्वाणि ह वा इमानि भूतानि प्राणमेवाभिसं-
विशन्ति प्राणमभ्युज्जिहते’</quote> इति ।। अत्र सकलभूतोत्पत्तिप्रलयकारणप्रतिपादकौ
प्राणाकाशशब्दौ परमेश्वरप्रतिपादनपरौ किं वा भूताकाशप्राणवायुप्रतिपादनप-
<!-- APPAYYA !-->
सङ्गतिं सूचयन्नुत्तराधिकरणमवतारयति—<pratika>सर्वज्ञत्वादीति ।</pratika> यद्वाक्यमवलम्ब्य परब्रह्मण-
श्शिवस्य योग्यं रूपमुपास्यं प्रदर्शितं तत्र तस्य तात्पर्ये व्यवस्थापिते तद्वाक्यानन्तरं पठित-
योराकाशप्राणवाक्ययोर्बुद्धिस्थयोस्तत्र तात्पर्यनिरूपणं क्रियत इति प्रसङ्गलक्षणसङ्गतिरिह
विषयवाक्यक्रममूला विवक्षिता । तयोर्ब्रह्मणि तात्पर्यनिरूपणे कृते मन्दानामाकाशप्राणयो-
र्ब्रह्मलक्षणातिव्याप्तिशङ्कापि निरस्ता भवतीत्येतावताऽतिव्याप्तिशङ्कायामित्युक्तम् । शि-
वस्य योग्यं रूपमित्येतत्सूचयितुं <quote>‘सर्वज्ञत्वादिधर्मकस्ये’</quote>ति <quote>‘परममङ्गलास्पद’</quote>मिति च विशे-
षणे । सर्वोत्तरगुणशालिनः सर्वोत्तरसौन्दर्यशालि रूपं योग्यम् । <quote>‘प्रायो विरूपेषु भवन्ति
दोषा यत्राकृतिस्तत्र गुणा वसन्ती’</quote>ति सामुद्रिकशास्त्रवचनादिति भावः <pratika>।। सू. ।। आकाश-
स्तल्लिङ्गात् ।। २३ ।। अत एव प्राणः ।। २४ ।।</pratika> इदं सूत्रद्वयमधिकरणद्वयार्थम् । तत्रो-
त्तराधिकरणं पूर्वाधिकरणन्यायातिदेशार्थम् । अतःपूर्वपक्षसिद्धान्तैकरूप्याद्युगपदधिकरणद्व-
योपन्यासार्थं सूत्रद्वयं युगपल्लिखितम् । तथैव विषयवाक्यद्वयमप्युदाहरति—<pratika>छान्दोग्य इति</pratika> ।
श्रुत्यनन्यथासिद्धलिङ्गाभ्यां लिङ्गान्यथासिद्ध‍यनन्यथासिद्धिभ्यां वा पूर्वोत्तरपक्षकोटिद्वयमि-
त्यभिप्रेत्य संशयं दर्शयति—<pratika>अत्रेति</pratika> । इयमिह विषयशुद्धिः । दाल्भ्यशालावत्यजैवलिभिस्त्रि-
भिरारब्धायां वादकथायां प्रथमं शालावत्यदाल्भ्ययोः प्रश्नोत्तरपरम्परा प्रसृता <quote>‘का साम्नो गति-
रिति स्वरइति होवाच्च स्वरस्य का गतिरिति प्राण इति होवाच्च प्राणस्य का गतिरिति अन्नमि-
ति होवाच्च अन्नस्य का गतिरिति आप इति होवाच्च अपां का गतिरिति असौ लोक इति हो-
बाच अमुष्य लोकस्य का गतिरिति न स्वर्गं लोकमतिनयेदिति होवाचे’</quote>ति । एवं दाल्भ्येन स्वर्ग-
लोके सामगतिपरम्पराविश्रान्तिभूमित्वेन स्थापिते तस्य पक्षः शालावत्येन दूषितः <quote>‘अप्रति-
ष्ठितं वै किल ते दाल्भ्य सामे’</quote>ति । स्वर्गस्य मनुष्यकृतयज्ञाद्यधीनस्थितिकत्वात् सामगतिपर-
म्परा प्रतिष्ठारूपे वस्तुनि न समापितेत्यप्रतिष्ठितं साम स्यादित्यर्थः । एवं दूषितस्वपक्षतया
शिष्यभावं प्राप्तस्य दाल्भ्यस्य शालावत्यस्य च प्रश्नद्वयमुत्तरद्वयं च प्रकृत <quote>‘ममुष्य लोकस्य
का गतिरिति अयं लोक इति होवाच अस्य लोकस्य का गतिरिति न प्रतिष्ठां लोकमतिनये-
दिति होवाचे’</quote>ति । ततश्शालावत्यस्य पक्षो जैवलिना दूषितः <quote>‘अन्तवत्किल ते शालावत्य
सामे’</quote>ति । एवं शालावत्यस्य सामगतिपरम्पराविश्रान्तिस्थानत्वेन स्वाभिमते पृथिवीलोकोऽ-
न्तवत्त्वेन दूषिते तस्यापि कारणमनन्तं किंचिदसौ जैवलिर्जानाति तत्किमिति जिज्ञासोस्त-
च्छिष्यभावं प्राप्तस्य तं प्र<quote>‘त्यस्य लोकस्य का गति’</quote>रिति प्रश्ने <quote>‘आकाश इति होवाचे’</quote>त्युत्तरं
श्रूयते । तस्यायं वाक्यशेषः <quote>‘सर्वाणि ह वा इमानि भूतान्याकाशादेव समुत्पद्यन्ते आकाशं
