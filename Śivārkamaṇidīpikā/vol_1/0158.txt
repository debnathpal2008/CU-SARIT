<pb n="158"/>
श्वरस्य परमाप्तस्यावाप्तसमस्तकामस्य शिवस्य ब्रह्मणो वचनं तु प्रमाणमेव भवति ।
<quote>‘ईशानस्सर्वविद्यानामीश्वरस्सर्वभूतानाम्’</quote> <quote>‘स नो देवश्शुभया स्मृत्या संयुनक्तु१’</quote>इ-
ति हि परमेश्वरस्य सर्वविद्याप्रवर्तकत्वं शुभस्मृतिहेतुत्वं च श्रूयते।अतस्सर्ववस्त्व-
वभासकानां वेदानां परमेश्वरकर्तृकतया परमेश्वरस्य सर्वज्ञता निश्चीयते । अज्ञा-
तस्य वक्तुमशक्यत्वात् । यद्यपि सर्वगतस्य परमेश्वरस्य सर्ववस्तुसंयोगेन सर्व-
ज्ञत्वं सिद्ध्यति तथापि सर्ववस्त्ववभासकानां वेदानां प्रणेतृता विशेषं दर्शयति
यथा दीपस्स्वप्रभासंयुक्तेष्वपि रूपादिषु रूपमेव प्रकाशयति न रसादि तथा न
परमेश्वरः किं तु स्वशक्तिसंयुक्तं सकलमपि प्रकाशयतीति । ननु, परमेश्वरस्य
सर्वज्ञत्वं नाम वेदोक्तसकलपदार्थाभिज्ञत्वम् । तर्हि महर्षीणामपि वेदार्थवेदिनां
सर्वज्ञत्वं सिद्धम् । किमत्र वैषम्यमिति चेन्न । तत्कर्तुरीश्वरस्याधिकं ज्ञानमस्ति ।
<!-- APPAYYA !-->
मेश्वरस्येत्यनेन स्ववशीकृतसकलप्रपञ्चत्ववाचकेन करणापाटवासम्भव उक्तः । <quote>‘परमाप्तस्ये’</quote>
त्यनेन विप्रलिप्साभावः । तत्र हेतुभूतो रागाद्यसम्भवस्तु ‘अवाप्तसमस्तकामस्ये ‘त्यनेन
समर्थितः । उपन्यस्तं शिवस्य भ्रमाद्यभावं श्रुत्युदाहरणेन द्रढयति---<pratika>ईशान इति</pratika> । <quote>‘ई-
शानः सर्वविद्याना’</quote> मिति श्रुतिः शिवस्य सकलविद्यैश्वर्यं प्रतिपादयति । तस्य यथावद्वि-
द्यासम्प्रदायप्रवर्तनविरोधिनां भ्रमादीनामभावं गमयति । अन्यथा तदैश्वर्यानुपपत्तेरिति
भावः । ननु, यथावदुपदेष्टुं शक्तोऽपि विप्रलिप्सयान्यथोपदिशेदित्याशङ्क्य तदभावे श्रुत्य-
न्तरमुदाहरति---<pratika>स नो देव इति</pratika> । निरतिशयानन्दप्रापकतत्त्वबोधसंयोजकत्वं शिवस्य
प्रतिपादयन्ती <quote>‘स नो देव’</quote> इति श्रुतिः तस्मिन्विप्रलिप्सागन्धमपि न सहत इति भावः ।
एवं शास्त्रयोनित्वहेतुमुपपाद्य तस्याध्याहृतेन साध्येनान्वयं दर्शयति---<pratika>अत इति</pratika> । तत्रानुकू-
लतर्कमाह---<pratika>अज्ञातस्येति</pratika> । वक्तुं परबुबोधयिषया शब्दसन्दर्भं रचयितुम् । ननु, सर्वगतस्य
परमेश्वरस्य यावदाश्रयव्यापिनी चैतन्यशक्तिः सर्ववस्तुसंयोगिनीति तत एव हेतोस्तस्यास्स-
र्वविषयत्वसिद्धेः परमेश्वरस्य सर्वज्ञत्वं सिद्ध्यति । किं शास्त्रयोनित्वहेतुप्रसाधनक्लेशेनेत्याशङ्क्य
शास्त्रयोनित्वहेतुना सिद्ध्यन्विशेषः सर्ववस्तुसंयोगेन न सिद्ध्यतीत्याह---<pratika>यद्यपीत्यादि-
ना</pratika> । ननु, वेदप्रणेतृतारूपं शास्त्रयोनित्वं कु२तो विशेषं गमयति यदर्थं सर्ववस्तुसंयोगहेतुमु-
पेक्ष्य स हेतुरन्विष्यत इत्याकाङ्क्षायां तेन गमयितव्यं विशेषमाह---<pratika>यथेति</pratika> । <quote>‘सकलमपि
प्रकाशयती’</quote>ति विशेषं वेदानां प्रणेतृता दर्शयति गमयतीति पूर्वेणान्वयः । यथा दीपप्रभा
रूपरसादिसम्बन्धाविशेषेऽपि रूपमेव प्रकाशयति न रसादि तथा परमेश्वरप्रभारूपचैतन्य-
शक्तिरपि किं व्यवस्थितविषयेत्याशङ्का शास्त्रयोनित्वहेतुना सर्वविषयज्ञातृत्वसाधनेनैव निव-
र्तनीयेति तदर्थमपि तदन्वेषणमावश्यकमिति भावः । ननु, यथा सर्वसंयोगिचैतन्यशक्तिमत्त्वे-
न निरङ्कुशं सर्वज्ञत्वं न सिद्ध्यति तथैव वेदकर्तृत्वेनापि । तेनापि हि वेदाद्वेदार्थमवगच्छतां
महर्षीणामिव वेदोक्तसकलपदार्थाभिज्ञत्वमात्रं सिद्ध्यति न तु वेदार्थबहिर्भूतगङ्गावालुकास-
ङ्ख्यादिज्ञातृत्वमपीत्याशङ्कते---<pratika>नन्विति</pratika> । सर्वज्ञत्वं सिद्धमिति सकलवेदार्थवेदित्वरूपं
सङ्कुचितं सर्वज्ञत्वं सिद्धमित्यर्थः । <pratika>किमत्रेति</pratika> । वेदादर्थमवगच्छतां सार्वज्ञ्याद्वेदकर्तृत्वेन
<note>(१) <quote>‘इति परमेश्वरस्य’</quote> इति ख. पाठः ।</note> <note>(२) <quote>‘करणविशेषं’</quote> इति ख. पाठः ।</note>
