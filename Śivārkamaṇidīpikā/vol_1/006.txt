<pb n="006"/>
<lg><l>व्याससूत्रमिदं नेत्रं विदुषां ब्रह्मदर्शने ।</l>
<l>पूर्वाचार्यैः कलुषितं श्रीकण्ठेन प्रसाद्यते ।। ५ ।।</l></lg>
<p>न्तान् विधातुं अविरुद्धार्थोपदेशेन प्रसाधयितुं शीलमस्येति नानागमविधायी । <quote>‘सुप्यजातौ
णिनिस्ताच्छील्य’</quote> <ref>(पा॰ ३.२.७८)</ref> इति णिनिप्रत्ययः । सुपीत्यनुवृत्तौ पुनस्सुब्ग्रहणेन केवलस्यै-
वोपसर्गस्य व्यावृत्तिः । एवं ताच्छील्यप्रतिपादनात् सर्वेषां वेदान्तानामविरोधेन शिवे तात्पर्य-
मुपदिश्य लोकाननुग्रहीतुमवतीर्ण इति व्यज्यते । कैवल्यस्य मुक्तेः कल्पतरुरिव कल्पतरुः ।
यथा कल्पतरुरर्थिनाममोघाभिगमनस्तथा कैवल्यार्थिनामयमिति तत्साम्यम् । प्रसिद्धकल्पतरु-
र्भोग्यवस्त्वादिरूपक्षुद्रफलार्थिनामेवामोघाभिगमनः । अयं तु कैवल्यरूपमहाफलार्थिनामिति
तत उत्कर्षश्चेति रूपकविशेषस्तदुत्थापि१तव्यतिरेकालङ्कारो वा । नन्वयं स्वयं केवलकैवल्यप्रदः
न तु भोग्यवस्त्वर्थिनां तत्प्रद इति न प्रसिद्धकल्पतरोरस्योत्कर्ष इत्याशङ्क्य तत्प्रदत्वमपि दर्शय-
ति—<pratika>कल्याणगुरवे इति</pratika> । कल्याणमर्थिनामैहिकामुष्मिकभोगादिरूपमभ्युदयफलं कुर्वन्तीति
कल्याणाः । कल्याणशब्दात् तत्करोतिण्यन्तात् पचाद्यच् । तेषां गुरव इत्यर्थः । <quote>‘यं यं लोकं
मनसा संविभाति विशुद्धसत्वः कामयते यांश्च कामान् । तं तं लोकं जयते तांश्च कामान्
तस्मादात्मज्ञं ह्यर्चयेद्भूतिकाम’</quote> इति श्रुतेरस्य शिष्या अपि परमेश्वरसाक्षात्कारवत्तया स्वपू-
जकेभ्यः सर्वाण्यभ्युदयफलानि प्रयच्छन्ति । अस्य तत्प्रदत्वे किं वक्तव्यमिति भावः । क-
ल्याणाय गुरव इति समानाधिकरणसमासो वा । यद्वा । कैवल्यप्रदत्वोपयोगिज्ञानभक्तिवैराग्या-
दिकल्याणगुणसमृद्धिप्रतिपादनार्थो वायं कल्याणशब्दो मत्वर्थीयाच्प्रत्ययान्तः । अथवा । यस्य
गुरोरभिगमनमात्रेण शिष्याणामानन्दाद्युपलब्धिर्ज्ञानोदयश्च भवति स कल्याणगुरुः । तथा
प्रसिद्धेः । अनेन श्लोकेन शिवशास्त्रप्रचारणार्थशिवावताररूपाणामष्टाविंशतेर्योगाचार्याणामा-
द्यस्य श्वेताचार्यस्यापि नमस्कारः क्रियते । अस्मिन्पक्षे <quote>‘नानागमविधायिन’</quote> इत्यस्य नानावि-
धपाशुपताद्यागमनिर्मात्र इत्यर्थः । अन्यत्समानम् । द्वितीयो नमश्शब्द आदरार्थः । <quote>‘नमो
हिरण्यबाहवे सेनान्ये दिशां च पतये नम’</quote> इत्यादिवत् । अथवोंत्तरार्धेन आश्रमगुरोर्नमस्कारः
क्रियते ।। ४ ।।</p>
<p>अथाचार्यः स्वचिकीर्षितस्य भाष्यस्य भाष्यान्तरेभ्योऽतिशयमाविष्कुर्वन्नेव चिकीर्षितं
प्रतिजानीते---<pratika>व्यासेति</pratika> । इदं व्याख्यास्यमानतया बुद्धिसन्निहितं व्याससूत्रम् । जाता-
वेकवचनम् । व्यासप्रणीतं सूत्रजातम् । विदुषां साङ्गसशिरस्कवेदाध्ययनेनापाततोऽधिगत-
ब्रह्मस्वरूपाणाम् । ब्रह्मदर्शने ब्रह्मणो दर्शने इदमि२त्थंभूतमिति परिच्छेदात्मके निर्णये । नेत्रं
घटादिपरिच्छेदे नेत्रमिव निरपेक्षकारणमिति पूर्वार्धस्यार्थः । अत्र नेत्रत्वारोपरूपेण रूपकाल-
ङ्कारेण व्याख्यानसाध्यात्यन्ताप्रतीताध्याहारगौणलक्षणा विपरिणामव्यवधारणविकल्पनादि-
क्लेशयुक्तेभ्यो जैमिनिसूत्रादिभ्य उत्कर्षरूपो व्यतिरेकालङ्कारो व्यज्यते । तथाभूतानि जैमि-
न्यादिसूत्राणि । तत्र स्थालीपुलाकन्यायेन जैमिनिसूत्रेषु क्लिष्टाध्याहारादिस्थलान्युदाह्रियन्ते ।
प्राशित्रभक्षणार्थं गृहीतंस्य हविश्शेषस्य दैवान्नाशे तदर्थं पुनरपि हविश्शेषात् ग्राह्यमिति
प्राप्ते स्थितस्य शेषस्य इडाभक्षणादिप्रतिपत्त्यन्तरावरुद्धत्वात्प्रतिपत्तिकर्मणां यज्ञोपयुक्तशेषै-
<note>(१) <quote>‘तदुत्थापितविशेषालङ्कारो वा’</quote> इति ख. पाठः ।</note> <note>(२) <quote>‘मित्थंमतमिती’</quote> ति ख. पाठः ।</note>
