<pb n="330"/>
स एव ततः <quote>‘परेण नाकम्’</quote>(महाना १०) इति पराकाशगुहावर्ती त्यक्तफलकमोनु-
ष्ठायिनां वेदान्ततात्पर्यवेदिनां यतीनां जितेन्द्रियाणां <quote>‘परामृतात्परिमुच्यन्ति’</quote>
<ref>(महाना. १०.)</ref> इति परामृतरूपतया प्राप्यत्वेन वर्णितः । कस्तत्प्राप्तावुपाय
इति प्राप्ते <quote>‘दहरं विपाप्मम्’</quote> <ref>(महाना. १०)</ref> इति दहरोपासनमारब्धम् ।
तत्र <quote>‘तस्मिन् यदन्तस्तदुपासितव्यम्’</quote> <ref>(महाना १०.)</ref> इति दहरपुण्ड-
रीके यद्वस्तु तदुपास्यमिति सामान्येनोक्तम् । तत् किमित्याकाङ्क्षायां,
<quote>‘यः परः स महेश्वरः’</quote> <ref>(महाना १०.)</ref> इति महेश्वराख्यं तदुपवर्णितम् ।
<!-- APPAYYA !-->
चाणीयो नमस्तस्मै स्वयंभुवे । येनेदमखिलं व्याप्तं यन्मया मूर्तयः स्मृताः । तस्मै शिवाय महते
नमः सूक्ष्माक्षरात्मन’ इत्याश्वलायने स्पष्टीकृतम् । तदनन्तरं <quote>‘न कर्मणा न प्रजया धनेन’</quote>
<quote>‘वेदान्तविज्ञानसुनिश्रितार्था’</quote>इति मन्त्रद्वयमाम्नायते । तद्वर्णितपरमेश्वरप्राप्त्युपायतदुपास-
नाविध्याकाङ्क्षानुकूलतया परमेश्वरप्राप्तेर्महाफलत्वप्रतिपादकमिति दर्शयति---<pratika>स एवेति ।</pratika>
नाकस्सुखैकरूपं परमाकाशात्मकमुमापतेराद्यं स्थानम् । तं परेण तस्योपरि भूमौ या गुहा परमेश्व-
रस्य दिव्यमन्दिरं तत्र निहितं सन्निहितमिति प्राप्तेः स्थानमुक्तं पूर्वमन्त्रे । तस्य स्थानस्य मुक्त-
प्राप्यत्वमुत्तरमन्त्रेण विवृतम् । तत्र <quote>‘सन्यासयोगाद्यतयश्शुद्धसत्वा’</quote>इत्यस्य विवरणं---त्यक्त-
<pratika>फलकर्मानुष्ठायिनामिति ।</pratika> यतिशब्दोऽत्र न चतुर्थाश्रमपरः । गृहस्स्थादीनामप्युपासनाधि-
कारात् । किं तु <quote>‘ये निर्जितेन्द्रियग्रामा यतिनो यतयश्च त’</quote> इति कोशदर्शनात् जितेन्द्रिय-
मात्रपर इत्याह---<pratika>यतीनामिति ।</pratika> परामृतशब्दो नित्यमुक्तस्य परमेश्‍वरस्य वाचकः । तस्मा-
ल्ल्यब्लोपे पञ्चमीत्यभिप्रेत्य व्याचष्टे---<pratika>प्राप्यत्वेन वर्णित इति । महेश्वराख्यं तदुपव-
र्णितमिति ।</pratika> अत्रायमाशयः । <quote>‘यद्वेदादा’</quote>विति मन्त्रस्य न तावदुपक्रमानुरोधेन नारायण-
विषयतयार्थवर्णनम् । ईशरुद्रामृत श्रुतिभिस्तस्य शिवविषयत्वेन व्यवस्थितत्वात् । नाप्युपसंहारा-
नुरोधेन । <quote>‘ऋतं सत्य’</quote> मित्युपसंहारस्यापि विरूपाक्षश्रुत्यादिभिस्तथात्वात् । नापि <quote>‘सह-
स्रशीर्षं देव’</quote>मित्याद्यग्रिमसन्दर्भानुरोधेन । तस्योपक्रमोपसंहारैकरूप्यावगतशिवविषयत्वानु-
रोधेनोत्पत्तिशिष्टोपास्यावरोधेन च परिशेषात् <quote>‘पद्मकोशप्रतीकाश’</quote>मित्यादिलिङ्गात् <quote>‘महाज्ञेय’</quote>
मिति विशेषणसामर्थ्याच्चोपासकविषयत्वपर्यवसानात् । नाप्यस्मिन्नेव मन्त्रे विधेयानुरोधेन । <quote>‘यः
परः स महेश्वर’</quote> इति विधेयसमर्पकस्य महेश्वरपदस्य श्रुतिस्मृत्यभिधानकोशलोकप्रसिद्धिभिः
शिवासाधारणत्वात् । नाप्यनुवादानुरोधेन । अनुवाद्यभागस्य विधान्तरेणाप्यर्थोत्प्रेक्षणस-
म्भवेनाव्यवस्थितार्थत्वात् । तथा हि <quote>‘अग्निमीळे पुरोहितं’</quote> <quote>‘योनिस्समुद्रो बन्धुः’</quote> <quote>‘समानं
वर’</quote>मित्येषु श्रुतानामकारोकारमकाराणां वेदादिमध्यान्तवर्णत्वप्रसिद्धेरकारो वेदादौ प्रोक्तः
स्वरः स एव तदन्ते प्रतिष्ठितः <quote>‘समानं पर’</quote>मित्यत्रोपान्त्यः । ततः परं स्वराभावेन तस्यैवा-
न्त्यस्वरत्वात् । तस्य प्रकृतिलीनस्य । प्रकृतिर्विष्णुः । <quote>‘वासुदेवः परा प्रकृति’</quote>रिति श्रवणा-
त् । तस्मिन् लीनस्य वाच्यवाचकभावेनाभेदं प्राप्तस्य <quote>‘वाच्यवाचकर्योर्भेदो नात्यन्तं विद्यते
क्वचिदि’</quote>ति वायूक्तेः । तस्य वेदान्त्यभागपाठगमिताभ्यर्हितभावाकारवाच्यस्य प्रकृतिरूपस्य
विष्णोः । परः प्रधानभूतः । <quote>‘प्रकृतिस्त्वं पुमान्रुद्रस्त्वयि तद्वीर्यमाहितम् । त्वन्नाभिपङ्कजा-
ज्जातः पञ्चवक्रः पितामह’</quote>इत्यादिषु विष्णुरूपां प्रकृतिं प्रति पुरुषत्वेन <quote>‘प्रसिद्धस्स महेश्वर’</quote>इति
/?/न्मन्त्रार्थ उत्प्रेक्षितुं शक्यते । अथवास्य मन्त्रस्य यजुर्वेदपठितत्वात् वेदोऽत्र यजुर्वेदः ।
