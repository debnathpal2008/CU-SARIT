<pb n="463"/>
नसि विपरिवर्तमानं तत्तदाकारं स्मृत्वा घटादिकं सृजति, तथा पूर्वस्मिन्निन्द्रा-
दौ विनष्टे वैदिकादिन्द्रादिशब्दात् बह्मा पूर्वेन्द्राद्याकृतिविशेषं स्मृत्वा तदा-
कारमपरमिन्द्रादिकं सृजति । तत इन्द्रादिव्यक्तिविनाशेऽपि तत्तदाकृतेरविना-
शेन शब्दानां नित्यत्वादविरोधः । किं प्रमाणमिति चेत्---श्रुतिः स्मृतिश्च । तथा
हि <quote>‘वेदेन रूपे व्यकरोत् । सतासती प्रजापतिः ।’</quote> <quote>‘स भूरिति व्याहरत् । स
भूमिमसृजत’</quote> इत्यादिः श्रुतिः।। ‘सर्वेषां च स नामानि कर्माणि च पृथक्पृथक् ।
<!-- APPAYYA !-->
ङ्ग्या जातिस्सिद्ध‍यतीति जातिशब्दत्वे भवति शब्दप्रभवत्वं हेतुरिति भावः । नन्वसम्प्रतिपन्नः
कुलालदृष्टान्तः । घटादिसृष्ट्यर्थमपेक्षितस्य घटाद्याकृत्यनुसन्धानस्य प्राक्तनतदनुभवादेव
सम्भवे घटादिशब्दानपेक्षणात् । अत एव कैश्चिदुपकरणैः कञ्चिदर्थं निर्मिमाणं दृष्ट्वा तद्वाच-
कशब्दानभिज्ञा अपि नानाशिल्पर्निपुणास्तैरुपकरणैस्तथाभूतमेव व्यक्त्यन्तरं निर्मिमाणा
दृश्यन्ते । जीवकर्तृकसृष्टेः कथञ्चिच्छब्दापेक्षासम्भवेऽपि परमेश्वरकर्तृकाया जगत्सृष्टेर्न सा
सम्भवति । तस्य स्वत एव सर्वज्ञत्वात् आगन्तुकसार्वज्ञ्यश्चतुर्मुखः देवादीनां स्त्रष्टा न साक्षा-
त्परमेश्वर इति चेन्न । देवादीनां नामरूपस्रष्टा परमेश्वर एवेति <quote>‘संज्ञामूर्तिक्लृप्त्य’</quote>धिकरणे
व्यवस्थापयिष्यमाणत्वात् । चतुर्मुखस्यापि सार्वज्ञ्यस्य <quote>‘ज्ञानमप्रतिघं यस्य वरौग्यं च जगत्पतेः ।
ऐश्वर्यं चैव धर्मश्च सह सिद्धं चतुष्टय’</quote>मिति स्वाभाविकत्वस्मरणादिति चेत्। उच्यते । शिल्पशा-
स्त्रेभ्यो देवादीनां नामरूपाणि विज्ञाय प्रतिमादिकं निर्मातीति दृश्यते सोऽत्र दृष्टान्तः ।
कुलालदृष्टान्तस्तथाभूतस्योपलक्षणम् । यद्यपि देवादीनां नामरूपसृष्टौ परमेश्वरः शास्त्रतस्स्र-
ष्टव्यनामरूपालोचनोपेतः । तथापि चतुर्मुखस्याप्यस्येव सोऽपि देवादिनामरूपसृष्टौ हेतुरिति
तत्सृष्टिसामर्थ्यसिद्धये पुराणादिषु तस्य तपश्चरणवर्णनादिभिरवसीयते । ईश्वरकर्तृके घटे कुला-
लस्यापि कर्तृत्ववत् तत्र चतुर्मुखस्यापि कर्तृत्वं नानुपपन्नम् । तस्य सार्वज्ञ्यं परमेश्वरानुग्रहल-
ब्धवेदतदर्थस्फुरणाधीनम्। अत एत श्रूयते---<quote>‘यो ब्रह्माणं विदधाति पूर्वं यो वै वेदांश्च प्रहिणोति
तस्मै । तं ह देवमात्मबुद्धिप्रकाशं ममुक्षुर्वै शरणमहं प्रपद्ये’</quote>इति। तस्य किलायमाशयः।यथा शिल्पी
शिल्पशास्त्रात् देवादीनां नामरूपाणि विज्ञाय प्रतिमादिकं निर्माति तथाऽयं वेदेभ्यः । तानि विज्ञाय
सृजत्विति मत्वा परमेश्वरश्चतुर्मुखसृष्ट्यनन्तरमेव तस्मै वेदांस्तदर्थांश्च दत्तवानिति जातमात्रेण
लब्धत्वात्तत्सार्वज्ञ्यं सहजमिति स्मर्यते । तस्मात्सर्वमेतदुपपन्नम् । ननु भवेदेतत्सर्वमुपपन्नं य-
दि वेदशब्देभ्यस्तदर्थानुसन्धानपूर्वकं चतुर्मुखस्ससर्जेत्यत्र किञ्चित्प्रमाणं स्यात् तत्रैव प्रमाणं
वक्तव्यमित्याशङ्कते—<pratika>किं प्रमाणमिति</pratika> । <quote>‘प्रत्यक्षानुमानाभ्या’</quote>मिति सूत्रमर्थतो व्याचक्षाणः प-
रिहरति—<pratika>श्रुतिस्स्मृतिश्चेति । वेदेनेति</pratika> । सतासती सदसती चेतनाचेतनरूपे व्याकरोत्
देवमनुष्यादिरूपेण भूभूधरसरित्समुद्रादिरूपेण विविधान्यकरोदित्यर्थः । <pratika>इत्यादिःश्रुतिरिति</pratika>।
आदिशब्देन <quote>‘स भुव इति व्याहरत् सोऽन्तरिक्षमसृजते’</quote>त्याद्याः श्रुतयो गृह्यन्ते । <quote>‘भूर्भुव-
स्सुवरो’</quote>मिति शब्दाः पृथिव्यन्तरिक्षस्वर्गलोकवाचकाः । तथा च तत्तल्लोकनामभिस्तत्तन्नाम-
प्रवृत्तिनिमित्तभूतानसाधारणानाकृतिविशेषाननुसन्धाय भूलोकादीनसृजदित्यर्थः । <pratika>सर्वेषां
चेति</pratika> । नामानीन्द्रादीनि । कर्माणि इन्द्राद्यसाधारणत्रैलोक्याद्याधिपत्यादीनि । पृथक्संस्थाः
