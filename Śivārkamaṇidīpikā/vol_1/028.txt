<pb n="028"/>
त्वात् । अन्यथा शास्त्रार्थजिज्ञासया शास्त्रश्रवणादिप्रवृत्त्युच्छेदप्रसङ्गात् । सर्वथार्थज्ञानेऽध्य-
यनप्रवृत्त्युपयोगिनि कामना सम्भवत्येव । प्रत्युताचार्यक१ एव कामना न सम्भवति । अलौकि-
कातिशय/?/त्वेनाभ्युपगतस्य तस्य पुमर्थत्वानवगमात् । /?/‘ऋत्विक्‌श्वशुरपितृव्यमातुलानां तु
यवीयसां प्रत्युत्थानमित्यादावृत्विक्‌श्वशुरपितृव्यादिपदानां यथा स्रौ२वयौनसम्बन्धमात्रं
प्रवृत्तिनिमित्तं पूजाविशेषहेतुश्च तथैवाचार्याय दक्षिणां दद्यादित्यादावाचार्यपदस्याप्यु-
पनयनपूर्वकाध्यापनकर्तृत्वरूपमौखसम्बन्धमात्रं प्रवृत्तिनिमित्तं तदेव च तदर्थपूजाविशेषहेतु-
रित्युपपत्त्या तदन्यस्य कस्यचिदलौकिकातिशयस्य दक्षिणादानहेतुत्वकल्पनायां प्रमाणाभावा-
त् । <quote>‘उपनीय तु यः शिष्य’</quote> मित्यादिस्मृतेरपि <quote>‘त्रिशुक्लः क्षीणवृत्तिश्च घृणालुः सकलेन्द्रियः ।
वियुक्तो यो३ निषेधेभ्यो ब्राह्मणः पात्रमुच्यत’</quote> इत्यादिस्मृतेरिव शब्दप्रवृत्तिनिमित्तमात्रप्रदर्शन-
परत्वात् । ननु, तथाप्यध्ययने अर्थज्ञानहेतुत्वस्य प्राप्तत्वान्न विधिः सम्भवतीति चेन्न ।
अपूर्वविध्यसम्भवेऽपि नियमविधिसम्भवात् । पुस्तकनिरीक्षणादिनापि पदावधारणादिपूर्वक-
मर्थज्ञानसम्भवेनाध्ययनस्यावहननादिवत्पक्षे प्राप्तत्वात् । अवहननादिनियमवदध्ययननियमस्य
क्रत्वर्थत्वं न सम्भवति अध्ययनस्य क्रत्वङ्गत्वाभावादिति चेत् माभूत् द्रव्यार्जननियमवत्
पुरुषार्थोऽस्तु <quote>‘याजनाध्यापनप्रतिग्रहैर्ब्राह्मणो धनमार्जयेत्’</quote> इति द्रव्यार्जनोपायनियमो हि न
क्रत्वर्थः । याजनादीनां क्रत्वङ्गत्वाभावात् । किंतूपायान्तरेण धनमार्जयन्प्रत्यवैतीत्येवं पुरु-
षार्थः । एवं द्रव्यार्जनोपाय इव विद्यार्जनोपायेऽपि नियमः पुरुषार्थ इति युक्तम् । ननु,
सर्वशाखाम्नाताङ्गोपसंहारापेक्षक्रत्वनुष्ठानोपयुक्तायां विद्यायामध्ययनमेवोपाय इति नि-
यन्तुं न शक्यते सर्वशाखाध्ययनासम्भवात् । स्वाध्यायोऽध्येतव्य इति स्वशाखामात्र
एवाध्ययनविधानाच्चेति चेत्सत्यम् । स्वशाखार्थज्ञानरूपविद्यांश एवाध्ययननियमः । परशाखा-
र्थज्ञानरूपविद्यांशस्तु, कल्पसूत्रोपदृष्टवचनाद्युपायान्तरेण भवन्न निवार्यते । एवं तर्ह्यध्ययन-
रहितस्य शूद्रस्याप्युपायान्तरेण विद्यार्जनसम्भवात् क्रत्वधिकारः स्यात् । नित्यवदनुष्ठेया-
ध्ययनलब्धविद्येषु त्रैवर्णिकेषु चरितार्थाः क्रतुविधयो न शूद्रस्योपायान्तरेण विद्यामाक्षिपन्ती-
ति हि मीमांसकप्रवादः । उक्तं चाधिकारलक्षणे सूत्रकृता <quote>‘अवैद्यत्वादभावः कर्मणि स्या’</quote>
दिति <ref>(जै॰.६,१,३७ सू॰)</ref> यदि त्रैवर्णिकानां परशाखार्थज्ञानमुपायान्तरेणाभ्युपगम्यते तदा
शूद्रस्याप्यनिवार्यः क्रत्वधिकारः । शूद्रस्य सर्वापि शाखा परशाखेत्युपायान्तरेण तस्य तद-
र्थज्ञानोपपत्तेः । न च तस्य विद्यासम्भवेऽपि वसन्तादिवाक्यविहिताधानसाध्याग्न्यभावात्
क्रत्वनधिकारः सिद्ध्येदिति वाच्यम् । तथापि रथकारस्य त४दधिकारानिवारणात् । <quote>‘व-
र्षासु रथकार आदधीते’</quote>ति तस्याधानविधानादिति चेन्मैवम् । <quote>‘स्वाध्यायोऽध्येतव्य’</quote> इति
विधेः स्वस्वशाखामात्राध्ययननियमविधिरूपत्वेऽप्यपशूद्राधिकरणे शूद्राणां क्रत्वनधिकार-
सिद्धेरुपपादयिष्यमाणत्वात् । तस्मादर्थज्ञानार्थत्वेऽप्यध्ययने विधिरुपपद्यत एव । प्रत्युताध्याप-
न एव पराभ्युपगतोऽपूर्वविधिर्नोपपद्यते । याजनप्रतिग्रहवत्तस्य वृत्त्यर्थत्वेन प्राप्तत्वात् । न-
<note>(१) <quote>‘प्रत्युताचार्यकरण एव’</quote> इति. ङ. पाठः ।</note> <note>(२) स्रौवः स्रुवासम्बन्धी । ऋत्विक्त्वकृतस्सम्बन्ध इति यावत् ।
उक्तं हि महाभाष्ये <quote>‘षष्ठी स्थानेयोगे’</quote>ति सूत्रे आर्था यौना मौखा स्रौवाश्चेत्यादिना चातुर्विध्यं सम्बन्धस्य ।</note> <note>(३) <quote>‘योनिदो-
षेभ्यः’</quote> इति घ. पाठः ।</note> <note>(४) <quote>‘तदधिकारानिराकरणात्’</quote> इति ङ. पाठः ।</note>
