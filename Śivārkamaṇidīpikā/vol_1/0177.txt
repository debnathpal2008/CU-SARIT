<pb n="177"/>
ङ्गुल्यादिना निर्दिश्य तत्तच्छब्दांस्तेषु तेष्वर्थेषु प्रयुञ्चानैर्बहुशश्शिक्षितास्तेषु तेष्व-
र्थेषु व्युत्पद्यन्ते । काव्यनाटकानभि/?/ज्ञाः पुरुषास्तदभिज्ञपुरुषसमीपमेत्य पदविच्छेदं
कृत्वा अस्य शब्दस्यायमर्थ इति सर्वशब्दानामर्थमवगच्छन्ति । अतः सिद्धार्थेऽ-
पि व्युत्पत्तिसम्भवात् तत्र शब्दस्य प्रामाण्यमस्ति । ततो वेदान्तवाक्यानां ब्र-
ह्मणि प्रामाण्यम् । यदुक्तं <quote>‘जगतः कार्यविशेषत्वात् कर्तृविशेषस्य ब्रह्मणोऽनुमा-
नादपि सिद्धि’</quote>रिति तन्न सम्भवति । विचित्ररचनस्य रथप्रासादादेरनेककर्तृकत्व-
दर्शनादनुमानेनास्य जगत एककर्तृकत्वसाधनायोगात् । व्याप्तिबलात् कर्मवश्य-
<!-- APPAYYA !-->
गृहीत्वोपदिशत्ययं गौरिति । न चास्मायाचष्टे गौरितीयमस्य संज्ञेति भवति चास्य सम्प्रत्यय
इति । एवं च भाष्यस्यायमर्थः । बहुशः शिक्षिताः शिक्षां वाच्यवाचकभावसम्बन्धज्ञानरूपवि-
द्योपादानं पौनःपुन्येन प्रापितास्तेषु तेष्वर्थेषु व्युत्पद्यन्ते व्युत्पत्तिं शब्दानां वाचकत्वनिश्चयं
दृढसंस्काराधानेन शब्दश्रवणे सत्यर्थस्मरणस्य अर्थदर्शने सति शब्दस्मरणस्य चोपकारकं ल-
भन्ते । यथा बहुभिरुपदेशैः शास्त्रार्थज्ञानपौनःपुन्यं प्रापिताः शास्त्रार्थनिश्चिताः शास्त्रार्थनि-
श्चयं दृढसंस्काराधानेन कालान्तरव्यवहारोपयोगिनं लभन्त इति । एवं क्रियाकारकपदानां
मात्रादिकृतव्युत्पादनप्रक्रिययाऽर्थनिश्चये सति बालाः परप्रयुक्तैर्वाक्यैर्वाक्यार्थमवगच्छन्ति ।
स्वयं च क्रमेण परप्रत्यायनार्थं वाक्यं प्रयुञ्जते । एवं चानया प्रक्रियया व्युत्पत्तिग्रहणे पदार्थ-
प्रतिपत्तिपूर्विका वाक्यार्थप्रतिपत्तिः । न तु वृद्धव्यवहाराद्व्य‍ुत्पत्तिग्रहण इव वाक्यार्थप्रतिपत्ति-
पूर्विका पदार्थप्रतिपत्तिः । अत्रेयं शङ्कोन्मिपति । अनया प्रक्रियया व्युत्पत्तिग्रहकाले शब्दानां
पदार्थमात्रे सामर्थ्यग्रहणे सत्यन्वयांशे तेषां सामर्थ्यस्यागृहीतत्वाद्वाक्यान्तर्गतस्र्वपदशक्ति-
ग्रहेऽपि पदार्थानां परस्परान्वयविषयिणी वाक्यार्थप्रतिपत्तिर्न स्यात् । वाक्यस्यान्वये सामर्थ्य-
ग्रहणेऽपि तत्प्रतिपादकत्वेन पदान्यप्यगृहीतपदार्थसामर्थ्यान्येव पदार्थान्प्रतिपादयेयुरितीमा-
माशङ्कामुदाहरणमुखेनापाकरोति---<pratika>काव्येति</pratika> । अयं भावः । कतिपयकाव्यश्लोकपाठेन क्रिया-
कारकतद्विशेषणपदयोजनाप्रकाराभिज्ञाः कङ्कटिकमुञ्जकेशाद्यप्रसिद्धपदप्रायाणां काव्यश्लो-
कानामर्थमजानानास्तदभिज्ञपुरुषोपदेशेन पदच्छेदपूर्वकं पदार्थानवगच्छन्ति । ततः स्वयमेव
वाक्यार्थमवगच्छन्ति । न तत्र तेषां काव्यश्लोकानां तदन्तर्गतपदार्थान्वयरूपे वाक्यार्थे सा-
मर्थ्यग्रहणमस्ति । वृद्धव्यवहाराधीनकार्यान्वितव्युत्पत्तिग्रहणाभ्युपगमेऽप्यन्वयसामान्य एव
सामर्थ्यग्रहणं लभ्यते । नान्वयविशेषे । वृद्धव्यवहारात्कार्यान्विते गवादिपदानां शक्तिग्रह-
णेनान्वयसामान्ये शब्दसामर्थ्यग्रहणलाभे सत्याकाङ्क्षादिसहकृताद्वाक्याद्विशेषो लभ्यत इति
चेत् । एवं तर्हि शब्दानां पदार्थमात्रे सामर्थ्यग्रहणे सत्युक्तसहकारिविशिष्टाद्वाक्यात्तदन्तर्ग-
तपदार्थान्वयो लभ्यत इत्येवास्तु । कृतं वृद्धव्यवहाराधीनेनान्वयसामान्ये शक्तिग्रहणेनेति ।
एबं/?/ सिद्धार्थे व्युत्पत्तिग्रहव्युत्पादनेन सिद्धं प्रथमपूर्वपक्षनिराकरणमुपसंहरति---<pratika>अत इत्यादि-
ना</pratika> । द्वितीयपूर्वपक्षमनूद्य पूर्वाधिकरणोक्तजगत्कर्त्रनुमानदूषणोद्धाटनेन निराकरोति---<pratika>यदुक्त-
मित्यादिना</pratika> । तर्हि पूर्वाधिकरण एव निराकृतस्य जगत्कर्त्रनुमानस्यात्रापि तेनैव दूषणेन
निराक्रियमाणस्य पुनरुत्थाने किं बीजमित्याकाङ्क्षायां सङ्ख्याधिकरणपर्यालोचनया तदनुमा-
<note>(१) <quote>‘कार्यस्यान्वये’</quote> इति ङ. पाठः ।</note>
