<pb n="534"/>
<p>संतु नाम प्राणादयः पञ्चतनाः प्राणादिष्वन्नमप्यामनतां माध्यन्दिनानां प्राणादिषु तदनामनतां काण्वानां तु कथं
प्राणादयः पञ्चजनाः स्युरित्याशंक्य परिहरति---<pratika>सू ।। ज्योतिषैकेषामसत्यन्नै ।। १३ ।। एकेषां</pratika>=काण्वानां पाठे ।
<pratika>अन्ने असति</pratika>=प्राणादिषु अन्नस्य पाठाभावे । <pratika>ज्योतिषा</pratika>=<quote>‘तद्देवा ज्योतिषां ज्योति’</quote>रिति श्रुतेन ज्योतिषा संकलय्य
परिगणनेन पञ्चसंख्या पूर्येतेत्यर्थः । तदेवं सर्वथा सांख्यतत्त्वानामत्राप्रसक्तिरिति सिद्धम् ।।</p>
<head>इति भगवत्पादमते संख्योपसंग्रहाधिकरणम् ।। ३ ।।</head>
<head>अथ कारणत्वाधिकरणम् ।। ४ ।।</head>
<sutra>सू ।। कारणत्वेन चाकाशादिषु यथाव्यपदिष्टोक्तेः ।। १४ ।। समाकर्षात् ।। १५ ।।</sutra>
<p>अस्याधिकरणस्य अविशेषेण जगत्कारणप्रतिपादकानि जगत्सृष्टिबोधकानि च वेदान्तवाक्यानि विषयः । तानि ब्रह्मणि
समन्वितानि वा न वा इति संशयः । सर्वत्र सृष्टिक्रमवैचित्र्यदर्शनात् परस्परविरुद्धसदसदादिकारणविकल्पश्रवणात्
सिद्धवस्तुनि विकल्पायोगाच्च न ब्रह्मणि समन्वितानीति पूर्वपक्षः । यथाभूतो ह्येकस्मिन्वेदान्ते सर्वज्ञः सर्वेश्वरः सर्वात्मैकोऽ-
द्वितीयः कारणत्वेन व्यपदिष्टस्तथाभूतस्यैव वेदान्तान्तरेष्वपि व्यपदिश्यमानत्वात् कार्यविषयविगानेन अविगीतकारण-
विगानाप्रसक्तेः कार्यविषयविगानस्याप्युत्तरत्र <quote>‘न वियदश्रुते’</quote> रित्यादिना समाधास्यमानत्वाच्च सर्वेषां वेदान्तवाक्यानां
ब्रह्मपरताबधारणमव्याहतमेवेति सिद्धान्तः ।। <pratika>सूत्रार्थस्तु ब्रह्मणः आकाशादिषु</pratika>=<pratika>कार्यवर्गेषु । कारणत्वेन च यथा-
व्यपदिष्टोक्तेः</pratika>=अनिर्ज्ञातविशेषेषु वेदान्तवाक्येषु <quote>‘आत्मा वा इदमेक एवाग्र असीत्’</quote>इत्यादिविशेषवाचिवाक्यनिर्दिष्टस्मैव
कारणतयोच्यमानत्वात् इत्यर्थः ।।</p>
<p>कारणविषयं विगानं परिहर्तुमाह---<pratika>समाकर्षात् ।। १५ ।।</pratika> <quote>‘असद्वा इदमग्र आसी’</quote>दित्यादिवाक्येषु नामरूपव्याक-
रणाभावापेक्षया प्रागुत्पत्तेस्सदेव ब्रह्मासदिवासीदित्युपचर्यमाणत्वात् सर्वत्र सतः सर्वज्ञस्य परमात्मनः समाकृष्यमाणत्वा-
दित्यर्थः ।। <pratika>इति भगवत्पादमते कारणत्वाधिकरणम् ।। ४ ।।</pratika></p>
<p><pratika>श्रीकण्ठमते</pratika>, कारणत्वाधिकरणसूत्रद्वयमपि संख्योपसंग्रहाधिकरणशेषतयैव योजितम् । रामानुजमते तु भगवत्पाद-
मतमेवानुसृत्य भिन्नाधिकरणतया योजितमिति विशेषः । सूत्रत्रयार्थस्तु भगवत्पादमतादविशिष्ट एव ।</p>
<p><pratika>सू ।। कारणत्वेन चाकाशादिषु यथाव्यपदिष्टोक्तेः ।। १६ ।।</pratika> यथाकाशादिषु कायवर्गेषु कारणत्वेन विशेष-
वाक्यनिर्दिष्टस्यैवोक्तेः न तान्त्रिकाव्याकृतग्रहणं तथात्र विशेषवाक्यनिर्दिष्टानामिन्द्रियाणामेव ग्रहणं न्याय्यं न सांख्यतत्त्वा-
नामिति दृष्टान्तप्रदर्शनपरतया व्याख्यातमिति न तत्राप्यर्थवर्णने वैशिष्ट्यम् ।। <quote>‘समाकर्षा’</quote> दिति सूत्रमपि दृष्टान्तपरतयैव
व्याख्यातम् । यथा तत्र परमात्मनस्समाकर्षस्तथात्रापि पञ्चजनानामिन्द्रियत्वावगतिः इति भावः ।।</p>
<head>इति श्रीकण्ठमते संख्योपसंग्रहाधिकरणम् ।। ३ ।।</head>
<p><pratika>रामानुजमते</pratika>, अधिकरणयोजनाप्रकारो भगवत्पादीयमेव मतमनुकरोति । सूत्रार्थवर्णने नास्ति मतान्तराद्विशेषः ।
कारणत्वाधिकरणे विषयवाक्यसंशयादिकं सर्वं भगवत्पादीयमतादविशिष्टमिति न पृथक्प्रपञ्चनावकाशः ।</p>
<head>इति रामानुजमते संख्योपसंग्रहाधिकरणकारणत्वाधिकरणे ।। ३ ।। ४ ।।</head>
<p><pratika>आनन्दतीर्थमते</pratika>, विषयवाक्यं समानम् । पूर्वाधिकरणेषु सर्ववैदिकशब्दवाच्यत्वं विष्णोस्सिद्धान्तितम् । एवमपि विष्णौ
सकलवैदिकशब्दसमन्वयो न सिद्ध्यति <quote>‘यस्मिन्पञ्च पञ्चजना’</quote> इति वाक्ये पञ्चसंख्योपसंग्रहात् <quote>‘यस्मि’</quote>न्नित्याधाराधेयभावा-
नुपपत्तेश्च विष्णौ पञ्चजनादिशब्दसमन्वयासंभवात् इत्याक्षिप्य तं समन्वयं समर्थयितुमस्याधिकरणस्यारम्भः । <pratika>सू ।। न
संख्योपसंग्रहादपि नानाभावादतिरेकाच्च ।। १२ ।।</pratika> अनेकत्वसंख्याया भिन्नाश्रयत्वस्यौत्सर्गिकत्वात् पञ्चसंख्यालंब-
नस्य कस्यापि रूपपञ्चकस्याभावात् विष्णोरेकस्य तत्त्वासंभवात् वाक्यशेषबलेन यस्मिन्निति निर्दिष्टस्य ब्रह्मत्वावधारणात्
तदाधेयानां पञ्चजनाकाशादीनां ब्रह्मत्वाप्रतीतेः आधाराधेयत्वानुपपत्तेश्च विष्णोः पञ्चजनादिशब्दवाच्यत्वाभावात्समन्वयो न
सिद्ध्यति । इति पूर्वपक्षः । <pratika>सिद्धान्तस्तु</pratika>, स्वगतभेदशून्यस्यापि विष्णोः प्रतिशरीरं शरीरान्तर्गतप्राणादिपञ्चकाकाशनियाम-
कबहुरूपवत्त्वेन नानाभावात्संख्योपपत्तेः तेभ्यो रूपेभ्यः शरीरनियामकरूपस्यातिरेकात् यस्मिन्निति निर्दिष्टे प्राणाकाशादीनां स्थित्या
तदन्तर्गतरूपेष्वपि तदाधेयत्वकीर्तनोपपत्तेः अनेकत्वसंख्याया भिन्नाश्रितत्वस्यौत्सर्गिकत्वेऽपि वाक्यशेषबलेन रूपपञ्चकावलं-
बनत्वव्यवस्थापनाच्च पञ्चसंख्योपसंग्रहेऽप्याधाराधेयत्वकीर्तनेऽपि नास्ति विरोधः इति । <pratika>सूत्रार्थस्तु, सङ्ख्योपसंग्रहात्</pratika>=
यस्मिन्पञ्च पञ्चजना इति बहुत्वसंख्यावचनात् । <pratika>अपि</pratika>=यस्मिन्नित्याधाराधेयभावनिर्देशादपि । विष्णोः पञ्चजनादिशब्दवा-
च्यत्वे विरोधो नास्ति । कुतः । <pratika>नानाभावात्</pratika>=भगवतो बहुरूपाणां सत्त्वात् । <pratika>अतिरेकाच्च</pratika>=यस्मिन्नित्युक्ताधाररूपस्य
पञ्चजना इत्याधेयरूपस्य च सविशेषाभिन्नत्वाच्च इत्यर्थः ।।</p>
<p><pratika>सू ।। प्राणादयो वाक्यशेषात् ।। १३ ।।</pratika> भगवद्रूपत्वेनोक्ताः पञ्चजनास्तु प्राणादेः <pratika>प्राणादयः</pratika>=द्वितीयानिर्दिष्टप्राण-
चक्षुःश्रोत्रान्नमनोभिधाः ज्ञेयाः । कुतः । <pratika>वाक्यशेषात्</pratika>=ते च भगवद्रूपविशेषा एव । कुतः । विष्णोरन्यत्रासंभावितप्राणप्रा-
