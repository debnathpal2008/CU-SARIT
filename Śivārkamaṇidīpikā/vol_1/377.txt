<pb n="377"/>
<sutra>।। सू॰ ।। अदृश्यत्वादिगुणको धर्मोक्तेः ।। २२ ।।</sutra>
<quote>‘अथ परा यया तदक्षरमधिगम्यते, यत्तदद्रेश्यमग्राह्यमगोत्रमवर्णमचक्षुः-
श्रोत्रं तदपाणिपादं नित्यं विभुं सर्वगतं सुसूक्ष्मं तदव्ययं यद्भ‍ूतयोनिं परिपश्यन्ति
धीराः’</quote> <ref>(मु॰१.१.)</ref> इत्यादि श्रूयतेऽस्य विषयः ।। अत्राक्षरं प्रधानं जीवः परमेश्वरो
वेति संशयः । प्रधानमत्राक्षरं, तस्य महदादिपरिणामिनो भूतयोनित्वसंभवात् ।
<!-- APPAYYA !-->
ब्रह्मलिङ्गभावात् <pratika>।। सू॰ ।। अदृश्यत्वादिगुणको धर्मोक्तेः ।। २२ ।।</pratika> सर्वज्ञत्वादेरक्षरान-
न्वयेन पूर्वपक्षकोटिद्वयं तदन्वयेन सिद्धान्तकोटिं चाभिप्रेत्य संशयं दर्शयति—<pratika>अत्राक्षरमि-
ति</pratika> । नन्विहाक्षरं प्रधानं जीवो वेति पूर्वपक्षो न सम्भवति । इह <quote>‘तपसा चीयते ब्रह्म ततो-
ऽन्नमभिजायते । अन्नात्प्राणा मनस्सत्यं लोकाः कर्मसु चामृतम् । यस्सर्वज्ञस्सर्वविद्यस्य
ज्ञानमयं तपः । तस्मादेव ब्रह्म नामरूपमन्नं च जायत’</quote>इत्यादिमन्त्रेषु ब्रह्मश्रुतिसर्वज्ञत्वलि-
ङ्गादिकमाम्नायते । उपक्रमेऽपि <quote>‘कस्मिन्नु भगवो विज्ञाते सर्वमिदं विज्ञात’</quote>मित्येकविज्ञानेन
सर्वविज्ञानप्रतिज्ञानं ब्रह्मलिङ्गमाम्नायते । परमोप्रक्रमे<quote>‘स ब्रह्मविद्यां सर्वविद्याप्रतिष्ठामथर्वाय
ज्येष्ठपुत्राय प्राहे’</quote>ति ब्रह्मविद्यासामाख्या दृश्यते । तथा <quote>‘द्वे विद्ये वेदितव्ये परा चैवापरा
चे’</quote>ति विद्ययोः परापरविभागं कृत्वा तयोरपरामृग्वेदादिलक्षणामुक्त्वा <quote>‘अथ परा यया तद-
क्षरमधिगम्यत’</quote>इति वक्ष्यमाणाक्षरविद्यायाः परविद्यासमाख्या कृता दृश्यते । अपि च सद्वि-
द्यावाक्यानामीक्षत्यधिकरणे साङ्ख्याभिमतप्रधानपरत्वं निरस्तम् । तदुपदर्शिता युक्तयोऽत्रापि
प्रवर्तन्त एव।अस्तिखल्वीक्षापूर्वकस्रष्ट्टत्वश्रवणमत्रापि ।<quote>‘तपसा चीयते ब्रह्मे’</quote>ति यतस्तपःशब्दोऽत्र
<quote>‘तप आलोचन’</quote>इति धातोर्निष्पन्नः स्रष्टव्यालोचनरूपज्ञानवाची । <quote>‘यस्य ज्ञानमयं तप’</quote>इत्यग्रे
विवरणात् । आत्मशब्दश्चास्ति <quote>‘यस्सर्वज्ञस्सर्वविद्यस्यैव महिमा भुवि । दिव्ये ब्रह्मपुरे ह्येष व्यो-
मन्यात्मा प्रतिष्ठित’</quote>इत्यादिमन्त्रेषु । तन्निष्ठस्य मोक्षोपदेशोऽप्यस्ति<quote>‘यदापश्यः पश्यते रुक्मवर्णं
कर्तारमीशं पुरुषं ब्रह्मयोनिम् । तदाविद्वान्पुण्यपापे विधूय निरञ्जनः परमं साम्यमुपैती’</quote>त्यादिषु ।
हेयत्वं च तस्य नोच्यते । प्रतिज्ञाविरोधोऽप्यस्तीति प्राग्दर्शितम् । साक्षाच्च परमेश्वरस्य कर्तृ-
त्वमुपादानत्वं च श्रूयते <quote>‘यदा पश्य’</quote> इत्यादिमन्त्रेष्वित्याशङ्क्य प्रधानपूर्वपक्षं तावदुपपादय-
ति—<pratika>प्रधानमत्रेति</pratika> । ननु यदि भूतयोनित्वं योनिशब्दस्य स्थानवाचित्वेन भूताधारत्वं <pratika>तदा</pratika>
तत् सर्वाधारे ब्रह्मण्युपपद्यते । यदि च तस्योपादानवाचितया भूतोपादानत्वं तदपि तस्यो-
पपद्यते । प्रकृत्यधिकरणे तस्य सर्वोपादानतायाः स्थापयिष्यमाणत्वादित्याशङ्क्य विशेषयति—
<pratika>महदादिपरिणामिन इति</pratika> । भूतयोनिशब्देन परिणामितया भूतोपादानत्वमुच्यते न तु
भूताधारत्वं भूतोपादानत्वसामान्यं वा । भूतयोनित्वविवरणार्थं प्रवृत्ते <quote>‘यथोर्णनाभिः सृजते
गृह्णते च यथा पृथिव्यामोषधयस्सम्भवन्ति । यता सतः पुरुषात्केशलोमानि तथाक्षरात्सम्भ-
वतीह विश्व’</quote>मिति समनन्तरमन्त्रे परिणाम्युपादानरूपोर्णानाभ्यादिदृष्टान्तोपादानेन <quote>‘यथा सु-
दीप्तात्पावकाद्विस्फुलिङ्गास्सहस्रशः प्रभवन्ते सरूपाः । तथाक्षराद्विविधास्सोम्य भावाः प्र-
जायन्ते तत्र चैवापियन्ती’</quote>त्युपरितनमन्त्रान्तरप्रदर्शितादचेतनप्राणादिवक्ष्यमाणकार्यसारूप्य-
श्रवणाच्च तथावगतेः । तत्तु निर्विकारे परमेश्वरे न सम्भवतीति भावः । तदभिप्रायेणैवा-
