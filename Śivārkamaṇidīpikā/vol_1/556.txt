<pb n="556"/>
अथ प्रकृत्यधिकरणम् ।। ६ ।।
पूर्वं <quote>‘जन्माद्यस्य यतः’</quote> इति द्वितीयाधिकरणे <quote>‘यतो वा इमानि भूतानि’</quote>
इति पञ्चमीश्रुत्युदाहरणेन परमेश्वरस्य जगदुपादानत्वं सामान्येन निरूपितम् ।
तद्विशेषतः समर्थयितुमिदमधिकरणमारभ्यते---
<sutra>।। सू ।। प्रकृतिश्च प्रतिज्ञादृष्टान्तानुपरोधात् ।। २३ ।।</sutra>
<quote>‘तस्माद्वा एतस्मादात्मन आकाशः संभूतः’</quote> <quote>‘द्यावाभूमी जनयन् देव एकः’</quote>
इत्यादिवाक्यान्यस्य विषयः ।।
एतेषु प्रसिद्धमुभयकारणत्वं ब्रह्मणो युक्तं न वेति संदेहः । संदेहश्च निमित्तस्य
कुलालादेरुपादानमृत्पिण्डादिभावादर्शनात् उपादानस्य मृत्पिण्डादेर्निमित्तकु-
लालादिभावादर्शनात् कथमेतस्मिन्निमित्तत्वमुपादानत्वं च जगत्कार्यं प्रतीति ।
<!-- APPAYYA !-->
<head>।। अथ प्रकृत्यधिकरणम् ।। ६ ।।</head>
<p>सङ्गतिं सूचयन्नुत्तराधिकरणमवतारयति---<pratika>पूर्वमिति । सामान्येन निरूपितमिति</pratika> ।
सामान्येन श्रुतिगतपञ्चमीमात्रसमर्पितं मतान्तरनिराकरणपुरस्सरं विशिष्य व्यवस्थापित-
मुपादानत्वं जगज्जन्मादेर्लक्षणस्य निरूपकं घटकं कृतमित्यर्थः । अन्यनिष्ठस्य जन्मादे-
रुपादानोपादेयभावसम्बन्धेनोपलक्षणतया ब्रह्मलक्षणमुपादानत्वं लक्ष्ये लक्षणघटकमिति
भावः । निरूप्यते अनेनेति करणार्थे व्युत्पन्नघञन्तान्निरूपशब्दात्तत्करोतिण्यन्तात्
क्तप्रत्यये <quote>‘निष्ठायां सेटी’</quote> ति णिलोपे च सति निरूपितशब्दः उक्तार्थे साधुः ।
<pratika>विशेषतः समर्थयितुमिति</pratika> । कर्तैव केवलं परमेश्वरः । उपादानं तु प्रधानमिति सेश्वर-
साङ्ख्यमतनिराकरणपूर्वकं ब्रह्मण उपादानत्वं समर्थयितुमित्यर्थः ।। एवं च यद्यप्येतद-
धिकरणविषयवाक्यानि ब्रह्मणो जगदुभयविधकारणत्वप्रतिपादकानि स्पष्टब्रह्मलिङ्गा-
न्येव । पूर्वपक्षे ब्रह्माप्रतिक्षेपाभावात् । तथापि निरीश्वरसाङ्ख्यनिराकरणमिति प्रासङ्गिकी-
पादसङ्गतिरिति भावः । समनन्तराधिकरणसङ्गतिस्तु सर्वविज्ञानप्रतिज्ञायाः निखिल-
जगदुपादानत्वस्य चाक्षेपरूपा स्पष्टैव । प्रसंक्त सेश्वरसाङ्ख्यनिराकरणम् <pratika>।। सू ।।
प्रकृतिश्च प्रतिज्ञादृष्टान्तानुपरोधात् ।। २३ ।।</pratika> ननु ब्रह्मणः कर्तृत्वं पूर्ववादिनाप्यङ्गीकृ-
तम् । उपादानत्वं श्रुत्यैव प्रतिज्ञादृष्टान्ताभ्यामुपपादितम् । अतो न युक्तत्वकोटिरुन्मिषती-
त्याशङ्क्य दृष्टान्ताभ्यामुपपादयति---<pratika>सन्देहश्चेति</pratika> । लोकदृष्टिमुपपादयन्नेव पूर्वपक्षयति-
<!-- APPAYYA !-->
<p><pratika>सू ।। उत्क्रमिष्यत एवंभावादित्यौडुलोमिः ।। २२ ।। उत्क्रमिष्यतः</pratika>=ज्ञानान्मोक्षमिच्छतोऽधिकारिणः । <pratika>एवम्</pratika>=
ज्ञानसाधनतया । <pratika>भावात्</pratika>=कर्मादेरप्यनुष्ठेयत्वात् । मोक्षार्थज्ञानसाधनत्वेन वेदेन कर्मादिप्रतिपादनं युक्तमेवेति औडुलोमिरा-
चार्यो मन्यत इत्यर्थः ।।</p>
<p><pratika>सू ।। अवस्थितेरिति काशकृत्स्नः ।। २३ ।।</pratika> सर्वाधारे भगवति <pratika>कर्मादीनामवस्थितेः</pratika>=अवस्थानात् । भगवतः
कर्माद्याधारत्वज्ञानायाधेयभूतकर्मादिस्वरूपं वेदेन प्रतिपाद्यत इति काशकृत्स्नाचार्यो मन्यते इत्यर्थः । अनेकाधिकारिकत्वान्म-
तानां न विरोध इति भावः ।।</p>
<head>इत्यानन्दतीर्थमते समाकर्षाधिकरणम् ।। ५ ।।</head>
<head>सूत्रार्थचन्द्रिकायां वाक्यान्वयाधिकरणम् ।। ५ ।। ६ ।।</head>
