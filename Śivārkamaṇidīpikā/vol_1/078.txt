<pb n="078"/>
तिप्रस्थातृरूपकर्तृभेदाद्भेदः । यत्र कर्तृत्वाधिष्ठानाभेदेऽपि कर्तृकारकभेदः तत्रापि प्रयोगभे-
देनाङ्गानुष्ठानावृत्तिरेव । यथा <quote>‘आग्नावैष्णवमेकादशकपालं निर्वपति वामनो दक्षिणा सो-
मापौष्णं चरुं निर्वपति श्यामो दक्षिणे’</quote>त्यादिवाक्यविहितेषु राजसूयान्तर्गतयागेषु देशका-
लफलभेदाप्रतीतावपि वामनानतैराग्नावैष्णवयागः कर्तव्यः श्यामानतैस्सोमापौष्णश्चरुः क-
र्तव्य इत्येवं दक्षिणाव्यवस्थाया तद्भेदात्कर्तृरूपं भिद्यत इति ततः प्रतियागं प्रयोगभेदा-
दङ्गानुष्ठानावृत्तिः । यानि कालभेदेन कर्तव्यानामपि प्रधानानामेककपालान्यङ्गानि तान्यगृ-
ह्यमाणविशेषत्वात्सर्वेषां तन्त्रं भवन्ति१ । यथा ज्योतिष्टोमेऽग्नीषोमीयसवनीयानुबन्ध्यपशूनां
दीक्षासु <quote>‘यूपं छिनत्ती’</quote>ति दीक्षाकालकर्तव्यत्वेन विहितो यूपः । यथा वा द्वादशाहे द्वादशानां
सोमयागानामहर्भेदेन कर्तव्यानां दीक्षोपसदादय इत्येवंरूपेण सापवादं तन्त्रमेकादशे निरू-
पितम् । *द्वादशे प्रसङ्गो निरूपितः । अन्यार्थेनान्यस्य तत्प्रयुक्तिशक्तस्योपकारः प्रसङ्गः ।
यथा भोजनार्थं प्रथमागतस्याचार्यस्य कृते कृतेन सूपापूपादिना पश्चादागतस्य स्वयमाचार्यनैरपे-
क्ष्येणापि सूपापूपादिप्रयुक्तिशक्तस्य जामातुरुपकारः । यत्त्वन्यार्थेन स्वयं तत्प्रयुक्तिशक्ति-
रहितमुपक्रियते, तन्न प्रासङ्गिकम् । किंत्वाचार्यार्थकृतसूपाद्युपक्रियमाणपरिचारकादिवत्तदु-
पजीव्यप्रयोजकम् । यथा दध्यानयनेनोपक्रियमाणं वाजिनं पुरोडाशकपालं प्रति तुषोपवा-
पस्य शेषित्वे सत्यपि न तत्प्रयुक्तिशक्तिः । <quote>‘पुरोडाशकपालेने’</quote>ति सविशेषणोपादानेनान्यप्रयु-
क्त्युपजीव्यत्वाविष्करणात् । स च प्रसङ्गस्त्रिविधः । अनुष्ठानप्रसङ्गः पदार्थप्रसङ्गाः शास्त्रप्र-
सङ्गश्चेति । तत्र पश्वर्थप्रयाजाद्यनुष्ठानेन पशुपुरोडाशाद्युपकारोऽनुष्ठानप्रसङ्गः । सौमित्या
वेद्या सोमान्तर्गतेष्टिपशूनामुपकारः पदार्थप्रसङ्गः । <quote>‘याजनादिभिर्ब्राह्मणो धनमार्जये’</quote>दिति
द्रव्यार्जनशास्त्रेण ज्योतिष्टोमादिशास्त्रस्य ऋत्विगपेक्षस्याविशेषेण त्रैवर्णिकानामार्त्विज्यमाक्षेप्तुं
प्रवृत्तस्योपकारः शास्त्रप्रसङ्गः । इत्येवमादिरूपेण द्वादशे सापवादः प्रसङ्गो निरूपितः । *तत्र
द्वादशलक्षणीप्रतिपाद्यमध्ये धर्मे चोदनायाः प्रामाण्यं <quote>‘तन्नियोगरूपे’</quote> त्यादिविशेषणेन मन्त्रा-
र्थवादयोस्तत्र प्रामाण्यं तत्तदर्थवादेत्यादिविशेषणेन स्मृत्यादीनां तत्र प्रामाण्यं स्वप्रमाणानु-
गुणेत्यादिविशेषणेन च दर्शितम् । <quote>‘तदाराधने’</quote> त्यादिविशेषणेन द्वितीयाध्यायार्थः कर्म-
भेदो दर्शितः । ततो नामधेयस्य कर्मभेदकत्वेन धर्मप्रमोपयोगसिद्ध्या तत्र नामधेयपदार्थ-
स्याप्यन्तर्भावः । वेदचोदनानां <quote>‘श्रुतिस्मृती ममैवाज्ञे’</quote>इति स्मृत्युक्तरीत्या परमेश्वराज्ञारूपत्वं
<quote>‘भोक्तारं सर्वयज्ञाना’</quote>मित्याद्युक्तरीत्या सर्वकर्मणां परमेश्वराराधनरूपत्वं च प्रतिपाद्यम् । अनेन
कृत एव धर्मविचारः कर्माण्यनुष्ठाप्य परमेश्वरप्रसादद्वारा चित्तशुद्धिसम्पादनेन ज्ञानहेतुरिति
तथाभूतस्यैव धर्मविचारस्य ब्रह्मविचारापेक्षिततत्पूर्ववृत्तत्वं युक्तं न त्वर्वाचीनव्याख्यानाद-
भिमतं निरीश्वरवादमवलम्ब्य कृतस्य धर्मविचारस्येत्यभिप्रेत्य <quote>‘तन्नियोगरूपे’</quote>ति <quote>‘तदाराध-
ने’</quote>ति च विशेषितम् । सार्थशब्दस्समूहवाची । अर्थवादशब्देन मन्त्रस्यापि ग्रहणम् । तत्रापि
देवतादिगुणकीर्तनसत्त्वेन स्तावकत्वसद्भावात्, इतिहासाः उपाख्यानप्रधाना महाभारता-
दयः । अभियुक्तसूक्तयो हैरण्यगर्भाद्यागमाः । <quote>‘श्रुत्यादी’</quote>तिविशेषणेन तृतीयपञ्चमसप्तमाष्टमन-
वमाध्यायप्रमेयजातं दर्शितम् । तत्रादिशब्देन श्रुतिलिङ्गादीनां वचननामधेयादीनां प्रत्य-
<note>(१) <quote>‘भवति’</quote> इति. पाठान्तरम् ।</note>
