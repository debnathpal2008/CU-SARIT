<pb n="045"/>
तथा(त्वं) स्यात् <quote>‘विद्यां चाविद्यां च यस्तद्वेदोभयँ ्/?/ सह तेनैति ब्रह्मवित्पुण्यकृच्च
सत्येन लभ्यस्तपसा ह्येष आत्मा सम्यग्ज्ञानेन ब्रह्मचर्येण नित्य’</quote> मित्यादिका
ज्ञानकर्मसमुच्चयवादिनी श्रुतिरुपलभ्यते । ततः कर्मज्ञानयोर्मोक्षैकफलत्वात्तद्विचा-
<!-- APPAYYA !-->
स्यते । कथमेतत्सङ्गच्छते । कथं च ज्ञानकर्मसमुच्चयोपपादनं कृताक्षेपसमाधानाय कल्पते । प्रा-
गपि व्रीहिप्रोक्षणदर्शपूर्णमासन्यायेन तयोस्समुच्चयो दर्शितः । स तु जन्मान्तरानुष्ठितचित्त-
शुद्ध्यर्थकर्माश्रयतयापि सङ्गच्छत इति ज्ञानानुष्ठानात्पूर्वं ब्रह्मविचारवद्धर्मविचारस्य नियतक-
र्तव्यत्वाभावात् तयोः क्रमनियमो न युक्त इत्याक्षिप्ते सति प्राक्समर्थित एव ज्ञानकर्मसमुच्चये
पुनरपि प्रमाणोपन्यासेन किं लभ्यत इति शङ्कानिराकरणार्थमाह—<pratika>ततः कर्मज्ञानयोरिति ।</pratika>
अयमाशयः । प्राग्विविदिषन्तिवाक्यलब्धो जन्मान्तरानुष्ठितकर्मसाधारणः चित्तशुद्धिवि-
विदिषावेदान्तशुश्रूषासद्गुरुलाभः श्रवणमननसम्पादनद्वारोपासनारूपज्ञानानुष्ठाने प्रवर्तकस्त-
स्य क्रमसमुच्चयो दर्शितः । इह तु ज्ञानानुष्ठानकाल एवानुष्ठेयैः कर्मभिस्तस्य समुच्चये श्रुतिरु-
पन्यस्यते । <quote>‘विद्यां चे’</quote>ति मन्त्रे हि स१हश्रुतिः कर्मज्ञानवेदनयोर्यौगपद्यं प्रतिपादयन्ती ज्ञानानु-
ष्ठानकाले कर्मानुष्ठानं बोधयति । <quote>‘अविद्यया मृत्युं तीर्त्वा विद्ययाऽमृतमश्नुत’</quote>इति तदुत्तरार्धं
च तदुपयोगं ब्रवीति । प्राचीनकर्मभिरुपासनानुष्ठानप्रवृत्तिप्रतिबन्धकदुरितनिवृत्तावपि तत्र
प्रवृत्तस्याप्रायणमहरहरनुवर्तनीयायामुत्तरोत्तरं विशदीकरणीयायां च तस्यां तदनुवृत्तौ तद्वि-
शदीकरणे च प्रतिबन्धकतया स्थितं तत्काल एव प्रामादिकतया जातं वा दुरितजातं सम्भ-
वति । तत्सर्वमुपासनाकालानुष्ठितेन कर्मजातेन तीर्त्वाततो निर्विघ्नमविच्छिन्नानुवृत्तया प्रति-
दिनोपचीयमा२नया विद्यया मुक्तिं प्राप्नोतीति तस्यार्थः । समनन्तरोदाहृतमन्त्रयोरप्युक्तरूप-
एव ज्ञानकर्मसमुच्चये तात्पर्यम् । इदं विद्यानुष्ठानप्रवृत्तिप्रतिबन्धकतया समारब्धविद्यस्य वि-
द्यानुष्ठानानुवृत्त्यादिप्रतिबन्धकदुरितनिवर्तकतया च विद्योपकारककर्मद्वैविध्यं <quote>‘विहितत्वा-
च्चाश्रमकर्मापी’</quote> <ref>(ब्र॰ ३—४—३२—सू॰)</ref>ति तृतीयाध्यायाधिकरणे भाष्य एव स्पष्टीभविष्यति ।
एवं चाद्यप्रकारकर्मणां जन्मान्तरीयसाधारणत्वेऽपि द्वितीयप्रकारकर्मणां विद्यानुष्ठानदिवसे-
ष्वनुष्ठेयत्वात्तदर्थं धर्मब्रह्मविचारयोः कर्तव्ययोर्विद्यानुष्ठानारम्भात्प्रागपि श्रवणादिकालेष्वव-
श्यानुष्ठेयानां कर्मणामनुष्ठानसिद्धये धर्मविचारप्राथम्यमर्थादापततीति विचारयोः क्रमनियम-
सिद्ध्युपयोगित्वात् विद्यानुष्ठानकालानुष्ठे्यकर्मसमुच्चये प्रमाणप्रदर्शनं कृताक्षेपसमाधानाय क-
ल्पत एवेति । ननु, न तेन विचारयोः कर्त्रैक्यसिद्धिरस्ति ततःप्रयोगैक्यासिद्धिरिति चेन्माभूत् ।
विनापि कर्त्रैक्यं क्रमनियमसिद्धौ किं तेन । ननु, कर्त्रैक्यसिद्धावेवैकेन कर्त्रानेककर्मणां युगपदनुष्ठा-
तुमशक्यत्वेन क्रमाकाङ्क्षायां क्रमविशेषनियामकानि प्रवर्तन्ते।नायं नियमः।प्रयोगभेदेन कर्तृत्वा-
कारभेदेऽपि कर्तृत्वाधिष्ठानपुरुषैक्ये सत्येकस्मिन्पुरुषे भिन्नप्रयोगतयापि युगपदुपनिपतितयोः
कर्मणोः क्रमापेक्षा भवत्येव । कर्तृत्वाकारैक्येऽपि हि क्रमाकाङ्क्षायां तदधिष्ठानपुरुषैक्यमेव प्रयो-
जकम् । साङ्गप्रधानकर्तुर्यजमानस्यैकत्वेऽपि याजमानातिरिक्तेषु पदार्थेषु साक्षात्कर्तॄणामध्वर्य्वा-
<note>(१) <quote>‘उभयं सहेति श्रुतिः’</quote> इति ग. पाठः ।</note> <note>(२) <quote>‘चीयमानवैशद्यया’</quote> इति क. घ. ङ. पाठः ।</note>
