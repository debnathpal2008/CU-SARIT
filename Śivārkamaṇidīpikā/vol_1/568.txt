<pb n="568"/>
व्यपदेशस्य शिवागमेषु तस्यां प्रसिद्धत्वात् । यदाहुः <quote>‘तासां माहेश्वरी शक्तिस्सर्वानुग्राहिका
परम् । परानुवर्तनादेव पाश इत्युपचर्यते ।।’</quote> इति । अत एवाजामन्त्रे भजनीयाया अपि
तस्यास्स्वेन रूपेण हातव्यत्वमुक्तं <quote>‘जहात्येनां भुक्तभोगामजोऽन्य’</quote>इति । कूर्म पुराणे च&mdash;
<quote>‘कैषा भगवती देवी शङ्करार्धशरीरिणी । शिवा सती हैमवती यदावद्ब‍ूहि पृच्छता’</quote>मिति
प्रश्नोत्तरमध्ये <quote>‘तस्य सर्वजगत्सूतिः शक्तिर्मायेति विश्रुता । तयेदं भ्रामयेदीशो मायावी
पुरुषोत्तमः । सैषा माहेश्वरी शक्तिस्सर्वाकारा सनातनी । सैव रूपं महेशस्य सर्वदा सम्प्र-
काशयेत् । सर्वशक्त्यात्मिका माया दुर्निवारा दुरत्यया ।’</quote> इत्यादिवचनजातं दृश्यते । या
<quote>‘मायया सन्निरुद्ध’</quote>इति पूर्वमन्त्रे प्रकृता तां मायामेव प्रकृतिं प्रपञ्चाकारेण परिणामिनीं विद्यात्।
परमेश्वरं मायिनमेव तथातथा परिणममानमायाधिष्ठातारमेव विद्यात् । न तु साक्षात्स्वयं
परिणामिनमिति पूर्वार्धस्यार्थः । <quote>‘तस्मान्मायी सृजते विश्वमेत’</quote>दिति पूर्वमन्त्रे पञ्चम्यन्तप-
दनिर्दिष्टमन्यदेव प्रकृतित्वेनोक्तम् । कथमस्मिन्मन्त्रे माया प्रकृतिरुच्यते । नैष दोषः । <quote>‘ऋचो
अक्षरे परमे व्योमन्, यस्मि/?/न्देवा अधिविश्वे निषेदुःयस्तन्न वेद किमृचा रिष्यति य इत्तद्विदुस्त
इमे समासत’</quote>इति ततः पूर्वस्मिन्मन्त्रे <quote>‘यो वेद निहितं गुहायां परमे व्योम’</quote>न्निति श्रुत्यन्त-
रेषु ब्रह्मणो भिन्नत्वेन प्रसिद्धं परमव्योम प्रकृतं <quote>‘तस्मा’</quote> दितिपदेन निर्दिश्यते । ननु तस्य
प्रकृतित्वे कथमजामन्त्रादिषु शिवशक्तेः प्रकृतित्वमित्याकाङ्क्षायां <quote>‘मायां तु प्रकृतिं विद्या’</quote>
दित्युक्तम् । या पूर्वमुक्ता परमव्योमशब्दिता प्रकृतिः तां मायां शिवशक्तिमेव विद्यात् न तु
ततोऽन्यत्परमव्योमेति न तद्विरोध इति भावः । मायायाः प्रकृतित्वेऽपि<quote>‘आत्मन आकाश-
स्सभ्भूत’</quote> इत्यादिश्रुतिषु ब्रह्मणः प्रकृतिव्यवहारेण विरोध इत्याकाङ्क्षायां तस्य प्रकृतित्वं माया-
द्वारकं श्रुत्यन्तरेषूक्तं न तु साक्षादित्यभिप्रायेण <quote>‘मायिनं तु महेश्वर’</quote>मिति शिवस्य माया-
धिष्ठातृत्वमुक्तम् । एवं शिवपरमव्योममायाप्रकृतित्वव्यवहाराविरोधेऽपि <quote>‘अन्तर्बहिश्व
तत्सर्वं व्याप्य नारायणः स्थित’</quote>इत्यादिश्रुत्यन्तरे नारायणस्य प्रकृतित्वव्यवहारेण विरो-
धोऽस्तीत्याशङ्कायामुत्तरार्धम् । येन नारायणेन सर्वमिदं जगद्व्याप्तमिति श्रुत्यन्तरे
प्रसिद्धं तेन मायाशब्दितपरमव्योमांशभूतेनैवैतद्व्याप्तं न तु स्वतन्त्रेणेति तस्यार्थः ।
एवमुत्तरार्धं <quote>‘येन नारायणेन व्याप्तं जग’</quote>दिति श्रुत्यन्तरे प्रसिद्धं तमनूद्य तस्य परमव्यो-
मांशत्वविधायकं न तु परमव्योमांशमनूद्य तस्य जगत्प्रकृतित्वविधायकम् । तदंशस्य कस्य-
चित् जगदुपादानत्वे योग्यस्यानुवादार्हस्य कस्यचिदभावात् । नापि तदवयवस्य तदीयज-
गद्व्यापकत्वस्य च विधायकम् । वाक्यभेदप्रसङ्गात् । अतो मन्त्रोऽयमुभयत्राप्युक्तार्थे प्रमाणं
भवत्येवेति भावः । एवं नारायणस्य शिवशक्त्यंशत्वे <quote>‘मम योनिरप्स्वन्तस्समुद्र’</quote>इत्याम्भ्रणी-
सूक्तवचनमपि प्रमाणम् । स्वांशभूतस्य नारायणस्य समुद्रः योनिः स्थानमित्येवंपरतायां हि
मम योनिरिति वचनं समञ्चसं भवति । इदं च नारायणस्य शिवशक्त्यंशत्वं हरिवंशे पारि-
जातसंहितायां पारिजातप्रार्थनार्थं भगवता निसृष्टार्थदूततयेन्द्रं प्रति प्रेषितेन नारदेन नाना-
विधोपायैः प्रार्थित इन्द्रः यदा पारिजातं न दातुमैच्छत्तदा <quote>‘य एको विश्वमध्यास्ते प्रधानं
जगतो हरः । प्रकृत्या यं परं सर्वे क्षेत्रज्ञं वै विदुर्बुधाः । तस्याव्यक्तस्य यो व्यक्तो भागः स
च सवोद्भवः । तस्यात्मा प्रथमो देवो विष्णुस्सर्वत्र धीमतः । प्रकृत्याः प्रथमो भाग उमा
