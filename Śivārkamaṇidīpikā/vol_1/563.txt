<pb n="563"/>
द्वितीयाय तस्थे य इमं लोकमीशत ईशनीयु’</quote>रित्यादौ विश्वेश्वरत्वं चोक्तम् । तस्मादथर्व-
शिरसि विश्वाधिकत्वविश्वाकारत्वोभयाम्नानं चास्तीत्येतदुदाहरणेन शङ्काद्वयस्यापि समाधानं
लभ्यत इत्यभिप्रेत्यात्रेयं श्रुतिरुदाहृता।अथर्वशिरःश्रुत्युदाहरणमानन्दवल्ल्यादीनामप्युपलक्षण-
म्।आनन्दवल्ल्यां हि<quote>‘इदं सर्वमसृजत यदिदं किंचे’</quote>ति कर्तृत्व <quote>‘मात्मन आकाशस्संभूत’</quote>इत्युपा-
दानत्वं चाम्नातम् । एवमन्यत्राप्युदाहार्यम् । यत्तु’आत्मन आकाश’इत्यादि पञ्चम्याः
कारणसामान्यं विषयः, जनिकर्तृसूत्रे प्रकृतिपदमपि तद्विषयमिति मतं तदयुक्तम् । <quote>‘मायां तु
प्रकृतिं विद्यात्’</quote> <quote>‘प्रकृतिश्च प्रतिज्ञादृष्टान्तानुपरोधा’</quote>दित्यादिवेदवैदिकव्यवहारेषु <quote>‘तदर्थं विकृ-
तेः प्रकृता’</quote>विति व्याकरण<ref>(पा॰५.१.१२.)</ref> सूत्रे च प्रकृतिपदस्योपादान एव प्रयोगदर्शनात्
कार्याभिन्ने <quote>‘मृत्स्वभावो घट’</quote> इति कार्यस्वभावतया व्यवह्रियमाणे चोपादाने स्वभावशक्त्येव
कारणसामान्ये ततः प्रयोगनिर्वाहस्यासम्भवे तद्वाचित्वाङ्गीकारे तत्र शक्त्यन्तरकल्पनापत्तेः ।
क्लृप्तशक्त्या प्रयोगनिर्वाहसम्भवे च शक्त्यन्तरकल्पनायोगात् । न च निमित्तकारणमपि
यस्य कस्यचित्स्वभाव इति शंक्यम् । कारणे स्वभाववाचिशब्दप्रयोगस्य कार्यं प्रति स्वभावत
एव निर्वाह्यत्वात् । अन्यथा घटस्य मृत्पिण्डः प्रकृतिरित्यादिव्यवहारासामञ्जस्यप्रसङ्गात् । अत
एव घटस्य समवायिकारणं मृत्पिण्ड इति नैयायिका अपि घटसमवायित्वेन स्वाभ्युपग-
तमृत्पिण्डमेव तस्य समवायिकारणं व्यवहरन्ति । न तु यत्किञ्चित्समवायि दण्डादिकमपि ।
ननु, तथापि जनिकर्तृसूत्रे प्रकृतिपदं कारणसामान्यलक्षकं स्यादिति चेन्न । अत्र प्रकृतिप-
देन कारणसामान्यस्यैव विवक्षितत्वे <quote>‘ध्रुवमपायेऽपादान’</quote>मिति सूत्रादवधिपरस्य पदस्यानुव-
र्तमानतया तेनैव जायमानं प्रत्यवधिभूतस्य कारणसामान्यस्य लाभेनास्य वैयर्थ्यप्रसङ्गात्
<quote>‘कारक’</quote> इत्यधिकृतस्य पदस्य कारणसामान्यवाचिनो निर्धारणसप्तम्यन्तस्यानन्वयप्रसङ्गाच्च ।
न हि <quote>‘कारणानां मध्ये यदुपादानकारण’</quote> मितिवत् <quote>‘कारणानां मध्ये यत्कारण’</quote>मित्येतदन्वितार्थं
भवति । किं च <quote>‘तत आगत’</quote>इत्यधिकारे पठिते <quote>‘हेतुमनुष्येभ्योऽन्यतरस्यां रूप्य’</quote>इति <ref>(पा॰४.
३.८१)</ref> सूत्रे हेतुवाचिभ्यो मनुष्यवाचिभ्यश्च शब्देभ्यः <quote>‘तत आगत’</quote>इत्यर्थे रूप्यप्रत्ययविधायके
हेतुवाचिशब्देभ्यः पञ्चमी न सम्भवति । हेतोरागमनस्य हेतुहेतुमद्भावरूपतया तद्विवक्षायां
<quote>‘हेता’</quote>विति <ref>(पा॰२.३.२३)</ref> सूत्रेण तृतीयया भाव्यत्वात् कथं पञ्चमीति शङ्कायां यदयं <quote>‘तत
आगत’</quote> इति प्रथमक्लृप्तपञ्चम्यन्तस्यार्थमागमहेतुत्वेन सूत्रे विशिनष्टि । तत एव हेतुहेतुमद्भावे
पञ्चम्यपि भवतीति ज्ञापयतीति कारणसामान्ये पञ्चमीं ज्ञापकेन शाब्दिकास्समर्थयामासुः ।
अन्ये तु <quote>‘विभाषा गुणेऽस्त्रिया’</quote>मिति<ref>(पा॰२.३.२५)</ref>सूत्रेण गुणवचनशब्देभ्यो हेतौ पञ्चम्या
विहितत्वादिह सूत्रे हेतुश्रवणस्य तद्विषयतया जाड्यादागतं जाडचरूप्यमित्येतत्सूत्रोदाहारण-
सम्भवात् नैतज्ज्ञापकं हेतौ पञ्चमीसम्भवे । किं तु <quote>‘विभाषा गुणेऽस्त्रिया’</quote>मिति <ref>(पा॰१.३.२५.)</ref>
सूत्रे विभाषेति योगविभागेन अगुणवचनेभ्यः तत्रतत्र पञ्चमी दृश्यत इत्येव तां समर्थयामासुः।
नैवं समर्थनीयं स्यात् । यदि जनिकर्तृसूत्रे प्रकृतिपदं कारणसामान्यपरं स्यात् । ननु, महा-
भाष्ये <quote>‘गोलोमाविलोमभ्यो दूर्वा जायन्त’</quote> इति जनिकर्तृसूत्रस्योदाहरणं प्रदर्श्य <quote>‘अपक्रामन्ति
तास्तेभ्यः’</quote>इत्यादिना दूर्वोद्गमावधिभूतेभ्यो गोलोमाविलोमभ्यः पञ्चमी <quote>‘ध्रुवमपायेऽपादान’</quote>
मिति <ref>(पा॰१.४.२४)</ref> सूत्रतः सिध्द्यतीति तत्सूत्रं प्रत्याख्यातम् । तथा व्याख्यानं तदा घटते ।
यद्युदाहरणे गोलोमाविलोमशब्दौ दूर्वोद्गमनिमित्ततया तदधःस्थितेषु तदुद्गमावधिभूतेषु गो-
