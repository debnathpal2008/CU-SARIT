<pb n="274"/>
एवात्र प्रतिपाद्यते ज्योतिरिति । अथवा <quote>‘अन्तः पुरुषे ज्योतिः’</quote> इति पुरुषान्तर्व-
र्तितया जाठरोऽग्निरिति पूर्वपक्षः ।। सिद्धान्तस्तु <quote>‘परो दिवो ज्योतिः’</quote> इति सर्वो-
त्तरं परं ज्योतिः परमेश्वर एव । पूर्वत्र <quote>‘पादोऽस्य सर्वा भुतानि’</quote> इति ज्योतिषोऽ-
<!-- APPAYYA !-->
प्रकरणविच्छेदावगमात् ज्योतिरिति संज्ञान्तरस्य स्वतोऽर्थान्तरपरत्वस्वारस्याच्च तद्बला<quote>‘देष’</quote>
इत्यस्य प्रक्रियमाणपरत्वमङ्गीकृत्य नामगुणविशिष्टकर्मान्तरविधानमिति सिद्धान्तितम् ।
तद्वदिहाप्यथशब्देन प्रकरणविच्छेदावगमात् प्राक् ब्रह्मण्यप्रयुक्तस्य ज्योतिश्शब्दस्य प्रसिद्ध-
तरलौकिकार्थस्वारस्याच्च । यदित्यस्य प्रक्रियमाणादित्यपरत्वमभ्युपगम्य तदुपासनविधानम-
ङ्गीकर्तुं युक्तमिति । <pratika>अथवेति</pratika> । अत्रायमाशयः । सत्यं ज्योतिरिह प्रकृतं ब्रह्म न भवतीति
किंत्वादित्य इति न युक्तम् । जाठराग्निरित्येव युक्तम् । <quote>‘इदं वाव तद्यदिदमस्मिन्नन्तः पुरुषे
ज्योति’</quote>रिति श्रुत्या तस्य ज्योतिःपदस्य जाठराग्निपरत्वेन व्याख्यातत्वात्। उदाहृतवाक्यशेष श्रुतेः
‘तस्यैषा दृष्टिर्यत्रैतदस्मिन‍्शरीरे संस्पर्शेनोष्णिमानं विजानाति तस्यैषा श्रुतिर्यत्रैतत्कर्णावपिगृह्य
निनदमिव नदधुरिवाग्नेरिव ज्वलत उपशृणोतीति तदनन्तरवाक्येन जाठराग्निविषयस्पष्टीक-
रणाच्च । न च जाठराग्नौ दिव ऊर्ध्ववृत्तित्वं सर्वलोकव्यापिदीप्तिमत्त्वं च नान्वेतीति शङ्कनी-
यम् । <quote>“गौण्या लक्षणया वापि वाक्यभेदेन वा पुनः । वेदो यमाश्रयत्यर्थं को नु तं प्रतिकूल-
येत्”</quote> ।। इति वार्तिकोक्तरीत्या वैदिकव्याख्यानदर्शने व्याख्येयभागे तदनुकूलार्थपरत्वकल्पना-
वश्यम्भावात् । तथा च दिवः परत्वं बाह्याकाशादन्यत्र शरीराकाशे वर्तमानत्वं सकललोक-
व्यापिदीप्तिमत्त्वं ब्रह्माण्डरीत्या पिण्डाण्डरूपे देहे ध्यानार्थं तत्तल्लोकतया कल्पितेषु भागेषु
व्याप्तया <quote>‘सन्तापयति स्वं देहमापादतलमस्तक’</quote> इति श्रुतिसिद्धया दीप्त्या युक्तत्वमिति
व्याख्येयम् । न च <quote>‘स एष परोवरीयानुद्गीथ’</quote> इति सर्वलोकगताकाशस्योद्गीथसामानाधि-
करण्यश्रवणमिव दिवः परस्य ज्योतिषो जाठराग्निसामानाधिकरण्यश्रवणं तथात्वेनोपासनार्थ-
मस्तु माभूतव्द्याख्यानरूपमिति वाच्यम् । व्याख्यानतया तत्वार्थोपदेशरूपत्वोपपत्तौ स्पष्टभे-
दयोस्सामानाधिकरण्यश्रवणस्यैव कल्पितार्थविषयत्वकल्पनायोगात् । अन्यथातिप्रसङ्गात् ।
एवमादित्यो जाठरो वा परं ज्योति र्न परमेश्वर इति प्राप्ते सिद्धान्तयति—<pratika>सिद्धान्तस्त्विति</pratika>
सर्वोत्तरमिति हेतुगर्भं विशेषणम् । सकलसंसारमण्डलातीतस्थानवृत्तित्वा<quote>‘द्दिवःपर’</quote> इत्यनेन
प्रतिपादितं ज्योतिः परमेश्वरः । आदित्यजाठरयो/?/स्तदसम्भवादिति भावः । कथं <quote>‘दिवः पर’</quote>
इत्यस्य सर्वोत्तरत्वपरताऽवसीयत इति चेत् । इत्थम् । इदं ज्योतिस्तावद्द‍युसम्बन्धप्रत्यभिज्ञा-
नात् प्राक्सर्वाणि भूतानि एकं पादं कृत्वा पादत्रयात्मना निरूपितः पुरुष इत्यवसीयते । तस्य
च पुरुषसूक्ते <quote>‘त्रिपादूर्ध्व उदैत्पुरुषः । पादोऽस्येहाभवात्पुन’</quote>रिति सर्वप्राणिनिकायापेक्षयोर्ध्व-
वर्तित्वमवगतम् । तथाभूते तस्मि <quote>‘न्दिवः पर’</quote> इत्यानेनात्र प्राकृतान्तरिक्षमात्रात् प्राकृताकाश-
मात्राद्वा परत्वमुच्यते चेन्न तत्स्वारस्यं लभते । अतोऽत्र द्युंशब्दस्य प्रकृतमायाकार्यरूपलौ-
किकाकाशसामान्यपरत्वमभ्युपगन्तव्यम् । <quote>‘अत’</quote>इत्यस्व च सन्निहितप्राकृताकाशग्रहणार्थत्वं
परित्यज्य परमाकाशव्यावर्तनार्थत्वमङ्गीकरणीयम् । ततो <quote>‘दिवः पर’</quote> इत्यस्य सर्वोत्तरत्वपरता
लभ्यते । अयं सर्वोत्तरत्वहेतु <quote>‘श्चरणाभिधाना’</quote>दिति सूत्रांशेन चरणत्रयरूपस्य प्रकृतस्य पुरुषस्य
ज्योतिःपदेनाभिधानादित्यर्थस्य विवक्षितत्वाल्लभ्यते । <quote>‘परं ज्योति’</quote>रिति परविशेषणं <quote>‘परं
