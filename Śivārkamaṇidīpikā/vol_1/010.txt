<pb n="010"/>
श्रुतिसिद्धमायाशब्दितानिर्वचनीयाविद्यैव तथाभूतप्रपञ्चप्रकृतितया सर्वप्रपञ्चोपेता । ब्रह्म तु
तथातथाप्रतिभासमानप्रपञ्चविवर्तस्याधिष्ठानमेव केवलम् । तथा च मायावशात् सेनास-
मुद्रादिरूपेण प्रतिभासमानस्यैन्द्रजालिकस्येव ब्रह्मणो न कृत्स्नैकदेशपरिणामप्रसक्तिरस्तीत्ये-
वंरूपमिति ज्ञापयितुमाश्रितः । स त्वर्थः <quote>“श्रुतेस्तु शब्दमूलत्वा”</quote> दिति <ref>(ब्र॰ २.१.२७ सू॰)</ref>
सूत्र एवाकाङ्क्षावशादुपन्यस्य इति तस्मिन्सूत्रे नाविष्कृतः । अन्यदीयभाष्यादिग्रन्थेषु तु क्लिष्टो
देवतापदाध्याहारः केवलं गतानुगतिकतया समाश्रितः । न च प्रकृतिविशिष्टब्रह्मोपादान-
वादेऽपि प्रकृतिरेव सर्वकार्योपेतेति न ब्रह्मणि कृत्स्नैकदेशविकल्पावसर इति परिहारान्तर-
मप्यनेन सूत्रेण विवक्षितमस्तीति द्योतनार्थतयैकपद्याश्रयणं स्यादिति वाच्यम् । सूक्ष्मचि-
दचिद्वस्तुशरीरकं ब्रह्म कारणं स्थूलचिदचिद्वस्तुशरीरकं ब्रह्म कार्यमिति वादे ब्रह्मरूपका-
र्यस्य ज्ञानेच्छादीनां च प्रकृत्युपादानकत्वाभावेनाद्वैतवाद इव प्रकृतिस्सर्वकार्योपेतेति वक्तु-
मशक्यत्वात् ब्रह्मरूपकार्ये ब्रह्मणस्तत्तच्छरीरावच्छेदे च कृत्स्नैकदेशविकल्पप्रसराप्रतिक्षेपाच्च ।
तथा <quote>‘विप्रतिषेधाच्चे’</quote>ति <ref>(ब्र॰२.२.४५ सू॰)</ref> पाञ्चरात्राधिकरणसूत्रे <quote>‘विप्रतिषेधा’</quote>दिति पदस्य
पाञ्चरात्रप्रामाण्यसमर्थनार्थत्वोपपादयिषया पाञ्चरात्रेऽपि जीवोत्पत्तिप्रतिषेधादित्यर्थो दर्शितः ।
विस्मरणशब्दस्य स्मरण इव विरोधवाचिनो विप्रतिषेधशब्दस्य न प्रतिषेधे शक्तिरस्तीति गौणी
लक्षणा वा क्लिष्टा जघन्यवृत्तिरेव तत्र गतिः । पाञ्चरात्रगतैरेव जीवोत्पत्तिप्रतिषेधवचनैस्तत्रत्य-
तदुत्पत्तिप्रतिपादकवचनानां विरोधात्तद्विरोधसमाधानार्थं तदुत्पत्तिवचनानां गौणोऽर्थः
कल्पनीय इत्येवं विप्रतिषेधादिति पदस्य <quote>‘विप्रतिषेधाच्चासमञ्जस’</quote> <ref>(ब्र॰२.२.१० सू॰)</ref> मित्य-
त्रेव परस्परविरोधादप्रामाण्यसमर्थनार्थत्वेन प्रतीयमानस्य प्रामाण्यसमर्थने तात्पर्याङ्गीकारे
<quote>‘तुल्यस्सर्वेषा’</quote> मिति <ref>(३.६.१८)</ref> जैमिनिसूत्र इव व्यवधारणकल्पना समाश्रयणीया । तथा-
<quote>‘नुकृतेस्तस्य चे’</quote>ति <ref>(ब्र॰ १.३.२२ सू॰)</ref> दहराधिकरणगुणसूत्रस्य दहराकाशो जीवो न भवति
जीवानुकार्यत्वात् अनुकर्त्रनुकार्ययोर्भेदावश्यम्भावादिति स्वरसतोऽर्थः प्रतीयते । कथम् । <quote>‘दह-
र उत्तरेभ्य’</quote> <ref>(ब्र॰ १.३.१४ सू॰)</ref> इति सुत्रमारभ्य दहरः परमेश्वरोऽन्यो वेति विचारे दहरो
धर्मित्वेनानुवर्तते । स एव <quote>‘अल्पश्रुतेरिति चेत्तदुक्त’</quote> <ref>(ब्र॰ १.३.२१ सू॰)</ref> मित्यव्यवहितसूत्रेऽप्य-
ल्पपरिमाणश्रुतेर्दहरो जीव इति शङ्कानिराकरणार्थे धर्मीत्यत्रापि धर्मिणस्तस्यानुवृत्तिः स्वर-
सतो लभ्यते । <quote>‘इतरपरामर्शात्स इति चेन्नासम्भवा’</quote>दिति <ref>(ब्र॰ १.३.१८ सू॰)</ref> सूत्रमारभ्य
दहरप्रकरणे <quote>‘य एष सम्प्रसादोऽस्माच्छरीरात्समुत्थाये’</quote>त्यादिवाक्ये जीवपरामर्शात् दहरो
जीव इति पूर्वपक्षनिराकरणस्य प्रवृत्तत्वान्न जीव इति साध्यं लभ्यते । <quote>‘तस्ये’</quote> त्यस्य जीवप-
रामर्शित्वमपि तस्मिन्सूत्रे <quote>‘स’</quote> इति तस्य प्रस्तुतत्वादेव लभ्यते । <quote>‘दहर उत्तरेभ्य’</quote> इति <ref>(ब्र॰
१.३.१४ सू॰)</ref> सूत्रे दहरस्य प्रस्तुतत्वेऽपि तत्रैव तदनुकृतेरसम्भवेन तत्परामर्शानौचित्यात्त-
स्यानुकृतेरिति हेतोस्तत्क१र्मकानुकृतिकर्तृत्वमर्थ इति यद्यपि झटिति प्रतीयते । तथापि <quote>‘एतं
सेतुं तीर्त्वा अपि नक्तमहरेवाभिनिष्पद्यते सकृद्विभातो ह्येष ब्रह्मलोक’</quote> इति दहरवाक्यशेषे
दहराकाशं प्राप्तस्य सततोदितप्रकाशत्वे दहराकाशस्य सततोदितप्रकाशतायाः हेतुत्वाभि-
धानात् तदर्थविषयस्यापि सौत्रहेतोस्तत्कर्तृकानुकृतिकर्मत्वरूपं तदनुकार्यत्वमर्थ इति लभ्यते ।
<note>(१) <quote>‘तत्कर्मकानुकृतित्व’</quote> मिति ख. पाठः ।</note>
