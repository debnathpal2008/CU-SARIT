<pb n="256"/>
कल्पां’वित्युक्ते द्विसंख्याग्रहणं न शेषपुत्रनिषेधपरं, किन्तु पुत्रद्वयस्याग्निसादृश्य-
परम्, तद्वदत्रापि । कमुदकं रश्मिभिः पिबतीति कपिरादित्यः, तेनासितं विकसितं
पुण्डरीकं यथा स्फुरति तथा परमेश्वरस्य लोचनद्वयम् । तृतीयलोचनं तु मुकुलि-
तस्वभावं विकसितपुण्डरीकसदृशं न भवति, मुकुलितपुण्डरीकसदृशमित्यभि-
प्रायः।।‘असौ योऽवसर्पति नीलग्रीवो विलोहितः,उतैनं गोपा अदृशन्नदृशन्नुदहार्यः,
उतैनं विश्वा भूतानि स दृष्टो मृडयाति नः, <ref>(तै. सं. ४—५—१.)</ref> इति नीलग्री-
<!-- APPAYYA !-->
ताधिकसङ्ख्याव्यवच्छेदेन पुत्रान्तरनिषेधे कथं न पर्यवस्येदित्याशङ्कां निराकरोति—किंत्विति
। इह द्वित्वसङ्ख्या न स्वयं विधेया । किं तु उद्देश्यतावच्छेदकीभूतपुत्रगताग्निसादृश्यविधा-
नार्था । तथा चाग्निसदृशपुत्रगताधिकसङ्ख्याव्यवच्छेदेन पुत्रान्तरगताग्निसादृश्यनिषेधे पर्यवस्ये-
दिति भावः । ननु दृष्टान्ते द्वावित्यधिकविशेषणोपादानात्तथा भवतु नाम । इह तु <quote>‘द्वे’</quote>इत्यधिक-
विशेषणाभावान्नाक्ष्यन्तरगतपुण्डरीकसादृश्यनिषेधः प्राप्नुयात् । न हि द्वाविति विशेषणं विहा-
य <quote>‘अस्य पुत्रावग्निकल्पा’</quote>वित्युक्तेऽपि पुत्रान्तरगताग्निसादृश्यनिषेधो लभ्यते । तथा चाक्षिगत-
सङ्ख्या विवक्षिताक्ष्यन्तरनिषेध एव पर्यवस्येत् निषेध्यान्तराभावादित्याशङ्क्याह—<pratika>तद्वदत्रा-
पीति</pratika> । विधेयान्तरवत्युद्देश्ये विवक्षिता सङ्ख्योद्देश्यादन्यत्र गतस्य विधेयस्य निषेधं प्राप-
यति । <quote>‘अस्य पुत्रावग्निकल्पा’</quote>वित्यत्रोद्देश्यविशेषणत्वात्सङ्ख्या न विवक्षितेति न तयान्यत्र
विधेयस्याग्निकल्पत्वस्य निषेधः । नाप्युद्देश्यतावच्छेदकस्य पुत्रत्वस्य । किं <quote>‘त्वस्य पुत्रौ पठत’</quote>
इत्यादाविव यथाप्राप्तसङ्ख्यानुवादमात्रम् । <quote>‘द्वावस्य पुत्रावग्निकल्पा’</quote> वित्यत्र तु द्वयोर्यजमा-
नयो’ रित्यत्रेव, द्विशब्दवैयर्थ्यपरिहाराय द्वित्वविवक्षावश्यंभाविनी । अतस्तत्र <quote>‘अस्य पुत्रा-
णां मध्ये द्वावग्निकल्पा’</quote> विति द्वित्वस्योद्देश्यतावच्छेदकत्वेन विवक्षितत्वे सति विधेयस्याग्नि-
कल्पत्वस्य पुत्रान्तरे निषेधः । इह तद्वदे<quote>‘वाक्षिणी’</quote>इति द्विवचनोक्तस्याप्युद्देश्यविशेषणस्य
द्वित्वस्य विवक्षितत्वाङ्गीकारे अक्ष्यन्तरे विधेयस्य पुण्डरीकसादृश्यस्यैव निषेधो भवेत् न
त्वक्ष्यन्तरस्येति भावः । ननु परमेश्वरस्य तृतीयेऽक्षिणि पुण्डरीकसाद्दश्यस्य नापि कप्यास-
विशेषणलब्धलौहित्यविशेषशालिपुण्डरीकसादृश्यस्य निषेधस्सम्भवति । तस्यापि तथात्वादि-
त्याशङ्क्य कप्यासशब्दमन्यथा व्याचष्टे—<pratika>कमुदकमिति</pratika> । प्रतिपादितन्यायैरिह वर्णितस्य
विग्रहस्य पारमेश्वरत्वनिश्चये सति यद्यक्षिणी इत्यत्रोद्देश्यविशेषणस्य द्वित्वस्य न्यायविरुद्ध-
मपि विवक्षितत्वमङ्गीक्रियते तदा तस्य <quote>‘द्वावस्य पुत्रावग्निकल्पा’</quote> वित्यत्रेवान्यगतविधेयनिषे-
धपर्यवसायित्वावश्यंभावेन तन्निर्वाहाय रूढिप्राबल्यादिन्यायं परित्यज्य कप्यासपदमेव व्या-
ख्येयमिति भावः । कशब्दोपपदात् <quote>‘पा पान’</quote> इति धातोरौणादिक इकारप्रत्यये आतो लोंपे
च सति निष्पन्नः कपिशब्दः <quote>‘असु क्षेपण’</quote> इति धातोरस्यते विकास्यत इति कर्मणि घञन्तः ।
ततश्च कपेरासं विकास्यमिति कृद्योगलक्षणषष्ठीसमासः । तेनासितमिति भाष्ये स्वकीयनि-
ष्ठान्तप्रयोगानुसारेण तृतीयाप्रयोगः । आसितमिति <quote>‘असु क्षेपणे’</quote> इति धातोर्ण्यन्तान्निष्ठायां
रूपम् । <pratika>मुकुलितेति</pratika> । विशिष्टविधेयनिषेधोऽत्र विशेषणमात्रनिषेधपर्यवसायीति भावः ।।
उत्तरसूत्रमवतारयति—<pratika>असौ य इति</pratika> । सिद्धान्तोपक्रमे परमेश्वर एवेति प्रतिज्ञावाक्येन
<quote>‘नेतरोऽनुपपत्ते’</quote>रिति <ref>(ब्र॰-१-१-१७)</ref> सूत्रान्नेतर इत्यस्यानुवृत्तिमङ्गीकृत्यादित्यान्तर्वर्ती पर-
