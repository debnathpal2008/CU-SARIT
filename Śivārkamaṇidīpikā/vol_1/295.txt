<pb n="295"/>
<head>शिवाभ्यां नमः ।</head>
<head>श्रीकण्ठाचार्यकृतौ</head>
<head>ब्रह्ममीमांसाभाष्ये</head>
<head>प्रथमस्याध्यायस्य</head>
<head>अथ द्वितीयः पादः ।</head>
<p>ब्रह्मबोधकानां वेदान्तवाक्यानामानन्त्यात् प्रतिवाक्यं विचारानुपपत्तेः सन्दि-
ग्धानां केषांचिद्विचारेण तन्न्यायैस्तादृशानामपि निर्णयो भवतीति कतिचिदेव
वाक्यानि तात्पर्यलिङ्गसमन्वयेन ब्रह्मबोधकानि सूत्रितानि । तेषु कतिचित् स्प-
ष्टलिङ्गानि प्रथमपादे विचारितानि, कतिचित् अनतिस्पष्टलिङ्गानि द्वितीयपादे
विचार्यन्ते—</p>
<sutra>।। सू ।। सर्वत्र प्रसिद्धोपदेशात् ।। १ ।।</sutra>
<p>छान्दोग्ये श्रूयतेऽस्य विषयः <quote>‘मनोमयः प्राणशरीरो भारूपः सत्यसंकल्प आ-
काशात्मा सर्वकर्मा सर्वकामः’</quote> इत्यादि ।।</p>
<p>अत्र मनोमयत्वादिधर्मकः श्रूयमाणः पुरुषः परमेश्वरो वा जीवो वेति संशयः ।।</p>
<head>शिवार्कमणिदीपिकायाम्</head>
<head>अथ प्रथमस्याप्यायस्य द्वितीयः पादः ।</head>
<p>पूर्वोत्तरपादयोरर्थभेदप्रदर्शनपूर्वकं सङ्गतिं दर्शयति—<pratika>ब्रह्मबोधकवाक्यानामिति ।</pratika> स्पष्टान-
तिस्पष्टब्रह्मलिङ्गवाक्यविषयत्वोक्त्या पादयोरर्थभेदश्चावसरसङ्गतिश्चेत्युभयं दर्शितम् । स्पष्टब्र-
ह्मलिङ्गवाक्येष्वविचारितेष्वपि बहुषु सत्सु कथं तद्विचारं परिसमाप्य वाक्यान्तरविचारः प्रस्तूयत
इत्याशङ्क्य न्यायसाम्येन शक्यार्थनिर्णयतया तेषां विचारितप्रायत्वमुक्तम् <pratika>।। सू ।। सर्वत्र
प्रसिद्धोपदेशात् ।। १ ।।</pratika> <quote>‘सर्वं खल्विदं ब्रह्म तज्जलानिति शान्त उपासीत ।’</quote> <quote>‘अथ खलु
क्रतुमयः पुरुषो यथाक्रतुरस्‍ँमी/?/ल्लोके पुरुषो भवति तथेतः प्रेत्य भवति स क्रतुं कुर्वीते’</quote>
ति प्रकृत्य श्रूयते <quote>‘मनोमयः प्राणशरीर’</quote> इत्यादि । तत्र मनोमयादिशब्दानां पूर्वप्रस्तुतब्रह्मपु-
रुषान्यतरपरत्वानिर्धारणात् ब्रह्मपरत्वेऽपि ब्रह्मशब्दस्य शिवजीवान्यतरपरत्वानिर्धारणात्
शिवपरत्वे<quote>‘ऽप्युपासित्’</quote> <quote>‘क्रतुं कुर्वीते’</quote>ति वाक्यद्वय श्रुतोपासनैक्यभेदानवधारणाच्च संशयमाह—
अत्रेति ।<quote>‘स क्रतुं कुर्वीते’</quote>ति तत्पदेन जीवपरामर्शिना समानाधिकरणानां तत्समानलिङ्गानां
मनोमयादिपदानां तदन्वये सम्भवति विप्रकृष्टवाक्यान्तरश्रुतभिन्नलिङ्गब्रह्मान्वयकल्पनमयु-
क्तम् । न च तथा सति तेषामुपासकविशेषणत्वापत्त्या <quote>‘स आत्मानं मनोमयं प्राणशरीरं भारूपमा-
काशात्मानं कामरूपिणं मनोजवसं सत्यसङ्कल्पं सत्यधृतिं सर्वगन्धं सर्वरसं सर्वा अनुदिशः प्रभूतं
सर्वमिदमभ्यात्तमवाकमनादर’</quote>मित्यग्निरहस्यगतसमानप्रकरणवाक्यविरोधः । कस्य क्रतुमिति
