<pb n="075"/>
पादत्रयेण निरूपितः । चतुर्थपादेन <quote>‘सौर्यं चरुं निर्वपे’</quote>दित्यादिष्वनुपदिष्टधर्मेषु प्रत्यक्षवच-
नस्य नाम्नश्चातिदेशिकस्याभावेऽपि कुतश्चिद्वैदिकात्कर्मणो धर्मप्रापकं वचनमस्तीत्यानुमानि-
कवचनरूपेण चोदकेनातिदेशस्सामान्यतो निरूपितः । *अष्टमे तु कस्य कुतो ध१र्मप्राप्तिरि-
त्याकाङ्क्षायां शब्दार्थगतसादृश्यविशेषलिङ्गादिष्टीनां दर्शपूर्णमासतो धर्मप्राप्तिः । अग्नीषोमी-
यपशुतः पशूनां सवनीयादैकादशिनीनां ज्योतिष्टोमात्सोमानां द्वादशाहादहर्गणानां गवाम-
यनात्संवत्सरसत्राणामित्येवंरूपेण विशिष्य चोदकातिदेशः सापवादः प्रपञ्चितः । *अति-
दिष्टानां मन्त्रसामसंस्काराणां प्राकृतपदार्थकार्यापन्नवैकृतपदार्थान्तरसम्बन्धेनान्यथाभावरूप
ऊहो नवमे चिन्तितः । प्राकृतपदार्थकार्यापत्तिः प्रत्यक्षेणानुमानेन प्रत्यक्षवचनावगतप्राकृत-
निवृत्त्यनुमितशब्देन प्रत्यक्षवचनावगतलिङ्गोन्नीतनिवृत्त्यनुमितशब्देन वावसीयते । <quote>‘नैवा-
रश्चरु’</quote>रित्यत्र प्राकृतव्रीहिकार्यहविर्निष्पादकत्वं प्रत्यक्षेणावसीयते न तु नैवार इति तद्धितेन ।
<quote>‘तस्येद’</quote>मिति सम्बन्धसामान्ये अण्प्रत्ययविधानात् तस्येह प्रकृतिविकृतिभावरूपसम्बन्धवि-
शेषपर्यवसायित्वकल्पनायाः प्रत्यक्षाधीनत्वात् । <quote>‘नैर्ऋतं चरुं परिवृत्त्यै गृहे कृष्णानां व्रीहीणां
नखनिर्भिन्न’</quote>मित्यत्र श्रुतस्य नखस्य प्राकृतोलूखलमुसलकार्यापत्तिः न प्रत्यक्षेणावसीयते ।
उलूखलमुसलाभ्यां व्रीहीणामवहननं निष्पद्यते नखेन तेषां निर्भेदनमिति प्रत्यक्षेण कार्यभे-
दस्यैव दर्शनात् । किं त्ववहननेनेव निर्भेदनेनापि तुषविमोकात्तण्डुलनिष्पत्तिदर्शनेन प्राकृ-
तावघातस्योलूखलमुसलकार्यतायां यद्रूपं विवक्षितं तण्डुलनिष्पत्तिद्वारेणापूर्वोपयोगिक्रियात्वं
तन्निर्भेदनेऽपि समानमिति तेन रूपेणावहनननिर्भेदनयोरैक्यस्योन्नेयत्वात्तत्कार्यापत्तिरनुमा-
नेनावसीयते । <quote>‘परिधौ पशुं नियुञ्जीते’</quote>त्यत्र प्राकृतयूपकार्ये पशुनियोजने परिधेर्विनियोगः
प्रत्यक्षवचनेनाभिधीयते । <quote>‘न गिरा गिरेति ब्रूयादैरंकृत्वोद्गेय’</quote>मित्यत्र गि२रागिरोक्तिप्रतिषेधावग-
तया गिरापदनिवृत्त्या तत्कार्यस्य साधनापेक्षत्वावगमात् तत्कार्यवाचिपदमनुमाय गिरापद-
कार्यार्थमैरं कृत्वोद्गेयमित्येवंरूपेण श्रुतानुमितैकदेशनिष्पादितेन वाक्येन गिरापदकार्यापत्ति-
रिरापदस्यावसीयते । <quote>‘यस्योभयं हविरार्तिमार्च्छेदैन्द्रं पञ्चशरावमोदनं निर्वपे’</quote>दित्यत्र पञ्चश-
रावद्रव्यकस्य यागस्य दर्शकार्यापत्तौ दर्शनिवृत्तिर्न प्रत्यक्षवचनादवगम्यते किं तु द्रव्यवि-
नाशादवगम्यते । तन्निवृत्तौ तत्कार्यस्य साधनापेक्षायां तद्वाचिपदमनुमाय दर्शकार्याथ<quote>‘मैन्द्रं
पञ्चशरावमोदनं निर्वपे’</quote>दिति श्रुतानुमितैकदेशनिष्पाद्येन वाक्येन पञ्चशरावयागस्य दर्शका-
र्यापत्तिरवसीयते । <quote>‘स प्रत्यामनेत्स्थाना’</quote>दिति<ref>(जै॰ ६—४—३०)</ref> षष्ठाध्यायाधिकरणपूर्वपक्षरीत्येदमु-
दाहरणम् । सिद्धान्ते तु द्रव्यापचारे द्रव्यान्तरानयनेन दर्शनिष्यत्तेर्न त३न्निवृत्त्युन्नयनमस्तीत्यु-
दाहरणान्तरमन्वेषणीयम् । एवं कार्यापत्त्या व्रीहिधर्माणामवघातादीनां नीवारेषूलूखलमुस-
लधर्माणां प्रोक्षणादीनां नखे यूपधर्माणां परिव्याणादीनां परिधौ चोहः संस्कारोहः । गिरा-
पदगतगीतिक्रियाया इरापदे तूहः सामोहः । दर्शधर्माणां तु सिद्धान्ते नास्त्यूहः । पञ्चशरा-
वयागे मन्त्रोहस्त्वष्टविधः । क्वचित्प्रकृतिमात्रमूह्यते । यथा <quote>‘अग्नये जुष्टं निर्वपामी’</quote>त्यत्र अग्नि-
पदस्थाने सौर्यचरौ <quote>‘सूर्याये’</quote>ति । क्वचिल्लिङ्गमात्रमूह्यते । यथा <quote>‘वस्व्यसि रुद्रासी’</quote>त्येकहायनी-
<note>(१) <quote>‘धर्माणामतिदेशस्य कथं प्राप्तिरित्याकाङ्क्षा/?/याम्’</quote>इति घ. ङ. पाठः ।</note> <note>(२) <quote>‘गिरापदोक्ति’</quote> इति. घ. पाठः ।</note>
<note>(३) <quote>‘न तन्निवृत्तिरस्ती/?/त्यदाहरणान्तरमुन्नेयम्’</quote>इति घ. पाठः ।</note>
