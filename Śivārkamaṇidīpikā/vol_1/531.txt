<pb n="531"/>
तत्र तान्त्रिकंतत्त्वग्रहणायोगः कथमित्यत आह---
<sutra>।। सू ।। समाकर्षात् ।। १५ ।।</sutra>
<!-- APPAYYA !-->
इवासतोऽपि कारणत्वसम्भवात् । सत्त्वस्य दण्डत्वादिवत्कारणतावच्छेदकत्वाभावेनानपे-
क्षितत्वात् । छान्दोग्ये त्वसत्कारणत्वपक्षप्रतिक्षेपेण सत्पूर्विका सृष्टिः प्रतिज्ञायते । <quote>‘तद्धैक-
आहुरसदेवेदमग्र आसीत् एकमेवाद्वितीयं तस्मादसतः सज्जायत इति कुतस्तु खलु सोम्यैवं
स्यात् इति होवाच कथमसतः सज्जायेतेति सत्त्वेव सोम्येदमग्र आसी’</quote> दिति । अव्याकृत-
वाक्ये तु स्वयंकर्तृका जगद्व्याक्रिया निगद्यते <quote>‘तद्धेदं तर्ह्यव्याकृतमासीत् तन्नामरूपाभ्यां
व्याक्रियत’</quote> इति । अत्र हि कर्मकर्तरि लकारः न तु कर्मणि । कर्त्राक्षेपगौरवात् । ननु, कर्मक-
र्तरि लकारपक्षेऽप्यविशिष्टः कर्त्राक्षेपः । कर्त्रा क्रियमाणमेव यत् कर्म स्वगुणैस्सुकरं भवति
तदेव हि सौकर्यमपेक्ष्य कर्तृत्वेन विवक्ष्यमाणं कर्मकर्त्रित्युच्यते । यथाहुः&mdash;<quote>‘क्रियमाणं तु यत्कर्म
स्वयमेव प्रसिद्ध्यति । सुकरैस्स्वगुणैर्युक्तं कर्मकर्त्रिति तद्विदु’</quote>रिति । मैवम् । <quote>‘प्रलूयते केदार-
स्स्वयमेवे’</quote> त्यादौ कर्त्रन्तरसद्भावेऽपि <quote>‘भिद्यते कुसूलेने’</quote> त्यादौ तदभावस्य महाभाष्ये
समर्थितत्वेन कर्मकर्तरि लकारे कर्त्रन्तरनियमाभावात् । तन्नियमाभावे च <quote>‘व्याक्रियते’</quote>
त्यत्र <quote>‘भिद्यते कुसूलेने’</quote>ति उदाहरणानुरोध एव युक्तः । अन्यथा कर्त्राक्षेपगौरवप्रसङ्गात् ।
एवं तत्तत्कारणवाक्यस्वारस्यपर्यालोचनायामवर्जनीयो विरोध इति तत्परिहारेण प्रामाण्य-
संरक्षणार्थं सर्वेषां कारणवाक्यानां सर्वज्ञकपिलादिमहर्षिपरिगृहीतजगत्कारणप्रधान एव पर्य-
वसानं कल्पयितुं युक्तम् । वरमध्ययनविधिपरिगृहीतानां वैदिकशब्दानामलौकिकत्वाश्रयेणापि
<quote>‘सृण्येव जर्भरी’</quote>त्यादिमन्त्राणामिव प्रामाण्यसंरक्षणम् । तस्मात् दृष्टान्ते तान्त्रिकग्रहणाभावसि-
द्धिमत् कारणं तावदयुक्तम् । तथा दार्ष्टान्तिकेऽपि पञ्चजना इत्यस्योत्तरमन्त्रानुसारेणार्थनिर्णये
हि मनस्साहित्येन घ्राणरसनयोरेकीकरणेन च पञ्चेन्द्रियाण्यर्थतया लभ्यन्ते । पूर्वमन्त्रानुसारेण
तु बाह्यान्येव पञ्चेन्द्रियाणि तदर्थतया लभ्यन्ते । पञ्चसङ्ख्याप्रसिद्ध्यनुरोधेनैव ज्योतिश्शब्दस्ये-
न्द्रियेषु पर्यवसानसमर्थनात् बाह्येन्द्रियेष्वेव पञ्चसङ्ख्याप्रसिद्धिसत्त्वात् । पूर्वोत्तरमन्त्रानादरेण
<quote>‘यस्मिन्पञ्च पञ्चजना’</quote> इति मन्त्रस्वारस्यमात्रानुसारेण तु मनुष्यास्तदर्थतया लभ्यन्ते ।
लोकप्रसिद्धाया रूढेः प्रबलत्वात् पञ्चसङ्ख्यायाश्च चतुर्वर्णानुलोमप्रतिलोमरूपावान्तरप्रभव-
विषयत्वाङ्गीकारेण व्यक्तिमात्रविषयतया वाक्यस्य निस्तात्पर्यत्वशङ्कापरिहारसम्भवाच्च ।
ततश्चात्रापि पूर्वोत्तरमध्यमन्त्रस्वारस्यपर्यालोचनायामवर्जनीयो विरोध इति तत्परिहारेण
प्रामाण्यसंरक्षणार्थं <quote>‘पञ्चजना’</quote> इत्यस्य छान्दसरूपाश्रयणेन सर्वज्ञकपिलादिपरिगृहीतपञ्चविं-
शतितत्वपरत्वकल्पनमेव युक्तम् । तस्मात् दृष्टान्ते दार्ष्टान्तिके च तान्त्रिकतत्वग्रहणाभावव-
र्णनं नोपपद्यत इत्याशङ्कोत्तरत्वेनोत्तरसूत्रमवतारयति&mdash;<pratika>तान्त्रिकेति ।। सू ।। समाकर्षात् ।।
।। १५ ।।</pratika> तैत्तिरीये <quote>‘सत्यं ज्ञानमनन्तं ब्रह्मे’</quote>ति सद्रूपं ब्रह्म प्रकृत्य तस्मादाकाशाद्युप्रत्तिमभि-
धाय <quote>‘असन्नेव स भवती’</quote>ति श्लोकेन तस्यासत्यत्वपक्षं निराकृत्य तस्य कामनापूर्वकसकलज-
गत्स्रष्टृत्वं चोक्त्वा <quote>‘तत्सत्यमित्याचक्षते’</quote> इति चोपसंहृत्य <quote>‘तदप्येष श्लोको भवती’</quote> त्यनया
तस्मिन्नर्थे श्लोकोऽयमित्यवतारिकया तदेव सद्रूपं ब्रह्मानुकृष्य, <quote>‘असद्वा इदमग्र आसी’</quote> दिति
पठ्यमानः श्लोकः कथमसत्कारणपरः स्यात् । अतस्सत्समाकर्षणानुरोधादसच्छब्दः सत्येवा-
