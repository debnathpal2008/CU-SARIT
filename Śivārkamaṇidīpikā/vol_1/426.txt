<pb n="426"/>
<p>अस्य विषयः प्रश्नोपनिषदि श्रूयते <quote>‘यः पुनरेतं त्रिमात्रेणामित्यनेनैवाक्षरेण परं
पुरुषमभिध्यायीत स तेजसि सूर्ये सम्पन्नो यथा पादोदरस्त्वचा विनिर्मुच्यत
एवं हैव स पाप्मना विनिर्मुक्तस्स सामभिरुन्नीवते ब्रह्मलोकं स एतस्माज्जीव-
घनात्परात्परं पुरुषमीक्षत’</quote> इति । अत्रेक्षतिकर्मत्वेन श्रूयमाणः परमेश्वरोऽन्यो
वेति संशयः । नासौ परमेश्वरः हिरण्यगर्भ एव ।<quote>‘स सामभिरुन्नीयते ब्रह्मलोक’</quote>
मिति तल्लोकप्राप्तिश्रवणात् । परशब्दस्य जीवोत्कृष्टे तस्मिन्सम्भवाच्च । अथवा
<!-- APPAYYA !-->
<quote>‘स यो हवैतद्भगवन्मनुष्येषु प्रायणान्तमोङ्कारमभिध्यायीत कतमं वाव स तेन लोकं जयती’</quote>ति
पिप्पलादं प्रति सत्यकामप्रश्ने <quote>‘एतद्वै सत्यकाम परं चापरं च ब्रह्म यदोङ्कारस्तस्माद्विद्वानेतेनै-
वायतनेनैकतरमन्वेती’</quote>ति तत्प्रतिवचनमुपक्रम्य <quote>‘स यद्येकमात्रमभिध्यायीत स तेनैव संवेदि-
तस्तूर्णमेव जगत्यामभिसम्पद्यते तमृचो मनुष्यलोकमुपनयन्ते स तत्र तपसा ब्रह्मचर्येण श्र-
द्धया सम्पन्नो महिमानमनुभवत्यथ यो द्विमात्रेण मनसि सम्पद्यते सोऽन्तरिक्षं यजुर्भिरु-
न्नीयते सोमलोकं स सोमलोके विभूतिमनुभूय पुनरावर्तत’</quote> इत्येकमात्रमोङ्कारमुपासीनस्य
तत्प्रथममात्रात्मकऋक्प्रापणीयमनुष्यलोकप्राप्तिफलं द्विमात्रं तमुपासीनस्य तद्द्वितीयमात्रात्मक-
यजुःप्रापणीयान्तरिक्षलोकप्राप्तिफलं चाभिधायेदमाम्नायते । <quote>‘यः पुनरेत’</quote> मित्यादि । अत्र
ध्यातव्यः परमपुरुष एव ईक्षणीयः फलफलिनोरीक्षणध्यानयोरेकविषयत्वनियमात् । <quote>‘परं पुरुष’</quote>
मित्यत्र परत्वावधित्वेन विवक्षितस्यापि केभ्यश्चित्परत्वसम्भवेन <quote>‘परात्परं पुरिशयं पुरुष’</quote> मिति
निर्देशस्य ततो भेदावहत्वाभावात् इति स्थिते यो ध्यातुरीक्षणविषयः पुरुषः तत्र त्रेधा संशयं
दर्शयति—<pratika>अत्रेति</pratika> । <quote>‘अन्यो वे’</quote>त्यनेन हिरण्यगर्भो नारायणो वेति कोटिद्वयमपि सङ्गृहीतम् ।
अस्मिन्सन्देहवाक्ये <quote>‘अत्रे’</quote>त्यनेन परमेश्वर इति कोटेर्बीजं सूचितम् । यस्योपक्रमे <quote>‘एतद्वै स-
त्यकामे’</quote>त्यादिना परब्रह्मणः परमेश्वरस्योपासनाया विधित्सावगतात्रेत्यर्थः । <quote>‘ईक्षतिकर्मत्वेन
श्रूयमाण’</quote> इत्यनेन <quote>‘तदन्यो वे’</quote>ति कोटेर्बी जं सूचितम् । पूर्वत्र <quote>‘ह्यदृष्टं द्रष्ट्रि’</quote> त्यादिना परमेश्वर-
स्य प्रत्यक्षाविषयत्वमुक्तम् । अत ईक्षतिकर्मत्वश्रवणं परमेश्वरादन्यत्रैव सम्भवतीति भावः ।
<pratika>नासौ परमेश्वरः</pratika> इति । ईक्षतिकर्मत्वश्रवणादेवेति भावः । कस्तर्हीत्याकाङ्क्षायां प्रथमपूर्व-
पक्षमाह—<pratika>हिरण्यगर्भ इति । तल्लोकप्राप्तिश्रवणादिति</pratika> । भूलोकान्तरिक्षलोकरूपप्राकृत-
लोकप्रायपाठादत्र ब्रह्मलोकशब्दः कार्यब्रह्मलोकपर इति भावः । ननु हिरण्यगर्भे जीवघना-
त्परात्परमित्येतदनुपपन्नम् । जीवसङ्घातवाची हि जीवघनशब्दः । <quote>‘घनाः कठिनसङ्घातमेघ-
काठिन्यमुद्गरा’</quote>इत्यभिधानकोशस्मृतेषु घनशब्दार्थेषु सङ्घातस्यैवात्रान्वययोग्यत्वात् । एवं चात्र
यदि जीवघनः जीवसमष्टिरूपो हिरण्यगर्भः तदा तस्यैव तस्मात्परत्वमनुपपन्नम् । यदि व्य-
ष्टिसमष्टिसाधारण्येन जीवसमूहः तथापि समूहान्तर्गतस्य तस्मात्परत्वमनुपपन्नम् । यदि व्यष्टि-
समूह एव तथापि तस्माद्यः परः ततः परत्वं हिरण्यगर्भस्यानुपपन्नमित्याशङ्क्याह—<pratika>परश-
ब्दस्येति</pratika> । जीवघनोऽत्र जीवसमूहः । स एतस्मादिति विशेष्यमाणः परिदृश्यमानो व्यष्टि-
समूह एव भवति । पञ्चम्यौ समानाधिकरणे । तथा च प्रकृत्यादिभ्यः पराद्व्यष्टिजीववर्गात्परत्वं
