<pb n="351"/>
जीवेश्वरयोः साम्येऽपि वैषम्यमनादिमलसंबन्धभावाभावाभ्यां संभवति । <quote>‘ज्ञाज्ञौ
द्वावजावीशानीशौ’</quote> इत्यादिश्रुत्या <ref>(श्वे॰ ५.९.)</ref> ज्ञत्वाज्ञत्वस्वातन्त्र्यास्वातन्त्र्यादि-
धर्मवैषम्यं चावगम्यते ।। ननु कथमेतयोः शरीरसंबन्धे समानेऽपि कस्यचिदज्ञ-
त्वादिकानर्थसंबन्धः, कस्यचिदनर्थाभावः, इति चेत्---न, सुखदुःखयोर्नैकाश्र-
यत्वं प्रयोजकं, किं तु स्वातन्त्र्यास्वातन्त्र्यमेव । तथाहि श्रुतिः,---<quote>‘समाने वृक्षे
पुरुषो निमग्नोऽनीशया शोचति मुह्यमानः । जुष्टं यदा पश्यत्यन्यमीशमस्य महि-
मानमिति वीतशोकः ।।’</quote> <ref>(मु॰ ३.१.)</ref> इति । अस्याः श्रुतेः सांप्रदायिकोऽर्थः---जी-
वोऽयमनादिना कर्मनिगडेन बद्धः तत्तत्फलभोगानुगुणमायामयबहुकलेबरप्रवि-
ष्टो दुर्वारतापसंघातमनुभवन् अनीशया पारवश्येन तद्व‍यपोहितुमकुशल एव
मुह्यमानः शोचति महामोहनिबन्धनशोकजलधिमग्नः वर्तते । स्वप्रेरकतया स्व-
जुष्टं सर्वानुग्राहकमीशमुमासहितं यदा पुनरस्य प्रसादेन पश्यति अपरोक्षेण
<!-- APPAYYA !-->
व्यम् । उपरितनरथिसारथिकल्पनानुगुण्यादित्यभिप्रेत्याशङ्कते—<pratika>नन्विति</pratika> । सौत्रेणावधारणेन
सूचितं परिहारमाह—<pratika>सुखेति</pratika> । कस्य चित्किञ्चिदाश्रयतस्तत्कृतसुखदुःखभोक्तृत्वे तदाश्रयत्वमे-
व न प्रयोजकं येन तदाश्रयतोऽन्यस्यापि तद्भवेत् किं त्वस्वातन्त्र्यमपीत्यर्थः । एवकारोऽस्वा-
तन्त्र्यस्य मुख्यकारणत्वाभिप्रायः । <quote>‘भोक्रापत्ते’</quote>रित्यधिकरणेऽपि परमेश्वरस्य चिदचिदात्मक-
सकलप्रपञ्चशरीरत्वे मनुष्यादिवच्छरीरित्वप्रयुक्तं सुखदुःखभोक्तृत्वं स्यादिति पूर्वपक्षनिराकर-
णार्थमेव वक्ष्यते<quote>‘न खलु शरीरित्वप्रयुक्तमनिष्टभोक्तृत्वं किं तु पराधीनप्रयुक्तमेवे’</quote>ति । त-
थापि न पौनरुक्त्यम् । यतस्तत्रास्वातन्त्र्यस्य प्रयोजकत्वं लौकिकयुक्त्या स्थापयिष्यते । अत
एव तत्र <quote>‘लोकव’</quote>दिति सूत्रम् । यथा लोके राज्ञः सशरीरत्वेऽप्यनन्यवश्यस्य न स्वाज्ञाननुवृ-
त्तिकृतानिष्टप्रसङ्ग इति भोक्तृत्वं नेतरसमानमिति । इह तु तच्छ्रुत्या स्थाप्यते । तदर्थमेवाव-
धारणमित्यभिप्रेत्य श्रुतिमुदाहरति—<pratika>तथा हीति</pratika> । समाने एकस्मिन्वृक्षे शरीररूप आश्रय
इत्यर्थः । अनेनैकशरीराश्रयत्वस्य तत्कृतसुखदुःखभोक्तृतायामतन्त्रत्वं दर्शितम् । निमग्न
इत्यनेन जीवस्य शरीरानुप्रवेशेनागाधजलमज्जनेनेव तत्कृतक्लेशभाक्त्वं दर्शितम् । <quote>‘ईश ऐश्वर्य’</quote>
इतिधातोर्भावे<quote>‘गुरोश्च हल’</quote> <pratika>(पा॰ ३. ३. १०३.)</pratika> इति आकारप्रत्यये सति ईशा१शब्दः ऐश्व-
र्यवाची अनीशया पारतन्त्र्येणेत्यर्थः । मुह्यमान इति ताच्छील्ये शानच्प्रत्ययः । अनादिसि-
द्धाज्ञानावृत इत्यर्थः । जुष्टम् उपास२नामुखेन सेवितम् । अन्यं शरीरानुप्रवेशेऽपि तत्कृतक्लेशभा-
क्त्वाभावेन स्वविलक्षणम् । ईशा स्वातन्त्र्यरूपा शक्तिः साऽस्यास्तीति मत्वर्थीयोऽच्प्रत्यय
इति । ईशम् उमासहितमित्यर्थः । अस्य महिमानं सार्वज्ञ्यादिरूपम् । इति प्राप्नोति । एतेर्लटि
गुणाभावश्छान्दसः । <quote>‘संज्ञापूर्वकविधिरनित्य’</quote>इति वा गुणाभावः । एवं पदार्थान्मनसि निधाय
मन्त्रवाक्यतात्पर्यं दर्शयति—<pratika>अस्या इति । मायामयेति</pratika> । प्राकृतकलेबराणामप्युपलक्षणम् । अ-
नीशायाः शोके हेतुत्वं तापसङ्घातप्रतीकाराक्षमत्वद्वारकमित्यभिप्रेत्य <quote>‘तं व्यपोहितुमकुशल’</quote>
इत्युक्तम् । उपासनापि सर्वानुग्राहकपरमेश्वरप्रेरणाधीनेति <quote>‘स्वप्रेरकतये’</quote>त्यादिना दर्शितम् । एवं
शरीराश्रयणप्रयुक्तसुखदुःखभोक्तृतायाः पारतन्त्र्यप्रयुक्तत्वात् स्वतन्त्र्यस्य परमेश्वरस्य मनुष्यादि-
<note>: (१)<quote>‘स्वातन्त्र्यवाची’</quote> इति च. पाठः ।</note> <note>(२) <quote>‘उपासनादिभिः स्वेन सेवितम्’</quote> इति च. पाठः ।</note>
