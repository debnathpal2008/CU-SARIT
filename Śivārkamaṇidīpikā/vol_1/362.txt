<pb n="362"/>
ब्रह्म तदेवाक्ष्याधारतया प्रतिपाद्यत इत्यक्ष्यन्तःपुरुषः परमेश्वर इति ।।
<!-- APPAYYA !-->
ते । तृतीयवाक्येन<quote>‘स स्वराड्भवति तेषां सर्वेषु लोकेषु कामचारो भवती’</quote>त्यादिश्रुतिप्रसिद्धं तत्फ-
लं वर्ण्यते । तत्तत्फलोपपादकत्वेन च तत्तद्वाक्येभ्यः प्राक्‌ब्रह्मणः संयद्वामत्ववामनीत्वभा-
मनीत्वगुणा विधीयन्ते । अग्रे <quote>‘इमं मानवमावर्तं नावर्तन्त’</quote>इति ब्रह्माप्राप्त्यनन्तरमनावृत्तिल-
क्षणं फलं वर्ण्यते । तच्चामृतत्वाभयत्वविशिष्टतया <quote>‘अथ मर्त्योऽमृतो भवति । अथ सो-
ऽभयं गतो भवती’</quote>त्यादिश्रुतिषु प्रसिद्धमिति तदुपपादकत्वेनामृतत्वाभयत्वगुणौ विधीयेते ।
एवमाचार्यस्सोपपादकं फलं वक्ष्यति फलोपपादकत्वेनैव स्थानगुणविधानमपि लप्स्यत इति
कृत्स्नस्याप्याचार्यवाक्यस्य सोपपादकफलप्रदर्शनपरत्वमभिप्रेत्य <quote>‘आचार्यस्तु ते गतिं वक्ते’</quote>त्य-
त्र गतिमात्राभिधानपरिशेषः कृतः । तदतिरेकेण विद्या चोपदिष्टत्वेनोपसंहृतेति सर्वं सङ्गच्छ-
ते । यदि<quote>‘त्वाचार्यस्तु ते गतिं वक्ते’</quote>त्यत्र गतिशब्दो देवयानमार्गपरः तदापि सङ्गच्छत एव ।
तदा हि गतिशब्दो मार्गस्योपदेश्यत्वाभिप्रायो न वर्णनीयः । अत्र मार्गस्यानुपदेशेऽपि दह-
रवैश्वानरविद्यादिष्विव <quote>‘अनियमस्सर्वेषा’</quote> <ref>(ब्र॰ ३-३-३२-सू॰)</ref> मित्यधिकरणे प्रदर्शयिष्यमाणो-
न न्यायेन पञ्चाग्निविद्योपदिष्टस्यैव तस्य प्राप्तिसम्भवात् । किं तु मार्गानुबन्धिनां विद्या-
न्तरसाधारणैतद्विद्यामात्रासाधारणरूपाणां केषाञ्चिद्विशेषाणामुपदेश्यत्वाभिप्रायो वर्णनीयः ।
तत्रै<quote>‘तेन प्रतिपद्यमाना इमं मानवमावर्तं नावर्तन्त’</quote>इति विद्यान्तरसाधारणः पञ्चाग्निविद्याया-
मनुपदिष्टो विशेषः । <quote>‘अथ यदु चैवास्मिन्शव्यं कुर्वन्ति यदु च नार्चिषमेवाभिसंयंतीत्ये’</quote>तद्वि-
द्यामात्रासाधारणो विशेषः । अस्य ह्ययमर्थः । अस्मिन्नक्षिपुरुषोपासके मृते पुत्रादयश्शवकर्म
पैतृमेधिकसंस्कारादिकं यदि कुर्वन्ति, यदि वा न कुर्वन्ति, उभयथापि तस्यार्चिरादिगतिप्राप्तिर-
वश्यंभाविनीति । अनेन विद्यान्तरोपासकानां शवकर्माकरणेऽर्चिरादिगतिप्राप्तौ कञ्चित्कालं
प्रतिबन्ध उन्नीयते इत्यक्षिविद्यायामयमसाधारणो विशेषः । एवमेवाक्षिस्थानं संयद्वामत्वा-
दिगुणजातमपि तस्यामसाधारणो विशेष इति तस्यापि देवयानमार्गप्राप्यफलोपपादकत्वेन
तदनुबन्धित्वात् गतिशब्देन परिग्रहोऽस्तीति न काचिदसङ्गतिः । सर्वोऽप्ययमर्थ<quote>‘श्श्रुतोप-
निषत्कगत्यभिधाना’</quote>दित्युत्तरसूत्रेण विवक्षितः । तत्रा/?/द्यपरिहारो श्रुतोपनिषत्कस्य श्रुतसुखा-
काशरूपब्रह्मण उपकोसलस्याचार्यवक्तव्यत्वेनाग्निभिरवशेषितायाः फलरूपाया गतेः कृत्स्ने-
नाप्याचार्यवाक्येनाभिधानात्तत्प्रकरणविच्छेदाशङ्का न कार्येत्यर्थः । द्वितीयपरिहारे गतेरित्य-
स्य मार्गरूपगत्यनुबन्धिविशेषणमित्यर्थ इति विशेषः । तस्माद्वक्तृभेदेन तावन्न प्रकरणविच्छे-
दशङ्कावकाशः । अत एव नाग्निविद्याभिर्व्यवधानेनापि वक्तृभेद इति तद्वत् विद्यान्तरव्य-
वधानेना<quote>‘प्याचार्यस्तु त’</quote>इति वाक्यापादितस्य एकवाक्यत्वस्य क्षत्यसम्भवात् । किं चाग्नि-
विद्यानां प्रकृतब्रह्मविद्याङ्गत्वादपि न व्यवधायकत्वं तदङ्गत्वं च तदुपक्रमोपसंहारमध्यपाति-
त्वा<quote>‘दथहैन’</quote>मिति पू्र्वप्रकृतापेक्षावाचकेनाथशब्देनाग्निविद्यानां ब्रह्मविद्यायाश्च सम्बन्धावगमा-
च्च सिद्ध‍यति । न चा<quote>‘पहते पापकृत्या’</quote>मित्यादिना फलान्तरप्रतिपादनादङ्गत्वासम्भवः । तेषां
वाक्यानां ब्रह्मविद्यायामग्निविद्यानामङ्गतायां द्वारप्रदर्शनार्थतया तदंगानुगुणत्वात् । तथा हि
<quote>‘अपहते पापकृत्या’</quote>मिति वाक्येन तासां ब्रह्मोपासनानुवृत्तिप्रतिबन्धकदुरितनिवृकत्तिकत्वमुच्यते।
<quote>‘लोकीभवती’</quote>ति वाक्येन<quote>‘स एवैनं देवयानं पन्थानमासाद्याग्निलोकमागच्छती’</quote>त्यादिश्रुतिष्वर्चि-
रादिमार्गे प्रथमपर्वत्वेन श्रुताग्निलोकप्रापकत्वमुच्यते।अग्न्युपासनानामग्निलोकप्राप्तिफलकत्वौ-
