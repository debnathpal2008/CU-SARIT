<pb n="027"/>
प्राप्तस्य नियमोपासिताचार्यमुखलब्धाक्षरग्रहणरूपस्यार्थज्ञानफलस्य
<!-- APPAYYA !-->
एवं च यत्र ग्रामे जनपदे वा धनवत्त्वादिहेतुभिराचार्यककामो न स्यात् सन्वा कश्चिदुपनी-
याध्यापयितुं प्रवृत्तः प्रव्रजनादिहेतुभिर्निवृत्ताध्यापनविधिसंबन्धः स्यात्,तदा तद्ग्रामजनपदवा-
सिनामध्ययनस्य तेनतेनाचार्येणोपनीतानामेकदेशमध्यापितानामेकदेशान्तराध्ययनस्य च कथं
निर्वृत्तिः स्यात् । तस्मात्स्वविधिप्रयुक्तत्वमेवाध्ययनस्याङ्गीकरणीयमिति भावः । नन्वध्ययन-
विधेः सर्वशाखाविषयत्वे स्वविधिनाप्यध्ययनस्य प्रयुक्तिर्न संभवति अशक्यानुष्ठानत्वादित्या-
शङ्क्य स्वशाखामात्रविषयोऽध्ययनविधिः न तु सर्वशाखाविषय इति दर्शयितुं स्वाध्यायो-
ऽध्येतव्य इत्यध्ययनविधिरुदाहृतः । इतोऽपि तस्य स्वविधिप्रयुक्तत्वमङ्गीकरणीयमित्य-
भिप्रेत्य विशेषयति—<pratika>नियमोपासितेति</pratika> । अयमाशयः । अध्ययनं तावद्यावद्वेदसमाप्त्या-
चार्याधीनेन स्मृत्युक्तशुश्रूषादिनियमैस्तदुपासनापरेण च सता यथा तदुच्चारणं स्वरवर्णादि-
भ्रंशराहित्येन कर्तव्यमतिक्लेशसाध्यम् । अस्मिन्कथमन्यपुरुषगाम्याचार्यकसिद्ध‍यर्थमन्यः
प्रवर्तेत । कथं च तस्मै दक्षिणां दद्यात् । यद्युच्येत अध्यापयितैव स्वस्याचार्यकसिद्ध‍यर्थमध्ययने-
न माणवकस्यार्थज्ञानादिफलं प्रदर्श्य तं प्रवर्तयेदिति । तथा सति तस्य स्वाधिकार एव
प्रवर्तकः स्यात् नाध्यापनविधिः । न चा१ध्यापकेन स्वस्याध्यापनफलसिद्ध‍यर्थं माणव२कस्य-
दीयाधिकारप्रदर्शनेनाध्ययने प्रव३र्त्यत इत्येतावता तस्याध्यापनविधिप्रयुक्तत्वसिद्धिः । द्रव्या-
र्जनप्रवृत्तैर्याजकैर्निषादः स्वाधिकारं प्रदर्श्य स्थपतीष्टौ प्रवर्त्यत इति स्थपतीष्टेरपि द्रव्यार्जन-
विधिप्रयुक्तत्वप्रसङ्गात् । तस्मात्स्थपतीष्टेरिवाध्ययनस्यापि स्वविधिप्रयुक्ततैवाङ्गीकरणीयेति ।
ननु, स्वमते फलरहितोऽध्ययनविधिर्न प्रवर्तक इत्याशङ्कानिवारणार्थमाह—<pratika>अर्थज्ञानफल-
स्येति</pratika> । अयमाशयः । दृश्यते तावदध्ययनानन्तरमक्षरग्रहणपदावधारणपदार्थज्ञानप्रणाडि-
कयोपजायमानं वाक्यार्थज्ञानं तदध्ययनस्य फलम् । तत्कामोऽधिकारी सोऽध्ययनविधौ न
श्रूयत इति चेत् किमध्यापनविधावाचार्यककामः श्रूयते । उपनयनस्यात्मनेपदबलादाचार्य-
कहेतुत्वं प्रतीयमानमध्यापनद्वारा४ वाच्यमिति तत्कामस्तत्राधिकारी कल्प्यत इत्येतादृशी
कल्पनासरणिस्तु प्रकृते न दण्डवारिता । ननु, बालस्यार्थज्ञानकामना न संभवतीति चेन्मा-
भूत् । बालहितकारिषु पित्रादिषु सा सम्भवति । न चैवं सति बालस्य स्वाधिकारः प्रवर्तको
न स्यादिति शङ्कनीयम् । आमयाविनं बालं भिषग्भिः पित्रादिभिस्तदपेक्षितफलान्तरप्रतिपाद-
नेन सामदानाद्युपायेन वाऽनुष्ठाप्यमानायामौषधसेवायामिवाध्ययनेऽपि तथानुष्ठाप्यमाने
बालस्यैव विध्युक्तं फलं भवत्विति पित्राद्यभिसन्धिसत्त्वेन तदधिकारस्यैव प्रवर्तकत्वसिद्धेः ।
अन्यथा पित्रादिभिरनुष्ठाप्यमाने सन्ध्यावन्दनादावपि बालस्याधिकारः प्रयोजको न स्यात् ।
यदि च प्रवर्तककामनयानुष्ठातृगतयैव भाव्यमिति नियमः तदानीमाचार्यककामनयाप्यध्या-
पकगतयाध्ययनानुष्ठानं न सिद्ध्येत् । अपि चार्थज्ञाने पित्रादिभिरनुष्ठानद्वारा धनपशुपुत्र-
स्वर्गादिसाधनत्वेन बोध्यमाने बालस्यापि कामना सम्भवति । ननु, कामनाविषयज्ञानावच्छे-
दकत्वेनार्थस्य ज्ञातताया वक्तव्यत्वात् पुनस्तज्ज्ञाने कामना न सम्भवतीति चेन्न । सामान्य-
ज्ञाने सत्यपि विशेषज्ञाने कामनोदयसम्भवात्सर्वत्र सामान्यज्ञानस्यैव विशेषजिज्ञासाहेतु-
<note>(१) <quote>‘न चाध्यापकः’</quote> ।</note> <note>(२) <quote>‘माणवकं’</quote> ।</note> <note>(३) <quote>‘प्रवर्तयती’</quote> ति च. ङ. पाठः ।</note> <note>(४) <quote>‘द्वारं वाच्य’</quote> मिति क. ख. पाठः ।</note>
