<pb n="226"/>
वाद्यताप्रतीतेः । ततश्च यथाक्षरब्राह्मणे सकलजगदाधारत्वविशेषणेन भूताकाशादन्यत्वेना-
वसित आकाशः तत्रानतिप्रष्टव्यदेवतारूपत्वेन ब्रह्माश्रितत्वेन च व्याख्यातः । अत एव स
चिदम्बरशक्तिरि<quote>‘त्यक्षरमम्बरान्तधृते’</quote>रिति <ref>(ब्र॰ १—३—६)</ref> सूत्रेण सूत्रकार एव स्फुटीकरि-
ष्यति । तथाऽत्रापि परमत्वविशेषणेन प्रसिद्धाकाशादन्यत्वेनावधृतं व्योम परमत्वप्रयोजकाति-
शयविशेषप्रद१र्शनेन व्याख्यातमिति जगत्कारणत्वनिरतिशयब्रह्मानंदरूपत्वादिप्रदर्शनेन तद्व्या-
ख्यानरूपः <quote>‘तस्माद्वा एतस्मा’</quote>दित्याद्युत्तरसंदर्भः इति तेन सैव चिदंवरशक्तिरुदाहृतश्रुतिबलादु-
क्तविशेषणविशिष्टतयापि सिद्ध्यतीति । तदेवं जगत्कारणमानन्दमयो न जीवः । किंतु ब्रह्मानन्द-
रूपा चिच्छक्तिः । अतो न जीवे ब्रह्मलक्षणस्यातिव्याप्तिरित्यधिकरणशरीरमिति स्थितं मता-
न्तरम् । इदं तु चिन्त्यते । जीवे ब्रह्मलक्षणस्यातिव्याप्तिनिराकरणार्थं प्रवृत्तेनानेनाधिकरणेन
तत्रातिव्याप्तिं निरस्य चिच्छक्तावतिव्याप्तिरुपपादिता स्यात् । नन्व२पृथक्सिद्धब्रह्मधर्मत्वात्त-
स्यास्तत्र तल्लक्षणसत्त्वान्नातिव्याप्तिरिति चेन्न । जातौ व्यक्तिलक्षणसत्त्वस्येव तस्याप्यतिव्या-
प्तित्वात् । अन्यथा जीवे तल्लक्षणसत्त्वमप्यतिव्याप्तिर्न स्यात् । तस्याप्ययुतसिद्धतद्विशेषण-
त्वादिति । अत्रेदमुत्तरम् । शिववत्तदीया चिच्छक्तिरपि पञ्चकृत्यकारिणी भवत्येव । किं तु
यथा शिवः शक्तिविशिष्ट एव परं ब्रह्म <quote>‘तौ ब्रह्मसामरस्येने’</quote>ति भाष्ये प्रागुदाहृतत्वात् । एवं
स शक्तिविशिष्ट एव शुद्धाशुद्धात्मकस्य सर्वस्य प्रपञ्चस्य पञ्चकृत्यकारी । यतस्तयोः परस्परा-
पेक्षं पञ्चकृत्यकारित्वम् । तथा हि श्रीशिवपुराणवचनानि <quote>‘शक्तिस्साक्षान्महादेवी महादेवस्तु
शक्तिमान । तयोर्विभूतिलेशो वै सर्वमेतच्चराचरम् ।। वस्तु किञ्चिदचिद्रूपं किञ्चिद्वस्तु चि-
दात्मकम् । इदं शुद्धमशुद्धं च परं चापरमेव च ।। यत्संसरति चिच्चक्रमचिच्चक्रसमन्वितम् ।
तदेवाशुद्धमपरमितरत्तु परं शुभम् ।। अपरं च परं चैव द्वयं चिदचिदात्मकम् । शिवस्य च
शिवायाश्च स्वाम्यं चैतत्स्वभावतः ।। यथा शिवस्तथा देवी यथा देवी तथा शिवः । नान-
योरन्तरं विद्याच्चन्द्रचन्द्रिकयोरिव ।। चन्द्रो न खलु भात्येव यथा चन्द्रिकया विना । न
भाति विद्यमानोऽपि तथा शक्त्या विना शिवः ।। एवं परस्परापेक्षा शक्तिशक्तिमतोस्स्थि-
तिः । न शिवेन विना शक्तिर्न शक्त्या च विना शिवः ।। शक्तो यया शिवो नित्यं भुक्तौ
मुक्तौ च देहिनाम् । यामाहुरखिलेशस्य तैस्तैरनुगुणैर्गुणैः ।। समानधर्मिणीमेव शिवस्य पर-
मात्मनः । यथा न जायते पुत्रः पितरं मातरं विना ।। तथा भवं भवानीं च विना नैतच्चरा-
चरम् । स्त्रीपुंसप्रभवं विश्वं स्त्रीपुंसात्मकमेव च ।। स्त्रीपुंसयोर्विभूतिश्च स्त्रीपुंसाभ्यामधिष्ठि-
तम् । तस्मात्सह तया शक्त्या हृदि पश्यन्ति ये शिवम् ।। तेषां शाश्वतिकी मुक्तिर्नेतरेषामिति
श्रुतिः ।’</quote> इत्यादीनि । एवं च यानि श्रुतिस्मृतिपुराणेषु शिवस्य पञ्चकृत्यकारित्वादिप्रतिपा-
दकानि वचनानि यानि च चिच्छक्तेः <quote>‘वधूर्जजान नवगज्जनित्री । एको सती बहुधोषो व्यु-
च्छस्यजीर्णात्वं जरयसि सर्वमन्यत्’</quote> इत्यादीनि श्रुतिवचनानि । <quote>‘सा शक्तिस्सर्वदा सूक्ष्मा
प्रबोधानन्दरूपिणी । शक्तिमानुच्यते देवः शिवः शीतांशुभूषणः । महदादिविशेषान्तास्त्व-
जाद्याश्चापि मूर्तयः ।। यच्चान्यदस्ति तत्सर्वं तस्याः कार्यं न संशयः । सा देवी मायया सर्वं
ब्रह्माद्यं सचराचरम् ।। मोहयत्यप्रयत्नेन मोचयत्यपि लीलया । या सा माहेश्वरी शक्तिर्ज्ञान-
रूपातिलालसा ।। व्योमसंज्ञा परा काष्ठा सेयं हैमवती तथा ।। सेयं करोति सकलं तस्याः
<note>(१) <quote>‘प्रयोजकेन व्याख्यातव्यमिति’</quote> च. पाठः ।</note> <note>(२) <quote>‘अपृथक्सिद्ध’</quote> इति ख. पाठः ।</note>
