<pb n="054"/>
चेत् दृष्टान्ते कारणताग्राहकप्रमाणाभावात्तथैव । इह तु <quote>‘द्रष्टव्यः श्रोतव्य’</quote> इति तद्ग्राहक-
प्रमाणसत्त्वे कथं कारणत्वं न स्यात् । न चाकारणेनार्थनिर्णये न व्यवधानं बाधकम् । चाक्षु-
षसाक्षात्कारे चक्षुषस्संयोगजनककर्मणोऽकारणत्वेऽपि सन्निकर्षद्वारा चक्षुषः कारणत्वदर्शने१ना-
कारणव्यवधानस्य तद्बाधकत्वाभावात् तद्बाधकत्वे वा श्रुतश्रवणकारणत्वोपपत्त्यर्थं तज्जन्य-
स्यार्थज्ञानस्यापि निदिध्यासनद्वारा साक्षात्कारकारणत्वोपपत्तेश्च । ननु, <quote>‘ज्ञानप्रसादेन विशु-
द्धसत्त्वस्ततस्तु तं पश्यते निष्कलं ध्यायमान’</quote> इति श्रु२त्यन्तरे साक्षात्कारस्य निदिध्यासनफ-
लत्वावगमादिह सन्निहितश्रवणफलसमर्पकस्व द्रष्टव्यपदस्य तदन्यज्ञानपरत्वं वक्तव्यमिति
चेन्न । श्रवणनिर्वर्त्यनिदिध्यासनजन्ये साक्षात्कारे श्रवणस्यापि श्रुतिबलात्कारणत्वोपपत्तेः ।
पुरोडाशनिर्वर्त्ये यागे पुरोडाशनिर्वर्तकानां व्रीहीणामपि <quote>‘व्रीहिभिर्यजेतेति’</quote> श्रुतिबलेनैव कार-
णत्वाभ्युपगमात् । सामशब्दोक्तगीत्यभिव्यक्त ऋक्साध्ये गुणाभिधानरूपे स्तोत्रे <quote>‘साम्ना स्तु-
वीते’</quote>ति श्रुतिबलात् साम्नोऽपि कारणत्वाभ्युपगमाच्च । ननु, द्रष्टव्यपदेन श्रवणविधिवाक्य-
बहिर्भूतेन श्रवणस्यावगतिसाधनत्वेन विधिप्रतीतिर्माभूत् तदन्तर्भूतेन तव्यप्रत्ययेनैव सा
लभ्यते (ते.३)न हि वेदान्तश्रवणं प्रत्यप्यात्मनो विषयत्वरूपं कर्मत्वं प्रतीयते । न चात्मा वेदान्त-
शब्दश्रवणस्य साक्षाद्विषयो भवति । भवति तु <quote>‘प्रत्यक्षप्रमाणविषयो घटः’</quote> <quote>‘अनुमानप्रमाणवि-
षयो वह्नि’</quote>रित्यत्र घटवह्निवत् तत्साध्यावगतिविषयतया व्यवहितविषयः । तथा च तथाभूतं
व्यवहितविषयत्वमेवात्र तव्यप्रत्ययेन बोध्यत इत्युपपादनीयम् । एवं च तत्समानसंवित्संवेद्यत-
या आत्मविषयावगतिसाधनत्वमपि श्रवणस्य प्रतीयत इति तेन रूपेण श्रवणे विधिरुपपद्यत
इति चेत् । स्यादेतदेवम् । यदि वेदान्तशब्दमात्रगोचरज्ञानमिह श्रवणं भवेत् । किं तु वेदा-
न्तानां ब्रह्मणि तात्पर्यावधारणमत्र श्रवणं विवक्षणीयम् । तथैव भाष्यकृता समन्वयसूत्रे
<quote>‘श्रवणं नाम सर्वे४षां वेदान्तानां परात्परे । उपक्रमादिभिर्लिङ्गैश्शिवे तात्पर्यनिर्णयः ।’</quote> इति वृद्ध-
प्रसिद्धिमुदाहृत्य वक्ष्यमाणत्वेन तत्रैवावगतिसाधनत्वेन विधिशङ्कायाः प्राप्तिसमर्थनेन तन्नि-
रासस्य च कर्तव्यत्वात् । न च तात्पर्यावधारणस्यात्मा विषयो न भवति । येन तत्साध्याव-
गतिविषयत्वलक्षणं व्यवहितविषयत्वं तव्यप्रत्ययार्थ इत्याश्रीयेत । अस्ति हि ब्रह्मणि तात्प-
र्यावधारणे ब्रह्मणोऽपि विषयत्वम् । अतो वेदान्ततात्पर्यावधारणस्यात्मा विषयीकर्तव्य इत्य-
र्थाश्रयणे नास्त्यनुपपत्तिरिति न व्यवहितविषयत्वार्थाश्रयणेनात्मावगतिसाधनत्वस्य प्रतीति-
रुपपादयितुं शक्या । एवं तर्हि ग्रहणस्यावगतिसाधनत्वप्रतीतिरर्थस्वभावेनैवास्तु <quote>‘व्रीहीनव-
हन्ती’</quote>त्यत्रावहननस्य तुषविमोकसाधनत्वप्रतीतिरिवेति चेन्न । तथा सति लोकसिद्धकार्यका-
रणभावालोचनयैवार्थावगतेः फलत्वेन प्राप्तिमभ्युपगम्य तत्फलकश्रवणविधिरिति शङ्कावत-
रणे प्राप्तविषये विधिरुन्मज्जन्नियमविधित्वादिरूपेणैवोन्मज्जतीति तत्रापूर्वविधित्वशङ्कावका-
शाभावप्रसङ्गात् । तस्मादवगतिसाधनत्वेनापूर्वविधिरिति शङ्कानिराकरणार्थमनुमानेन प्राप्ति-
प्रदर्शनमिदमकाण्डताण्डवमिति चेदुच्यते । श्रोतव्य इत्यत्र श्रवणे विधिप्रतीत्या तस्य फला-
काङ्क्षायां सन्निहितं द्रष्टव्यपदं फलसमर्पकं युक्तम् । तत्र दृशिधात्वर्थस्साक्षात्कारस्तस्य साक्षा-
<note>(१) <quote>‘दर्शनेन व्यवधानस्य’</quote> इति क. घ. पाठः</note> <note>(२) <quote>‘श्रुत्यन्तरेण’</quote> इति ङ. पाठः ।</note> <note>(३) इदं ङ. पाठ एव दृश्य-
ते ।</note> <note>(४) <quote>‘वाक्यानां वैदिकानां’</quote> इति पाठान्तरम् ।</note>
