<pb n="107"/>
पभूपैरिव किं ततो भिया विरुद्धधर्मैरपि भेत्तृतोज्झिता । अमित्रजिन्मित्रजिदोजसा स यद्वि-
चारदृक्चारदृगप्यवर्तते’</quote>ति काव्यश्लोकजन्ये विरोधाभासतन्मूलोत्प्रेक्षालङ्कारोपयोगिनि विरु-
द्धधर्मैरिति विशेषणबललब्धविरुद्धत्वावगाहिनि मित्रजित्त्वतदभावविगतचारदृक्त्वचारदृक्त्व-
वानयमित्याहार्यज्ञाने च विरोधाभानस्य कथञ्चिदप्यपलपितुमशक्यत्वादतिव्याप्तिरनिवार्या ।
न चानाहार्यत्वमपि लक्षणे विशेषणम् । लौकिकानां स्थाणुत्वेनावगत एव स्थाणुः पुरुषो वे-
त्याहार्यसंशये <quote>‘जीवनग्रहणे नम्ना गृहीत्वा पुनरुन्नताः । किं कनिष्ठाः किमु ज्येष्ठा घटीय-
न्त्रस्य दुर्जना’</quote> इति काव्यश्लोकजन्ये काव्यशोभोपयोगिन्याहार्यसंशये चाव्याप्तिः । पर-
स्परविरुद्धस्थाणुत्वपुरुषत्ववानयमिति शब्दजन्यज्ञानेऽतिव्याप्तिश्च । किं च विरुद्धानेकविष-
यकज्ञानस्य संशयत्वे धर्म्यंशेऽपि तस्य ज्ञानस्य संशयत्वापत्तिः । विरुद्धानेकविषयत्वावच्छे-
देन संशयत्वमित्यभ्युपगतावेकैककोट्यंशे संशयत्वाभावापत्तिः । ननु, तर्हि परस्परप्रतिक्षेपरू-
पवाकारार्थावगाहि ज्ञानं संशय इति लक्षणमस्तु । तताहि अस्त्याहार्यानाहार्यसाधारण्येन संश-
येष्वेतल्लक्षणं तेषु स्थाणुश्चेदयं न पुरुषः परुषश्चेदयं न स्थाणुरित्येवमादिरूपेण परस्परप्रतिक्षे
पप्रतीतेः । न चैतल्लक्षणमुदाहृतेष्वाहार्यभ्रमेष्वस्ति । तेषु स्थाणुत्वपुरुषत्वादीनां समुच्चयाव-
भासेन परस्परप्रतिक्षेपाप्रतीतेः । नन्वेवमपि परस्परप्रतिक्षेपकस्थाणुत्वपुरुषत्वानित्याहार्यभ्र-
मेऽतिव्याप्तिः । व्रैहपुरोडाशा यवपुरोजाशा वेष्टिः कार्या बृहत्पृष्ठो रथन्तरपृष्ठो वा सोमयागः
कार्य इति विकल्पितसाधनद्वयावच्छिन्नकर्मविषयशास्त्रार्थोपदेशवाक्यार्थजन्यज्ञाने चातिव्या-
प्तिरिति चेन्न । सर्वात्मना परस्परप्रतिक्षेपावगाहित्वस्य लक्षणे विवक्षितत्वात् । उदाहृताहायं-
भ्रमे तस्मिन्नेव धर्मिणि स्थाणुत्वपुरुषत्वयोः समुच्चयस्यापि प्रतीतेः । अत एव तज्जन्यव्य-
वहारे नास्ति वाकारप्रयोगः । समुच्चयं विना प्रतिक्षेपमात्रमवगाहमानस्यैव ज्ञानस्य तत्प्रयो-
गहेतुत्वात् । यद्यपि विकल्पितसाधनद्वयावच्छिन्नकर्मव्यवहारे वाकारप्रयोगोऽस्ति । तथापि
तस्मिन्नेवेष्ट्यादौ धर्मिणि प्रयोगान्तरे यवादिप्राप्तिमनिरुध्य व्रीह्यादिप्राप्तिमत्प्रयोगमात्रे यवा-
दिप्रतिक्षेप इति न सर्वात्मना तत्तद्धर्मिणि परस्परप्रतिक्षेपः । न हि <quote>‘व्रीहिभिर्यवैर्वा यष्टव्य’</quote>
मिति विकल्पोपदेशे व्रीहयो यवान्यवाश्च व्रीहीन्सर्वात्मना यागात्प्रतिक्षिपन्ति । तथासत्यस्य
शास्त्रस्यानिर्णायकत्वेनाननुष्ठापकत्वेन वाऽप्रामाण्यप्रसङ्गात् । तस्माद्विकल्पवाक्येषु वाकारस्य
तस्मिन्धर्मिणि सर्वात्मना प्रतिक्षेणो नार्थः किंतु तस्मिन्धर्मिणि प्रयोगान्तरे तत्प्राप्तिमनिरु-
ध्य तत्तत्प्रयोगे प्रतिक्षेपः । उभयमपि वाकारार्थः प्रयोगबलादवसीयते । अत एव व्रीहिभि-
र्यवैर्वा यष्टव्यमिति सन्देहेन पृष्टवन्तं प्रति व्रीहिभिर्यवैर्वा यष्टव्यमिति प्रश्नसमानाकारमेव
वाक्यं निर्णायकं प्रश्नमूलसन्देहनिवर्तकमनुष्ठापकं च दृश्यते । प्रश्नवाक्ये वाकारस्तस्मिन्धर्मि-
णि सर्वात्मना पक्षान्तरप्रतिक्षेपार्थः । उत्तरवाक्ये तस्मिन्धर्मिणि प्रयोगविशेषावच्छिन्ने तत्प्र-
तिक्षेपार्थ इति विशेषसद्भावात् । यदंशे परप्रतिक्षेपरूपवाकारार्थावगाहित्वं तदंशे संशयत्व-
मिति न धर्म्यंशे संशयत्वस्य नाप्येकैककोटौ संशयत्वाभावस्य च प्रसङ्गः । परप्रतिक्षेपकत्वरूप-
वाकारार्थावगाहित्वामात्रं तु न संशयलक्षणम् । <quote>‘विधिर्वा स्यादपूर्वत्वाद्वादमात्रमनर्थक’</quote> मि-
त्यादि<ref>(जै॰१-२-१९)</ref>सूत्रवाक्यजन्ये <quote>‘औदुम्बरो यूपो भवती’</quote> त्यादीनामर्थवादत्वप्रतिक्षेपकवा-
कारार्थावगाहिनि ज्ञाने‘ऽतिव्यप्तिः । किं त्वनेकगतं सर्वात्मना परस्परप्रतिक्षेपमवगाहमानं ज्ञानं
