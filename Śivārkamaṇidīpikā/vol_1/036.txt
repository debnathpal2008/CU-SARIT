<pb n="036"/>
नां क्रियाविशेषत्वाभिप्रायं विधिशेषतया प्रामाण्यसमर्थनम् । अतस्स्वयं पुरुषार्थपर्यव-
सायिनां वेदान्तानां ब्रह्मणि स्वातन्त्र्येण प्रामाण्यसमर्थनेऽपि न तद्विरुध्यत इति <quote>‘यन्न दुः-
खेन सम्भिन्न’</quote>मित्यादीनामिव स्वयं पुरुषार्थरूपब्रह्मबोधकानामपि वेदान्तानां धनार्थिनं
प्रति महामेरुगतयथेष्टग्रहणार्हजाम्बूनदोपदेशतुल्यन्यायतापत्त्या पुरुषार्थपर्यवसा१यकत्वास-
म्भवात् । तथा जैमिनिना <quote>‘देवता वा प्रयोजयेदतिथिवद्भोजनस्य तदर्थत्वा’</quote>दिति <ref>(जै॰—९—१—६)</ref>
सूत्रेण यथाऽतिथिपूजात्मकमातिथ्यमतिथिप्रीत्यर्थं सदतिथिप्रधानम्, एवं देवपूजात्मकं यज-
नमपि देवताप्रीत्यर्थं सद्देवताप्रधानं तेनैव२ च प्रीता देवता फलदात्रीति पूर्वपक्षं कृत्वा <quote>‘अपि
वा शब्दपूर्वत्वाद्यज्ञकर्मप्रधानं स्याद्ग‍ुणत्वेन देवताश्रुति’</quote> रिति<ref>(जै॰ ९—१—९)</ref> सूत्रेण न देव-
ताप्रधानं यजनं तदेवापूर्वद्वारा फलजनकं न तु हविषा प्रीता देवता तस्यास्तु द्रव्योद्देश्यतया
यागोपसर्जनत्वेनैव श्रुतिरिति सिद्धान्तमभिधाय <quote>‘अतिथौ तत्प्रधानत्वमभावः कर्मणि स्यात्
तस्य प्रीतिविधानत्वा’</quote> दिति <ref>(जै॰९—१—१०)</ref> सूत्रेणातिथ्यवैषम्यं यजने दर्शितम् । आति-
थ्यमतिथिप्रीतिविधानम् । यथाऽतिथिः प्रीयते तथा कर्तव्यतया विहितमिति तदतिथिप्रधानं
युज्यते । कर्मणि तु नास्ति प्रीतिविधानं यथा देवता प्रीयते तथा कर्म कर्तव्यमिति । अ-
तो न देवताप्रधानं यजनमिति । तथा <quote>‘विप्रतिपत्तौ हविषा नियम्येत कर्मणस्तदुपाख्यत्वा’</quote>
दिति <ref>(जै॰८—१—३२)</ref> सूत्रेणेन्द्रपुरोडाशेषु पुरोडाशरूपहविस्सामान्यादाग्नेययागविध्यन्तः
न त्विन्द्ररूपदेवतासामान्यात् सान्नाय्ययागविध्यन्तः । हविस्त्यागरूपस्य यागकर्मणो हवि-
ष्युपलभ्यमानत्वात् । हविर्हि त्यज्यमानं दृश्यते । देवतात्वप्रत्यक्षैव परं यागोद्देश्येति प्र-
तिपाद्ययागस्य देवतासाधनरूपत्वात् देवतैव प्रसन्ना फलदात्री प्रधानभूतेति तत्सामान्यं
हविस्सामान्यात् बलीय इति शङ्कानिराकरणार्थं सूत्रितं <quote>‘गुणत्वेन देवताश्रुति’</quote>रिति
<ref>(जै॰—८—१—३४ सू॰)</ref> । बादरायणेन तु <quote>‘फलमत उपपत्ते’</quote>रिति <ref>(ब्र॰.३.२.३८)</ref> सूत्रेण परमे-
श्वराराधनरूपतया सर्वं कर्म परमेश्वरप्रधानं तत्तत्कर्माराधितात्परमेश्वरादेव फलं नापूर्वव्या-
पारात्कर्मण इति स्वमतमुक्त्वा <quote>‘धर्मं जैमिनिरत एवे’</quote>ति <ref>(ब्र॰.३.२.४०.)</ref> सूत्रेण कर्मैवापूर्व-
द्वारा फलदायकमिति जैमिनिमतं पूर्वपक्षं निर्दिश्य <quote>‘पूर्वं तु बादरायणो हेतुव्यपदेशा’</quote>दिति
<ref>(ब्र॰.३.२.४१.)</ref> सूत्रेण परमेश्वर एव सर्वकर्मफलदाता<quote>‘स एवैनं भूतिं गमयती’</quote>त्यादिकर्मवि-
धिवाक्यशेषेषु वाय्वादिरूपस्य परमेश्वरस्यैव फलहेतुत्वव्यपदेशात् क्षणविनाशिनः कर्मणः
फलजनने द्वाराकाङ्क्षायां वाक्यशेषार्पितां देवताप्रीतिमपहाय द्वारान्तरकल्पनायोगादिति
जैमिनिमतप्रतिक्षेपकयुक्तिप्रदर्शनेन स्वमतं निर्धारितम् । एवं परस्परविरुद्धार्थयोः कथमै-
कशास्त्रयमुपपद्यते । उपपद्यतां वा कथञ्चिदैकशास्त्र्यं किमत्र तदु३पपादनस्य फलम् । न हि
तावता ब्रह्मविचारस्य धर्मविचारो नियतसामग्रीरूपतया पूर्ववृत्तो लभ्यते । किं तु वेदे पू-
र्वापरभा४गव्याख्यानतया तयोः पौर्वापर्यनियममात्रं लभ्यते । तावत्यर्थज्ञानपर्यन्तेनाध्ययन-
विधिना कृत्स्नस्वाध्यायार्थज्ञानार्थतयाक्षिप्तयोस्तयोरवश्यकर्तव्यकर्मानुष्ठानोपयोगित्वेन प्रथमं
धर्मविचारः तदनन्तरं ब्रह्मविचार इत्येवमपि लभ्यते । वस्तुतस्तु, व्याख्येयपौर्वापर्येण विचार-
<note>(१) <quote>‘पर्यवसायित्वा’</quote> इति क. घ. पाठः ।</note> <note>(२) <quote>‘सैव च प्रीता’</quote> इति ख. ग. पाठः ।</note> <note>(३) <quote>‘तदुपादानस्य’</quote>
इति ग. घ. पाठः ।</note> <note>(४) <quote>‘व्याख्यानभागतया’</quote> इति ख. ग. पाठः ।</note>
