<pb n="411"/>
नान्यच्छृणोति नान्यद्विजानाति स भूमा’ <ref>(छा. ७.१)</ref> इति । तत्र सन्देहः---भू-
<!-- APPAYYA !-->
रोत्तरोत्कृष्टधर्मिपरभूयःशब्दप्रायपाठात् <quote>‘भूमैव सुखं यो वै भूमा तत्सुखं यो वै भूमा तदमृत’</quote>
मिति धर्मिपरशब्दसामानाधिकरण्याच्च । यद्यपि भूमशब्दो भावप्रत्ययान्तत्वात् दर्शित-
प्रयोगाच्च धर्मवाचकस्तथापि <quote>‘स एषोऽणिमैतदात्म्यमिदं सर्वं’</quote> <quote>‘धातुः प्रसादान्महिमान-
मीश’</quote> मित्यादिषु अणिममहिमादिशब्दवद्धर्मवाचकेन तेन धर्मी लक्षयितुं युक्तः । एवं च
सुखशब्दसामानाधिकरण्यान्निरतिशयानन्दो भूमशब्दार्थः फलितो भवति । एवं स्थिते स जीवः
परो वेति संशयं दर्शयति---<pratika>तत्रेति</pratika> । जीवप्रकरणानुवृत्त्यननुवृत्तिभ्यां संशयोऽभिमतः । तत्रेयं
शङ्का समुन्मिषति । प्राग्जीवस्यात्र प्रकरणमेव नास्ति कस्तदनुवृत्त्यननुवृत्तिविचारावकाशः ।
<quote>‘प्राणो वा आशाया भूया’</quote> नित्यारभ्य हि जीवप्रकरणमिहाभिमतम् । तत्परस्यैव प्रकरणम् ।
तदनन्तरमेव <quote>‘यथा वा अरा नाभौ समर्पिता एवमस्मिन्प्राणे सर्वं समर्पित’</quote> मित्यरनाभि-
दृष्टान्तोपन्यासपूर्वकं सर्वाधारत्ववर्णनेन <quote>‘प्राणः प्राणेन याति, प्राणः प्राणं ददाति प्राणाय
ददाती’</quote>ति गन्तृगतिसाधनदातृदेयसम्प्रदानादिसर्वात्मकत्ववर्णनेन <quote>‘प्राणो ह पिता प्राणो
माता प्राणो भ्राता प्राणः स्वसा प्राण आचार्यः प्राणो ब्राह्मण’</quote> इति पितृमात्रादिसर्वरूपत्व-
वर्णनेन च तत्र प्राणशब्देन पर एव प्रतिपाद्य इत्यवगमादिति । तन्निराकरणाय जीवो
वेति पूर्वपक्षकोटावुपन्यसनीयायां तदन्यो वेत्युपन्यस्तम् । परमेश्वरादन्य एव तत्र प्राणश-
ब्देनोक्तः । <quote>‘स यदि पितरं वा भातरं वा भ्रातरं वा स्वसारं वाचार्यं वा ब्राह्मणं वा किञ्चिद्भ‍ृशमिव
प्रत्याह धिक्त्वास्त्वित्येवैनमाहुः पितृहा वै त्वमसि’</quote> इत्यादिना सप्राणेषु पित्रादिषु अधिक्षे-
प्यमाणेषु हिंसोपक्रोशवर्णनात् । <quote>‘अथ यद्यप्येनानुत्क्रान्तप्राणान् शूलेन समासं व्यतिषं
दहेन्नैवैनं ब्रूयुः पितृहासीति न मातृहासीति’</quote> इत्यादिना तेषूत्क्रान्तप्राणेषु शूलेन सम्यक्प्रक्षेप-
पूर्वकं व्यत्यस्य समन्ताद्दह्यमानेष्वपि हिंसाव्यवहाराभाववर्णनाच्च । न हि परस्य हिंस्यत्वमस्ति ।
न वा तस्योत्क्रान्तिरस्ति । यद्यप्युक्तरीत्या परमेश्वरादन्योऽप्ययं पञ्चवृत्तिः प्राण इति प्रति-
भाति प्राणशब्दस्वारस्यात् । उत्क्रान्तिप्रतिपादनस्य प्राणस्थितितदस्थितिनिबन्धनहिंसोपक्रो-
शतदभावात्मकव्यवहारानुवादस्य च तद्विषयत्वेनाप्युपपत्तेः । तथापि <quote>‘प्राणो ह पिते’</quote>त्यादिकं
जीव एवोपपद्यते । पितृमातृभ्रातृस्वस्राचार्यब्राह्मणशब्दानां शरीरविशेषविशिष्टात्मवाचित्वात् ।
अतः <quote>‘प्राणो ह पिते’</quote> त्याद्युक्तिमन्वयव्यतिरेकाभ्यामुपपादयितुं प्रवृत्तं प्राणस्थितितदस्थि-
त्योर्हिंसोपक्रोशतदभाववर्णनमपि तद्विषयएव वक्तुं युक्तम् । पितृमात्रादिबहुशब्दानुरोधादेकस्य
प्राणशब्दस्य प्राणसहचरिते जीवे लक्षणेत्यपि कल्पयितुं युक्तम् । एवं च जीव एव प्राण इति
निश्चिते सर्वाधारत्ववर्णनं भोगोपकरणभोगस्थानरूपस्य सर्वस्य जीवादृष्टायत्तस्थितिकत्वा-
भिप्रायं <quote>‘प्राणः प्राणेन याती’</quote> त्यादिकं गन्तृदातृसम्प्रदानवद्गमनसाधनं देयं चाश्वादिकं
जीवरूपमित्यभिप्रायं चोपपादनीयम् । न चोपक्रमगतसर्वाधारत्वाद्यनुरोधेनोक्रा/?/न्त्यादिक-
मेव परमेश्वरविषयमुपपाद्यतामिति वाच्यम् । तथा सत्युक्रा/?/न्त्याद्युक्त्यनन्तरं <quote>‘स वा एष
एवं पश्यन्नेवं मन्वान एवं विजानन्नतिवादी भवती’</quote>ति तद्दर्शिनोऽतिवादित्ववर्णनस्या-
सामञ्जस्यप्रसङ्गात् । स्वोपास्यस्य वस्तुनोऽतिशयितगुणकत्ववादित्वं ह्यतिवादित्वम् । न
चोक्रा/?/न्त्यादिदोषरहितस्य कथञ्चित्तद्वत्तोत्प्रेक्षणं गुणातिशयप्रतिपादनं भवति । भवति तु
