<pb n="324"/>
इत्यारभ्य प्रस्तुतस्य पुरुषस्य <quote>‘पादोऽस्य विश्वा भूतानि’</quote> इति निजैकांशज-
गद्विशिष्टत्वमुच्यते । <quote>‘सहस्रशीर्षं देवम्’</quote> इति स एवात्र नारायण इति
बोध्यते । स चायं <quote>‘नारायणपरं ब्रह्म’</quote> इति ब्रह्मत्वेनोच्यते । ब्रह्मैव हि स-
र्वोपास्यम् । कथमस्य तथाभूतस्यान्यं प्रत्युपासकत्वमित्यत आह---
<sutra>।। सू ।। शब्दविशेषात् ।। ५ ।।</sutra>
<quote>‘नारायणपरं ब्रह्म’</quote> इति शब्दविशेष एव नारायणात् परमिति ब्रह्म प्र-
तिपादयति । अतो नारायणादन्यदेव परं ब्रह्मोपास्यम् । परब्रह्मणः सहस्रशीर्ष-
<!-- APPAYYA !-->
पुरुषः परं ब्रह्मेति युक्तम् । ततोऽन्यत्र जगदुपादानत्वासम्भवात् । <quote>‘उतामृतत्वस्येशानः’</quote>
<quote>‘नान्यः पन्था’</quote>इत्यादिलिङ्गैः पुरुषसूक्तस्य च परब्रह्मविषयत्वावगमात् । आहत्य चात्र परं
ब्रह्मेति प्रतिपाद्यते । ब्रह्म च सर्वोपास्यं प्रसिद्धम् । अतस्तस्यान्योपासकत्वेनान्वयकथनमयु-
क्तमिति शङ्कानिराकरणार्थमुत्तरसूत्रमित्यर्थः <pratika>।। सू ।। शब्दविशेषात् ।। ५ ।।</pratika> <pratika>नारायण-
परमिति ।</pratika> समस्तपदरूपादत्रत्यशब्दविशेषादेव नारायणाद्भिन्नं ब्रह्म प्रतीयते । अतो नारा-
यण एव ब्रह्मेति शङ्कात्र नावकाशमासादयतीति भावः । कथं तर्हि तस्य जगदुपादानत्वो-
क्तिरित्याशङ्क्य सहस्रशीर्षत्वादिविशिष्टनारायणाख्यपुरुषावस्थस्य परमेश्वरस्य जगदुपादान-
तायाः प्रकृत्यधिकरणे व्यवस्थापयिष्यमाणत्वात्तत्रापि तदुक्तिरुपपद्यत इत्याह—<pratika>परब्रह्मण
इति ।</pratika> <quote>‘नारायणपरं ब्रह्मे’</quote>ति मन्त्रेणापि प्रकृत्यधिकरणे व्युत्पादयिष्यमाणः स एवार्थः प्र-
तिपाद्यते । तत्र हि <quote>‘विश्वमेवेदं पुरुषस्तद्विश्वमुपजीवती’</quote>ति विश्वस्य पुरुषपारतन्त्र्यरूपं त-
दुपजीवकत्वं पुरुषस्य च विश्वात्मकत्वमुक्तम् । <quote>‘पतिं विश्वस्ये’</quote>त्यनन्तरमन्त्रे च तदेव वि-
श्वात्मत्वमनूदितम् । तर्हि ब्रह्मणः किं न विश्वात्मत्वमित्याकाङ्क्षायां तस्यैव विश्वात्मत्वं वि-
श्वोपादानत्वरूपं पुरुषावस्थाद्वारकमित्यनेन मन्त्रेण प्रतिपाद्यते । तत्र <quote>‘नारायणपरं ब्रह्मे’</quote>त्य-
नेनैतदुच्यते । शिवाख्यं परं ब्रह्म नारायणपरं नारायणप्रधानम् । नारायणपरतन्त्रमिति या-
वत् । निरतिशयस्वातन्त्र्यशालिनः कथं वा पारतन्त्र्यमित्याकाङ्क्षायामुच्यते <quote>‘तत्वं नारायणः
परः’</quote> परो नारायणश्चिच्छक्त्यवस्थारूप आदिनारायणः शक्त्यादिपृथिव्यन्तसकलतत्वा-
त्मकः । तदुपादानत्वात् । अतः परब्रह्मणो जगदात्मना भवनं पुरुषावस्थाद्वारकमिति तस्य
तत्पारतन्त्र्यमुक्तमिति भावः । एवं जडोपादानतायां परब्रह्मणः पुरुषावस्थापत्त्यपेक्षत्वमु-
क्तम् । चेतनोपादानतायां तदुच्यते । <quote>‘नारायणपरो ज्योतिः’</quote> प्रकाशात्मकं चेतनोपादानता-
वस्थं ब्रह्मापि नारायणपरः । पूर्ववद्व्याख्येयम् । लिङ्गव्यत्ययश्छान्दसः । तत्र हेतुरुच्यते—
<quote>‘आत्मा नारायणः परः’</quote> । परो नारायणः आत्मा सर्वोऽपि चेतनवर्गः । तदुपादानत्वादिति ।
इत्थमेव यजुर्वेदारण्यकभाष्ये भट्टभास्करेणापि व्याख्यातोऽयं मन्त्रः । यत्तु भाष्ये <quote>‘नाराय-
णपर’</quote>मित्यस्य <quote>‘नारायणात्पर’</quote>मिति विवरणं तदर्थसिद्धस्य नारायणभिन्नत्वस्य प्रकटनार्थम् ।
तथैवार्थपरिग्रहे तु नारायणपरमित्यनेनैवार्थसिद्धस्यानुवादो <quote>‘नारायणः पर’</quote> इति । ब्रह्मणो
नारायणभिन्नत्वे हि नारायणोऽपि तद्भिन्नो भवति । उत्तरनारायणे <quote>‘नारायणपरो ज्योति-
रात्मे’</quote>त्येकं वाक्यम् । त<quote>‘न्नारायणः पर’</quote> इति तत्सिद्धार्थानुवादः । अस्मिन्पक्षे न विश्वात्म-
त्वोपपादकोऽयं मन्त्रः किं तूपास्योपासकभावाक्षिप्तप्रधानोपसर्जनभावोपपादक इति वि-
