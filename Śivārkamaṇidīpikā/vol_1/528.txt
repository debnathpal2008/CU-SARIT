<pb n="528"/>
इति पञ्चविंशतिसंख्योपसंग्रहादपि न तान्त्रिकाणि तत्त्वानि।<quote>‘यस्मिन्’</quote>इति यच्छब्द-
निर्दिष्टपरमेश्वराधारत्वममीषां प्रतीयते । तेभ्य एषां पृथग्भावात्, आकाशस्य
पृथङ्‍‌निर्देशेन तत्त्वातिरेकाच्च।तत्त्वातिरेकस्तत्त्वानामधिकसंख्यत्वम् । अतोऽत्र न
पञ्चविंशतितत्त्वप्रसङ्गः ।। किंच, पञ्चिविंशतिसंख्योपसंग्रहोऽपि न युक्तः । <quote>‘दि-
क्संख्ये संज्ञायाम्’</quote> इति संज्ञाविषयो ह्ययं समासः । तस्मात् पञ्चजना नाम
केचिच्च ते हि पञ्च पञ्चजना इत्युच्यन्ते । सप्त सप्तर्षय इतिवत् । अतो न सां-
ख्यतत्त्वप्रसक्तिः ।। किं पुनरेत इत्यत आह---
<sutra>।। सू ।। प्राणादयो वाक्यशेषात् ।। १२ ।।</sutra>
<!-- APPAYYA !-->
ङ्ख्याप्रतीतिर्नास्त्येव । अभ्युपेत्योच्यते । पञ्चविंशतिसङ्ख्यया सङ्ख्येयानामुपङ्ग्रहादपि तदुप-
सङ्गृहीतानि तान्त्रिकाणि तत्त्वानीति न सिध्यतीत्यर्थः । तत्र हेतुं नानाभावं विवृणोति&mdash;
<pratika>यस्मिन्निति</pratika> । नानाभावः पृथत्क्‍वम् ।<quote>‘विना नाना हिरुक्पृथ’</quote> गिति हि नैखण्टुकाः । पृथक्त्वं
चेहात्मप्रतिष्ठितत्वरूपं तान्त्रिकतत्त्वेभ्यो वैलक्षण्यम् । अतिरेकं स्वतन्त्रहेत्वन्तरतया च-
शब्देनावगमितं व्याचष्टे&mdash;<pratika>आकाशस्येति</pratika> । आकाशग्रहणमधिकरणस्यात्मनोऽप्युपलक्षणम् ।
न च गत्यन्तराभावात् साङ्ख्यतत्त्वेष्वेवात्मनि प्रतिष्ठितत्ववचनमाकाशस्य पृथग्ग्रहणं च पूर्व-
पक्षिदर्शितया रीत्यैष्वगत्योपपादनीयमिति वाच्यम् । सप्तविंशतिषड्विंशतितत्ववादिनां मते
तदन्तर्गतानि प्रकृत्यन्ताति पञ्चविंशतिस्तत्त्वानि परमाकाशरूपा चिच्छक्तिश्चास्तीति तेषां
परमेश्वराश्रितानामक्लेशेन ग्रहणसम्भवात् कठवल्लीषु, <quote>‘इन्द्रियेभ्यः परा ह्यर्था’</quote> इत्यादिना
पुरुषावरत्वेन वर्णितानां ग्रहणसम्भवाच्च । ज्ञानेन्द्रियकर्मेन्द्रियभूततन्मात्रामनोबुद्धिभोक्तृ-
स्थूलसूक्ष्मशरीरद्वयपरत्वोपपत्तेः । एवमन्तरङ्गशाखान्तरदृष्टसङ्ख्येयोपसङ्ग्रह एव युक्तः ।
न तु वहिरङ्गाप्रामाणिकसाङ्ख्यकल्पिततत्वोपसङ्ग्रह इति भावः । एवं पञ्चविंशतिसङ्ख्याप्रती-
तिसत्त्वेऽपि तत्सङ्ख्येयतया साङ्ख्यतत्त्वग्रहणं न सम्भवतीति समर्थितम् । इदानीं वस्तुतस्त-
त्प्रतीतिरपि नास्तिति सौत्रेणापिशब्देन ध्वनितं युक्त्यन्तरं विवृणोति&mdash;<pratika>किं चेति</pratika> ।
अवश्याभ्युपगन्तव्यतत्त्वपञ्चजनशब्दे समासे <quote>‘दिक्सङ्ख्ये संज्ञाया’</quote> मिति सूत्रविहितः
संज्ञासमास एवेति तावदभ्युपगन्तव्यः । समाहारसमासे स्त्रीप्रत्ययाभावस्यासंज्ञायां संज्ञा-
समासस्य च छान्दसत्वेन समर्थितस्य श्लिष्टत्वात् । न च संज्ञासमासेऽपि व्यस्तसमस्तपञ्च-
सङ्ख्याभ्यां पञ्चविंशतिसङ्ख्यालाभशङ्कावकाशः । संज्ञासमासे हि समस्तपञ्चशब्दोक्ता सङ्ख्या
शाखावदुपलक्षणभूतसंज्ञिप्रतिपत्त्यर्था न तु संज्ञिकज्ञाप्यविशेषणभूता । अतो यथा सप्तर्षय
इति संज्ञासमासे समस्तपदोक्ता सप्तसङ्ख्या न तात्पर्यविषयतया प्रतीयत इति तस्या
एव तात्पर्यविषयत्वप्रत्यायनार्थं पृथक्कृत्य पदप्रयोगः पुराणे एवमिहापीति पृथक्पदोक्ता
एकैवात्र पञ्चसङ्ख्या । अतोऽपि न साङ्ख्यतत्वग्रहणप्रसक्तिरत्रेति ।। ननु पञ्चजनसंज्ञिकाः
केचिदिह ग्राह्याः तर्हि के त इति निर्विचितित्सं<quote>‘सन्दिग्धे तु वाक्यशेषा’</quote> दिति न्यायात् प्राण-
दय इति चेन्न । तेष्वनुगतैकसंज्ञाविषयत्वायोगादित्याशङ्कोत्तरत्वेनोत्तरसूत्रमवतारयति&mdash;
<pratika>के पुनरिति ।। सू ।। प्राणादयो वाक्यशेषात् ।। १२ ।।</pratika> पञ्चजनसंज्ञा तावत् पञ्चस-
ङ्ख्यान् संज्ञिनोऽपेक्षमाणा वाक्यशेषगतान् पञ्चसङ्ख्यान् प्राणादीन् संज्ञित्वेन गृह्णातीति
