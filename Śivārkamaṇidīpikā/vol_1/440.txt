<pb n="440"/>
वच्छेदके देह इत्युत्तरमिति । ननु दहराकाशतदन्तर्वर्तिनोर्मध्ये कः शिवः का च शिवा उ-
भ यथाप्युपपद्यते । दहराकाशः परमाकाशरूपा चिच्छक्तिस्तदन्तर्वर्ती शिव इति तावदुपपद्यते ।
<quote>‘यो वेद निहितं गुहायां परमे व्योमन्’</quote> <quote>‘कारणं तु ध्येयस्सर्वैश्वर्यसम्पन्नस्सर्वेश्वरश्शम्भुरा-
काशमध्य’</quote> इत्यादिश्रुतिषु हृदि शिवध्याने तदन्तर्गतशिवस्थानत्वेन मन्त्रशास्त्रेषु शिवासनत्वे-
न च तस्याः प्रसिद्ध त्वात् । दहराकाशः शिवस्तदन्तर्वर्ति वस्तु परमानन्दरूपा शक्तिरित्य-
प्युपपद्यते । <quote>‘स एको ब्रह्मण आनन्दः’</quote> <quote>‘आनन्दं ब्रह्मणो विद्वानि’</quote> त्यादिश्रुतिषु तद्धर्मत्वेन तस्याः
प्रसिद्धत्वात् । अत्रान्यतरपक्षनिर्णयेनोपासनाप्रकारस्त्वानन्दमयब्रह्मोपासनाप्रकार इव सम्प्र-
दाय विदुपदेशादवगन्तव्यः । ननुदहराकाशतदन्तर्वर्तिनोःशक्तिशिवरूपत्वे शिवशक्तिरूपत्वेवा
तयोरुभयोरप्युपासनं विधातव्यं कथं तदन्तर्वर्तिन एवोपासनं विधीयते । न च वाच्यं <quote>‘तस्मिन्यद-
न्तस्तदन्वेष्टव्य’</quote>मित्युपासनाविधिवाक्ये पुण्डरीकान्तर्वर्ती दहराकाशस्तदन्तर्वर्ति यत्पदोक्तं चे-
त्युभयं तत्पदपरामृष्टमन्वेष्टव्यमिति विधीयते । तत्पदस्य दहराकाशतदन्तर्वर्त्त्युभयपरत्वेऽपि
<quote>‘नपुंसकमनपुंसकैनकैवच्चास्यान्यतरस्या’</quote> <ref>(पा॰ १. २-६९-सू)</ref> मिति नपुंसकैकशेषस्यैकवच-
नस्य चोपपत्तेरिति । त्यदादिष्वेकशेषस्य ‘त्यदादीनि सर्वैर्नित्यमिति<ref>(पा॰. १. २- ७२.)</ref>परसूत्रे-
णैव कर्तव्यत्वात् तत्र चैकवद्भावानुवृत्त्यभावात् ।<quote>‘एकवच्चास्यान्यतरस्या’</quote>मित्यत्रास्येत्यस्य नपुं-
सकसूत्रकृतैकशेषस्यैवायमेकवद्भाव इत्येतदर्थत्वात्।न च वाच्यं त्यदादिषु नपुंसकानपुंसकयोर्न-
पुंसकशेषसिद्ध्यर्थं नपुंसकसूत्रस्यापिभाव्यमिति । त्यदादिषु स च सा च ताविति स्त्रीपुंसयोः पुमे-
कशेषसिद्ध्यर्थं स च तच्च ते साच तच्च ते हति नपुंसकानपुसकयोर्नपुंसकशेषसिद्ध्यर्थं च<quote>‘त्यदादितः
शेषे पुन्नपुंसकतो लिङ्गवचनानी’</quote>ति वार्तिककृता यत्नान्तरस्य कृतत्वात् । तथैकवद्भावसिद्ध्यर्थं-
भाष्यवार्तिकादिषु यत्नान्तरदर्शनात् । कथं तर्हि तन्त्ररत्ने<quote>‘दधि मधु घृतं धाना उदकंतण्डुला-
स्तत्संसृष्टं प्राजापत्य’</quote>मिति चित्रेष्टिविधिवाक्ये दध्यादिप्रत्येकद्रव्यको यागगणः न तु संसृष्टैकद्र-
व्यको याग इति सिद्धान्तसिद्धये तत्पदं संसृष्टशब्दोक्तैकद्रव्यपरं न भवति किंतु दध्याद्यने-
कद्रब्यपरमित्युक्त्वा दध्यादिषु तदिति पदं नपुंसकैकशेषैकवद्भावाभ्यां निर्व्यूढम् ।अथ वा <quote>‘न-
पुंसकमनपुंसकेनैकवच्चास्यान्यतरस्या’</quote>मिति <ref>(पा॰. १.१. ६९.)</ref> स्मरणान्नपुंसकानपुंसकानेका-
भिप्रायमपि युक्तमेव तदिति नपुंसकैकवचनम् । एवं प्राजापत्यमपि द्रष्टव्यमिति अभ्युच्चयत्वे-
न तथोक्तम् । सर्वनाम्नां प्रक्रान्तपरत्व एव स्वारस्येन प्रक्रम्यमाणपरामर्शित्वस्यानन्यगतिकत्वात्
द्रव्यविशेषस्यैवाकाङ्क्षापूरकत्वेन संसृष्टमात्रस्य प्रजापतिसम्बन्धानर्हत्वाच्च । न्यायतस्तत्पदस्य
दध्याद्यनेकपरत्वावश्यंभावे सति तदित्येकवचनोपात्तमेकत्वं <quote>‘गुणे त्वन्याय्यकल्पने’</quote>ति न्या-
येन पाशबहुत्ववदविवक्षितमिति मुख्यहेतूक्त्यनन्तरमथ वेत्यारम्भादिति चेत् । उच्यते । अ-
न्वेष्टव्यमित्यत्र <quote>‘नपुंसकमनपुसकेने’</quote>त्येकशेषे सति तत्रैकस्मिन्नर्थ इवैकवचनरूपं कार्यं भवत्त-
द्विशेषणे नपुंकसूत्र कृतैकशेषशब्दोक्तार्थवर्तिनि तदिति सर्वनाम्न्यपि भवति । यथा <quote>“अस्मदो द्व-
योश्चे’</quote>ति सूत्रेणास्मदर्थस्यैकत्वे द्वित्वे च बहुष्वर्थेष्विव बहुवचनं भवत् अस्मदर्थर्तिनि क्रिया-
पदेऽपि भवति’वयं ब्रूम’ इति । <quote>‘शुक्लश्च शुक्ला च शुक्लं च वर्तत’</quote> इति क्रियापदेऽप्ये-
कवचनं दृश्यत एव । तद्वत्सर्वनाम्न्यपि भवितुमर्हति । अत एव महाभाष्ये <quote>‘शुक्लश्च कम्बलः
शुक्ला च बृहतिका शुक्लं च वस्त्रं तदिदं शुक्लं तानीमानि शुक्लानी’</quote>ति द्विविधे नपुंसकसूत्रो-
दाहरणे कृतैकवद्भावमेव तदिति पदं प्रथमोदाहरणविशेषणं कृतम् । एवं चित्रेष्टिवाक्येऽपि प्रा-
