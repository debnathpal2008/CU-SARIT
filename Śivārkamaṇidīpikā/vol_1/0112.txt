<pb n="112"/>
स्थमायाकृतस्य च तिरोधानस्य तिरोधायकविशेषकृतविशेषणनवनवत्वावश्यंभावो दर्शितः ।
केचित्तु मलीमसेषु विषयेषु हेयत्वावरणं तिरोभाव इत्याहुः । तदपि वस्त्राच्छादितघटस्येव न
विषयवर्गस्य तदाच्छादनकृतमावरणमिति युज्यते । द्रष्ट्रावारकमलमायाकर्मव्यतिरेकेण दृश्या-
वारककल्पनायां प्रमाणाभावात् । किं तु विषयगतहेयत्वप्रतीत्यभावनिर्वाहकं द्रष्ट्राच्छादन-
मेव तथा व्यवहृतमिति नार्थतो भेदः । अन्ये तु जीववर्गस्य स्वस्वानुगुणभोगादप्रच्युति-
स्तिरोभावस्ततोऽप्रच्यावनं <quote>‘स्वसंस्कारोचिताद्भोगादप्रच्यावः शरीरिणाम् । प्रोक्तं संरक्षणं
नाम न्यायेन परिपालन’</quote>मित्यादिग्रन्थेषु संरक्षणादिशब्देन प्रसिद्धं तिरोभावनमित्याहुः ।
एतस्मिन्पक्षे तिरोभावस्यानित्यत्वं सूपपादमेव । तिरोभावशब्दस्य तस्मिन्नर्थे वृत्तिः परं दुरु-
पपादा <quote>‘अन्तर्धाने तिर्यगर्थे तिर इत्यव्ययं भवे’</quote> दिति नैघण्टुकप्रसिद्धार्थमध्ये कस्यचिदर्थ-
स्याग्रहणात् । अपरे तु प्रलये चेतनाचेतनप्रपञ्चस्य सूक्ष्मावस्थापत्तिस्तिरोभाव इत्याहुः ।
तस्मिन्पक्षे तिरोभावस्यानित्यत्वं तिरोभावशब्दस्य प्रसिद्धार्थपरत्वं च सूपपादमेव । सूत्रकारस्य
तत्राभिप्रायस्तु दुरुपपादः । सूत्रकारो यान्प्रपञ्चधर्मान्परमेश्वराधीनानग्रे व्यवहरति ते जन्मा-
दीत्यादिशब्देन विवक्षिता इत्युपपादनीयम् । अत एव भाष्यान्तरगृहीतजन्मस्थितिभङ्गव्य-
तिरेकेण तिरोभावानुग्रहावप्यत्र भाष्ये गृहीतौ । <quote>‘पराभिध्यानात्तु तिरोहितं ततो ह्यस्य बन्ध-
विपर्यया’</quote>विति <ref>(ब्र॰३-२-४)</ref> सूत्रे तिरोभावस्य तन्मूलबन्धसहितस्य बन्धविपर्ययरूपमोक्षस्य
च परमेश्वरसङ्कल्पाधीनत्वेन व्यवहारदर्शनात् । न च तत्र तिरोभाबः प्रलयकालभवसूक्ष्मा-
वस्थापत्तिरूपः । किं त्वाजानसिद्धसत्यसङ्कल्पत्वाद्यावरणरूप एव । अयं दोषः पूर्वयोरपि
पक्षयोस्तुल्यः । तस्मात्सूत्रकारविवक्षितस्य तिरोभावस्वानित्यत्वेन परमेश्वराधीनत्वं प्रागुक्त-
प्रकारेणैवोपपादनीयम् । ननु, स्थितिः कथं परमेश्वरकार्येषु परिगण्यते । सृष्टं यावन्न संहरति
तावत्तस्य स्थितेः स्वत एव सिद्धेः । यदि हि संहर्तान्यः प्रसक्तः स्यात्तदा संहारे प्रवृत्तस्य
तस्य निवारणं कार्यमिति राज्यस्थितौ राज्ञ इव प्रपञ्चस्थितावीश्वरस्यापेक्षा स्यात् । परमे-
श्वरः स्वयं यावन्न सञ्जिहीर्षति तावत्तस्य नान्यो नाशकः प्रसज्यते । सत्यम् । घटादिस्थितौ
कुलालादिकर्त्रपेक्षाभावेऽपि मृदाद्युपादानापेक्षास्त्येव । परमेश्वरः प्रपञ्चस्योपादानमपीति
प्रपञ्चस्थितौ तदपेक्षा केन वा वार्यते । तत्सङ्कल्पापेक्षामप्युपपादयामः । समानकालजन्मनोर-
ल्पाधिककालावस्थायित्वलक्षणमस्ति स्थितिवैषम्यम्। तदिदं स्थितिहेत्वदृष्टवैषम्यकृतं वाच्यम् ।
तत्र चेतनयोः स्थितिवैषम्यं स्वस्वादृष्टवैषम्यकृतम् । अचेतनयोस्तु तद्भोक्त्रदृष्टवैषम्यकृतमिति
विशेषः । तददृष्टद्वयं तज्जन्यकार्यगताल्पाधिककालावस्थानाभिसन्धिमत्परमेश्वरप्रेरणाधीनक-
र्मानुष्ठानप्रभवमिति सिद्धैव तयोरल्पाधिककालावस्थितेः परमेश्वरसङ्कल्पापेक्षा । किं च जन्म-
वतः प्रपञ्चस्य यावन्नाशं स्थितिरुह्यमानजलकुम्भस्य स्थितिर्देवदत्तस्येव परमेश्वरस्य धारण-
व्यापारमपेक्षते । स च व्यापारो जन्मवदिदं यावन्नाशमित्थं तिष्ठत्वित्याज्ञारूपस्तस्य सङ्कल्प
एव । <quote>‘एतस्यैवाक्षरस्य प्रशासने गार्गि सूर्याचन्द्रमसौ विधृतौ तिष्ठतः द्यावापृथिव्यौ विधृते
तिष्ठत’</quote> इत्यादिश्रुतेः । <quote>‘अक्षरमम्बरान्तधृतेः’</quote><ref>(ब्र॰१-३-१०)</ref> <quote>‘सा च प्रशासना’</quote>दिति <ref>(ब्र॰१-३
-११)</ref> सूत्रयोस्तथैव प्रतिपादयिष्यमाणत्वाच्च । केचित्तु प्रपञ्चान्तर्गतचेतनाचेतनपदार्थानां पर-
मेश्वरनियुक्तस्वस्वकायर्करणने मर्यादायामवस्थितिः स्थितिरित्याहुः । साप्यत्र स्थितिशब्देन
