<pb n="249"/>
परमेश्वरः इति पूर्वपक्षन्यायः ।। सिद्धान्तस्तु---परमेश्वर एव । कुतः ? तद्धर्मा-
णामुपदेशात् । <quote>‘स एष सर्वेषां लोकानामीष्टे सर्वेषां कामानाम्’</quote> ‘तस्योदिति-
<!-- APPAYYA !-->
संज्ञावत्त्वं चेति श्रूयते । तत्सोमेन्द्रादिदेवताविषयस्तोत्रीयऋक्सामगेयत्वं सर्वात्मनि ब्रह्मण्युपपद्य-
ते न त्वन्यत्रेति चेन्न । तस्य ब्रह्मण्यप्यनवच्छिन्नपराहम्भाववत्त्वेनोपपाद१नं कार्यं न तु सोमेन्द्रा-
दिदेवतारूपजीवाभेदेन । तद्वत्त्वं तु ब्रह्मज्ञानविगलितपरिच्छिन्नदेहाभिमाने पराहम्भाववति
हिरण्यगर्भादावप्युपपद्यते । वास्तवसार्वात्म्याभावादनुपपत्तावप्याभिमानिकपराहम्भावविषय-
तामात्रेण कथञ्चिदुपपादनीयम् । उपक्रमोपसंहारगतसाधारणत्वविग्रहवत्त्वपरिच्छिन्नैश्वर्यलि-
ङ्गानुरोधात् पूर्वाधिकरणविषयवाक्य इव अत्र मध्यगतबहुप्रमाणविरोधाभावात् । तस्मादयमा-
दित्यमण्डलान्तर्वर्तित्वेन श्रुतिस्मृतिप्रसिद्धो हिरण्यगर्भः स्यात् । <quote>‘अर्यम्णे चरुं निर्वपेत्स्वर्ग-
काम’</quote>इतीष्टिविधा<quote>‘वसौ वा आदित्योऽर्यमा’</quote> इत्यादित्यरूपत्वेन व्याख्यातस्यार्यम्णः तदिष्ट्य-
नुवाक्याया<quote>‘मर्यमायाति वृषभस्तुविष्मान्दाता वसूनां पुरुहूतो अर्हन् । सहस्राक्षो गोत्रभिद्वज्र-
बाहुरस्मासु देवो द्रविणं दधात्वि’</quote>तीन्द्ररूपतया प्रतिपादनादिन्द्रो वा स्यान्मडलाभिमानित्वेन
प्रसिद्धत्वात् ताभ्यामन्य आदित्यो वा स्यात् सर्वथा परब्रह्मव्यतिरिक्तो यः कश्चिद्देवताविशेष-
एवायमिति । अन्तरिति सौत्रपदेन मण्डलान्तर्वर्तिपुरुषः पक्षो निर्दिष्ट इति तत्रानुषङ्गलब्धं सा-
ध्यं दर्शयति---<pratika>परमेश्वर इति</pratika> । <quote>‘तद्धर्मोपदेशा’</quote>दित्यत्र बहुवचनान्तसमासेन धर्मबाहुल्यं वि-
वक्षितमित्याह—<pratika>तद्धर्माणामिति । स एष इति </pratika>। ननु छान्दोग्यश्रुतिरिहोदाहृता । तत्र
<quote>‘स एष सर्वेषां लोकानामीष्टे सर्वेषां कामाना’</quote>मिति सर्वलोककामैश्वर्यं न श्रूयते किंतु <quote>‘ये चै-
तस्मात्पराञ्चो लोकास्तेषां चेष्टे देवकामानां चे’</quote> ति कतिपयलोककामैश्वर्यं श्रूयते । तत्तु परि-
च्छिन्नैश्वर्याधिकारिकदेवताविशेषलिङ्गं परमेश्वरसाध्यं विरुद्धमेव । अत एवेदं लिङ्गं पूर्वपक्षसा-
धकत्वेनोदाहृतं शाङ्करभाष्ये । सत्यम् । अक्ष्यादित्यपुरुषयोरैक्यं सिद्धं कृत्वा ततस्सिद्धस्य
सर्वलोककामेश्वरत्वस्यानुवादरूपमिदं भाष्यं न तु श्रुतिवाक्योदाहरणरूपम् । ऐक्ये हि तयो-
र्विभज्योक्तमादित्यमण्डलोपरितनलोककामेश्वरमधस्तनलोककामेश्वरत्वं चैकधर्मिकं भवत्सर्व-
लोककामेश्वरत्वरूपं पर्यवस्यति । विभज्यैश्वर्यकथनं परमुपासनार्थमिति सिध्द्यति । नन्वक्ष्या-
दित्यपुरुषयोरैक्यसिद्धिरेव कुतः । उच्यते । यद्ययं हिरण्मयः पुरुषो मंडलाधिष्ठाता हिरण्यग-
र्भरूपः यदि वा परमेश्वरः उभयथाप्यादित्यमंडलस्थ एवायमक्षिस्थोऽपि <quote>‘तद्यत्तत्सत्यमसौ
स आदित्यो य एतस्मिन्मण्डले पुरुषो यश्चायं दक्षिणेऽक्षन्पुरुष आदित्यश्चक्षुर्भूत्वाक्षिणी प्रा-
विश’</quote> दित्यादिश्रुतिषु हिरण्यगर्भादिरूपस्य मण्डलाधिष्ठातुः <quote>‘य आदित्ये तिष्ठन्नादित्यादन्तरो
यश्चक्षुषि तिष्ठंश्चक्षुषोऽन्तर’</quote> इत्यादिश्रुतिषु परमेश्वरस्य चाक्ष्यादित्ययोरैक्यावसायात् । इह च
नामरूपैक्येनाधिदैवतमन्तरादित्येऽध्यात्ममन्तरक्षिणि च मंडलाभिमानिपुरुषस्य परमेश्वरस्य
चोभयत्राप्येकस्यैवोपासनाविधानप्रतीतेश्च । न चादित्यपुरुषस्य नामरूपाद्युपदेशानंतरं<quote>‘य एषोऽ-
न्तरक्षिणि पुरुषो दृश्यत’</quote>इत्युपक्रम्य<quote>‘तस्यैतस्य तदेव रूपं यदमुष्य रूपं यावमुष्य गेष्णो तौ गेष्णौ
यन्नाम तन्नामे’</quote>त्यादित्यपुरुषनामादीनामक्षिपुरुषेऽतिदेशात्तयोर्भेदः प्रतीयते अभेदेऽतिदेशानपे-
क्षणादिति शङ्कनीयम् । नाम्नः स्थानविशेषविशिष्टवाचित्वशङ्कया रूपस्यैच्छिकस्य प्रतिस्थानं
<note>(१) <quote>‘पपादनीयम्’</quote> इति च पाठः ।</note>
