<pb n="259"/>
ध्यवर्ती नारायणस्सरसिजासनसन्निविष्टः ।’</quote> इति । तस्यैव पुण्डरीकसदृशाक्षि-
द्वयसंबन्धो युक्तः, पुण्डरीकाक्ष इति प्रसिद्धेः । किमन्यथाप्रतिपादनप्रयासेन इति
चेत् न, परमेश्वरासाधारणलिङ्गानां हिरण्मयपुरुषे दृश्यमानानां तस्मिन् नाराय-
णेऽनुपपत्तेः । तथा हि---सूत्रविषयस्य संदिग्धस्यास्य वाक्यस्यासन्दिग्धैर्वाक्या-
न्तरैर्निर्णयो युक्तः । महोपनिषदि श्रूयते, <quote>‘आदित्यो वा एष एतन्मण्डलं तपति’</quote>
इत्यादि । तत्र <quote>‘य एष एतस्मिन् मण्डलेऽर्चिर्दीप्यते’</quote> इति मण्डलप्रभामुक्त्वा <quote>‘य
एष एतस्मिन् मण्डलेऽर्चिषि पुरुषः’</quote> इति मण्डलाभिमानिनं सूर्यमभिधाय <quote>‘य
एषोऽन्तरादित्ये हिरण्यमः पुरुषः’</quote> इति हिरण्मयं पुरुषमादित्यान्तर्यामिणमुक्त्वा
पुनः <quote>‘आदित्यो वै तेज ओजो बलं यशः’</quote> इत्यादिनां तस्यादित्यरूपस्य विभूति-
मभिधाय <quote>‘एष पुरुष एव भूतानामधिपतिः’</quote> इति भूतपतित्वेन तं निर्दिश्य, पुनः
कीदृश इत्याकाङ्क्षायां <quote>‘सर्वो वै रुद्रः’</quote> इत्यारभ्य <quote>‘हिरण्यबाहवे हिरण्यपतयेऽम्बि-
<!-- APPAYYA !-->
प्रचेतसे नमस्तुभ्यं नमो मीढुष्टमाय च । नमो नमस्ते रुद्राय त्वामहं शरणं गतः । हिरण्य-
बाहवे तुभ्यं हिरण्यपतये नमः । अम्बिकापतये नित्यमुमायाः पतये नमः ।।’</quote> इति । <quote>‘सर्वो
वै रुद्र’</quote> इत्याद्यनुवाकत्रयस्य <quote>‘घृणिस्सूर्य’</quote>इत्याद्यनुवाकैकवाक्यतया अन्तरादित्यविद्यापेक्षित-
रूपसमर्पणपरत्वस्य स्फुटीकरणाच्चेति । अत्र भाष्ये तैत्तिरीयमहोपनिषद्वाक्योपन्यासोऽन्येषा-
मपि वेदत्रयसमाम्नातानां निर्णायकवाक्यानामुपलक्षणार्थः । तथा हि---ऋक्संहितायां तावत्
<quote>‘कद्भ‍ुद्राय प्रचेतसे’</quote> इति रुद्रसूक्ते परमेश्वरं प्रस्तुत्याम्नायते---<quote>‘यः शुक्र इव सूर्यो हिरण्यमिव
च रोचते । श्रेष्ठो देवानां वसु’</quote>रिति । शुक्र इव तन्नामप्रवृत्तिनिमित्तात्सर्वपापराहित्याच्छुभ्र-
इव हिरण्यमिव उज्ज्वलविग्रहत्वात् सुवर्णमिव च रोचते देवानां श्रेष्ठो वसुरुत्तमं धनं तद्वत्स-
र्वकामसाधनश्च सूर्यान्तर्वर्ती परमेश्वर इति वर्णनया छान्दोग्ये वर्णितानि नामगुणौ विग्रहो
देवकामेश्वरत्वं चेति विशेषणान्येव सङ्ग्रहेण दर्शितानि । तत्प्रत्यभिज्ञानाद्वसुरिति पुल्लिङ्गत्वं
छान्दसं योजनीयम् । तथा यजुस्संहिताया<quote>‘मसौ यस्ताम्रोऽरुण’</quote> इत्यादिमंत्रद्वयमादि-
त्यान्तर्वर्तिनं शिवं प्रतिपादयतीति स्पष्टमेव । सामगानां कृच्छ्राङ्गादित्योपस्थानमन्त्रेषु ‘नमो
रुद्राय पशुपतये महते देवाय त्र्यम्बकायैकचरायाधिपतये हरये शर्वायेशानायोग्राय वज्रिणे
घृणिने कपर्दिने नमः सूर्यायादित्याय नमः नमो नीलग्रीवाय शितिकण्ठाय नमः नमश्चन्द्र-
ललाटाय कृत्तिवाससे नम इति मन्त्राश्चान्तरादित्यवर्तिनं शिवमेवाविष्कुर्वन्ति । अत एव
रामायणेऽप्यादित्यस्य शिववपुष्ट्वमुक्तम् । <quote>‘ब्रह्मेशानाच्युतेशाय सूर्यायादित्यवर्चसे । भास्वते
सर्वभक्षाय रौद्राय वपुषे नम’</quote>इति । अस्यार्थस्यैव वेदत्रयप्रसिद्धत्वं कूर्मपुराणे दर्शितम् ।
<quote>‘एष रुद्रो महादेवः कपर्दी च घृणी हरिः । आदित्यो भगवान्सूर्यो नीलग्रीवस्त्रिलोचनः ।
अधीयते सहस्त्रांशुस्सामगाध्वर्युहोतृभि’रिति । शिवपुराणेऽपि तत्तद्वेदवाक्यस्थितविशे-
षणसङ्ग्रहेणायमर्थो दर्शितः । सर्वो रुद्रो नमस्तस्मै पुरुषस्सन्परो महान् । हिरण्यबाहुर्भगवान्
हिरण्यपतिरीश्वरः । अम्बिकापतिरीशानः पिनाकी वृषवाहनः ।’</quote> इत्यारभ्य हिरण्यकेशः प-
द्माक्षो ह्यरुणस्ताम्र एव च । यो वसर्पत्यसौ देवो नीलग्रीवो हिरण्मय’ इत्यन्तेन । तस्मान्नि-
र्णीतार्थवाक्यानुसारेण विवादाविषये छान्दोग्यवाक्येऽप्यन्तरादित्यवर्ती शिव एव प्रतिपाद्योऽ
