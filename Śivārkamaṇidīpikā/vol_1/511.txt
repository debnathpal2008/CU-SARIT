<pb n="511"/>
<quote>‘आत्मानं रथिनं विद्धि शरीरं रथमेव तु । बुद्धिं तु सारथिं विद्धि मनः प्रग्रह-
मेव च ।। इन्द्रियाणि हयानाहुर्विषयांस्तेषु गोचरान् ।।’</quote>
इत्यात्मशरीरादिषूपासनोपायेषु वशीकार्यत्वाय रथिरथादिरूपकविन्यस्तेषु
परिशिष्टस्य शरीराख्यरूपकविन्यस्तस्य अव्यक्तशब्देन गृहीतेः । <quote>‘इन्द्रियेभ्यः
परा ह्यर्थाः’</quote> इत्यारभ्य <quote>‘सा काष्ठा सा परा गतिः’</quote> इत्यन्तेन वशीकार्यत्वाय ह्युत्त-
<!-- APPAYYA !-->
दितत्वेन शरीरस्यैव रूपकविन्यस्तस्याव्यक्तशब्देन ग्राह्यत्वादिति । ननु <quote>‘रूपकविन्यस्तशरी-
रगृहीते’</quote>रिति वक्तव्यम् । विशेषणस्य पूर्वनिपातित्वात् । अथोच्येत विवक्षानिबन्धनत्वाद्वि-
शेषणविशेष्यभावस्यात्र रूपकविन्यस्तं विशेष्यं विवक्षितमिति । तथापि प्रसिद्धविपरीतविशे-
षणविशेष्यभावविवक्षायाः फलं वक्तव्यमित्याशङ्का भाष्ये रथिरथादिरूपकविन्यस्ते निर्धार-
णसप्तमीप्रयोगेण निवर्तिता । <quote>‘रूपकविन्यस्तशरीरगृहीते’</quote>रित्युक्ते शरीराणां मध्ये यद्रूपकवि-
न्यस्तं शरीरं तदेव ग्राह्यं न तु तव्द्यतिरिक्तं शरीरमित्युक्तं स्यात् । तत्र यदि मुक्त्युपयोगि
संसारोपयोगि च यद्यावच्छरीरं तत्सर्वं रथत्वेन रूपितं तदा रूपकविन्यस्तव्यतिरिक्तस्य
शरीरस्याभावाद्रूपकविन्यस्तेत्येतदव्यावर्तकमिति<quote>‘विशेषणं विशेष्येण बहुल’</quote><ref>(पा॰ २.१.५७ सू)</ref>
मिति समासः विफलः स्यात् । यदि रूपकविन्यस्तव्यतिरिक्तमपि शरीरमिष्यते तदापि
तद्विफलमेव । रूपकविन्यस्तव्यतिरिक्तस्य शरीरस्याव्यक्तपदग्राह्यत्वप्रसक्त्यभावात् । <quote>‘शरीर-
रूपकविन्यस्तगृहीते’</quote>रित्युक्ते तु भाष्यदर्शितेन प्रकारेण रूपकविन्यस्तानामात्मादीनां मध्ये
यच्छरीराख्यं रूपकविन्यस्तं तदेव ग्राह्यं न त्वात्मादिकमित्युक्तं स्यात् । तदा शरीरविशेषणं
न विफलम् । आत्मादिरूपकविन्यस्तान्तरस्य व्यावर्त्यस्य सत्त्वाद्वक्ष्यमाणरीत्या प्राग्रूपकवि-
न्यस्तानामेव <quote>‘इन्द्रियेभ्यः परा ह्यर्था’</quote>इति सन्दर्भः परापरभावविवेचनार्थ इत्यव्यक्तपदेन
रूपकविन्यस्तान्तरस्य ग्रहणप्रसक्तौ तस्य व्यावर्तनीयत्वाच्च । तथा च परिशेषप्रदर्शनफलं
<quote>‘शरीररूपकविन्यस्तगृहीते’</quote>रिति सूत्रग्रथनमिति भाष्ये निर्धारणसप्तमीप्रयोगेण दर्शितं भ-
वति । स्यादेतत् । रूपकविन्यस्तानामेवे<quote>‘न्द्रियेभ्य’</quote>इत्यादिसन्दर्भो वशीकार्यत्वपरापरभाववि-
वेचनार्थ इत्यस्यार्थस्य सिद्धौ परिशेषादव्यक्तपदेन शरीरं ग्राह्यं स्यात् । सैव कुत इत्याशङ्का-
यामाह&mdash;<pratika>इन्द्रियेभ्य इति</pratika> । अयमाशयः । नायं सन्दर्भः पुरुषस्य कृत्स्नजगदपेक्षया परत्वप्र-
तिपादनार्थः । तथा सति <quote>‘विश्वस्मादिन्द्र उत्तर’</quote> इतिवत् <quote>‘सर्वस्मात्परः पुरुष’</quote> इत्येतावत
एव वक्तव्यत्वेनेन्द्रियार्थादीनां परापरभाववर्णनवैयर्थ्यप्रसङ्गात् । किं तु तेषामेव परापर-
भावविवेचनार्थः । स च परापरभावस्तेषां रथिरथादिभावकल्पनाग्रन्थसिद्धायां वशीकर्तव्य-
तायां प्रधानाप्रधानत्वरूप एव वाच्यः । तथा सत्येव पूर्वग्रन्थेनैकवाक्यतालाभात् । पूर्व-
ग्रन्थे प्राप्यव्यतिरिक्ता वशीकार्या रूपिताः । इहापि परापरभावेन विवेचिताः । सङ्ख्या-
साम्येन तत्प्रत्यभिज्ञानाच्च साङ्ख्यतन्त्रसिद्धतत्त्वेष्वान्तर्गणिकभेदेन सङ्ख्यासाम्योपपादनस-
म्भवेऽपि श्रुतविभाजकोपाधिभिस्सङ्ख्यासाम्यासम्भवात् । किं च परापरभावविवेचनस्य
प्रकृतां वशीकार्यतां विना विषयान्तरं न पश्यामः । ननु, तत्तदुपासनफलभूयस्त्वाल्पीयस्त्वं
तद्विषयः स्यात् । <quote>‘दश मन्वन्तराणीह तिष्ठन्तीन्द्रियचिन्तकाः । भौतिकास्तु शतं पूर्णं स-
हस्रं त्वाभिमानिकाः । बौद्धा दशसहस्त्रं तु तिष्ठन्ति विगतज्वराः । पूर्णं शतसहस्त्रं तु तिष्ठ-
न्त्यव्यक्तचिन्तकाः । पुरुषं निर्गुणं प्राप्य कालसङ्ख्या न विद्यते ।।’</quote> इति हि वदन्ति । तत्र
