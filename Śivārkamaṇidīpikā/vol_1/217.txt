<pb n="217"/>
सर्वथा विकारप्रकरणपठितत्वात् विकारार्थ एव समुचितो मयट्छब्दस्येत्याशङ्क्याह—
तद्धेतुव्यपदेशाच्च ।। १५ ।।
<quote>‘एष ह्येवानन्दयाति’</quote> इति जीवान्प्रत्यानन्दहेतुतया आनन्दमयश्श्रूयते । स्वयं
<!-- APPAYYA !-->
त्यग्रहणस्य छन्दसि विकल्पार्थतोपपादनसम्भवादित्यभिप्रायेण शङ्कामुद्भाव्य तदुत्तरत्वेनो-
त्तरसूत्रमवतारयति---<pratika>सर्वथेति</pratika> । आनन्दमयशब्दः परविषयो जीवविषयोऽन्यविषयो वास्तु
सर्वेष्वपि पक्षेषु प्राचुर्यार्थत्वं न सम्भवतीत्यनन्यगत्या विकारार्थ एव ग्राह्य इत्यभिप्रायः स-
र्वथाशब्दः ।। सू॰ ।। तद्धेतुव्यपदेशाच्च ।। १५ ।। <pratika>एष ह्येवेति</pratika> । अयमाशयः । आनन्दमये
विकारप्राचुर्ययोः साधारणस्य मयटो वाक्यशेषप्रतिपन्नार्थो ग्राह्यः । <quote>‘एष ह्येवानन्दयाती’</quote>ति
वाक्यशेषे च <quote>‘सोऽकामयते’</quote> त्यानन्दमयं प्रकृत्याम्नाते आनन्दमय एव जीवानानन्दयतीति
श्रूयते । तस्य च यथा स्वयं धनपरिग्रहरहितोऽपि ऋषिरनुग्रहेणान्यान्धनवतः करोति तद्वदनु-
ग्रहमात्रेणानन्दवतः करोतीति नार्थः । किंतु स्वानन्दैकदेशैरानन्दवतः करोतीति ।
<quote>‘एतस्यैवानन्दस्यान्यानि भूतानि मात्रामुपजीवन्ती’</quote>ति श्रुत्यन्तरात्प्रागत्रापि <quote>‘रसो वै सः ।
रसँ्/?/ह्येवायं लब्ध्वानन्दी भवती’</quote>ति श्रवणाच्च । ननु, विषयविशेषसम्पर्केण जायमानै-
रानन्दैरानन्दवत्त्वेनानुभूयमानानां जीवानां कथं नित्यसिद्धब्रह्मानन्दैकदेशैरानन्दवत्त्वो-
क्तिरुपपद्यते । उच्यते । विषयविशेषसंपर्कादिकारणवशात् तारतम्येन चाभिव्यक्तो
ब्रह्मानन्द एव जीवैरास्वाद्यते । स एव च मानुषानन्दप्रभृति उत्तरोत्तरशतगुणत्वे-
नाम्नायत इति भाष्यकार एव चतुर्थाध्याये <quote>‘भावे जाग्रद्व’</quote> दिति <ref>(ब्र॰. ४—४—१४)</ref>
सूत्रे वक्ष्यति । तथा च वाक्यशेषे सर्वजीवापेक्षया प्रचुरानन्दशालित्वमानन्दमयस्य प्रतिप-
न्नमिति स एव मयडर्थो युक्तः । एवं च सति तत्र प्राचुर्यस्य समानाधिकरणविजातीया-
ल्पतापेक्षत्वशङ्कापि निरवकाशा । व्यधिकरणसजातीयाल्पत्वापेक्षस्यैव प्राचुर्यस्य वाक्यशेषप्र-
तिपन्नत्वात् । न च व्युत्पत्तिविरोधः । मयट्प्रयोगे हि <quote>‘प्रचुरब्राह्मणो ग्राम’</quote> इत्यत्रेव प्राचुर्यं
स्वधर्मिणो विशेषणम् । <quote>‘तत्प्रकृतवचने मय’</quote>डिति व्याकरण <ref>(पा॰. ५—४—२१)</ref> सूत्रानु-
सारात् । तथा चानन्दमयशब्दस्य प्राचुर्येण प्रस्तुतः आनन्दोऽयमिति वा प्राचुर्येण प्रस्तुत
आनन्दोऽस्मिन्निति वार्थः । न तु <quote>‘ब्राह्मणप्रचुरो ग्राम’</quote> इतिवदानन्दप्रचुरोऽयमित्यर्थः ।
एवं सति विज्ञानमये मयटः प्राचुर्यार्थत्वं न निर्वहतीति शङ्कावशिष्यते । तत्रेदमुत्तरम् ।
प्राचुर्यस्य स्वधर्मिविशेषणत्वे व्यधिकरणसजातीयाल्पत्वं निरूपकमिति न नियमः । किं
तु तात्पर्यानुसारेण क्वचित्तन्निरूपकं क्वचित्समानाधिकरणविजातीयाल्पत्वमिति नियमः ।
अ१तः एवैषां ग्रामाणां कतमस्मिन्ग्रामे ब्राह्मणाः प्रचुरा इति प्रश्न इवा स्मिन् ग्रामे के वर्णाः
प्रचुरा इति प्रश्नेऽप्यस्मिन्ग्रामे ब्राह्मणाः प्रचुरा इत्येवोत्तरं दृश्यते । न च समासादि-
रूपायां वृत्तौ तथा नियमः । समासेऽपि कतम एषां ग्रामाणां प्रचुरब्राह्मण इति प्रश्न इवायं
ग्रामः प्रचुरकिंवर्णः इति प्रश्नेऽप्ययं ग्रामः प्रचुरब्राह्मण इत्युत्तरदर्शनात् । एवं चो-
भयथा सम्भवे सति आनन्दमये वाक्यशेषाद्व्यधिकरणसजातीयाल्पत्वं निरूपकं विज्ञानमये
तस्य बाधितत्वात्समानाधिकरणविजातीयाल्पत्वं निरूपकमिति व्यवस्थोपपत्तेर्न सङ्कटं कि-
<note>(१) <quote>‘अत्रैवैषां’</quote> इति ङ. च. पाठः ।</note>
