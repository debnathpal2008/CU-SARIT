<pb n="222"/>
माणकं जीवस्वरूपं न भवतीत्यभेदोपचारं विना साध्यनिर्देशो लभ्यते । किं तु ब्रह्मानन्द इति
सिद्धान्तसाध्य१प्रदर्शनार्थं यत्नः कार्यः । अस्मिन्पक्षे त्वधिकरणस्यैवं संशयः । जगत्कारणमा-
नन्दमयो जीवः उत ब्रह्मानन्दरूपा चिच्छक्तिरिति । कुतोऽयं संशय इति चेदुच्यते । आन-
न्दमयस्तावज्जगज्जन्मादिकारणत्वेन प्रतिपन्नः । तं प्रकृत्य <quote>‘सोऽकामयते’</quote>त्याद्याम्नानात् । न च
तत्र <quote>‘स’</quote>इत्यनेन <quote>‘ब्रह्म पुच्छं प्रतिष्ठे’</quote>त्यादौ प्रकृतस्य ब्रह्मणः परामर्शः शङ्कनीयः । तस्य नपुं-
सकलिङ्गेनासाधारणशब्देन आनन्दमयावयवत्ववेदनावेदनविशेषणताभ्यामप्रधानत्वेन च नि-
र्दिष्टत्वात्पुल्लिङ्गेन स्वासाधारणशब्देन स्वप्रधानतया निर्दिष्टे आनन्दमये प्रकृते विद्यमाने
तत्परामर्शायोगात् । एवं च <quote>‘तस्माद्वा एतस्मा’</quote>दित्याद्युपक्रमगतकारणत्वप्रतिपादनमपि तद्वि-
षयं पर्यवस्यति । स चानन्दमयो न ब्रह्म ब्रह्मणः तदवयवत्वेन निरूपितत्वात् । न ह्यस्यायमव-
यव इति भेदव्यवहारावलम्बनं कञ्चिद्विशेषं विना तस्यैव तदवयवत्वेन निरूपणं सङ्गच्छते ।
एवं सति <quote>‘तस्माद्वा एतस्मा’</quote>दित्यत्र प्रकृतपरामर्शिना सर्वनाम्ना <quote>‘यो वेद निहितं गुहायां पर-
मे व्योमन्नि’</quote>ति मन्त्रे प्रकृतेषु परमव्योमतत्स्थब्रह्मतद्वेदितृषु ब्रह्मणः परामर्शायोगात् । द्वयो-
र्मध्ये यदि परमव्योमहृदयावच्छिन्नो भूताकाशः तदा तस्य <quote>‘सोऽकामयते’</quote> त्युक्तबहुभवनस-
ङ्कल्पवत्त्वस्य <quote>‘आत्मन आकाशस्सम्भूत’</quote>इत्युक्तात्म श्रुत्याकाशकारणत्वयोश्चासम्भवात्तस्य परा-
मर्शायोगे सति ब्रह्मविदेव तेन परामर्शनीय इति स एव जगज्जन्मादिकारणमानन्दमय इति
तत्र मयड्विकारार्थप्रायपाठानुसारेण विकारार्थ इति च प्राप्नोति । यदि परमव्योमब्रह्मानन्द-
रूपा चिच्छक्तिः तदा परमव्योम्नः चिच्छक्तिरूपत्वेन प्रसिद्धस्यानन्त्य२वद्ग‍ुहावच्च व्याख्यात-
व्यत्वेन <quote>‘तप्ते पयसि दध्यानयति सा वैश्वदेव्यामिक्षे’</quote>त्यत्र पयस इव सप्तमीनिर्दिष्टत्वेऽपि प्रा-
धान्यात्तस्य परामर्श इति सैव चिच्छक्तिरानन्दमयः तत्र मयट् प्राचुर्यार्थ इति च प्राप्नोति ।
एवं स्थिते पूर्वपक्षः—तस्मादित्यनेन ब्रह्मविदो जीवस्य परामर्श इति युक्तम् । तस्य प्रथमानि-
र्दिष्टतया प्राधान्यात् । न च परमब्योम्नोऽपि व्याख्यातव्यत्वेनार्थप्राधान्यमस्तीति वाच्यम् ।
व्योम्नो भूताकाशतया प्रसिद्धस्य व्याख्यातव्यत्वाभावात् । न च तत्परमत्वविशेषणेन प्रसि-
द्धाकाशादन्यदवसीयत इति वाच्यम् । प्रसिद्धस्यैव भूताकाशस्य हृदयावच्छिन्नावकाशरूपस्य
ब्रह्माभिव्यक्तिस्थानत्वेनोत्कृष्टतया परमत्वविशेषणोपपत्तेः । न च <quote>‘यदेष आकाश आनन्दो
न स्या’</quote>दित्यत्र प्रकृतानन्दप३रामर्शिना सर्वनाम्ना आनन्दशब्देन च आकाशशब्दस्य सामाना-
धिकरण्यात् मन्त्रोक्तं परमव्योमैव <quote>‘तस्माद्बा एतस्मा’</quote>दित्यत्र तदेतच्छब्दाभ्यां परामर्शपूर्व-
कमानन्दमय इति निर्दिष्टमवसीयत इति वाच्यम् । तत्राकाशशब्दस्य परमे व्योमन्नित्यस्येव
सप्तम्यन्तत्वोपपत्तेः । अस्ति हि हृदयाकाशे जीवस्याप्यवस्थानप्रसिद्धिः । अस्ति हि तस्य
<quote>‘को ह्येवान्यात्कः प्राण्या’</quote>दित्युक्तचेष्टाश्वसनहेतुत्वम् । यद्यानन्दमयो जीवः न ब्रह्मानन्दरूपं
परमव्योम किमर्थमिह तत्प्रतिपादनं न विज्ञानमयपर्यायवत् गुहारूपतया तस्य गुहान्तर्गत-
व्योमस्थितत्वाङ्गीकारात् । न च प्रसिद्धस्य तस्य स्वरूपतो व्याख्यातव्यतास्ति । आनन्दमय-
स्य ब्रह्मानन्दत्वे वा किमर्थ तस्य जगत्कारणत्वादिप्रतिपादनं शिरःपक्षपुच्छादिकल्पनं च ।
<note>(१) <quote>‘निर्देशार्थं’</quote>इति च. पाठः ।</note> <note>(२) <quote>‘नन्त्यवच्च व्याख्यातत्वेन’</quote>इति च. पाठः ।</note> <note>(३) <quote>‘परामर्शिनैतछब्देन च’</quote>
इति क. ख. पाठः ।</note>
