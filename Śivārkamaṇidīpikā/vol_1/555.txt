<pb n="555"/>
हाराच्च विज्ञानात्मेति पूर्वपक्षः । <pratika>सिद्धान्तस्तु</pratika>, परमात्मैव । कुतः । <pratika>वाक्यान्वयात्</pratika>=वाक्यस्यास्य पौर्वापर्येणावेक्ष्यमाणस्य
परमात्मानं प्रत्यन्वितावयवत्वदर्शनात् । तथा हि---अमृतत्वप्रार्थिन्यै मैत्रेय्यै याज्ञवल्क्येनोपदिश्यमानं कथमन्यविषयं स्यात् ।
नामरूपप्रपञ्चकारणत्वोपदेशः एकायनप्रक्रिया च परमात्मेत्येव बोधयतः ।। इति ।। सूत्रार्थश्च व्याख्यातः ।।</p>
<p>यदुक्तं प्रियसंसूचितोपक्रमाद्विज्ञानात्मोपदेश इति तत्राह---</p>
<p><pratika>सू ।। प्रतिज्ञासिद्धेर्लिङ्गमाश्मरथ्यः ।। २० ।।</pratika> एकविज्ञानेन सर्वविज्ञानप्रतिज्ञासिद्ध्यर्थं विज्ञानात्मपरमात्मनोरभेदम-
भिसंधाय प्रियसंसूचितविज्ञानात्मोपक्रमणमित्याश्मरथ्यो मन्यत इत्यर्थः ।।</p>
<p><pratika>सू ।। उत्क्रमिष्यत एवंभावादित्यौडुलोमिः ।। २१ ।।</pratika> ज्ञानध्यानादिसाधनानुष्ठानात्संप्रसन्नस्य विज्ञानात्मनः
देहादिसंघातादुत्क्रमिष्यतः परमात्मैक्योपपत्तेरभेदेनोपक्रमणमित्यौडुलोमिराचार्यो मन्यत इत्यर्थः ।।</p>
<p><pratika>सू ।। अवस्थितेरिति काशकृत्स्नः ।। २२ ।।</pratika> <quote>‘अनेन जीवेनात्मना’</quote> इत्यादिश्रुत्या परमात्मन एव विज्ञात्मभावेना-
वस्थानातुपपन्नमिदमभेदेनोपक्रमणमिति काशकृत्स्नो मन्यते । <quote>‘तत्त्वमसि’</quote>इत्यादिमहावाक्यप्रतिपिपादयिषितार्थानुसारात्का-
शकृत्स्नीयं मतं श्रुत्यनुसारीति गम्यते । इति ।।</p>
<p><pratika>श्रीकण्ठमते</pratika>, विषयवाक्यपूर्वपक्षसिद्धान्तादिकं सर्वं समानम् । सूत्रार्थवर्णने परं क्वचिदस्ति महद्वैलक्षण्यम् । <pratika><quote>‘वाक्या-
न्वयात्’</quote></pratika> इति सूत्रमविशिष्ठार्थं पूर्वस्मात् ।।</p>
<p><pratika>सू ।। प्रतिज्ञासिद्धेर्लिङ्गमाश्मरथ्यः ।। २० ।।</pratika> एकविज्ञानेन सर्वविज्ञानप्रतिज्ञासिद्धये जीवस्य तत्कार्यतया तदव्य-
तिरिक्ततां ज्ञापयितुं जीवशब्देन परमेश्वराभिधानमित्याश्मरथ्यो मन्यते इत्यर्थः ।।</p>
<p><pratika>सू ।। उत्क्रमिष्यत एवंभावादित्यौडुलोमिः ।। २१ ।।</pratika> मुक्तस्य परमेश्वररूपस्वभावादात्मशब्देन परमेश्वराभिधान-
मित्याश्मरथ्यो मन्यत इत्यर्थः ।।</p>
<p><pratika>सू ।। अवस्थितेरिति काशकृत्स्नः ।। २२ ।।</pratika> <quote>‘य आत्मनि तिष्ठन्’</quote> इत्यादिश्रुतेः जीवात्मान परमेश्वरस्यान्तर्यामि-
तयावस्थानाज्जीवशब्दवाच्यत्वं परमेश्वरस्येति काशकृत्स्नो मन्य इत्यर्थः । इदमेव मतं सूत्रकाराभिमतमित्यवगम्यते ।
मतद्वयमुपन्यस्यैतदभिधानादन्यस्यावचनाच्च । इति ।।</p>
<p><pratika>रामानुजमते</pratika>, विषयवाक्यपूर्वपक्षादिकं सर्वं श्रीकण्ठमतमेवानुसरति । श्रीकण्ठमते परमात्मशब्देन परमशिवोऽभिधी-
यते रामानुजमते तु श्रीमन्नारायण इति विशेषस्सर्वत्रावधेयः । अतः न पृथक्प्रपञ्चनमस्येति वेद्यम् ।</p>
<p><pratika>आनन्दतीर्थमते तु <quote>‘समाकर्षात्’</quote></pratika> इति सूत्रमारभ्य <pratika><quote>‘अवस्थितेरिति काशकृत्दनः’</quote></pratika> इत्यन्तं सूत्राष्टकमेकम-
धिकरणम् । अतः पूर्वमतेभ्योऽस्य विलक्षणतया पृथग्व्याख्यायते । अस्याधिकरणस्य कर्मप्रतिपादकास्सर्वे शब्दा विषयः । लोक-
वेदयोश्शब्दनामन्यत्रापि व्यवहारसिद्धवाचकत्वाभ्युपगमात् <quote>‘तत्तु समन्वया’</quote>दिति सूत्रे तुशब्देन सर्वेषां शब्दानां भगवात
विष्णावेवैकस्मिन् प्रतिज्ञातस्समन्वयो नोपपद्यत इति पूर्वपक्षः । अन्यत्र प्रसिद्धा अपि शब्दाः तदधीनन्यायेन विद्वद्रूढ्या
महायोगेन च प्रसिद्धतत्तदन्तर्यामिणि विष्णौ प्रवर्तमानाः परममुख्याः । ते प्रसिद्धेषु स्वस्ववाच्येषु समाकृष्य लोकव्यवहार-
सिद्ध्यर्थं प्रयुज्यन्ते । अतस्सर्वेषां शब्दनां विष्णावेव समन्वय उपपन्न इति सिद्धान्तः ।।</p>
<p><pratika>सूत्रार्थस्तु, सू ।। समाकर्षात् ।। १६ ।।</pratika> स्वतो मुख्यवृत्त्या परमात्मवाचिनः शब्दान् ततस्समाकृष्यान्यत्र वाचक-
शक्त्यङ्गीकारात् नान्यत्र व्यवहारलोपप्रसङ्ग इत्यर्थः ।।</p>
<p><pratika>सू ।। जगद्वाचित्वात् ।। १७ ।।</pratika> लोकव्यवहाराच्छब्दानां जगद्वाचित्वज्ञानात्तेषां तत्र प्रसिद्धिर्युक्तेत्यर्थः ।।</p>
<p><pratika>सू ।। जीवमुख्यप्राणर्लिङ्गादिति चेन्न तद्व्याख्यातम् ।। १८ ।।</pratika> <quote>‘यदेकां शाखां जीवो जहाति’</quote> इति <quote>‘वायुना हि
लोको नीयते’</quote> इति च जीवमुख्यप्राणलिङ्ग्योः श्रवणात् तयोरपि तत्तच्छब्दमुख्यवाच्यता स्यादिति <pratika>चेन्न</pratika> । कुतः । यस्मा-
त्तद्वाक्यजातं तदन्तर्यामिपरतया <quote>‘प्राणस्तथानुगमा’</quote>दित्यादिषु व्याकृतं तस्मादित्यर्थः ।।</p>
<p><pratika>सू ।। अन्यार्थं तु जैमिनिः प्रश्नव्याख्यानाभ्यामपि चैवमेके ।। १९ ।।</pratika> तुशब्द एवार्थे । एतेन विष्णोरन्यत्र
शब्दान्समाकृष्य कर्मादिप्रतिपादनमपि युक्तमेव । कुतः । <pratika>अन्यार्थं तु</pratika>=परमात्मज्ञानार्थमेव । तत्कुत इति चेत् ।
<pratika>प्रश्नव्याख्यानाभ्याम्</pratika>=<quote>‘कस्मि’</quote>न्निति शौनकप्रश्नात् <quote>‘द्वे विद्ये’</quote>इति अङ्गिरसो वचनात् तथा <quote>‘कथंन्वि’</quote>ति शौनकप्रश्नात् तथा
<quote>‘कथंन्वि’</quote>ति श्‍वेतकेतुप्रश्नात् <quote>‘यथा सोम्ये’</quote>त्युद्दालकवचनाच्चेति जैमिनिराचार्यो मन्यते । किंच । <pratika>एके</pratika>=शाखिनः <quote>‘यस्तं न वेद
किमृचा करिष्यति’</quote> इति अन्यज्ञानस्य परमात्मज्ञानार्थतां पठन्ति तस्मादपीत्यर्थः ।।</p>
<p><pratika>सू ।। वाक्यान्वयात् ।। २ ।।</pratika> ब्रह्मणि वाक्यसमन्वयमवेश्य वेदेन कर्मादिकमपि प्रतिपादनीयमित्यर्थः ।।</p>
<p><pratika>सू ।। प्रतिज्ञासिद्धेर्लिङ्गमाश्मरथ्यः ।। २१ ।।</pratika> वेदेन कर्मादिप्रतिपादनं ज्ञानमेव मोक्षहेतुर्नान्यदित्येवंरूपायाः
<quote>‘नान्यः पन्था’</quote>इति प्रतिज्ञातार्थसिद्धेः । <pratika>र्लिङ्गम्</pratika>=साधकम् । अतः ब्रह्मज्ञानोपयोगित्वेन कर्मप्रतिपादनं युक्तमित्याश्मरथ्या-
चार्यो मन्यत इत्यर्थः ।।</p>
