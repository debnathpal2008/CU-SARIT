<pb n="562"/>
त्पर्यन्तेन जगदाकारत्वं च परमेश्वरस्य श्रूयते । प्रदेशान्तरे च <quote>‘ब्रह्म वनं ब्रह्म स
वृक्ष आसीत्’</quote> <quote>‘ब्रह्माध्यतिष्ठद्भ‍ुवनानि धारयन्’</quote> इत्युभयश्रुतिः । अथर्वशिरसि च
<!-- APPAYYA !-->
होममात्रविधिरिति वा नात्र पक्षद्वयेऽपि कश्चिद्गौरवलाघवकृतो विशेषोऽस्ति । तत्राद्यः
प्रकारः <quote>‘संयुक्ते तु प्रक्रमात्तदन्तं स्या’</quote>दिति पञ्चमाध्यायाधिकरणे दर्शितः । द्वितीयः प्रकारः
<quote>‘उत्पत्तितादर्थ्याच्चतुरवत्तं प्रधानस्ये’</quote>ति दाशमिकाधिकरणे दर्शितः । तत्र परस्परविरोधमाश-
ङ्क्योभयथापि श्रुत्यर्थसम्भवात् उभयथापि तत्तदधिकरणपुर्वपक्षप्राप्तशङ्कासमाधानसम्भ-
वाच्च तत्र तथैवोक्तमिहैवसुक्तमिति प्रपञ्चितं दशमाध्यायतन्त्ररत्ने । सैव शैली भाष्यकृद-
नुसृतेति न कश्चिद्दोषः । एवमन्यत्रापि एकस्य श्रुतिवाक्यस्य तत्रतत्र भिन्नभिन्नार्थप्रदर्शने
विरोधसमाधानप्रकारा उन्नेयाः । इह त्वेवमपि विरोधशङ्कासमाधानं सम्भवति । यथा
बृहत्त्वमात्रेण प्रवृत्तिनिमित्तेन परमेश्वरे ब्रह्मशब्दस्य प्रवृत्तौ प्रकरणोपपदादिसङ्कोचकाभावात्
स्वरूपतो गुणतश्व बृहत्वं तस्य लभ्यत इति क्वचित्परमेश्वरस्य स्वरूपबृहत्त्वे प्रमाणत्वेनोप-
न्यस्तमेव ब्रह्मपदमन्यत्र तस्य गुणबृहत्त्वेऽपि प्रमाणत्वेनोपन्यस्यते । तथा तस्मिन् पृथक्
प्रसिध्द्या विशेषणभूतचेतनाचेतनात्मकप्रपञ्चान्तर्गतस्वसाधारणाकारेण प्रवृत्तिनिमित्तेन
तस्मिन्प्रवर्तमानस्य <quote>‘सर्वो वै रुद्रः’</quote> <quote>‘प्राञ्चोऽहं प्रत्यञ्चोऽह’</quote>मित्यादितत्तद्वस्तुवाचकशब्दजा-
तस्य तस्मिन्प्रवृत्तौ सङ्कोचकाभावाद्वाक्यान्तरानुसाराच्च सर्वोपादानत्वेन सर्वान्तर्यामितया
सर्वशरीरत्वेन च स्वापृथक्सिद्धप्रपञ्चाकारविशिष्टत्वं तस्य ततो लभ्यत इति प्रागन्तर्यामितया
सर्वाकारतायां प्रमाणत्वेनोपन्यस्तमेवात्र सर्वोपादानतया सर्वाकारतायां प्रमाणत्वेनोपन्य-
स्यत इति न कश्चिद्विरोध इति <quote>‘साक्षाच्चोभयाम्नाना’</quote>दितीदं <ref>(ब्र॰१.४.२५)</ref> सूत्रं शङ्काद्वयप-
रिहारार्थत्वेनावतारितम् । तत्र विश्वाधिकस्य कथं विश्वाकारत्वमिति शङ्का विश्वाधिकत्ववद्वि-
श्वाकारत्वस्याप्याम्नानादुभयोश्व विरोधाभावादिति परिहृता । ब्रह्म निमित्तमेव न तूपादानमपि,
मायापुरूषयारूपादानयोः श्रवणादिति शङ्कासमाधानबलादेव निमित्तत्ववदुपादानत्वमपि ब्रह्म-
णोऽङ्गीकरणीयम् । श्रुतिबलान्मायापुरुषयोरिव ब्रह्मणोऽप्युपादानत्वसम्भवादित्यभिप्रेत्य
परिहरति---<pratika>ब्रह्म वनमिति</pratika> । निमित्तोपादानाभेदाङ्गीकरणाय <quote>‘किँू/?/ स्विद्वनं क उ स वृक्षआ-
सीत, यतो द्यावापृथिवी निष्टतक्षुः, मनीषिणो मनसा पृच्छतेदुतत्, यदध्यतिष्ठद्भ‍ुवनानि धारय’</quote>
न्निति मन्त्रेण श्रुतिरेव परमेश्वरेण कर्त्रा जगति स्रष्टव्ये तक्ष्णा रथे निर्मातव्ये वनाध्यक्ष इव
किमुपादानात् कुतः प्रदेशादानीतं, जगद्धारयित्रा च परमेश्वरेण नृत्यद्दारुपुत्रिकादिधारकेण
सूत्रधारेण सूत्रमिव किं वाधिष्ठितमिति प्रश्नमवतारयामास । तत्र <quote>‘द्यावापृथिवी’</quote> इत्यनेन
सर्वाणि भुवनान्युच्यन्ते । अग्रे <quote>‘भुवनानि धारय’</quote>न्निति श्रवणात् । भुवनग्रहणं च तनुभुवन-
भोगोपकरणभोक्तॄणां सर्वेषामप्युपलक्षणम् । एकस्मिन्नेव परमेश्वरे <quote>‘निष्टतक्षु’</quote>रिति छान्दसं
बहुवचनम्।अनन्तरमन्त्रेण अस्य प्रश्नस्योत्तरमुच्यते<quote>‘ब्रह्म वनं ब्रह्म स वृक्ष आसीत् । यतो द्यावा-
पृथिवी निष्टतक्षुः । मनीषिणो मनसा विब्रवीमि वः । ब्रह्माध्यतिष्ठद्भ‍ुवनानि धारय’</quote>न्निति । ब्रह्मैव
जगत्कर्तृभूतमुपादानं तदधिकरणं च । जगद्धारणे च सूत्रवत्तदेवादिष्ठेयमिति मन्त्रार्थः ।
<pratika>अथर्व/?/शिरसीति</pratika> । ननु, प्रथमशङ्कासमाधानार्थेयं श्रुतिः प्रागेवोदाहर्तव्या । उच्यते । यथा-
थर्वशिरसि प्रथमद्वितीयखण्डयो<quote>‘र्ब्रह्माह’</quote>मित्यारभ्य विश्वाकारत्वं, पञ्चमखण्डे <quote>‘एको रूद्रो न
