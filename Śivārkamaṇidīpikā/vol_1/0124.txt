<pb n="124"/>
धनं बाह्यकरणनिरपेक्षमन्तःकरणमस्तीति । अतो बाह्यकरणनिरपेक्षेण शुद्धबोध-
शक्तिरूपेण मनसा स्वरूपानन्दमनन्तमनुभवद्ब्रह्म नित्यतृप्तम् । न तस्य कदापि
बाह्यसांसारिकसुखलवापेक्षा भवतीत्यर्थः । स्व१तस्सिद्धनिरतिशयज्ञानवत्त्वमना-
दिबोधत्वम् । यत्स्वरूपानन्दानुभवसाध२नमन्तःकरणं ज्ञानं तदनादिसिद्धमेव । अ-
तोऽनादिबोधं ब्रह्म संसारनिवर्तकस्य ज्ञानस्यानादिसिद्धत्वान्नित्यनिवृत्तसंसारदो-
षं<quote>‘शान्तिसमृद्धममृत’</quote>मिति श्रूयते । अन्यप्रेष्यताकार्पण्यरहितत्वेन स्ववशीकृतस्वे-
तरसकलवस्तुत्वं स्वातन्त्र्यम् । <quote>‘ज्ञाज्ञौ द्वावजावीशानीशौ । भोक्ता भोज्यं प्रे-
रितारं च मत्वा ।’</quote> <quote>‘विद्याविद्ये ईशते यस्तु सोऽन्य’</quote>इत्यादिषु ब्रह्मणो जडाजडप्र-
पञ्चप्रेरकत्वेन स्वतन्त्रत्वं सिद्धम् । सर्वविषयस्वातन्त्र्येण ब्रह्मणस्सर्वकर्तृत्वसिद्धिः । स्वा-
भाविकशक्तिमत्त्वमलुप्तशक्तिमत्त्वम् । तथा हि श्रवणं<quote>‘पराऽस्य शक्तिर्विविधैव श्रूय-
ते स्वाभाविकी ज्ञानबलक्रिया चे’</quote>त्यादि । चिदचित्प्रपञ्चरूपशक्तिविशिष्टत्वं स्वाभा-
विकमेव ब्रह्मणः कदाचिदपि न निर्विशेषत्वमित्यनेन सिद्धम् । अपरिच्छिन्नशक्तिवि-
शिष्टत्वमनन्तशक्तिमत्त्वम् । अनन्ताभिरेव शक्तिभिर्जगतो जनकं शासकं च ब्रह्म
भवति । तथा हि श्रूयते<quote>‘एक एव रुद्रो न द्वितीयाय तस्थुः ।’</quote> <quote>‘तुरीयमिमं लोकमी-
शत ईशनीयुर्जननीयुर्यस्सर्वाल्‍ँलोकानीशत ईशनीभिर्जननीभिः परमशक्तिभि’</quote>रि-
<!-- APPAYYA !-->
नामपि तथाभावे लिङ्गमिति भावः । भट्टभास्करेणापि यजुर्वेदारण्यकभाष्ये <quote>‘मनआनन्दमिति’</quote>
वाक्यमित्थमेव व्याख्यायोक्त<quote>‘मिदमेव लिङ्गं मुक्तात्मनामीश्वरस्य च मनोविशेषोऽस्तीत्य-
त्रे’</quote>ति । नित्यतृप्तत्वस्य स्वार्थप्रयुक्तसृष्टिवैषम्यप्रसक्त्यभावसिद्धावुपयोगमाह—<pratika>न तस्य कदा-
पीति</pratika> । अनादिबोधस्य परार्थप्रवृत्तिसृष्टिवैषम्यापादकरागादिदोषाभावसिद्धावुपयोगमाह—<pratika>अतो
ऽनादिबोधमिति</pratika> । <quote>‘ज्ञाज्ञौद्वा’</quote>विति <quote>‘भोक्ता भोज्य’</quote>मिति <quote>‘विद्याविद्ये’</quote>इति च श्वेताश्वतरोपनि-
षदि पशुपाशपतिनिर्णायकानां मन्त्राणामेकैकः पादः । ज्ञाज्ञौ सर्वज्ञकिञ्चिज्ज्ञौ द्वावजौ सना-
तनौ । ईशानीशौ नियन्तृनियम्यौ । भोक्ता भोज्यं पशुः पाशश्चेति द्वयं तयोः प्रेरकं परमे-
श्वरं च मत्वा ब्रह्मभावमेतीत्युत्तरत्रान्वयः । यस्तु विद्याविद्ये पशुपाशौ ईशते ईष्टे । विकरण-
व्यत्ययो वचनव्यत्ययो वा । स ताभ्यामन्यः । <pratika>इत्यादिष्विति</pratika> । आदिशब्देन <quote>‘क्षरं प्रधान-
ममृताक्षरो हरः क्षरात्मनापीशते देव एकः ।’</quote> <quote>‘वशी सर्वस्य लोकस्य स्थावरस्य चरस्य च ।’</quote>
<quote>‘प्रधानक्षेत्रज्ञपतिर्गुणेश’</quote> इत्यादिमन्त्रभागसङ्ग्रहः । <pratika>शक्तिविशिष्टत्वं स्वाभाविकमेवेति</pratika> ।
उक्तं हि कूर्मपुराणे<quote>‘किं तत्परतरं तत्वं का विभूतिर्जनार्दने’</quote>ति पुष्टवन्तमिन्द्रद्युम्नं प्रति भगवता
<quote>‘परात्परतरं तत्त्वं परब्रह्मैकमव्ययम् । नित्यानन्दं स्वयंज्योतिरक्षरं तमसः परम् । ऐश्वर्यं तस्य
तन्नित्यविभूतिरिति गीयत ।।’</quote> इति । <pratika>एको रुद्र इति</pratika> । एक एव रुद्रः द्वितीयाय द्वितीय-
स्तत्सदृशः । प्रातिपदिकार्थे छान्दसश्चतुर्थीप्रयोगः । न तस्थुः न तस्थौ । छान्दसं बहुवच-
नम् । इमं लोकं शुद्धमिश्राशुद्धाध्वरूपं लोकत्रयम् । तुरीयमुक्तलोकत्रयापेक्षया चतुर्थम् <quote>‘अ-
ध्वनामध्वपते श्रेष्ठस्याध्वनः पारमशीये’</quote>ति सर्वाधिकारिप्रेप्सनीयत्वेन श्रुतिसिद्धमध्वनां म-
ध्येऽतिश्रेष्ठस्य शुद्धाध्वनोऽप्युपरि स्थितं परमाकाशरूपं परमपदं च । ईशते इष्टे । ईशनीयुः
ईशनानुकूलेच्छाशक्तिमान् । जननीयुः जननानुकूलेच्छाशक्तिमान् । ईशनमैश्वर्यम् । जननं
<note>(१) <quote>‘स्वतोनिरतिशयज्ञानवत्व’</quote> इति पाठान्तरम् ।</note> <note>(२) <quote>‘साधनं बाह्यकरणनिरपेक्षमन्तःकरणं’</quote> इति पाठान्तरम् ।</note>
