<pb n="093"/>
वप्रदर्शनार्थं <pratika>तत्समानगुणसारेति</pratika> विशेषणम् । ननु श्रवणादिप्रणाडिकयेदं प्रयोजनं सि-
द्ध‍यतु नाम । इदं प्रयोजनमित्थं सिद्ध‍यतीति ज्ञानं प्रथमसूत्रार्थेविचारमात्रेण कथं भविष्यति ।
अनेन हि सूत्रेण ब्रह्मणः शास्त्रविषयत्वसिद्धर्थं जीवादीनामन्यतममन्यद्वेति सन्दिग्धत्वमेव तस्य
जिज्ञासाकर्मत्वनिर्देशेन दर्शितम् । तथैव <quote>‘बहुधा सन्दिग्धं ब्रह्म विचारार्हं भवती’</quote>ति भाष्ये-
णाप्युपपादितम् । विचाराधिकारिजीवादन्यादिति ब्रह्मणो निश्चयाभावे च श्रवणाद्याराधितस्य
तस्य प्रसादात्पाशप्रध्वंसपूर्विका तत्समानसार्वज्ञादिमती मोक्षलक्ष्मीः प्रादुर्भवतीति निश्चे१तुम-
शक्यम् । न च वाच्यं प्रथमसूत्रार्थविचारमात्रेण तन्निश्चयासम्भवेऽपि स्वरूपप्रमाणसाधनफलैर्ब्र-
ह्मनिर्णायकस्य ज२न्मादिसूत्रप्रभृतेरस्य शास्त्रस्य श्रवणेन तदर्थमननेन च तन्निश्चयस्सम्भवति ।
कृत्स्‍नशास्त्रश्रवणतदर्थमननानन्तरमेव तन्निश्चयः । तत्र <quote>‘श्रवणमननाभ्यां निश्चितस्ये’</quote>ति भा-
ष्येऽपि दर्शित इति । तथा सति प्रेक्षावत्प्रवृत्त्युपयोगिशास्त्रविषयप्रयोजननिर्णायकत्वाभिम-
तस्य प्रथमसूत्रस्य प्रयोजननिर्णायकत्वाभावप्रसङ्गात् । शास्त्रस्य सविषयत्वनिर्णयेऽपि सप्रयो-
जनत्वनिर्णयाभावे प्रेक्षावत्प्रवृत्त्यसम्भवेन प्रथमसूत्रवैयर्थ्यप्रसङ्गाच्च । न च वाच्यं यथा धर्म-
मीमांसाशास्त्रारम्भे धर्मस्य जिज्ञासाकर्मत्वेन सन्दिग्धत्वप्रदर्शनेऽपि शास्त्रस्य सप्रयोजनत्व-
निर्णयः तथाऽत्रापि स्यादिति । यदि बौद्धादियोगिप्रत्यक्षप्रमाणकतया चैत्यवन्दनादिलक्षणो
धर्मः यदि वा चोदनाप्रमाणकतया यागादिलक्षणः उभयथापि धर्माभ्युदयोऽस्तीति निश्चयस्य
यदि श्येनादिद्रव्यको यागः यदि वा श्येनादिनामकः उभयथाऽपि यागाभ्युदयोऽस्तीति नि-
श्चयस्य च तत्राविरोधात् । इहाहमनुभवसिद्धो जीव एव ब्रह्म तदन्यद्वेति सन्देहे जीवाराधि-
तब्रह्मप्रसादात्पाशनिवृत्तिपूर्विका तत्समानगुणसारा मोक्षलक्ष्मीर्भवतीति निश्चयासम्भवात् ।
तस्मादिह ब्रह्मणो जीवादीनामन्यतममन्यद्वेति सन्दिग्धत्वेन विषयत्वोपपादनेनोक्तप्रयोजन-
वत्त्वोपपादनं ब्रह्म जीवादिभ्योऽन्यश्शिव एवेति निर्णयेन तत्प्रसादलभ्यतत्समानगुणप्रयोजन-
वत्त्वोपपादने च नोक्तरीत्या सविषयत्वोपपादनमित्युभयतस्स्पाशा२ रज्जुरिति चेत् । अत्र ब्रूमः।
ब्रह्मणो विचारविषयत्वं तत्प्रयोजनत्वं च सूत्रकृता तस्य जिज्ञासाकर्मत्वनिर्देशेन सूचितम् ।
तस्मिन्ब्रह्मशब्दनिर्देशेन तदुभयोपपादनं कृतम् । तन्निर्देशेन हि किं तद्ब्रह्म यत्सामान्यतोऽव-
गतं विशेषतोऽनवगतं जिज्ञास्यमित्याकाङ्क्षायामधीतसाङ्गसशिरस्कवेदस्य <quote>‘अयमात्मा ब्रह्म’</quote>
<quote>‘अन्नं ब्रह्म’</quote> <quote>‘मनो ब्रह्म’</quote> <quote>‘आदित्यो ब्रह्म’</quote> <quote>‘तपसा चीयते ब्रह्म’</quote> <quote>‘तद्विजिज्ञासस्व’</quote> <quote>‘त-
द्ब्रह्म’</quote> <quote>‘नारायणपरं ब्रह्म’</quote> <quote>‘ऋतं सत्यं परंब्रह्मे’</quote> त्यादीनि सर्वाणि ब्रह्मनिर्देशवन्ति वा-
क्यान्युपतिष्ठन्ते न <quote>‘त्वयमात्मा ब्रह्मे’</quote> त्येकमेव वाक्यम् । विनिगमनाविरहात् । न च तेषु
किञ्चिद्वाक्यं तात्विकब्रह्मभा४वबोधकं नान्यदित्यत्र प्रथमसूत्रार्थविचारात्प्राङ्न्या/?/यानुसन्धान-
मस्तीत्येवं ब्रह्मशब्दनिर्देशेन न्यायानुसन्धानरहितबहुविधवाक्यस्मारकेण सन्दिग्धत्वसूच-
नया विषयत्वमुपपादितं भवति । तस्य ब्रह्मशब्दस्यावयवशक्तिपर्यालोचनया श्रुतिप्रदर्शि-
तनिरुक्त्यनुसन्धानेन तदर्थे निर्दोषत्वादिप्रतिपादकानेकवाक्यदर्शनेन च लभ्यस्य भाष्यो-
क्ततत्प्रवृत्तिनिमित्तस्य प्रदर्शकेन तेनैव ब्रह्मशब्दनिर्देशेन ब्रह्मणो जीवा५न्यत्वसूचनया तत्प्र-
<note>(१) <quote>‘न निश्चेतुं’ शक्यम्’</quote> इति च— पाठः ।</note> <note>(२) <quote>‘ब्रह्मादिसूत्र’</quote> इति ङ. पाठः ।</note> <note>(३) उभयतस्पाशेत्यस्य उभयतः
स्पाशः ग्रन्थिर्यस्यास्सेत्यर्थः ।</note> <note>(४) <quote>‘ब्रह्मावबोधकं’</quote> इति च. पाठः</note> <note>(५) <quote>‘जीवाद्यन्यत्व’</quote> इति च. पाठः ।</note>
