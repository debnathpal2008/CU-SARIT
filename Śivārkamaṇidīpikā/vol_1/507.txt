<pb n="507"/>
वाक्यमित्याह---<pratika>सू॰ ।। पत्यादिशब्देभ्यः ।। ४३ ।।</pratika> <quote>‘सर्वस्य वशी सर्वस्येशानस्सर्वस्याधिपति’</quote> रिति पत्यादिशब्दा असं-
सारित्वप्रतिपादकाः <quote>‘स न साधुना कर्मणा भूया’</quote> नित्याद्यास्संसारित्वनिषेधका एतद्वाक्यगताः । तेभ्योऽसंसारिब्रह्मात्मकप्रति-
पादकमिदं वाक्यमिति समंजसम् । अस्मिन्पादे <pratika>त्रयोदशाधिकरणानि</pratika> । सूत्राणि <pratika>त्रिचत्वारिंशत्</pratika> ।।</p>
<head>इति भगवत्पादमते सुषुप्‍त्युत्क्रान्त्यधिकरणम् ।। १३ ।।</head>
<p><pratika>श्रीकण्ठमते</pratika>, विषयवाक्यं पूर्ववत् । अत्र आकाशः भूताकाशो वा जीवो वा परमेश्वरो वेति त्रेधा संशयः । सर्वभूताव-
काशप्रदानेन नामरूपनिर्वोढृत्वस्य भूताकाशे <quote>‘अनेन जीवेने’</quote>त्यादिना श्रुतस्य नामरूपव्याकरणसंबन्धस्य जीवे न दर्शनात् तयो-
रन्यतर आकाश इति पूर्वपक्षः । सिद्धान्तस्सूत्रार्थश्चाविशिष्टः ।।</p>
<p>ननु <quote>‘तत्त्वमस्या’</quote> दिनैक्यव्यपदेशान्नास्ति जीवादर्थान्तरभूतः परमेश्वर इत्याशंक्याह---<pratika>सू॰ ।। सुषुप्‍त्युत्क्रान्त्योर्भे-
देन ।। ४४ ।।</pratika> <quote>‘प्राज्ञेनात्मना संपरिष्वक्त’</quote> इत्यादिना सुषुप्‍त्युत्क्रान्त्योर्बाह्यान्तरविषयज्ञानशून्याज्जीवात्तदानीमेव प्राज्ञतया
भेदेन व्यपदेशात् अस्ति जीवादर्थान्तरभूतः परमेश्वरस्स एवात्राकाश इति ।।</p>
<p>इतश्चायमन्य एव जीवादित्याह---<pratika>सू॰ ।। पत्यादिशब्देभ्यः ।। ४५ ।।</pratika> <quote>‘सर्वस्य वशी सर्वस्येशानः’</quote> <quote>‘पशूनां पतये’</quote>
इत्यादिना परिष्वञ्जके प्राज्ञे श्रूयमाणेभ्यः पत्यादिशब्देभ्योऽप्ययमन्य एव जीवादित्यवगम्यते । न कुत्रादि जीवस्य तादृशं
जगदाधिपत्यं श्रुतम् । तस्मादयं परमेश्वर एवाकाशः ।। इति ।। अस्मिन्मते पादेऽस्मिन् <pratika>एकादशाधिकरणानि । सूत्राणि
चतुश्चत्वारिंशत् ।। इति श्रीकण्ठमते अर्थान्तरत्वादिव्यपदेशाधिकरणम् ।। ११ ।।</pratika></p>
<p><pratika>रामानुजमते</pratika>, विषयवाक्यं पूर्ववत् । अत्राकाशशब्दनिर्दिष्टः किं मुक्तात्मा उत परमात्मेति संशयः । मुक्तस्थान-
न्तरप्रकृतत्वान्मुक्त इति पूर्वपक्षः । आकाशः परमात्मेति सिद्धान्तः । सूत्रार्थस्तु, <pratika>आकाशः</pratika> परमात्मा । कुतः । <pratika>अर्थान्त-
रत्वादिव्यपदेशात्</pratika>=तस्य नामरूपनिर्वोढृत्वतदस्पर्शलक्षणार्थान्तरत्वनिरुपाधिकब्रह्मत्वामृतत्वात्मत्वादीनां व्यपदेशात् ।
इति । शेषं श्रीकण्ठमतवदेवेति विरम्यते ।। अस्मिन्मते अत्र पादे <pratika>एकादशाधिकरणानि । सू्त्राणि तु चतुश्चत्वारिं
शत् । इति । इति रामानुजमते अर्थान्तरत्वादिव्यपदेशाधिकरणम् ।। ११ ।।</pratika></p>
<p><pratika>आनन्दतीर्थमते, सू॰ आकाशोऽर्थान्तरत्वादिव्यपदेशात् ।। ४१ ।।</pratika> विषयवाक्यं पूर्वमतसाधारणम् । अत्रा-
काशः अव्याकृताकाशं वा विष्णुर्वेति संशये अव्याकृताकाशमिति पूर्वपक्षः । विष्णुरिति सिद्धान्तः । शेषं पूर्ववत् ।।</p>
<head>इत्यर्थान्तरत्वादिव्यपदेशाधिकरणम् ।। ११ ।।</head>
<p><pratika>सू॰ ।। सुषुप्‍त्युत्क्रान्त्योर्भेदेन ।। ४२ ।।</pratika> अस्य <quote>‘स वा एष एतस्मिन्संप्रसादे’</quote> इत्यादिकं <quote>‘स यत्तत्र किंचित्पश्यत्यन-
न्वागतस्तेन भवत्यसंगोऽह्ययं पुरुष’</quote> इत्यन्तं बृहदारण्यकवाक्यं विषयः । अत्र स्वप्नादिद्रष्टा जीवो वा परमात्मा वा इति
संशयः । जीवस्यैव स्वप्नद्रष्टृत्वेन प्रसिद्धत्वाज्जीव इति पूर्वपक्षः । असंगत्वलिंगात् सुषुप्‍त्युत्क्रान्त्योः <quote>‘प्राज्ञेनात्मना संपरिष्वक्त’</quote>
इत्यादिना तयोर्भेदेन व्यपदिश्यमानत्वेन तयोरैक्यासिद्धावसंगत्वस्य जीवे ब्रह्माभेदेन योजयितुमशक्यत्वाच्च स्वप्नद्रष्टा पर-
मात्मैवेति । सूत्रार्थस्तु, स्वप्नादिद्रष्टा परमात्मैव । कुतः । <quote>‘असंगो ह्ययं पुरुषः’</quote> इत्युक्तासंगत्वलिंगात् इति बहिरेवाध्याहारः ।
ननु ईश्वराभेदेन जीवेऽप्यसंगत्वोक्तिस्संभवतीत्यत उच्यते---<pratika>सुषुप्तीत्यादि</pratika> । सुषुप्‍त्युत्क्रान्तिप्रकरणयोस्तयोर्भेदेन व्यपदेश-
दर्शनान्न तयोरैक्यमित्यर्थः ।। <pratika>इति सुषुप्‍त्युत्क्रान्त्यधिकरणम् ।। १२ ।।</pratika></p>
<p><pratika>सू॰ ।। पत्यादिशब्देभ्यः ।। ४३ ।।</pratika> अस्याधिकरणस्य <quote>‘एष नित्यो महिमा ब्राह्मणस्य । न कर्मणा वर्धते नो कनीयान् ।
तस्यैवात्मा पदवित्तं विदित्वा । न कर्मणा लिप्यते पापकेन’</quote> इति बृहदारण्यवाक्यं विषयः । अत्र ब्राह्मणशब्दोक्तो विरिञ्चो
वा विष्णुर्वा इति संशयः । <quote>‘विष्णोर्ब्राह्मणजातिस्सन् जज्ञे ब्रह्मा, चतुर्मुखः’</quote> इति वचनेन तस्य ब्राह्मणत्वात् <quote>‘स वा एष महा-
नज आत्मा’</quote> इत्यजश्रुतेश्च <quote>‘अगोत्रमवर्ण’</quote> मित्यादिना विष्णोर्ब्राह्मणत्वाभावाच्च विरिञ्च इति पूर्वपक्षः । निरवकाशैस्सर्वपतित्वा-
दिलिंगैः अजब्राह्मणशब्दयोः <quote>‘न जायत इत्यजः’</quote> <quote>‘ब्रह्मणा वेदेन अन्यते गम्यते इति ब्राह्मणः’</quote> इति व्युत्पत्तिमतोः विष्णुपर
त्वोपपत्त्या च विष्णुरिति सिद्धान्तः । सूत्रार्थस्तु, <quote>‘एष नित्यो महिमा ब्राह्मणस्ये’</quote>ति श्रुत्युक्तब्राह्मणो विष्णुरेव । न विरिञ्चः ।
कुतः । <pratika>पत्यादिशब्देभ्यः</pratika>=<quote>‘सर्वस्याधिपति’</quote> रित्यादिसर्वाधिपत्यादिवाचिश्रुतिभ्य इत्यर्थः । अस्मिन्मते अस्मिन्पादे
<pratika>त्रयोदशाधिकरणानि । सूत्राणि तु त्रिचत्वारिंशत् ।। इत्यानन्दतीर्थमते पत्याद्यधिकरणम् ।। १३ ।।</pratika></p>
<lg><l>यं प्रासूत विशुद्धशीलमनधं वृद्धांबिकाख्या सती यं मृत्युंजयशर्मणो बुधमणेर्भाग्यं विदुस्साधवः ।</l>
<l>वाधूलान्वयजन्मनोऽस्य सुधियो हालास्यनाथाह्वयस्येयं सत्कृतिरेधतामिहे चतुर्भाष्यानुगा चन्द्रिका ।।</l></lg>
<lg><l>सूत्रार्थचन्द्रिकायामाद्येऽध्याये समन्वयाभिख्ये । स्पष्टास्पष्टब्रह्मगलिंगः पादस्तृतीय इह पूर्णः ।।</l></lg>
<lg><l>श्रीकण्ठाचार्यमते भगवत्पादीयभाष्यरीत्या तु । अस्पष्टलिङ्गवाक्यज्ञेयब्रह्मावबोधकः प्रोक्तः ।।</l></lg>
<lg><l>विस्पष्टजीवलिङ्गक इति गदितो लक्ष्मणार्यमतरीत्या । मध्वमते ह्युभयत्र प्रसिद्धनामलिङ्गपाद इति ।</l></lg>
<head>इति हालास्यनाथकृतौ सूत्रार्थचन्द्रिकायां प्रथमस्याध्यायस्य तृतीयः पादः ।।</head>
