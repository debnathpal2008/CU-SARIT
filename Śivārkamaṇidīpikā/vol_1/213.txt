<pb n="213"/>
मः—आनन्दमयोऽयमात्मा परमेश्वर इति । कुतः?अस्यानन्दस्य निरतिशयत्वेनाभ्या-
सात् । कथमभ्यस्यते? <quote>‘सैषाऽऽनन्दस्य मीमांसा भवति’</quote> <ref>(तै॰२—८)</ref> इत्यारभ्य
मानुषविशेषादिप्रजापतिपर्यन्तं तत्तदानन्दस्योपर्युपरि शतगुणमतिशयमभिधाय
<quote>‘स एको ब्रह्मण आनन्दः’</quote> <ref>(तै॰२—८)</ref>इति ब्रह्मानन्दो निरतिशयशिरस्कत्वेनाभ्य-
स्यते । तदेतन्निरतिशयानन्दभाजनत्वमस्य संसारिणो न संभवति ।। यदुक्तं
आनन्दमयस्येश्वरत्वे नित्यशुद्धस्य तस्य कथं विशुद्धिप्रार्थनेति । तत्रेदमुत्तरम्-
यथा प्रकृष्टप्रकाशस्य चन्द्रस्य तिरोधायकघनापगम एव प्रसादः तथा तस्य नित्य-
शुद्धस्य तिरोधानमलापनयनमेव शुद्धिः । तस्मादानन्दमयः परमेश्वर एव ।।
नन्वानन्द एव ब्रह्मेत्युच्यते, तद्विकार आनन्दमयः, मयटो विकारार्थत्वात् ।
आनन्दमयस्येश्वरत्वाभ्युपगमे ब्रह्मणोऽन्य ईश्वर इति प्राप्नोति । तथा सति
तस्य विकाररूपत्वादनित्यत्वं चेत्याशङ्कायामाह—
<sutra>।। सू॰ ।। विकारशब्दान्नेति चेन्न प्राचुर्यात् ।। १४ ।।</sutra>
<!-- APPAYYA !-->
ब्रह्मत्वप्रसाधनीत्यत आह—<pratika>निरतिशयत्वेनेति</pratika> ।<quote>‘स एको ब्रह्मण आनन्द’</quote>इत्याद्यनन्तरं <quote>‘तद-
प्येष श्लोको भवती’</quote>ति स्वोक्तार्थविषयत्वेनावतारिते <quote>‘यतो वाचो निवर्तन्त’</quote>इति श्लोके ब्रह्मा-
नन्दस्य निरतिशयत्वप्रतिपादनात् <quote>‘ते ये शतं प्रजापतेरानन्दा’</quote> इत्यत्र शतशब्दः सङ्ख्यावि-
शेषपरो न भवतीति किं त्वानन्त्यपर इति भावः। सूत्रे निरतिशयत्वविशेषणाद्यभावेऽप्यभ्यास-
स्यानन्दविषयत्वं तन्निरतिशयत्ववैशिष्ट्यमपि तस्य हेतूकरणसामर्थाल्लभ्यते । नन्वानन्दमय-
प्रतिष्ठात्वेन निर्दिष्टस्य ब्रह्मणोऽयमानन्दाभ्यासः न त्वानन्दमयस्येत्याशङ्क्याह—<pratika>अस्येति</pratika> ।
अस्यानन्दमयस्य य आनन्दः स तस्येति व्यधिकरणे षष्ठ्यौ । अयमाशयः । शिरःपक्षपु-
च्छादियुक्तानन्दमयनिरूपणानन्तरं <quote>‘सोऽकामयते’</quote>त्यादिना कामनापूर्वकस्रष्टृत्वादिकमुक्त्वा
<quote>‘रसो वै सः । रसँ/?/ह्येवायं लब्ध्वानन्दी भवती’</quote>ति यस्यानन्दरूपस्यानुभव एव जीवस्य पुरु-
षार्थत्वेनोक्तस्तस्य निरतिशयानन्दस्तदनन्तरप्रवृत्तेन <quote>‘सैषानन्दस्य मीमांसे’</quote>त्यादिना व-
र्ण्यत इत्याकाङ्क्षायोग्यतासन्निधिभिर्निर्विवादमवसीयते । स त्ववयव्यानन्दमय एव न
पुच्छं ब्रह्म । पुल्लिङ्गनिर्देशात् । अतोऽयमानन्दाभ्यास आनन्दमयविषयोऽवसीयत इति ।
शुद्धिप्रार्थनालिङ्गमनूद्य परिहरति—<pratika>यदुक्तमित्यादिना</pratika> । ततश्च घनमलिनश्चन्द्रश्शुद्धो भव-
त्विति प्रार्थना स्वदृष्टितिरोधायकघनापगमविषयत्वेनेव आनन्दमयशुद्विप्रार्थना स्वचिच्छक्ति-
तिरोधायकमलापगमविषयत्वेन पर्यवस्यतीति भावः । उत्तरसूत्रमवतारयितुं मयटो विकारार्थत्व-
शङ्कामुद्भावयति—<pratika>नान्विति</pratika> । नन्वस्तु भृगुवल्लयुक्तानन्दरूपब्रह्मविकारः परमेश्वर इत्याशङ्क्य
तथा सति परमेश्वरस्याविकारनित्यसिद्धजगत्कारणत्वलक्षितब्रह्मरूपता त्वदभिमता न सिद्ध‍येदि-
त्याह—<pratika>आनन्दमयस्येति।।सू।।विकारशब्दान्नेति चेन्न प्राचुर्यात्</pratika>।।१४।।<quote>‘अन्नमयादीना’</quote>मि-
त्यादिना विकारप्रायपाठोऽपि पूर्वपक्षावलम्बनतया सौत्रशङ्काभिप्रायविषयत्वेन दर्शितः । प्राचु-
