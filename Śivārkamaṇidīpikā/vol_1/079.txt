<pb n="079"/>
तत्तदर्थवादप्रकाशितप्राशस्त्यविलासस्य श्रुत्यादिसम्पादितसकलाङ्गपुङ्खितस्य स्वप्र-
माणानुगुणस्मृतीतिहासपुराणाभियुक्तसूक्तिसन्दर्भकृतोपबृंहणस्य विधिनिषेध-
विकल्पसमुच्चयोत्सर्गापवादबाधाभ्युच्चयादिमतो निखिलपुरुषार्थरत्नाकरस्य पर-
मप्रबोधसाधनस्य भगवतो धर्मस्य विचारानन्तरमित्यथश१ब्दार्थो निर्णीतः । अत-
श्शब्दोऽयं वृत्तस्य हेतुभावे वर्तते । यतोऽधीतवेदेन धर्मी विचारितोऽतस्तदनु-
<!-- APPAYYA !-->
क्षादिकार्यापत्तिप्रमाणानां च सङ्ग्रहः । विधिनिषेधत्यादिविशेषणेन दशमाद्यवशिष्टाध्यायच-
तुष्टयप्रमेयजातं दर्शितम् । दर्शपूर्वमासयोरार्षेयवरणस्य होतृवरणस्य च विधिः । तत्प्रकृ-
तिके महापितृयज्ञे तयोर्निषेधः । बृहद्रथन्तरपृष्ठयोर्ज्योतिष्टोमे विकल्पः । तद्विकृतिविशेषेषु
<quote>‘संसव उभे कुर्याद्गोसव उभे कुर्या’</quote>दिति विधिभिः समुच्चयः । विकृतीष्टिविशेषेषु <quote>‘शरमयं ब-
र्हि’</quote>रित्युपदेशतः प्रत्यामनद्भिश्शरैः प्राकृतानां कुशानां बाधः । साङ्ग्रहिण्यामिष्टा <quote>‘वामन-
मस्यामनस्य देवा इति तिस्र आहुतीर्जुहोती’</quote>त्युपदिष्टैरामनहोमैः प्राकृतानां तत्समसङ्ख्याना-
मनूयाजानां बाधेन समुच्चयरूपोऽभ्युच्चयः । सर्वमिदं दशमाध्यायप्रमेयजातं बाधस्यैव
प्रपञ्चेन प्रदर्शनार्थमुपन्यस्तम् । आदिशब्देन प्रयोजकाप्रयोजकतन्त्रावापप्रसङ्गाप्रसङ्गग्रहणम् ।
<quote>‘निखिलपुरुषार्थरत्नाकरस्ये’</quote>त्यनेन षष्ठाध्यायप्रमेयं दर्शितम् । एवमनुष्ठानोपयोगिना सर्वे-
णापि रूपेण द्वादशलक्षण्या विचारितस्य धर्मस्यानुष्ठानद्वारा ज्ञानसाधनत्वं युक्तमिति प्रकृ-
तोपयोगमाह—<pratika>परमेति</pratika> । यदि धर्मानुष्ठानं द्वादशलक्षण्या कृतं धर्मविचारमिव शास्त्रान्तर-
विचारमप्यपेक्षेत तदा धर्मविचारः करिष्यमाणे ब्रह्मविचारे निरपेक्षं पुष्कलं कारणं न स्यात्
न त्वेतदस्तीति दर्शयितुमेतावन्ति विशेषणानि । <pratika>भगवतइति</pratika> । ज्ञानोपदेष्ट्टत्वद्ज्ञानप्रदत्व-
कृतमौपचारिकं विशेषणम् । सौत्रमतश्शब्दं व्याचष्टे—<pratika>अतश्शब्दइति</pratika> । ननु, पूर्ववृत्तस्य ध-
र्मविचारस्य हेतुत्वमथशब्देनैव द्योतितं, तस्य नियतसामग्रीरूपत्वाभावे पूर्ववृत्तत्वेन ग्रहणा-
नुपपत्तेः अतोऽयमतश्शब्दो निरर्थक इत्याशङ्कान्तरनिराकरणार्थत्वेन तत्साफल्यमभिप्रेत्य
व्याचष्टे—<pratika>यत इति</pratika> । अयमाशयः । धर्मविचारस्य ब्रह्मविचारं प्रति पूर्ववृत्तत्वेन ग्रहणमयु-
क्तम् । तस्य तद्धेतुत्वासम्भवात् । तद्धेतुत्वं हि नादृष्टद्वारा । तथा विधानाभावात् । नापि
दृष्टद्वारा । तदनुपलम्भात् । न च ब्रह्मविचारापेक्षितानां वेदचोदनार्थवादमन्त्रस्मृत्यादीनां
प्रामाण्यसिद्धिर्द्वारमिति वाच्यम् । इहापि शास्त्रे देवताधिकरणसूत्रैस्तत्सिद्धेः । तत्र<quote>‘अत एव
च नित्यत्व’</quote> मिति <ref>(ब्र०१—३—२)</ref>सूत्रेण वेदचोदनाप्रामाण्यस्य <quote>‘तदुपर्यपि बादरायणस्स-
म्भवा’</quote>दिति <ref>(ब्र०१—३—२६)</ref>सूत्रेण मन्त्रार्थवादे देवतानां विग्रहवत्त्वसिद्ध्या विद्याधिकारहे-
तुसामर्थ्यसम्भवसाधनत्वेन मन्त्रार्थवादप्रामाण्यस्य <quote>‘शब्द इति चेन्नातः प्रभवात्प्रत्यक्षानुमा-
नाभ्या’</quote> मिति <ref>(ब्र०१—३—२८)</ref>सूत्रेण स्मृत्यादिषु श्रुत्यनुमापकत्वप्रवृत्तिनिमित्तकानुमानश-
ब्दप्रयोगवता स्मृत्यादिप्रामाण्यस्य च सिद्धेस्तत्र पूर्वपक्षसिद्धान्ताभ्यां स्फुटं वेदादिप्रामा-
ण्यसाधनमस्तीति चेत् किं ततः । तदपि सूत्रकृतं व्याख्यानसापेक्षम् । व्याख्यानतोऽपेक्षि-
तयावद्विशेषप्रतिपत्तिरिहापि सुलभा । एतेन ब्रह्मविचारापेक्षितश्रुत्यादिस्वरूपबलाबलनिर्ण-
यस्तत्र द्वारमित्यपि निरस्तम् । इहापि <quote>‘द्युभ्वाद्यायतनं स्वशब्दात्’</quote> <ref>(ब्र०१—३—१)</ref><quote>‘आकाशस्त-
<note>(१) <quote>‘मित्यथशब्दस्यार्थो दर्शितः’</quote> <quote>‘मित्यथशब्दार्थो निस्सृतः’</quote> इति च पाठावपि स्तः ।</note>
