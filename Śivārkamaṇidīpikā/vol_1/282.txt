<pb n="282"/>
पुनराशङ्क्य परिहरति—
उपदेशभेदान्नेति चेत्रोभयस्मिन्नप्यविरोधात् ।। २८ ।।
ननु <quote>‘पादोऽस्य सर्वा भूतानि । त्रिपादस्यामृतं दिवि’</quote> इत्यत्र द्युसंबन्धप्रत्यभिज्ञा-
नाज्ज्योतिर्वाक्ये परमेश्वरः प्रतिपाद्यत इति न सारम्—उपदेशभेदेन विरोधात्
प्रत्यभिज्ञानासिद्धेः । <quote>‘त्रिपादस्यामृतं दिवि’</quote> इति, <quote>‘परो दिवो ज्योतिः’</quote> इति वि-
भक्तिभेदेनोपदेशभेदः । अतो विरोध इति चेत्—न, उभयत्रापि विरोधाभावात्,
यथा वृक्षाग्रे श्येनः, वृक्षाग्रात् परतः श्येन इति व्यपदेशे । उभयत्रापि वृक्षात्प-
<!-- APPAYYA !-->
नैष दोषः । उभयत्रापि प्राचीनमहिमवर्णनस्यार्थत एकत्वा/?/त्पुरुषसूक्ते <quote>‘स भूमिं सर्वतो वृत्वे’</quote>
त्युक्त्या भूम्यनतिवर्त्तिभूतशरीरहृदयाक्रमणस्यार्थतस्सिद्धत्वात् तदाक्रमणस्य <quote>‘पुरुष एवेदं सर्वं
यद्भ‍ूतं यच्च भव्य’</quote>मिति मन्त्रतः शरीरशरीरिभावेनाधिष्ठानाधिष्ठातृत्वरूपतापर्यवसानाच्चेति
भावः । तस्माद्भ‍ूतादिचतुरंशत्वं परमेश्वर उपपद्यत एव ।। एवं <quote>‘तावानस्ये’</quote>ति मन्त्रस्य छ-
न्दःपरत्वेन प्राक् ब्रह्म न प्रकृतमिति शङ्का पूर्वसूत्राभ्यां निराकृता । इदीनां ब्रह्मणः प्रकृ-
तत्त्वेऽपि निर्देशभेदाज्ज्योतिर्वाक्यं न ब्रह्मविषयमिति शङ्का निराक्रियत इत्येवं शङ्कान्तरनि-
राकरणार्थत्वेनोत्तरसूत्रमवतारयति—<pratika>पुनराशङ्क्येति ।। सू ।। उपदेशभेदान्नेति चेन्नोभय-
स्मिन्नप्यविरोधात्</pratika> ।। २८ ।। प्राग्व्यवस्थापितार्थानुवादपूर्वकं तत्र सूत्रोद्भावितां शङ्कां दर्श-
यति—<pratika>नन्वित्यादिना</pratika> । वृक्षस्योपरि भ्राम्यति पक्षिणि वृक्षाग्र इति व्यपदेश इव परान्तरिक्ष-
रूपायाः लौकिकाकाशरूपाया वा दिव उपरि सूर्याद्यास्थाने वर्तमाने परमेश्वरे दिवीत्यपि निर्देश
उपपद्यते । सप्तम्यास्सामीपिकाधिकरणविषयत्वसम्भवात् प्रधानप्रकृत्यर्थप्रत्यभिज्ञानिर्वाहाय
तदनुसारेण प्रत्ययार्थवर्णनौचित्याच्चेति सौत्रपरिहारांशाभिप्रायं दर्शयति—<pratika>उभयत्रापीति</pratika> ।
ननु द्युशब्दस्याद्यस्थानपरत्वमङ्गीकृत्य सप्तम्यौपश्लेषिकाधिकरणविषयेत्यपि समर्थयितुं
शक्यत इति चेत् सत्यम् । तथा सति <quote>‘दिवः पर’</quote>इति निर्देशोऽनुपपन्नस्स्यादिति दर्शितं
प्राक् । तस्मादिह <quote>‘दिवि दिव’</quote> इति शब्दौ परान्तरिक्षपराकाशान्यतरपरावित्येव युक्तम् ।
अत एव <quote>‘य इमा विश्वा भुवनानि जुह्व’</quote>दिति हि परमेश्वरसूक्ते <quote>‘परो दिवा पर एना पृथि-
व्ये’</quote>ति मन्त्रगतस्य द्युशब्दस्य परान्तरिक्षपरत्वज्ञापकः पृथिवीसमभिव्याहारो दृश्यते । तत्र
<quote>‘दिवे’</quote>ति <quote>‘पृथिव्ये’</quote>ति च तृतीया पञ्चम्यर्थे । एना एनया अनयेत्यर्थः । अन्वादेशविषय
एनादेशस्तृतीयाया आकारादेशश्च छान्दसः । तथा चास्मात्परपृथिवीलोकरूपात् ब्रह्माण्डा-
त्परान्तरिक्षरूपात्तदुपरितनमायाकार्यलोकनिकायाच्च परस्वर्गरूपपरमाकाशवर्ती परमेश्वरः
पर इत्यर्थः । अत एव च<quote>‘आदित्प्रत्‍नस्य रेतसो ज्योतिः पश्यन्ति वासरम् । परो यदि द्युते
दिवी’</quote>ति सप्तम्या निर्दिष्टस्यापि पर इत्युक्तम् । तेन सप्तम्या निर्देश्यस्य सामीपिकाधिकरण-
विषयत्वं द्युशब्दस्याद्यस्थानातिरिक्तपरान्तरिक्षपराकाशान्यतरपरत्वं चाविष्कृतम् । ननु दे-
वताविशेषपरत्वेन निश्चिते पुरुषसूक्ते पठित<quote>‘स्यैतावानस्ये’</quote>ति मन्त्रस्य छन्दस्तावकत्वेनावधार-
णायोगात् तदेकविषयस्य गायत्रीप्रकरणस्यास्य छन्दःपरत्वं न सम्भवतीत्युक्तं <quote>‘छन्दोऽभि-
धाना’</quote>दिति सूत्रे । तन्न सम्भवति चेन्मासम्भूत्तावता तस्य परमेश्वरपरत्वं न सम्भवति । पुरुषसू-
क्तस्य हिरण्यगर्भपरतया तद्गत<quote>‘स्यैतावानि’</quote>ति मन्त्रस्य तद्विषयत्वावश्यम्भावेन तदनुरोधादस्या-
