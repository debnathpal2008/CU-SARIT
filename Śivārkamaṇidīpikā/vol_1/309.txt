<pb n="309"/>
परमेष्ठिनः ।। वृक्षस्य मूलसेकेन शाखाः पुष्यन्ति वै यथा । शिवस्य पूजया तद्वत् पुष्य-
त्यस्य वपुर्जगत् ।। आत्मा तस्याष्टमी मूर्तिः शिवस्य परमात्मनः । व्यापिकेतरमूर्तीनां
विश्वं तस्माच्छिवात्मकम् ।। देहिनो यस्य कस्यापि निग्रहः क्रियते यदि । अनिष्ट-
मष्टमूर्तेस्तन्नात्र कार्या विचारणा ।। सर्वोपकारकरणं सर्वानुग्रहणं तथा । सर्वाभ-
<!-- APPAYYA !-->
<quote>‘शिवतत्त्वादिभूम्यन्तं पृथिव्यादि घटादि च । व्याप्याधितिष्ठति शिवस्तस्माद्विष्णुरुदाहृतः ।।’</quote>
इति ।। स्वामी भृत्यासंस्पृष्टस्तं नियच्छति नाविको नावमारुह्य नियच्छन्नपि तदेकदेशे वर्तते ।
कृत्रिमव्याघ्रः पुमान् व्याघ्राकृतिदारुचर्मादियन्त्रमनुप्रविश्य नियच्छन्नपि न तद्व्याप्याधिति-
ष्ठति । हस्तपादादिकं वियुक्तावस्थापन्नं कदाचित्प्रेरणादिनाधितिष्ठन्नपि व्याप्य नाधितिष्ठती-
ति न तेष्वतिव्याप्तिः । परस्परसंयोगविशेषरूपावस्थाविशेषापन्नं तु हस्तपादादिकं शरीरमे-
वेति तस्य लक्ष्यत्वात् तत्र नातिव्याप्तिः । प्राणेन्द्रियवर्गस्यापि लिङ्गशरीरान्तर्गतत्वेन लक्ष्यत्वा-
त्तत्रापि नातिव्याप्तिः । संसारिणश्चिच्छक्तिव्याप्त्या स्वशरीरे नियम्यप्रदेशानधिष्ठायैव
नियच्छन्ति । मुक्ताश्चिच्छक्तिव्याप्त्यैव विश्वमधिष्ठाय नियच्छन्तीति न क्वाप्यव्याप्तिः । इदं
च जगज्जन्मादिब्रह्मलक्षणवत् कादाचित्कमुपलक्षणतया लक्षणं, न विशेषणतया । अतस्सुषुप्तश-
रीरस्य शरीरत्वापत्तिरिति दोषस्य नावकाशः।न चैवं सति मुक्तौ यावदधिष्ठास्यति चैत्रस्तावतस्तं
प्रति संसारावस्थायामपि शरीरत्वापत्तिर्दोषः । इष्टापत्तेः । अत एव मनुष्यादिशरीरमात्रविषय-
परिच्छिन्नाहंभावस्य भ्रान्तिरूपत्वं भाष्ये तत्रतत्राविष्कृतम् । इदमेव शरीरलक्षणं सूचयितुं <quote>‘यः
पृथिव्यां तिष्ठ’</quote>न्नित्याद्यन्तर्यामिब्राह्मणे परमेश्वरस्य पृथिव्यादिषु बहिरन्तश्च व्याप्तिदर्शनपू-
र्वकं पृथिव्यादेस्तन्नियम्यत्वमुक्तम् । एवं परमेश्वरस्य सर्वप्रपञ्चशरीरकत्वे लक्षणमुखेन सिद्धे
साधुष्विवासाधुष्वपकारिष्वपि परमेश्वरशरीरत्वभावना द्वेषनिग्रहबुद्ध्यादित्यागोपयोगिनी का-
र्येति <quote>‘सत्ये साधौ चे’</quote>ति गाधारूपेण श्लोकेन दर्शितम् । एवं प्रपञ्चपरमेश्वरयोः शरीरशरीरिभावे
सति यथा परमेश्वरः पूजया तुष्यति एवं प्रपञ्चानुग्रहेण परमेश्वरस्तुष्यतीति सूचयितुं <quote>‘वृक्षस्य
मूलसेकेने’</quote>ति श्लोकेन दृष्टान्तांश उपन्यस्तः । लिङ्गपुराणादिषु परमेश्वरमूर्त्यष्टकपरिगणनप्रकर-
णे <quote>‘भूम्यम्भोऽग्निमरुद्व्योमभास्करा दीक्षितश्शशी’</quote>ति विशिष्य यज्वनां परिगणनात् तद्व्यतिरिक्त-
चेतनानां परमेश्वरशरीरत्वं नास्तीति यज्वस्वेव परमेश्वरशरीरत्वभावनया द्वेषनिग्रहादिबुद्धिस्त्य-
क्तव्येति शङ्कावारणार्थ <quote>‘मात्मा तस्याष्टमी मूर्ति’</quote>रिति श्लोकेन सर्वचेतनानां तच्छरीरत्वं विशि-
ष्य दर्शितम्’ । अनेनैव श्लोकेन मूर्त्यष्टकमध्ये विशिष्य भूतानां परिगणनात् अन्येषाम चेतनानां
तच्छरीरत्वं नास्तीति शङ्कापि <quote>‘विश्वं तस्माच्छिवात्मक’</quote> मित्युक्त्या निराकृता । सर्वेषामात्मनां
परमेश्वरशरीरत्वे हि भूतव्यतिरिक्तमायाकालनियत्याद्यभिमानिचेतनानामपि तच्छरीरत्व-
सिद्धौ तन्नियम्यानां मायाकालाद्यचेतनानामपि कैमुतिकन्यायेन परमेश्वरनियम्यत्वं सिद्ध्य-
ति । किमर्थं तर्हि परमेश्वरस्य मूर्त्यष्टकपरिगणने केषुचित्पुराणेषु चेतनस्थाने यज्वनां परि-
गणनं सर्वेष्वपि पुराणेष्वचेतनस्थाने भूतानां परिगणनम् । उच्यते । नेदं परिसङ्ख्यार्थं परि-
गणनं, किंत्वर्चनोपयोगिभवशर्वरुद्रादिनामभेदविधानार्थम् । यथा सप्तरात्रादीनामहर्गणानां
दीक्षणीयादिष्वहरन्तेषु सत्स्वपि <quote>‘ज्योतिष्टोमोऽग्निष्टोमो गौरुक्थ्यआयुरुक्थ्यः अभिजिद-
ग्निष्टोमः विश्वजिदग्निष्टोमः सर्वजिदग्निष्टोमस्सर्वस्तोमोऽतिरात्र’</quote> इत्यादिवाक्यैर्विशिष्य सौ-
