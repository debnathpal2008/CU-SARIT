<pb n="031"/>
वत्सानपाकुर्याद्ये मध्यमाः स्युस्तानग्नये दात्रे पुरोडाशमष्टाकपालं कुर्याद्ये स्थविष्ठास्तानिन्द्राय
प्रदात्रे दधंश्चरुं येऽणिष्ठास्तान्विष्णवे शिपिविष्टाय श्रिते चरु‘मिति काम्येष्टिविशेषवि१धानान्त-
र्गतवाक्यानामिव तत्तद्द्रव्यदेवताविशेषविशिष्टयागविधिरर्थः प्रतीयते । <quote>‘त्रेधा तण्डुला’</quote>निति
वाक्यस्य दार्शिकहविषां सर्वेषामग्न्यादिभ्यः पूर्वदेवताभ्योऽपनयोऽर्थः । अपनीतपूर्वदेव-
तानां तण्डुलदधिश्रितरूपाणां दार्शिकहविषां देवतान्तरसंयोजनेन प्रक्रान्तस्य दर्शस्यैव
कालापराधनिमित्तकप्रयोगान्तरविधिरर्थः न तु तन्निमित्तकर्मान्तरविधिरर्थ इति न्यायसि-
द्धार्थस्तु शतवारमुपदिष्टोऽपि न्यायोपन्यासं विना न हृदयमधिरोहति । तथा ‘त्वाष्ट्रं
पात्नीवतमालभेते,ति प्रकृत्य <quote>‘पर्यग्निकृतं पात्नीवतमुत्सृजत्याज्येन शेषं संस्थापयती’</quote>ति श्रव-
णस्य पशोः पर्यग्निकरणान्तमङ्गकलापं कृत्वा पशुं विसृज्य पशुद्रव्यकतयोपक्रान्तस्य याग-
स्याज्येन समापनं कर्तव्यमित्यर्थः स्वारस्येन प्रतीयते । अमुमेवार्थमवलम्ब्य कल्पसूत्रप्रवृत्तिर-
पि दृश्यते । <quote>‘पर्यग्निकृतमुत्सृज्याज्येन शेषं संस्थापयति यावन्ति पशोरवदानानि स्युस्तावन्त्या-
ज्यस्यावद्येत्पशुधर्माज्यं भवती’</quote>ति । वस्तुतस्तु कल्पसूत्रकारगृहीतोऽपि नायमस्य वाक्यस्या-
र्थः । यदि हि <quote>‘पर्यग्निकृतं पत्नीवतमुत्सृजती’</quote> त्यनेन पर्यग्निकरणानन्तरं पशोर्देवतोद्देशेन
त्यागो विधीयते तदा मुख्येन पशुनैव यागस्य निर्वृत्तत्वात् न तत्प्रतिनिधिनाज्येन शेषसमा-
पनापेक्षा । यदि तु तेन पर्यग्निकरणानन्तरं पशोस्तूष्णीमेव विसर्जनं विधीयते तदा पशोर्दे-
वतासम्बन्धो न कृत इति <quote>‘त्वाष्ट्रं पात्नीवतमालभेते’</quote>त्यत्राश्रुतस्य यागस्यानुमापकं द्रव्यदेव-
तासम्बन्धरूपं लिङ्गं प्रामाणिकमिति याग एव तेनानुमितः स्यात् कस्य शेषसमापनापेक्षा ।
तस्मात्पर्यग्निकृतवाक्यस्य पर्यग्निकरणान्ताङ्गरीत्या पशुयागस्य समापनमर्थः । <quote>‘आज्येन शेषं
संस्थापयती’</quote>ति वाक्यस्याज्यद्रव्यकयागान्तरविधिरर्थः । पूर्ववाक्यस्थितपात्नीवतपदानुवृत्त्या
तस्य तृतीयाविभक्तिपरिग्रहेण च देवतालाभः । पत्नीवद्देवत्यं पशुं प्रक्षेपेण विनोत्सृज्य तद्दै-
वत्याज्ययागस्तदनन्तरमेव प्रक्षेपपर्यन्तं क्रियमाणः प्रक्रान्तस्य पशुयागस्य शेषसमापनमिव
भवतीति शेषसंस्थाशब्दौ गौणौ । एवमयमस्य न्यायसिद्धोऽर्थः <quote>‘सुभ्रुत्वं कुपितेत्यपास्तमश-
नं त्यक्ता कथा योषितां दूरादेव विवर्जितास्सुरभयः स्रग्गन्धधूपादयः । कोपं रागिणि मुञ्च
मय्यवन्ते दृष्टे प्रसीदाधुना सत्यं त्वद्विरहाद्भवन्ति दयिते सर्वा ममान्धा दिशः’</quote> ।। इति श्लोकस्य
सुभ्रूदयितापदप्रसिद्धस्वारस्यात्कोपप्रसादविरहपदमुख्यार्थलाभस्वारस्याच्च कामिकृतकामिनी-
प्रसादनव्यापारार्थतया प्रतीयमानस्य नयनरोगार्तकृतनयनोद्देश्यकाक्रोशार्थो वक्तृविवक्षाधि-
गमं निनेव न्यायानुसन्धानं विना न हृदयमधिरोहति । परब्रह्मपरवेदान्तभागार्थस्तु नाना-
विधार्थप्रतीतेस्तत्तदनुसारिवादिविप्रतिपत्तिबाहुल्याच्च न्यायविचारं विना कथमपि हृदयं
नाधिरोहत्येव । एवमध्ययनविधेः स्वविषयानुष्ठापकत्वेनार्थज्ञानपर्यन्तत्वाङ्गीकारे तस्य विचा-
राक्षेपकत्वं सिद्ध‍यतीति न तदसिद्धिशङ्कावकाशः । नन्वध्ययनस्याध्यापनविधिप्रयुक्तत्वा-
ङ्गीकारे तत्रार्थज्ञानकामस्याधिकारिणोऽ कल्पनीयत्वेनाध्ययनानन्तरमेव कृत्स्नस्वाध्या-
यार्थज्ञानार्थं न्यायविचारप्राप्तावपि क्रत्वनुष्ठानप्रकाराणामुपदेष्ट्टवचनादिभिरवगमसम्भ-
विऽपि मन्त्रवत्स्वनुष्ठेयेषु मन्त्रैरेवानुष्ठेयार्थज्ञानस्यापेक्षितत्वात् तदर्थ मन्त्राणामर्थज्ञानाय
विचारापेक्षा स्यात् । न्यायनिर्णेयार्थानां मन्त्राणां विचारं विनार्थनिर्णयासम्भवादिति
<note>(१) विधानान्तर्गतदधिश्रयवाक्ययोरिव दधिश्रिताधारकचरुद्रव्यकदेवताविशेष इति घ. पाठः ।</note>
