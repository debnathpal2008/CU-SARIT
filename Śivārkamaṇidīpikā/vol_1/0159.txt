<pb n="159"/>
व्याकरणादेरधिकार्थविदां हि पाणिनिप्रभृतीनां तत्प्रणेतृत्वं दृश्यते । वेदश्च स-
र्वार्थावभासकोऽपि न सर्वं मुख्यतः प्रकाशयति किं तु किमपि लक्षणया किमपि
सामान्येन किमपि विशेषेण । परमेश्वरस्सर्वसाक्षी सर्वं प्रत्यक्षयतीति वेदेश्वरयोरे-
<!-- APPAYYA !-->
सिद्ध्यतीश्वरसार्वज्ञ्ये वैषम्यं नास्ति, उभयस्यापि यावद्वेदार्थविषयतारूपत्वादित्यर्थः । यद्वा
सर्वसंयोगित्वेन सिद्ध्यतः सार्वज्ञ्यात्तत्र नास्ति वैषम्यं विषयसङ्कोचस्योभयत्रापि सदभावादि-
त्यर्थः । वेदकर्तृत्वेन वेदार्थविषयमेव सार्वज्ञ्यं न सिद्ध्यति किंत्वधिकविषयमपि प्रबन्द्धृणां
प्रबन्धमूलज्ञानस्य प्रबन्धाधिकविषयत्वदृष्टेरिति परिहरति---<pratika>नेति</pratika> । ननु, अपूर्वप्रबन्धरचयि-
तुरेव प्रबन्धार्थाधीनस्य करणीयप्रबन्धोचितवर्णपदवाक्यविन्यासादिप्रकारस्य तत्परिहर-
णीयदोषजातस्य तत्तत्प्रदेशकर्तव्यार्थसङ्क्षेपविस्तरौचित्यस्य तत्रतत्र सम्भाविताक्षेपसमाधान-
व्यञ्जनसमर्थविशेषणविन्यासस्येत्येवमादेर्ज्ञानमपेक्षितम् । अनादिमपौरुषेयप्रबन्धं लोके
खिलीभूतं प्रचारयितुं पूर्वसिद्धयैव वर्णपदानुपूर्व्योच्चारयतस्तु तन्नापेक्षितम् । अतोऽनपेक्षित-
त्वादप्रयोजकमधिकज्ञानं न वेदकर्तृत्वेन सिद्ध्येत् । अन्यत्र दर्शनमात्रेण तत्सिद्धावन्यत्र प्र-
बन्धान्तराभ्यासजनितमधिकज्ञानं दृष्टमितीश्वरस्यापि तथाभूतमेव तत्सिद्ध्येदित्याशङ्क्या-
ह---<pratika>व्याकरणादेरिति</pratika> । पाणिनिप्रभृतयो हि परमेश्वरोपज्ञपूर्वपूर्वव्याकरणप्रसिद्धमर्थजातं
सङ्गृह्णन्तोपि रचनीयसूत्रादिगतवर्णपदानुपूर्व्याद्यधिकार्थविषयज्ञानवन्तो भवन्ति । तथा वेद-
कर्तुरपि वैदिकवर्णपदानुपूर्व्यादिज्ञानमावश्यकमिति वेदकर्तृत्वेन वेदार्थाधिकविषयज्ञानसि-
द्धिर्भवत्येवेति भावः । यद्यपि महर्षीणामिव सकलवेदार्थाभिज्ञत्वरूपमेव सार्वज्ञ्यं सिद्ध्येत् ।
तथापि तेषां वेदश्रवणाधीनात्सार्वज्ञ्यात्परमेश्वरस्य वेदरचनामूलभूतं वेदकर्तृत्वेन सिद्ध्यत्
सार्वज्ञ्यं विशिष्टं सिध्द्येदित्याह---<pratika>वेदश्चेति । सर्वार्थेति</pratika> । स्वविषयीभूतसर्वार्थावभासकोऽ-
पीत्यर्थः । वेदः स्वविषयं सर्वमर्थं न मुख्यया वृत्त्या प्रकाशयति किं त्विक्षुक्षीरमाधुर्यादि-
वदनुभवैकवेद्यमर्थजातं तत्तदसाधारणवाचकशब्दाभावान्मुख्यवृत्त्या प्रख्यापयितुमशक्गु-
वन्यथाकथञ्चिल्लक्षणया ख्यापयति । यथा-<quote>‘यतो वाचो निवर्तन्ते । अप्राप्य मनसा सह ।
आनन्दं ब्रह्मणो विद्वान् । न बिभेति कुतश्चने’</quote>ति । न हि ब्रह्मानन्दगतः सर्वोत्कर्षः केन चिद-
साधारणेन शब्देनेत्थं भूतइति प्रख्यापयितुं शक्यते । अतो वाङ्मनसातीतत्ववचनेन लक्षणया
ज्ञाप्यते । विशिष्य प्रख्यापयितुमशक्यं किञ्चिदर्शजातं तु सामान्यमुखेन ज्ञापयति । यथा
<quote>‘अनन्ता वै वेदा’</quote> इति आनन्त्यमनन्तोत्कर्षापकर्षशालि । तद्यथा-अतीतक्षणानन्त्यमस्मिन्कल्प
इव पूर्वकल्पेऽप्यस्ति । तत्र पूर्वकल्पगतात्तस्मादेतत्कल्पगतं भूयसोत्कृष्यते । एव-
मागाम्यनन्तकल्पगतानि तान्युत्तरोत्तरमुत्कृष्यन्ते । एवमनन्तविधानन्त्यमध्ये वेदानन्त्यमी-
दृशमिति विशिष्य प्रदर्शयितुं नास्ति तदसाधारणः शब्दः । अतः सामान्य-
मुखेन ज्ञाप्यते । एवं सामान्यमुखेन क्वचित्क्वचित्प्रवर्तमानस्य वेदस्य तत्तदर्थं प्रत्यक्षतः स्वयं
विशिष्यानुभूय तत्तद्वेदवाक्यप्रणेतुरीश्वरस्य च महति वैषम्ये स्थिते तत्तद्वेदवाक्यश्रवणेन
तत्तदर्थमवगच्छतां महर्षीणां तत्तदर्थे न तथा स्पष्टावभासः। यथा यथार्थतस्तदप्रत्यक्षतोऽनुभूय
तत्तद्वाक्यप्रणेतुरीश्वरस्येति व्यक्तमेव । न हि क्षीरमाधुर्यविशेषं स्वयमनुभूय क्षीरं मधुरतर-
मिति प्रयुञ्जानस्येव तस्माद्वाक्यात्तन्माधुर्यमवगच्छतः तथा तत्र स्पष्टावभासोऽस्तीति भावः ।
