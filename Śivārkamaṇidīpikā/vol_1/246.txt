<pb n="246"/>
<head>अथान्तरधिकरणम् ।। ८ ।।</head>
तदितः पूर्वेरधिकरणन्यायैः सर्वज्ञं नित्यतृप्तमनादिबोधं स्वतन्त्रमलुप्त-
शक्तिकमनन्तशक्तिकं सकलजगदुभयकारणं समस्तोपनिषत्तन्त्रसमन्वयैकप्र-
तिपाद्यं स्वप्रकाशनिखिलप्रपञ्चविशिष्टाद्वितीयस्वभावं सच्चिदानन्दस्वरूपं संसा-
रपाशविच्छेदकारणं चिदचिदर्थान्तरं शिवतत्वं परं ब्रह्मेति सिद्धम् । तस्य
साधकानां संसारभेषजं मनस्समाधानयोग्यं किमपि रूपं प्रदर्शयितुमिदमधिक-
रणमारभ्यते—
<!-- APPAYYA !-->
<p>उत्तराधिकरणमवतारयितुं प्राक्सिद्धमर्थजातमनुवदति—<pratika>तदितः पूर्वैरिति</pratika> । उभय-
कारणमित्यन्तेन सोपपत्तिकजन्माद्यधिकरणार्थोऽनूदितः । तदनन्तरविशेषणेनानन्तराधिक-
रणद्वयार्थः । स्वप्रकाशेत्यादिविशेषणेन ईक्षत्यधिकरणविषयवाक्यगतसच्छब्दार्थोऽनूदितः ।
<quote>‘सच्चिदानन्दस्वरूप’</quote>मित्यनेनानंदमयाधिकरणविषयवाक्यांतर्गतसत्यज्ञानादिवाक्यार्थः <quote>‘संसा-
रपाशच्छेदकारण’</quote>मित्यनेन हिरण्यगर्भाधिकरणविषयवाक्यान्तर्गतस्य <quote>‘य एनं विदुरमृता’</quote>
इत्यादिवाक्यस्यार्थः <quote>‘चिदचिदर्थान्तर’</quote>मित्यनेन चिदचिद्विलक्षणमित्यर्थकेन अचेतने प्र-
धाने चेतने मुक्ते हिरण्यगर्भे चानतिप्रसक्तं जगत्कारणत्वमस्येतरवैलक्षण्यमित्येवमीक्षत्या-
द्यधिकरणत्रयव्युत्पाद्यार्थः सङ्गृह्यानूदितः । अथोत्तराधिकरणे प्रतिपादयिष्यमाणमर्थं दर्शयति
—<pratika>तस्येति</pratika> । संसारभेषजं मुक्तिप्रदम् । <pratika>मनस्समाधानेति</pratika> । दहरविद्याद्युपास्यं हि रूपं <pratika>स्था-
नस्य</pratika> हृदयपुण्डरीकादेरप्रसिद्धत्वात् शास्त्रावगततत्तत्स्वरूपानुसन्धानपूर्वकमनुसन्धेयमिति
तावत्पर्यन्तमविक्षेपेण मनस्समाधानं दुस्सम्पादम् । वक्ष्यमाणरूपस्य तु स्थानमादित्यमण्डल-
मागोपालाङ्गनमतिप्रसिद्धमिति तत्स्थानके वक्ष्यमाणरूपे मनस्समाधानं सुसम्पादमिति भावः ।
किमप्यप्राकृतं रूपमित्यर्थः । ननु किमर्थोऽत्र जन्मादिसूत्रार्थप्रभृति प्राचीनसकलार्थानुवादः ।
कथं च प्राणाकाशाद्यतिव्याप्तिनिरासेऽग्रे करिष्यमाणे मध्ये चिदचिदर्थान्तरमिति विशे-
षणेन चेतनाचेतनेष्वतिव्याप्तिनिरासात् सिद्ध्यतोऽर्थस्य सिद्धत्वेनोपन्यासः । कथं चातिव्या-
प्तिनिरासार्थपेटिकामध्ये ध्यानोपयुक्तरूपविशेषणनिरूपणार्थाधिकरणस्य प्रस्तावः । तस्य च
साधनाध्यायसङ्गतस्य समन्वयाध्याये का सङ्गतिःका च पूर्वाधिकरणसङ्गतिः । उच्यते । लक्षण-
परिष्कारपेटिकासमाप्तिप्रदर्शनार्थो लक्षणसूत्रार्थमारभ्यानुवादः । अत एवातिव्याप्तिनिराससि-
द्धार्थोपन्यासः । आकाशप्राणाधिकरणद्वयमाकाशप्राणयोरतिव्याप्तिनिरासार्थं न भवति ।
तयोरधिकरणनिरसनीयातिव्याप्तिशङ्काहेतोरदर्शनात् । किंत्वाकाशप्राणवाक्ययोर्ब्रह्मणि तात्प-
र्यनिरूपणार्थं तदर्थेन तेन वाक्यशेषगतकारणत्वानुवादप्रभवमन्दशङ्काविषयातिव्याप्तिनिरा-
सोऽपि लभ्यत इत्यानुषङ्गिकप्रयोजनसूचनार्थं तदवतारिकाभाष्यम् । इदमप्यधिकरणमन्तरा-
दित्यविद्यावाक्यस्य ब्रह्मणि तात्पर्यनिरूपणार्थमेव । ध्यानार्थरूपविशेषसिद्धिरप्यनेनाधिकरणेन
लभ्यत इत्येतदवतारिकाभाष्यमप्यानुषङ्गिकप्रयोजनसूचनार्थम् । पूर्वाधिकरणविषयवाक्ये हि-
रण्यगर्भविषयोपक्रमोपसंहारैकरूप्यस्य मध्यगतबहुप्रमाणविरोधादनादरणीयत्वमुक्तम् । इह त-
द्विषयोपक्रमोपसंहारैकरूप्यस्य तथा विरोधो नास्तीति प्रत्यवस्थानात् प्रत्युदाहरणरूपा समन-
