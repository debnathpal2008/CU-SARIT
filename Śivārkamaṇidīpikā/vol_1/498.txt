<pb n="498"/>
अथ ज्योतिरधिकरणम् ।। १० ।।
दहरादिषूपास्यतया निर्दिष्टस्य परमेश्वरस्य प्राप्यत्वमुपपादयितुमधिकरणा-
न्तरमारभ्यते—
<sutra>।। सू ।। ज्योतिर्दर्शनात् ।। ४१ ।।</sutra>
छान्दोग्येऽस्य प्रजापतिविद्यायामाम्नायते विषयः---<quote>‘एष संप्रसादोऽस्माच्छ-
रीरात् समुत्थाय परं ज्योतिरुपसंपद्य स्वेन रूपेणाभिनिष्पद्यते स उत्तमः
पुरुषः’</quote> इति ।।
मुक्तप्राप्यतया श्रूयमाणं परं ज्योतिः परमेश्वरः किं वा नारायणो मूर्त्यात्मेति
संशयः ।।
<quote>‘उत्तमः पुरुषः’</quote> इति मुक्तप्राप्यस्य परज्योतिषः पुरुषोत्तमशब्दवाच्यतयाऽव-
गमात् पुरुषोत्तमशब्दस्य नारायणे रूढतया स एवोत्तमपुरुषशब्दसमानाधिक-
रणं परं ज्योतिः ।।
<!-- APPAYYA !-->
<head>अथ ज्योतिरधिकरणम् ।। १० ।।</head>
<p>उत्तराधिकरणमवतायरति---<pratika>दहरादिष्विति</pratika> । दहरादिषु स्थानेषु उपास्यतया परमे-
श्व/?/रः पूर्वाधिकरणान्तेष्वधिकरणेषु सिद्धः तदुपासनया तस्यैव प्राप्यत्वमित्युपपादयितुमु
त्तराधिकरणमारभ्यत इत्यर्थः । यद्यपि <quote>‘मुक्तोपसृप्यव्यपदेशा’</quote>दिति द्युभ्वाद्यधिकरणगुण
सूत्रे परमेश्वरस्य मुक्तप्राप्यत्वमुक्तं तथापि क्वचिद्विषयवाक्यविशेषे प्रसक्तशङ्कानिराकरणेन
तदेव दृढीक्रियत इति भावः <pratika>।। सू॰ ।। ज्योतिर्दर्शनात् ।। ४१ ।।</pratika> अत्र प्रजापतिविद्याग-
तेन वाक्येन विद्वान् देहादुत्क्रान्तस्सन्यदुपसम्पद्यापाहतपाप्मत्वादिस्वरूपेणाविर्भवतीत्युच्यते
तत् परं ज्योतिः नारायणः परमेश्वरो वेत्युत्तमपुरुषशब्दनिरूढियोगाभ्यां संशयं दर्शयति---
<pratika>मुक्तप्राप्यतयेति</pratika> । <quote>‘उत्तमः पुरुष’</quote> इति वाक्यं तावत् पुरुषोत्तमशब्दासाधारणयौगिका-
र्थप्रतिपादकतया निरूढमिह मुक्तप्राप्ये परस्मिन् ज्योतिषि प्रयुक्तं तस्य पुरुषोत्तमस्य शब्द-
विषयतामवगमयतीति तदवगमितस्य पुरुषोत्तमशब्दस्य रूढ्या मुक्तप्राप्यपरंज्योतिर्नारा-
यण इत्यवसीयते । अत एव गीतासु <quote>‘द्वाविमौ पुरुषौ लोके क्षरश्चाक्षर एव च । क्षरस्सर्वाणि
भूतानि कूटस्थोऽक्षर उच्यते’</quote> इति श्लोके पुरुषशब्दाभिधेयतया प्रसिद्धं जीवजातं क्षराक्ष-
रशब्दोक्तसंसार्यसंसारिरूपेण द्वेधा विभज्य <quote>‘उत्तमः पुरुषस्त्वन्यः परमात्मेत्युदाहृतः । यो
लोकत्रयमाविश्य बिभर्त्यव्यय ईश्वर’</quote> इति श्लोकेन द्विविधादपि जीवजातादुत्कृष्टं तदुभय-
नियामकमन्यपुरुषं पुरुषोत्तमपदयौगिकार्थप्रतिपादकेन <quote>‘उत्तमः पुरुष’</quote> इति वाक्येन निर्दि-
श्य स क इति जिज्ञासायां <quote>‘यस्मात्क्षरमतीतोऽहमक्षरादपि चोत्तमः । अतोऽस्मि लोके वेदे च-
प्रथितः पुरुषोत्तम्’</quote> इति श्लोकेन लोकवेदयोः पुरुषोत्तमपदवाच्यतया प्रसिद्धोऽहमेव स
उत्तमः पुरुष इति भगवतोपदिष्टमिति भावः । एवं च यद्यपि दहरविद्यादिषु परमेश्वर
एवोपास्यः स्यात् तथापि तत्तद्विद्याप्रकरणे <quote>‘य एष सम्प्रसादोऽस्माच्छरीरात्समुत्थाय परं
ज्योतिरुपसम्पद्य स्वेन रूपेणाभिनिष्पद्यते एष आत्मेति होवाचे’</quote>ति <quote>‘परात्परं पुरुषमुपैति
दिव्यं’</quote> <quote>‘सोऽध्वनः पारमाप्नोति तद्विष्णोः परमं पद’</quote>मित्यादिवाक्येषु तत्तद्विद्यानिष्ठैः प्राप्य-
