<pb n="359"/>
न हि छायापुरुषे सुखसंभवः ।। यदुक्तमक्षिपुरुषस्य जीवरूपत्वं तत्राह---
<!-- APPAYYA !-->
प्रश्नाभिप्रायः । उत्तरस्य त्वयमभिप्रायः । यदि <quote>‘प्राणो ब्रह्म कं ख’</quote>मित्येतावदुच्येत
तदा <quote>‘यदेष आकाश आनन्दो न स्या’</quote>दिति श्रुतावाकाशानन्दशब्दयोरिव कखशब्दयो-
र्विशेषणविशेष्यभावेनान्वयात् परमव्योमात्मकसुखरूपत्वमेकमेवोपास्यगुण इति लभ्यते । न
तु परमव्योमात्मकसुखरूपत्वं सुखात्मकपरमव्योमरूपत्वं चोपास्यगुणद्वयमिति । तथो-
पास्यगुणद्वयं चेह विवक्षितम् । तल्लाभाय कखशब्दोक्तयोस्सुखपरमव्योम्नोस्स्वातन्त्र्येण
ब्रह्मविशेषणत्वं प्रकटयितुं <quote>‘कं ब्रह्म खं ब्रह्मे’</quote>ति प्रत्येकं ब्रह्मशब्दयुक्तं वाक्यद्वयं कृतम् ।
यद्यपि तेन वाक्यद्वयेन सुखरूपत्वं परमव्योमरूपत्वं च ब्रह्मणस्स्वतन्त्रं विशेषणद्वयमिति ता-
वदेव लभ्यते न तु तस्य विशेषणद्वयस्य परस्परविशेषितत्वमपि । तथापि<quote>‘यद्व्यापकं तदेव खं
यदेवं खं तदेव क’</quote>मिति परस्परविशेषितसुखपरमव्योमप्रदर्शकवाक्यद्वयरूपोत्तरवशा<quote>‘त्कं ब्रह्म
खं ब्रह्मे’त्यत्रापि तावत्पर्यन्तविवक्षास्तीत्यवसीयत इति तस्मा’त्कं ब्रह्म खं ब्रह्मे’</quote>ति वाक्यद्वय-
निर्दिष्टं परं ब्रह्मैव न तु ब्रह्मदृष्टिविशिष्टं वैषयिकं सुखं भूताकाशं च । कखशब्दोक्तयोस्सुखा-
काशयोरग्रे परस्परवैशिष्ट्याभिधानाद्वैषयिकसुखभूताकाशयोस्तदसम्भवात् । अस्मिन्नप्यर्थे
सूत्रमित्थं पक्षाध्याहारेण योजनीयम् । <quote>‘कं ब्रह्मे’</quote>तिवाक्यनिर्दिष्टं परं ब्रह्म न तु ब्रह्मदृष्टिवि-
शिष्टं वैषयिकं सुखम् । सुखविशिष्टाभिधानादेव सुखेषु यद्विशिष्टं परमव्योमात्मकं निरतिशयं
सुखं तस्य कशब्देनाभिधानादित्यर्थः । तथा<quote>‘खं ब्रह्मे’</quote>ति वाक्यनिर्दिष्टं च परं ब्रह्म न तु तद्द‍ृ-
ष्टिविशिष्टो भूताकाशः । सुखविशिष्टाभिधानादेव शोभनं यत्स्वं सुखात्मकं परमं व्योम तस्य
खशब्देनाभिधानादित्यर्थः । एवं सूत्रस्यान्यदपि प्रयोजनद्वयमभिप्रेत्यैव सुखविशिष्टाभिधाना-
दिति गुरु सूत्रं कृतम् । अन्यथा लाघवार्थमन्त्रधिकरणद्युभ्वाद्यधिकरणयोरिव <quote>‘प्रकरणा’</quote>दित्येव
सूत्रमकरिष्यत । एवकारश्च योजनान्तरविवक्षायामेवार्थवान् । यस्सुखविशिष्टाभिधानादिति
हेतुरक्षिपुरुषस्य ब्रह्मत्वे साध्ये स एव हेत्वसिद्धिपरिहारार्थे <quote>‘कं ब्रह्म खं ब्रह्मे’</quote>त्यत्र निर्दिष्टस्य
ब्रह्मत्वे साध्येऽपि हेतुः । हेतुवाक्यस्यार्थः परं तत्र तत्र भिद्यत इति । एवं प्रश्नोत्तरपर्यालो-
चनया दृष्टिविध्यसम्भवे सिद्धे सत्युपक्रमानुसारेण <quote>‘प्राणं च हास्मै तदाकाशं चोचु’</quote>रिति नि-
गमनवाक्यं ब्रह्मण्युपास्यगुणत्रयोपसंहारार्थं न तु ब्रह्मदृष्ट्यालम्बनत्रयोपसंहारार्थमिति योज-
नीयम् । प्राणं प्राणत्वगुणविशिष्टं तत्सुखात्मकमाकाशं परमव्योमात्मकं च ब्रह्माग्नय ऊचुरिति
तदर्थो वर्णनीयः । ननु माभू<quote>‘त्कं ब्रह्म खं ब्रह्मे’</quote>त्यत्र वैषयिकसुखभूताकाशयोर्ब्रह्मदृष्टिविधा-
नम् । इहाक्षिपुरुषत्वेन शङ्क्यमानस्य प्रतिबिम्बस्यैवारोपितसुखविशेषविशिष्टत्वेन तत्र निर्देशोऽ-
स्त्वित्याशङ्क्याह—<pratika>न हीति</pratika> । अनारोपितार्थग्रहणे सम्भवत्यारोपितार्थग्रहणमयुक्तमिति भावः ।
अयमप्यर्थ<quote>‘स्सुखविशिष्टाभिधानादेवे’</quote>ति सूत्रेणैव लम्भनीयः । अत्र छायापुरुषत्वानुपपत्तौ
सौत्रेण चकारेण हेत्वन्तरं समुच्चीयते । यतो मोक्षार्थं ब्रह्मविद्यामर्थयमानाय <quote>‘कं ब्रह्मे’</quote>त्याद्यु-
पदेशः । अतो नात्र निर्दिष्टः प्रतिबिम्बः किं तु ब्रह्मैवेति । एवं<quote>‘कं ब्रह्मे’</quote>त्यादौ निर्दिष्टः प्रति-
बिम्ब इति शङ्कानिराकरणार्थं चकारसमुच्चितेन हेत्वन्तरेण । तत्र निर्दिष्टो जीव इति शङ्का-
निराकरणार्थतयोत्तरसूत्रमवतारयति—<pratika>यदुक्तमिति</pratika> । <quote>‘कं ब्रह्मे’</quote>त्यादौ निर्दिष्टस्य जीवत्वे
निराकृते सत्यक्षिपुरुषस्य पूर्वपक्षिशङ्कितं जीवत्वं निराकृतं भवतीत्यभिप्रेत्य यदुक्तमक्षिपुरुष-
