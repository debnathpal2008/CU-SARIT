<pb n="445"/>
तस्य तद्धेतुत्वं <quote>‘निरञ्जनः परमं साम्यमुपैति’</quote> इति श्रुत्यन्तरप्रसिद्धम् । तेन दहरा-
काशं प्राप्तस्योक्तफलावाप्तिस्तत्साम्यापत्तिरूपा तदनुकृतिरिति लभ्यते । सा च
ततो भेद एवोपपद्यते । अतश्चायं न जीव इति तात्पर्यम् ।।
पुनरस्मिन् प्रमाणान्तरमाह---
<sutra>।। सू ।। अपि च स्मर्यते ।। २२ ।।</sutra>
दहरपुण्डरीकान्तर्वर्तित्वमुपास्यत्वं च ब्रह्मणः स्मर्यते---
<quote>‘अथवा परमात्मानं परमानन्दविग्रहम् । गुरूपदेशाद्विज्ञेयं पुरुषं कृष्णपिङ्गलम् ।।
ब्रह्म ब्रह्मपुरे गार्गि दहराब्जखमध्यमे । अभ्यासात् संप्रपश्यन्ति सन्तस्त्वं च त-
था कुरु’</quote>।। इत्यादि ।। ततः परज्योतिस्स्वरूपं मुक्तप्राप्यं परशक्त्युमासनाथं परं ब्र-
ह्म दहरपुण्डरीकाकाशमध्यवर्ति स्वाभाविकापहतपाप्मत्वादिगुणकमुपासनीयमि-
ति सिद्धम् ।। इति दहराधिकरणम् ।। ५ ।।
<!-- APPAYYA !-->
वाक्ययोरर्थो गृहीतः । एवं दहराकाशस्य परमेश्वरत्वमुपपादितम् । तदन्तर्वर्तिनोऽपि परमेश्वरत्व-
मुपबृंहणेन व्यक्तीकर्तुं सूत्रम् <sutra>।। सू. ।। अपि च स्मर्यते ।। २२ ।।</sutra> योगयाज्ञवल्क्यश्रुतौ ध्याना-
ध्याये कैश्चित्प्रकारैः परमेश्वरध्यानोपदेशानन्तरं प्रकारान्तरेण तद्ध्यानमुपदिश्यते—<pratika>अथ वेति ।</pratika>
<pratika>परमात्मानमिति</pratika> <quote>‘तस्याश्शिखाया मध्ये परमात्मा व्यवस्थित’</quote> इति मन्त्रार्थस्योपसंहारः ।
<pratika>परमानन्दविग्रहमिति</pratika> <quote>‘यच्चास्येहास्ती’</quote>ति वाक्यार्थस्य । <pratika>गुरूपदेशाद्विज्ञेयमिति</pratika> <quote>‘तं चे-
द्ब्रूयु’</quote>रित्यादिशिष्याचार्यनिबन्धनज्ञापितस्य गुरूपदेशावश्यकत्वस्य । पुरुषं कृष्णपिङ्गलमिति
<quote>‘ऋतं सत्य’</quote>मिति मन्त्रार्थस्य । ब्रह्म ब्रह्मपुर इति <quote>‘अथ यदिदमस्मिन्ब्रह्मपुर’</quote> इत्युपक्रमार्थ-
स्य । <pratika>दहराब्जखमध्यम इति</pratika> <quote>‘तस्मिन्यदन्त’</quote>रित्युक्तार्धस्य । <pratika>अभ्यासात् सम्प्रपश्यन्ति
इति</pratika> <quote>‘अन्वेष्टव्यं विजिज्ञासितव्य’</quote>मित्यस्य । स्वाभाविकेति । यद्यप्यपहतपाप्मत्वादिकं दह-
राकाशत्वेनेति प्रागुक्तं तथापि तदभेददृष्ट्या तन्मध्यवर्तिन्यपि तत्कीर्तनमुपपद्यते । तत्रापहत-
पाप्मत्वादीनां ब्रह्मलिङ्गानां स्पष्टानामपि पूर्वपक्षे दहराकाशादन्यत्र तदन्तर्वर्तिन्येवान्वयात्
स्पष्टास्पष्टब्रह्मलिङ्गता ।।</p>
<head>।। इति दहराधिकरणम् ।। ५ ।। ।।</head>
<head>नयमणिमालायाम्</head>
<head>अथ दहराधिकरणम् ।। ५ ।।</head>
<sutra>सू॰ । दहर उत्तरेभ्यः ।। १३ ।। गतिशब्दाभ्यां तथाहि दृष्टं लिङ्गं च ।। १४ ।। धृतेश्च महिम्नोऽस्यास्मिन्नु
पलब्धेः ।। १५ ।। प्रसिद्धेश्च ।। १६ ।। इतरपरामर्शात्सइति चेन्नासम्भवात् ।। १७ ।। उत्तराच्चेदाविर्भूतस्वरूप-
स्तु ।। १८ ।। अन्यार्थश्च परामर्शः ।। १९ ।। अल्पश्रुतेरिति चेत्तदुक्तम् ।। २० ।। अनुकृतेस्तस्य च ।। २१ ।। अपि
च स्मर्यते ।। २२ ।।</sutra>
<lg><l>युक्तो दहराकाशो भूताकाशः प्रसिद्धितो यद्वा। तदुपमितोऽसौ जीवस्तथाश्रुतेरेष सम्प्रसाद इति ।। ५९ ।।</l></lg>
<lg><l>अपहतपाप्मत्वादेरसम्भवाद्भ‍ूतजीवयोस्स शिवः । स च जीवपरामर्शस्तन्महिमख्यापनायैव ।। ६० ।।</l></lg>
<head>इति दहराधिकरणम् ।। ५ ।।</head>
