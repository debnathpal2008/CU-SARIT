<pb n="484"/>
<sutra>।। सू॰ ।। तदभावनिर्धारणे च प्रवृत्तेः ।। ३७ ।।</sutra>
<!-- APPAYYA !-->
ज्ञानमुपयुज्यते । गोत्रभेदेन तत्र प्रकारभेदसत्त्वात् विद्याङ्गोपनयने तदभावात् । समिदा-
हरणानुशासनं तु अध्ययनाङ्गोपनयनहोमोपयुक्तसमिदाहरणं येन केनाचित्कर्तव्यमयमेव
सन्निहितः करोत्वित्यभिप्रायेणाप्युपपद्यते । तमुपनीय <quote>‘कृशानामबलानां चतुश्शता गा निरा-
कृत्योवाचे’</quote> त्यनन्तरवाक्यगतमुपनीयेत्येतद्यदर्थोऽयमुपनयनसंस्कारः तत्पर्यन्ताध्ययनपरमि-
त्यध्ययनप्रतिपादनमपि लभ्यते । दृष्टं हि <quote>‘तस्मादग्निचिद्वर्षति न धावे’</quote>दित्यत्राग्निचिदित्यस्य
यदर्थोऽग्नेश्चयनसंस्कारस्तत्पर्यन्ताग्निचयनपरत्वम् । अत एवाग्निचयनाङ्गकक्रतौ भूत एव
वर्षति न धावेदित्याद्यग्निचिद्व्रतानि न त्वग्निचयनसंस्कारमात्रे भूत इति निर्णीतं पूर्वतन्त्रे
क्रमलक्षणे । एवं चोपनयने सत्युपनीतकर्तृकेऽध्ययने निवृत्ते सत्याचार्यस्समावर्तनात्प्राक्
गुरुदक्षिणार्थतया महतीं शुश्रूषां कृत्वा तया शुद्धान्तःकरणः कांचन ब्रह्मविद्यामयमधि-
गच्छत्वित्यभिप्रायेण गवां संरक्षणे नियुयुजे इत्युत्तरसंदर्भोऽपि सङ्गच्छते । तस्माद्विद्योप-
क्रमगतस्यापि ब्राह्मण्यनिर्धारणस्य उपनयनार्थत्वेनान्यथासिद्धौ तस्योपनयनस्याप्यध्ययना-
र्थत्वेनान्यथासिद्धिः स्यादिति तुल्य एव न्यायः । यद्युच्येताध्ययनार्थत्वेऽप्युपनयनस्य वि-
द्याङ्गोपाख्याने तत्कीर्तनमुपनीतस्यैव विद्यायामधिकार इति ज्ञापनार्थत्व एव साफल्यम-
श्नुत इति । तर्हि तत्र ब्राह्मण्यनिर्धारणवचनमपि ब्राह्मणस्य सत उपनीतस्य तत्राधिकार
इति ज्ञापनार्थत्व एव साफल्यमश्नुत इति तुल्यम् । न च वाच्यं <quote>‘नैतदब्राह्मणो विवक्तुम-
र्हती’</quote>ति शूद्रत्वाभावमात्रनिर्धारणं न तु ब्राह्मणत्वनिर्धारणमिति । ब्रह्मणभिन्नत्वस्य प्रवृ-
त्तिनिमित्तस्य क्षत्रियवैश्यसाधारणत्वेनाब्राह्मणशब्दस्य शूद्रमात्रविषयत्वाभावात् <quote>‘यद्ब्राह्म-
णश्चाब्राह्मणश्च प्रश्नमेयाता’</quote>मित्यत्र क्षत्रियादिवर्णत्रयसाधारण्येन तत्प्रयोगदर्शनाच्च । <quote>‘नञि-
वयुक्तमन्यसदृशाधिकरणे तथा ह्यर्थगति’</quote>रिति शाब्दिकोक्तन्यायेन ब्राह्मणसदृशतद्भिन्नपर-
स्याब्राह्मणशब्दस्य द्विजन्मतया ब्राह्मणेनात्यन्तसदृशौ क्षत्रियवैश्यौ परित्यज्य शूद्र एव
वृत्त्ययोगाच्च । मातरं प्रति ब्राह्मण्यनियतगोत्रप्रश्नस्य विशिष्य ब्राह्मण्यनिर्धारणहेतुत्वेन
ततश्शूद्रत्वाभावमात्रनिर्धारणोक्त्ययोगाच्च । तस्माद्विद्याङ्गोपाख्याने ब्राह्मण्यनिर्धारणवचनं
ब्राह्मणस्यैव विद्यायामधिकार इत्यत्रेव इत्यत्रेव तस्यामुपनयनवचनमप्युपनीतस्यैव तत्राधिकार इत्य-
त्रापि न लिङ्गमित्याशङ्कानिराकरणार्थं सूत्रम्---<pratika>तदभावनिर्धारणे च प्रवृत्तेः ।।३७।।</pratika>
शूद्रत्वाभावनिर्धारणे सत्याचार्यस्सत्यकाममुपनेतुं प्रववृते इति <quote>‘नैतदब्राह्मणो विवक्तुमर्हती’</quote>
त्यादिनोच्यते । न ह्यत्रोच्यमाने निर्धारणे मातरं प्रति गोत्रप्रश्नो हेतुः । येनेदं ब्राह्मण्यनि-
र्धारणं स्यात् । किं तु <quote>‘न सत्यादगा’</quote> इत्युच्यमानं <quote>‘नाहं गोत्रं वेद न मे मातापि माता
जाबाला सत्यकामोऽह’</quote>मिति यथाभूतार्थवादित्वरूपं सत्यवचनानतिक्रमणम् ।<quote>‘न सत्यादगा’</quote>
इति वाक्यस्य वर्ण्यमाननिर्धारणहेतुपरत्वात् । सत्यवचनानतिक्रमणं च शूद्रत्वाभावनिर्धा-
रण एव हेतूभवनयोग्यम् । <quote>‘अनृतं चातिवादश्च पैशुन्यमतिलोभिता । निकृतिश्चाभिमानश्च
जन्मतश्शूद्रमाविशत् ।। दृष्ट्वा पितामहश्शूद्रमभिभूतं तु तामसैः ।। द्विजशुश्रूषणं धर्मं
शूद्राणां समकल्पयत् ।। न सन्ति तामसा भावाः शूद्राणां द्विजसेवनात् ।।’</quote> इत्यनृतवादि-
