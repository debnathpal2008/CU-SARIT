<pb n="034"/>
चाचार्यैः प्रतिपादितम् <quote>‘अथातो धर्मजिज्ञासे’</quote>ति । प्रथमत उपाध्यायादध्ययनान-
न्तरं धर्मविचारप्राप्तिरिति । तर्हि किमनन्तरमस्यारम्भः । धर्मविचारानन्तरम् । क-
थम् । न वयं धर्मब्रह्मविचाररूपयोश्शास्त्रयोरत्यन्तभेदवादिनः । किं त्वेकत्ववादिनः ।
धर्मब्रह्मणोराराधनाराध्यभूतयोःप्रतिपादकम्<quote>‘अथातो धर्मजिज्ञासे’</quote>त्यारभ्य<quote>‘अना-
वृत्तिश्शब्दा’</quote> दित्येतावत्पर्यन्तमेकमेव शास्त्रम् । तत्र <quote>‘अथातश्शेषलक्षण’</quote> मित्या-
<!-- APPAYYA !-->
तिज्ञायमानो धर्मविचारो वेदार्थविचारात्मक इति स एव स्वकारणत्वेनाध्ययनस्य पूर्ववृत्तस्य
ज्ञापकः । यद्यपि ब्रह्मविचारसाधारणमिदं कारणं तथापि विरक्ताविरक्तसाधारण्येन सर्वेषाम-
प्यावश्यकं कर्मानुष्ठानमिति तदपेक्षितो धर्मविचार एव प्रथमं प्राप्नोति । न हि वेदाध्ययना-
त्पूर्वं धर्मविचारे नियमविध्युल्लङ्घनदोष इव तदनन्तरमपि धर्मविचारे कश्चित्प्रतिबन्धकोऽस्ती-
ति । ननु, ब्रह्मविचारे नियतसामग्रीरूपं किञ्चित्पूर्ववृत्तमपेक्ष्य तदानन्तर्यमथशब्दार्थतया-
परिग्राह्यमित्युक्तम् । अध्ययनं तावन्न तथाभूतं पूर्ववृत्तमित्युक्तम् । किं तर्हि तद्यदनन्तरमस्या-
रम्भः । तन्नोच्यते चेत्प्रतिज्ञातं तदानन्तर्यार्थत्वमथशब्दस्य हीयेत । अगत्या तस्य शिष्यप्र-
श्नानन्तर्यार्थत्वमधिकाराद्यर्थत्वं वा परिग्राह्यं स्यादिति पृच्छति---<pratika>तर्हीति</pratika> । उत्तरमाह---<pratika>ध-
र्मविचारानन्तरमिति</pratika> । ननु, धर्मविचारानन्तरं ब्रह्मविचार इत्ययुक्तं धर्मब्रह्मविचारयोः पौ-
र्वापर्यहेतुसम्बन्धाभावादिति पृच्छति-<pratika>कथमिति</pratika> । धर्मब्रह्मविचारयोर्वेदरूपैकग्रन्थव्याख्यान-
त्वेनैकशास्त्रत्वात् व्याख्येये वेदे धर्मब्रह्मभागयोः पौर्वापर्यमेव तत्पौर्वापर्यहेतुसम्बन्ध इत्य-
भिप्रेत्योत्तरमाह---<pratika>न वयमिति</pratika> । विचारशास्त्रयोर्धर्मविचारशास्त्रे पूर्वापरषट्क्योरिवावान्त-
रविषयभेदेन किञ्चिद्भेदानुमित्यर्थमत्यन्तग्रहणम् । नन्वर्थैक्येनैकशास्त्र्यं वक्तव्यं तदत्र न सम्भ-
वति । धर्मब्रह्मणोर्भेदादित्याशङ्क्याह---<pratika>धर्मब्रह्मणोरिति</pratika> । धर्मप्रतिपादकस्यापि वेदभागस्य
तत्समाराध्ये ब्रह्मण्येव महातात्पर्यम् । अत एव <quote>‘सर्वे वेदा यत्पदमामनन्ती’</quote>ति ब्रह्मणः स-
र्ववेदप्रतिपाद्यत्वं श्रूयते । ततश्च तद्व्याख्यानरूपयोर्विचारशास्त्रयोरपि व्याख्येयमहातात्पर्य-
विषयैकार्थपर्यवसायित्वाद्युक्तमैकशास्त्र्यं कर्तृभेदेऽपि वामनजयादित्यवृत्त्योस्तद्दर्शनाद्ब्रह्मवि-
चारशास्त्रे<quote>‘परं जैमिनिर्मुख्यत्वा’</quote><ref>(ब्र॰—४—३—१२—सू.)</ref> दित्यादिषु जैमिनेः पूर्वपक्षित्वेऽपि तत्र
पूर्वपक्षितार्थानां तत्प्रणीते धर्मविचारशास्त्रे निवेशनाभावेन तदेकग्रन्थतया ब्रह्मविचारशास्त्र-
विरचनोपपत्तेः । मतान्तरस्थकृतत्वेऽप्युपादानस्यापि वामनजयादित्यवृत्त्योरिव दर्शनादिति
भावः । ननु, धर्मब्रह्मविचारयोर्ब्रह्मैकपर्यवसायित्वेनैकशास्त्र्ये मध्ये कोऽय <quote>‘मथातो ब्रह्मजिज्ञा-
से’</quote>त्यारम्भः । न च वाच्यं विचारद्वयसाधारणीयं प्रतिज्ञा । धर्मविचारस्तु ब्रह्मज्ञानसाधन-
विशेषविषयतया ब्रह्मविचारमध्य एव साधनाध्याये कर्तव्योऽपि बहुवक्तव्यसद्भावात् पृथक्कृ-
त्य प्रपञ्चित इति । तथा सत्यथशब्दस्य धर्मावबोधानन्तर्यार्थत्वानुपपत्तेः । न हि धर्मविचारेण
धर्ममवबुध्य तदनन्तरं धर्मब्रह्मविचारानुगतो ब्रह्मविचारः कर्तव्य इति प्रतिज्ञा सङ्गच्छत इ-
त्याशङ्क्याह---<pratika>तत्राथात इति</pratika> । यथा धर्मविचारशास्त्र एव प्रथमाध्यायद्वयेन कृतं वेद-
प्रामाण्यक१र्मभेदप्रामाण्यसाधनमुपजीव्य <quote>‘अथातः शेषलक्षण’</quote>मिति तृतीयाध्यायारम्भगतसूत्रे-
णावशिष्टदशाध्यायीकर्तव्यविचारारम्भप्रतिज्ञा क्रिय२ते । <quote>‘द्विलक्षिण्याः परं शिष्टं यावत्किञ्चन
<note>(१) <quote>‘वेदप्रामाण्यं कर्मभेदप्रसाधन’</quote> मिति क. ख. ग. ङ. पाठः ।</note> <note>(२) <quote>‘कृता’</quote> इति घ. पाठः ।</note>
