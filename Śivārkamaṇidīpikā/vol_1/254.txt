<pb n="254"/>
वादस्संभवति । शङ्कावादिनापि हि परमेश्वरविग्रहस्य लोचनत्रयप्रसिद्धिमवलम्ब्यैव द्विलोचन-
स्यास्स विग्रहस्य पारमेश्वरत्वं न सम्भवतीति शङ्कनीयम् । न च तथाप्यस्या<quote>‘क्षिणी’</quote>इति वि-
शिष्टानुवादो न सम्भवतीति शङ्कनीयम् । ‘दध्नेन्द्रियकामस्य जुहुयादित्यत्र दध्न फलसम्बन्धे
विधीयमाने <quote>‘जुहुया’</quote>दित्यस्य प्रकरणप्राप्ताश्रयसम्बन्धानुवादकत्ववत् लोचनानां रक्तारविन्द-
सादृश्यसम्बन्धे विधीयमाने <quote>‘अस्ये’</quote>त्यस्य प्रकरणप्राप्तपरमेश्वरसम्बन्धानुवादकत्वोपपत्तेः । न-
न्वस्त्विहा<quote>‘क्षिणी’</quote>इत्यंशोऽनुवादः तथापि तद्द्वित्वस्य विवक्षा स्यात् <quote>‘अग्नी आदधीत यस्योभावग्नी
अनुगतावभिनिम्रोचेदभ्युदियाद्वा पुनराधेयं तस्य प्रायश्चित्तिः युवं हि स्थ स्वःपती’</quote> इति द्वयोर्य-
जमानयोःप्रतिपदं कुर्यादिति विधिषूद्देश्यविशेषणस्याप्यग्नियजमानद्वित्वस्य विवक्षादर्शनादिति
चेत् न । वैषम्यात् । उद्देश्यं हि द्विविधम् । उपात्तमुत्पाद्यं च । यद्वाक्यात्तरोत्पन्नं सिद्धक्रत्वा-
दिस्वकार्यसम्बन्धं तत्रैव निर्ज्ञातसङ्ख्याकं संस्कारादिविधानार्थं केवलमन्यत्रानूद्यते तदुपात्तम् ।
यथा<quote>‘ग्रहं संमार्ष्टि’</quote>इत्यादिविधिषु ग्रहादिकम् । तत्र नास्ति परिच्छेदकसङ्ख्यापेक्षा प्राङ्‌निर्ज्ञात-
संख्यत्वादेव । यत्तु, संस्कारवाक्योद्देश्यं संस्कारेणोत्पाद्य स्वकार्येण योजनीयं तत्रप्रागनिर्ज्ञातसं
ख्याके तस्मिन्नस्ति परिच्छेदकसंख्यापेक्षा । अतस्तत्र विवक्षितैव सङ्ख्या । अत एव चमसाध्व-
र्यून्वृणीते’ इत्यत्रोद्देश्याश्चमसाध्वर्यवो वरणेनोत्पाद्य क्रतावुपादेया इति तद्बहुत्वं विविक्षितमि-
त्युक्तम् <quote>‘उत्पत्तौ तु बहुश्रुते’</quote> रिति तृतीयाध्यायाधिकरणे । ततश्च <quote>‘अग्नी आदधीते’</quote>त्यत्र उद्दे-
श्ययोरग्न्योराधानोत्पादितयो<quote>‘राहवनीये जुहोति’</quote> <quote>‘गार्हपत्ये हवींषि श्रपयती’</quote>त्यादिवाक्यैः स्व-
कार्यसम्बन्धः कर्तव्य इत्युत्पाद्योद्देश्यत्वात् सङ्ख्याविवक्षा युक्ता।<quote>‘यस्योभावग्नी अनुगता’</quote>वित्यत्र
अग्न्योरुपात्तोद्देश्यत्वेऽप्यग्न्यनुगमे निमित्ते विधीयमानस्य पुनराधानस्य <quote>‘अग्नी आदधीते’</quote>
ति विहिताधानाभ्यासरूपत्वात् तस्य चाधानस्याग्निद्वयोत्पादकतया निर्ज्ञातस्य सत्येकस्मि-
न्नग्नौ क्रियमाणस्याग्निद्वयोत्पादकत्वायोगाद्विधीयमानस्य नैमित्तिकाधानस्वभावपर्यालोचन-
यापेक्षितत्वात् तद्द्वित्वविवक्षा युक्ता । <quote>‘द्वयोर्यजमानयो’</quote>रित्यत्र तथैवोपात्तोद्देश्यत्वेऽपि नैमित्ति-
कप्रतिपन्मंत्रविधानस्यानियतनिमित्तापेक्षत्वाद्यजमानमात्रस्य यत्किञ्चिद्गतद्वित्वमात्रस्य च स-
र्वत्रक्रतौ नियतत्वाद्विधीयमाननैमित्तिकापेक्षानुसारेण कुलाययज्ञादौ क्वचिदेव सम्भवाद-
नियतं यजमानद्वित्वं निमित्तं वक्तव्यम् । <quote>‘द्वयो’</quote>रिति विशेषणं च साफल्यं नेतव्यम् । <quote>‘उ-
पास्मै गायता नर’</quote> इति नित्यप्रतिपन्मन्त्रेण <quote>‘एते असृग्रमिन्दव’</quote>इति बहुभ्यो यजमानेभ्य इति
वाक्यान्तरविधेयप्रतिपन्मन्त्रान्तरेण च सहाष्टदोषदुष्टे विकल्पोऽपि परिहरणीय इत्यपेक्षित-
त्वात् तद्द्वित्वविवक्षापि युक्ता । इह<quote>‘त्वक्षिणी’</quote> इत्येतन्नोत्पाद्योद्देश्यपरम् । न वा तद्द्वित्वसङ्ख्यापेक्षं
किञ्चिद्विधेयमस्ति । तस्मात्तत्र<quote>‘यस्योभयं हविरार्तिमार्च्छेदैन्द्रं पञ्चशरावमोदनं निर्वपेत्’</quote> इ-
त्यत्र हविरुभयत्वस्येवाक्षिद्वित्वस्याविवक्षैव न्यायप्राप्ताऽवतिष्ठते । नन्विहाद्वित्वविवक्षायां
द्विवचनं किमालम्बनं ग्रहैकत्वहविरुभयत्वविवक्षायामेकवचनमुभयपदं च किमालम्बनम् । तत्त
द्ग्रहगतैकत्वानुवादकमेकवचनम् । कदाचिदुभयार्तेरपि सम्भवात् पक्षप्राप्तोभयत्वानुवादकमुभ-
यपदमिति चेत्तर्हि त्रिषु लोचनेषु द्वयोर्द्वयोःप्रत्येकं वर्तमानं द्वित्वं द्विवचनमनुवदतीत्यस्तु । स्या-
देतत् । <quote>‘ग्रहं सम्मार्ष्टी’</quote>त्यत्रैकवचनं जात्येकत्वावलम्बनम् । यथा <quote>‘वृषलैर्न प्रवेष्टव्य’</quote> मित्यत्र बहु
वचनं तद्बहुत्वावलम्बनम् । न हि तद्बहुवचनं नित्यवत् श्रुतं पक्षप्राप्तबहुत्वानुवादकमिति यु-
