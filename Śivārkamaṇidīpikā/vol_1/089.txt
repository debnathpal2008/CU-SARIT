<pb n="089"/>
सर्वथा समारम्भणीयं शास्त्रम् । ब्रह्मणस्सन्दिग्धतया विषयत्वसम्भवात् । तन्नि-
र्णयस्य सप्रयोजनत्वाच्च । यत्<quote>‘अयमात्मा ब्रह्मे’</quote>त्यादिश्रुतिरमुमेवाहङ्कारबद्धं
संसारिणं ब्रह्मेत्यभिधत्ते तत एव सन्देहः । निरस्तसमस्तोपप्लवकलङ्कनिरतिशय-
ज्ञानानन्दादिशक्तिमहिमातिशयवत्त्वं हि ब्रह्मत्वम् । अनाद्यज्ञानवासनावष्टम्भ-
विजृम्भितविचित्रकर्मफल भोगानुगुणबहुशरीरप्रवेशनिर्गमव्यापारपरवशनि-
<!-- APPAYYA !-->
शेषचिद्रूपापत्तेः प्रयोजनत्वनिराकरणार्थत्वे त्वनादिकालप्रवृत्तप्रमाणप्रवाहसिद्धस्य संसाररूप-
स्य प्रपञ्चस्याकालिकप्रतीतिकशुक्तिरजतादिवदपलपितुमशक्यत्वादिति वाक्यार्थः । तस्मा-
द्विषयप्रयोजनासम्भवादिदं शास्त्रं नारम्भणीयम् । <quote>‘परीक्ष्य लोका’</quote> नित्यादिवाक्यं तु कर्म-
फलभूतान्पुत्रदारादीन् तत्तत्कालपरिपक्वकर्मानुसारेण कदाचित्प्रियान्कदाचिदप्रियांश्च हेयान-
वधार्य तेभ्यो विरक्तस्य सर्वदा परमप्रेमास्पदे स्वात्मन्येवाभिरतेरनुवादकम् । गुरूपसदनश्रु-
तिर्गुरूपसदनेनापि तद्ज्ञानं सम्पादयेदित्येवमादरातिशयप्रकटनार्थो विधिसरूपार्थवादः । <quote>‘अ-
टेत पृथिवीं कृत्स्नां सशैलवनकाननाम् । यदि लभ्येत पित्र्येषु साम्नामक्षरचिन्तकः ।।’</quote> इतिवत् ।
स हि <quote>‘यद्येकं भोजयेच्छ्राद्धे छन्दोगं तत्र भोजयेत् । ऋचो यजूंषि सामानि त्रितयं तत्र वि-
द्यते ।।’</quote> इति विधिपरिगृहीतच्छन्दोगप्रंशसार्थो विधिसरूपोऽर्थवादः । न तु गुरूपसदन श्रुति-
र्विधिः । अयत्नलभ्ये तदनुभवे साधनविधानानपेक्षणात् । न च ब्रह्मानुभवार्थं साधनविधा-
नान्यथानुपपत्त्यैव ब्रह्म जीवान्यदिति कल्पनीयम् । अवान्तरवाक्यार्थस्वारस्यानुरोधेन महा-
तात्पर्यविषयार्थभङ्गायोगात् । अन्यथा <quote>‘को हि तद्वेद यद्यमुष्मिँल्लोकेऽस्ति वा न वे’</quote> ति
वाक्यार्थस्वारस्यानुरोधेन <quote>‘ज्योतिष्टोमेन स्वर्गकामो यजेते’</quote>ति प्रधानवाक्यार्थपरित्यागप्रस-
ङ्गात् इत्याशयेन पूर्वपक्षमुपसंहृत्य सिद्धान्तं वक्तुं प्रतिजानीते—<pratika>इति प्राप्त इति</pratika> । यदि जीव
एव ब्रह्म यदि वा ततोऽन्यत् सर्वथापि शास्त्रारम्भे न कचिदनुपपत्तिः । ब्रह्मणस्सन्दिग्ध-
त्वेन सप्रयोजनज्ञानत्वेन च विचारार्हत्वादित्याह—<pratika>सर्वथेति</pratika> । सन्दिग्धत्वं तावदुपपादयति—
<pratika>यदयमिति</pratika> । असन्देहापादिन्याः श्रुतेः कथं सन्देहहेतुत्वमिति चेत्तत्राह-<pratika>निरस्तेति</pratika> ।
निर्दोषमङ्गल्यगुणगणाकरत्वसर्वज्ञत्वसर्वशक्तिमत्त्वादिरूपमहिमातिशयवद्ब्रह्मेति ब्रह्मशब्दस्य
तत्पर्यायाणां शिवादिशब्दानां चा१र्थानुगमेन <quote>‘निष्कलं निष्क्रियं शान्तं निरवद्यं निरञ्जनम्’</quote> ।
<quote>‘ज्ञः कालकालो गुणी सर्वविद्य’</quote> इत्यादिश्रुतिभिश्चावगतम् । अनादिकालप्रवृत्तदेहात्मभ्रमा-
दिवासनामूलनानाविधकर्मफलभोगानुगुणमनुष्यपशुपक्षिसरीसृपतरुगुल्मलतादिशरीरप्रवेश-
निर्गमव्यापारपरवशः तत्प्रयुक्तनिरवधिदुःखभोक्ता च जीव इति वैराग्यपादोदाहरिष्यमाण-
श्रुतिप्रत्यक्षानुभवैश्चावगतम् । अतो विरुद्धधर्माधिकरणत्वाद्भाव्यं ब्रह्मणा जीवादन्येन । त-
तश्च केनाभिप्रायेण जीवब्रह्मणोस्सामानाधिकरण्यनिर्देश इति तद्गतिर्वक्तव्या । अन्यथा
गत्यन्तराभावे विरुद्धधर्माधिकरणत्वेऽपि श्रुतिबलाद्ब्रह्मणः प्रसिद्धजीवरूपतैव सिद्ध्येत् ।
असङ्गत्वादिश्रुतिसिद्धं जीवस्य शुद्धं रूपमस्ति तदेव तात्विकमिति तद्रूपता वा सिद्ध्येदिति
तद्गतिविचारप्रयोजकं सन्देहमेव<quote>‘अयमात्मा ब्रह्मे’</quote>त्यादिश्रुतयः प्रयोजयंति । न तु जीव एव
ब्रह्मेति निश्चयं जनयन्तीत्यर्थः । <quote>‘एतयो’</quote> रित्यस्य ब्रह्मत्वजीवत्वपरत्वे एकभावः एकत्र ध-
<note> (१) <quote>‘चानुगमेन’</quote> इति ङ. पाठः <quote>‘चार्थावगमेन’</quote> इति च. पाठः ।</note>
