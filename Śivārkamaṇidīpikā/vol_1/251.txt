<pb n="251"/>
सर्वगतस्य आदित्यान्तर्वर्तित्वं न संभवतीति यदुक्तं तत्र न विरोधः, सर्वा-
धारः सर्वगतः परमेश्वरः साधकानुग्रहाय हिरण्मयं किमपि रूपं समास्थाय
सवितृमण्डलमधिवसति । शरीरसंबन्धादस्मदादिवदीश्वरस्य न संसारदो-
षापत्तिः । श्रुतिरेव भगवती ह्यस्य शरीरसंबन्धं सर्वपापराहित्यं च प्रति-
<!-- APPAYYA !-->
वत्त्वं तत्प्रतिक्षेपकतर्कस्य श्रुतिविरोधादप्रामाण्यसमर्थनेनोपपादयति—<pratika>शरीरसम्बन्धादिति</pratika> ।
यथा परमेश्वरस्वरूपं तस्यापहतपाप्मत्वादिगुणवत्त्वं च श्रुतिसिद्धत्वात्तर्को न प्रतिक्षेप्तुं शक्नोति
तथा तस्य शरीरवत्त्वमपि।अपहतपाप्मत्वादिलिङ्गोपनीतस्य तस्य हिरण्यश्म श्रुत्वादिविशिष्टशरी-
रप्रतिपादकोदाहृत श्रुतिविरोधादिति भावः । स्यादेतत् । शरीराणां कर्मजन्यत्वदुःखजनकत्वनि-
यमं लोकदृष्टमवलम्ब्य परमेश्वरस्य सशरीरत्वे कर्मवत्वदुःखित्वरूपं संसारित्वं नापाद्यते येन
श्रुतिविरोधात्तर्कः प्रतिहन्येत । किंतु <quote>‘रमणीयचरणा रमणीयां योनिमापद्येरन् कपूयचरणाः
कपूयां योनिं न ह वै सशरीरस्य सतः प्रियाप्रिययोरपहतिरस्ती’</quote>त्यादिश्रुतिसिद्धं नियममवल-
मब्य । न चैच्छिकं शरीरं स्वातन्त्र्याविघातकमिति न तादृशशरीरस्य कर्मजन्यत्वं दुःखज-
नकत्वं वेति वाच्यम् । उदाहृतश्रुत्यनुरोधेन शरीरमात्रस्य कर्मजन्यत्वदुःखजनकत्वनियमेऽ-
वधृते तथाभूतशरीरेच्छाया एव <quote>‘विधिविहितं बुद्धिरनुसरती’</quote>तिन्यायेन कर्मानुसारित्व-
प्राप्तेः । न च स्वेच्छाशरीरं स्वातन्त्र्यायोपपद्यते । <quote>‘स्वेच्छैव तादृशी पुंसां यस्मात्कर्मानुसारि-
णी’</quote>ति पौराणिकफणितेश्चेत्याशङ्कानिवारणाय भगवतीति श्रुतिविशेषणम् । भगवती वीर्यवती
रमणीयचरणादिश्रुत्यपेक्षया बलवतीति यावत् । <quote>‘भगः श्रीकाममाहात्म्यवीर्ययत्नार्ककीर्ति’</quote>-
ष्विति हि नैघण्टुकाः । बलं चास्याः विशेषविषयत्वलक्षणमिति स्फोरयति—<pratika>अस्य शरीरस-
म्बन्धमिति</pratika> । नन्वपहतपाप्मत्वादिलिङ्गैरादित्यान्तर्वर्ती परमेश्वर इति निर्णये सति खलु
हिरण्यश्मश्र्वादिवाक्यं तस्य दुःखहेतुपाप्मरूपकर्मरहितस्यैव सतः शरीरसम्बन्धं प्रतिपादयत्
सामान्येन शरीरस्य कर्मजन्यत्वं दुःखजनकत्वं च प्रतिपादयतो वाक्याद्विशेषविषयत्वेन प्रब-
लमिति सामान्यवाक्यं शरीरविशेषविषयं भवेत् । तथा निर्णय एव न सिद्ध्यति । शरीरस्य
कर्मजन्यत्वे दुःखजनकत्वे च लाघवाच्छरीरत्वमेवावच्छेदकं न तु तद्विशेषत्वमित्युपपत्तिरूपता-
त्पर्यलिङ्गवद्रमणीयचरणादिवाक्यसमर्पितकर्मजन्यत्वदुःखजनकत्वदोषदुष्टशरीरवत्त्वलिङ्गा-
दादित्यान्तर्वर्तिपुरुषस्य संसारित्वनिश्चये सति सर्वपापोदयादिपरमेश्वरलिङ्गानां तदनुसारेण
नेतव्यत्वात् । न च तेषां बहुत्वादेकं शरीरवत्त्वलिङ्गं न तद्विरुद्धार्थसमर्पणक्षममिति तात्पर्यं
वाच्यम् । तात्पर्यलिङ्गवत्त्वाद्वाक्योपनीतदोषशालिनः शरीरित्वलिङ्गस्यैकस्याप्यनन्यथासिद्ध-
त्वेन अतथाभूतबहुलिङ्गेभ्योऽनुकूलतर्कवदनुमानस्य तद्रहितबह्वनुमानेभ्य इव बलवत्त्वादि-
त्याशङ्क्य प्रतिपादयतीत्युक्तम् । तात्पर्येण समर्थयतीत्यर्थः । अस्ति सर्वपापराहित्ये तावदुपास्य-
गुणे तदनुगुणफलरूप<quote>‘मुदेति ह वै सर्वेभ्यः पाप्मभ्यो य एवं वेदे’</quote>तिवाक्यशेषसमर्पितं तात्प-
र्यलिङ्गम् । तच्च श्रुतिसमर्पितत्वात्पुरुषबुद्धिकल्प्यलाघवरूपोपपत्तितः प्रबलम् । एवमक्ष्या-
दित्यवर्त्येकपुरुषगतोर्ध्वाधस्तनलोककामेश्वरत्वरूपे सर्वकामेश्वरत्वेऽपि <quote>‘सोऽमुनैव स एष ये
चामुष्मात्पराञ्चो लोकास्तांश्चाप्नोति देवकामांश्चाथानेनैव ये च तस्मादर्वाञ्चो लोकास्तांश्चा-
प्नोति मनुष्यकामांश्चे’</quote>ति वाक्यशेषप्रतिपन्नमस्ति तदनुगुणरूपं तात्पर्यलिङ्गम् । तथा सार्वा-
