<pb n="491"/>
यनमात्रे विश्रान्त्यभावात् उपनयनसाध्यसर्वकर्मानन्तर्यस्य गोसंरक्षणनियोगादिष्विवासम्भ-
वात् । तथाप्युपनयनानन्तरं तत्राध्ययनमस्तीति चेत् को नेत्याह । मध्ये सदपि तदनुप-
न्यस्य उपनयनोपन्यासानन्तरं विद्योपदेशस्यैवोपन्यासेनाध्ययनादिसर्वकर्मार्थस्याप्युपनय-
नस्यात्र विद्यार्थत्वमात्रमावेदितमुपनयनरहितशूद्राधिकारशङ्कानिरासायेति ब्रूमः । एतेन शूद्र-
त्वाभावनिर्धारणमपि विद्यार्थमिति व्याख्यातम् । ननु, शूद्रस्याध्ययन इव विद्यायामप्यन-
धिकारे तदुभयान्यतरार्थेनोपसदनेनैव शूद्रत्वसन्देहनिराससिद्धेस्तन्निरासार्थं सत्यवचनं ना-
पेक्ष्येतेति चेदुच्यते । सत्यमुपसदनेनैव शूद्रत्वसन्देहनिरासस्सिद्धः । आकृतिविशेषानुमितेन
ब्राह्मणजात्युपनयनोचितवयोविशेषेण ब्राह्मण्यनिर्णयोऽपि सिद्धः । अत एव गोत्रप्रश्नः ।
न चायं गोत्रप्रश्नः श्रुताद्गोत्रविषयात्प्रच्याव्याश्रुतं जातिविषयं नेतुं युक्तः । न चाग्रेतनस-
त्यवचनकृतशूद्रत्वाभावनिर्धारणानुसारेण तथानयनम् । उपसंहारस्वारस्यानुसारेणोपक्रम-
स्वारस्यभाङ्गायोगात् । तस्माद्गोत्रप्रश्नो गोत्रापरिज्ञानोक्तिमात्रेण यथाकथञ्चिदब्राह्मण्यसन्दे-
हमापाद्य सत्यवचनेन तदभावनिर्धारणं प्रतिपादयति श्रुतिरित्युपसंहारनयनं युक्तम् । आ-
पाद्यप्रतिपादनस्य चेदं प्रयोजनं यद्विद्यायां शूद्रानधिकारज्ञापनम् । न चोपनयने तदनधि-
कारज्ञापनं प्रयोजनमस्त्विति वाच्यम् । प्राकरणिकार्थोपयोगे सम्भवत्यन्यत्रोपयोगकल्पन-
स्यायुक्तत्वात् । <quote>‘प्रकरणे सम्भवन्नपरीषो न कल्प्येते’</quote>ति न्यायात् । केचित्तु गोत्रप्रश्नदशाया-
मसन्तमप्यब्राह्मण्यसन्देहं <quote>‘बह्वहं चरन्ती’</quote>त्यादिज्ञाबालोक्तिश्रवणेन सञ्जातं स्वारसिकमेवो-
पपाद्य सत्यवचनेन तन्निरासं वर्णयन्ति । भर्तृश्वशुरादिपरिचर्याव्यग्रतया प्राग्गोत्रविचारं
नाकार्षम् । अत इदानीं गोत्रं न वेदेति न जाबालोक्तेरर्थः । परिचर्याया गोत्रज्ञानाविरोधि-
त्वात् प्रत्युत तस्यां गोत्रसङ्कीर्तनयुक्तदैवपित्र्यकर्मानुष्ठातृभर्तृश्वशुरादिसन्निधिप्रयोजकत्वेन
गोत्रज्ञानानुकूलत्वात् प्राग्गोत्रपरामर्शाभावेऽपि पुत्रप्रश्नकालेऽवश्यकर्तव्यतदुपनयननिर्वा-
हार्थं स्वबन्ध्वादिभ्योऽवगम्य पुत्राय गोत्रोपदेशसम्भवेन सर्वथा गोत्रापरिज्ञानेन वाक्यप-
रिसमाप्त्ययोगाच्च । अतः <quote>‘परिचारिणी’</quote>त्यनेन स्वभर्तारमतिक्रम्य परितश्चरणरूपं व्यभिच-
रणमुच्यते । <quote>‘बहु चरन्ती’</quote>त्यनेनातिक्रान्तमर्यादायाः बहुपुरुषसम्पर्क उच्यते । यौवनविशे-
षणेन तत्कारणं मदपारवश्यं सूच्यते । ततश्च बहुपुरुषसंपर्केण कृतो गर्भ इत्यननुसन्धाना-
त्तव गोत्रं न वेद्मीति तदर्थः । एवं जाबालोक्तिश्रवणात् किमयं शूद्रगर्भसंभूत इति सन्देहे
सति तस्य सत्यवचनेन निरास इति । अस्मिन्पक्षे <quote>‘नैतदब्राह्मण’</quote> इति वाक्यं शूद्रत्वाभाव-
निर्धारणपरं वर्णयत<quote>‘स्तदभावनिर्धारणे चे’</quote>ति सूत्रस्य नाञ्जस्यम् । प्रतिलोमत्वाभावनिर्धा-
रणपरं हि तदा तद्वाक्यं भवेत् । अतस्तत्पक्षाश्रयणे तद्वाक्यमित्थं व्याख्येयम् । सत्यवच-
नदर्शनात् शू्द्रोऽपि तावन्न भवति । शूद्राद्ब्राह्मण्यामुत्पन्नश्चण्डालो न भवतीति किमु वक्त-
व्यमिति । न च शूद्रत्वाभावनिर्धारणं <quote>‘न शूद्राय मतिं दद्यादि’</quote>ति प्रतिषेधपरिहारार्थत्वेना-
न्यथासिद्धं न शूद्रस्य विद्यानधिकारगमकमिति वाच्यम् । शूद्रस्य विद्याधिकारसत्त्वे तस्मै
विद्यादाने प्रतिषेधस्याप्रसक्तेः शूद्राय तदनुष्ठानानुपयुक्तज्ञानदानस्यैव प्रतिषेधविषयत्वात्
अत एव <quote>‘न शूद्राय मतिं दद्यान्नोच्छिष्टं न हविष्कृतम् । न चास्योपदिशेद्धर्मं न चास्य
व्रतमादिशे’</quote>दिति श्लोकस्यानन्तर श्लोके <quote>‘यो ह्यस्य धर्ममाचष्टे यश्चैवादिशति व्रतम् । सोऽ-
