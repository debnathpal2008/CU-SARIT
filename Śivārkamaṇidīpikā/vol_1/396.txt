<pb n="396"/>
सुमतौ स्याम’</quote> इत्यादिषु क्रमेण जाठरभूतदेवतासु वैश्‍वानरशब्दप्रयोगदर्शनात् आत्मत्वसमानाधिकरणप्रादेशमात्रत्वस्य शा-
रीरे परिच्छिन्ने संभवाच्च जाठरादिरेव वैश्वानरो नेश्वर इति पूर्वपक्षः । सिद्धान्तस्तु, <pratika>वैश्वानरः</pratika>=वैश्वानरशब्दवाच्यः <pratika>परमा-
त्मैव</pratika> । कुतः <pratika>साधारणशब्दविशेषात्</pratika>—साधारणशब्दयोर्जाठरभूतदेवतासाधारणस्य वैश्वानरशब्दस्य पजीवपरमात्मसाधार-
णस्यात्मशब्दस्य च <quote>‘तस्य हवा एतस्य वैश्वानरस्य मूर्धैव सुतेजा’</quote> इत्यादावुक्तस्य द्युमूर्धत्वादेर्विशेषस्य सर्वात्मकपरमेश्वरपरत्व-
एवोपपन्नतरस्यावगम्यमानत्वात् चरमश्रुतहोमाधारत्वापेक्षया प्रथमश्रुतद्युमूर्धत्वादेर्बलवत्त्वाच्च ।। इति ।। २४ ।।</p>
<p>स्मृत्या च श्रुत्यर्थश्शक्यो निर्णेतुमित्याह—<pratika>स्मर्यमाणमनुमानं स्यादिति ।। २५ ।।</pratika> वैश्वानरशब्दस्य परमात्मपरत्वे
<pratika>स्मर्यमाणं</pratika>—<quote>‘यस्याग्निरास्यं द्यौर्मूर्धे’</quote> त्यादिस्मृत्युक्तं, त्रैलोक्यात्मकं रूपम् । <pratika>अनुमानं स्यात्</pratika>=अनुमापकलिङ्गं स्यात्
इत्यर्थः । सौत्र इतिशब्दो हेतौ । यस्मादेवं स्मार्तं लिङ्गमस्ति तस्मात् मूलभूतश्रुतौ वैश्वानरशब्दप्रतिपाद्यः परमात्मेति
सिद्धम् ।। २६ ।।</p>
<p>सिद्धान्तं विधान्तरेणाक्षिप्य समाधातुमाह—<pratika>शब्दादिभ्य इत्यादि । शब्दादिभ्यः</pratika>=जाठरे रूढः वैश्वानरशब्दः <quote>‘हृदयं
गार्हपत्य’</quote> इत्याद्यग्नित्रेतापरिकल्पनं, <quote>‘तद्यद्भक्तं प्रथममागच्छेत्तद्धोमीय’</quote> मित्यादिना प्राणाहुत्याधारतासंकीर्तनं च इत्येतेभ्यो
हेतुभ्यः । <pratika>अन्तःप्रतिष्ठानाच्च</pratika> ।=<quote>‘पुरुषेऽन्तःप्रतिष्ठितं वेदे’</quote>ति वैश्वानरस्यान्तःप्रतिष्ठानश्रवणाच्च । <pratika>नेति चेत्</pratika>=जाठर एव
वैश्वानरो न परमात्मेति चेत् । <pratika>न</pratika>=न शब्दादिभ्यः कारणेभ्यः परमेश्वरस्य प्रत्याख्यानं युक्तम् । कुतः । <pratika>तथा दृष्ट्युपदे-
शात्</pratika>=तथा जाठररूपेण परमेश्वरस्य दृष्टेरुपास्ते <quote>‘र्मनो ब्रह्मेत्युपासीते’</quote> त्यादिवदुपदेशात् । यद्वा । तथा जाठरापरित्यागेन जा-
ठरेऽस्मिन्परमेश्वरदृष्टेः<quote>‘मनोमयः प्राणशरीर’</quote> इत्यादिवदुपदेशात् । <pratika>असंभवात्</pratika>=<quote>‘मूर्धैव सुतेजा’</quote> इत्यादेर्विशेषस्य जा-
ठरेऽसंभवतात् । किं च । यतः <pratika>एनं</pratika>—वैश्वानरम् । पुरुषं<quote>‘स एषोग्निर्वैश्वानरो यत्पुरुषस्स यो हैतमेवाग्निं वैश्वानरं
<pratika>पुरुषं</pratika> पुरुषविधं पुरुषेऽन्यःप्रतिष्ठितं वेदे’</quote> ति पुरुषाकारं <pratika>पुरुषविधं च अधीयते</pratika> वाजसनेयिनः । अतः जाठरे पुरुषत्व-
पुरुषविधत्वयोरसंभवात् सर्वात्मके परमात्मनि पुरुषत्वपुरुषान्तःप्रतिष्ठितत्वोपपत्तेश्च न जाठरो वैश्वानरः किं तु परमात्मैवेति
सिद्धम् ।। २६ ।। इत्थं द्युमूर्धत्वादिविशेषस्य जाठरविषयत्वं संदूष्य देवतादिविषयत्वं दूषयितुमाह—<pratika>सू ।। अत एव न देव-
ताभूतं च ।। ७ ।। अत एव</pratika>=उक्तेभ्यो हेतुभ्यः । <pratika>देवताभूतं च</pratika>=देवता च भूतं च देवताभूतम् । एकवद्भावादुभयमपि ।
न वैश्वानरः। विकारस्य भूताग्नेर्विकारान्तरद्युलोकाद्यात्मत्वासंभवता देवताया अपि परमेश्वराधीनैश्वर्यवत्वाच्च वैश्‍वानरस्सर्वात्म-
कः परमात्मैवेत्यर्थः ।। २७ ।।</p>
<p>पूर्वं जाठरार्थकत्वं वैश्‍वानरशब्दस्याभ्युपेत्य जाठरोपाधिकं जाठरप्रतीकं वा ब्रह्मोपास्यमित्यभिहितम्।अधुना विनैवोपाधिकल्प-
नां साक्षादेव परमात्मोपसनापरिग्रहे विरोधाभावं जैमिनिराचार्यो मन्यत इत्याह---<pratika>सू ।। साक्षादप्यविरोधं जैमिनिः ।।
।। २८ ।।</pratika> वैश्‍वानरस्य पूर्वापरपर्यालोचनया ब्रह्मत्वे निर्णीते विश्‍वश्चासौ नरश्च विश्‍वनरः स एव वैश्‍वानर/?/ इति योगेन
वैश्‍वानरशब्दो ब्रह्मपरतया नेतव्य इति तात्पर्यम् । ननु परमात्मपरिग्रहे कथं प्रादेशमात्रश्रुत्युपपत्तिरित्याशंक्य तां व्याख्यातु-
माह---<pratika>सू ।। अभिव्यक्तेरित्याश्‍मरथ्यः ।। २९ ।।</pratika> उपासकानुग्रहाय परमेश्‍वरस्य हृदयादिस्थानेषु प्रादेशपरिमाणत्वाभि-
व्यक्तेरभ्युपगमात् अनवच्छिन्नस्यापि परमात्मनः प्रादेशमात्रत्वमुपपद्यत <pratika>इत्याश्मरथ्य</pratika> आचार्यो मन्यत इत्यर्थः ।। २९ ।।</p>
<p>मतान्तरमाह—<pratika>सू ।। अनुस्मृतेर्बादरिः ।। ३ ।।</pratika> प्रादेशमात्रहृदयपुण्डरीकस्थाने मनसा <pratika>अनुस्मृतेः</pratika>=ध्यानात् प्रादेशमात्र
इत्युपचर्यत इति <pratika>बादिरि</pratika>राचार्यो मन्यत इत्यर्थः ।। ३० ।।</p>
<p>मतान्तरमाह---<pratika>सू ।। संपत्तेरिति जैमिनिस्तथा हि दर्शयति ।। ३१ ।।</pratika> मूर्धप्रभृति चुबुकान्ते प्रादेशमात्रे वैश्‍वानर-
स्योपास्यत्वप्रतिपादनात् परमेश्‍वरस्य प्रादेशमात्रत्वसंपत्तेः प्रादेशमात्रश्रुतिरुपपद्यत इति जैमिनिराचार्यो मन्यते । अस्मिन्नर्थे
श्रुत्यन्तरसंवादमाह सूत्रकारः—<pratika>तथा हि दर्शयति</pratika>=<quote>‘प्रादेशमात्रमिव ह वै देवास्सुविदिता अभिसंपन्ना’</quote> इत्यादि वाजसनेयि-
ब्राह्मणं मूर्धादिचुबुकान्तेषु द्युप्रभृतीन्पृथिव्यन्तानवयवान्त्रैलोक्यात्मनो वैश्वानरस्य संपादयत् प्रादेशमात्रत्वसंपत्तिं परमात्मनो
दर्शयतीत्यर्थः ।। ३१ ।।</p>
<p>प्रादेशमात्रश्रुतिस्संपत्तिनिमित्तेत्यत्र श्रुत्यन्तरमाह—<pratika>सू।।आमनन्ति चैनमस्मिन् ।।२३।।</pratika> अस्मिन्प्रादेशपरिमाणे मूर्धचुबुका-
न्तराले । <pratika>एनं</pratika>=परमेश्‍वरम् । जाबालाः <quote>‘य एषोऽनन्तोऽव्यक्त आत्मा सोऽविमुक्ते प्रतिष्ठित इती’</quote>त्याद्यामनन्ति । अतः प्रादे-
शमात्रश्रुतिरुपपन्नेत्यर्थः । तस्मात्सर्वात्मकः परमात्मैवोपास्य इति सिद्धम् ।। इति ।। ३२ ।। <pratika>अस्मिन्पादे सप्ताधिकरणानि
।। ७ ।। द्वा/?/त्रिंशत्सूत्राणि ।। ३२ ।।</pratika></p>
