<pb n="308"/>
न्तएव ब्रह्मोपासीतेति । एतमर्थं पौराणिकी भणितिरप्यभिव्यनक्ति—विग्रहं दे-
वदेवस्य जगदेतच्चराचरम् । एतमर्थं न जानन्ति पशवः पाशगौरवात् ।। विद्येति
चेतनां प्राहुस्तथाऽविद्यामचेतनाम् । विद्याऽविद्यात्मकं सर्वं विश्वं विश्वगुरोर्वि-
भोः ।। रूपमस्य न संदेहो विश्वं तस्य वशे यतः । सत्ये साधौ च सच्छब्दः सद्भिरेव
प्रयुज्यते ।। विपरीते त्वसच्छब्दः कथ्यते वेदवादिभिः । सच्चासच्च जगद्विश्वं शरीरं
<!-- APPAYYA !-->
शेषस्याभावात् संस्थानविशेषकृतं न शरीरलक्षणं, किं तु यस्य चेतनस्य यद्द्रव्यं सर्वात्मना
धार्यं नियम्यं शेषभूतं वा तत्तस्य शरीरमिति तल्लक्षणम् । अतः प्रपञ्चस्य ब्रह्मशरीरत्वमुक्तल-
क्षणयोगाद्युक्तमिति चेन्मैवम् । सर्वात्मनेत्यस्य धार्यत्वादीनां तदेकप्रतिसम्बन्धित्वमर्थ इत्य-
न्ययोगव्यवच्छेदपरत्वाङ्गीकारे परमेश्वरस्यापि धार्यनियम्यशेषभूतास्मदादिशरीरेष्वव्याप्तेः ।
यावदवस्थानं तद्धार्यत्वादिनियमस्तदर्थ इत्ययोगव्यवच्छेदपरत्वाङ्गीकारेऽपि तेष्वव्याप्तेः । स्व-
प्नसमये शरीरान्निष्क्रान्तस्य मूर्छादशायामत्यन्ताक्षमस्य च जीवस्य शयाने शरीरे तद्धार्यत्ब-
नियम्यत्वतच्छेषत्वाभावात् । धार्यत्वादियोग्यताविवक्षायां चैत्रशरीरस्य मैत्रादीन्प्रत्यपि शरी-
रत्वापत्तेः । सर्वेषामपि हि सर्वं शरीरं सर्वदा धार्यत्वादियोग्यमेव । परशरीरानुप्रवेशादिधारणहे-
त्वाद्यसमवधानात् परं तद्धारणाद्यभावः । तत एव पिशाचः परशरीरमनुप्रविष्टः तद्धारयति
स्वाभिमतकार्येषु नियच्छति तत्प्रयुक्तसुखभोगेन तच्छेषि च भवति । भृतिग्रहणदानादिभि-
श्च परे परशरीरस्य धारयितारो नियन्तारश्शेषिणश्च भवन्ति । संस्कारद्रव्यसंयोजनपूर्वकं
हस्तेन धृत्वाग्नौ प्रतापनेन निष्पादितेषु तत्कालमेव भक्षितेषु भक्ष्यविशेषेष्वतिव्याप्तेश्च । नै-
तानि लक्षणानि शरीरस्य । चैत्रप्राणाः तद्वता चैत्रेण धार्यन्ते प्राणायामक्रियासु च नियम्यन्ते
प्राणायामप्रयुक्तव्याधिनिवृत्त्यादिफलभाजस्तस्य शेषाश्च भवन्ति । न चैते तस्य शरीराणीति
व्यवह्रियन्ते । प्राणेन्द्रियादिषु तत्तदभिमानिदेवतानामहमभिमानविषयतया शरीरभूतेष्वव्या-
प्तेश्च । प्राणेन्द्रियादयो हि प्राकृतसर्गोत्पन्नाः प्राकृतप्रलयपर्यन्तावस्थायिनः । न च तदधिदे-
वतानां प्रतिमन्वन्तरं नवनवानां मध्ये का चिदपि देवता यावत्प्राणेन्द्रियाद्यवस्थानं तेषां
धारयित्री नियन्त्री शेषीभूता वास्ति । अतो नास्ति तल्लक्षणं येन काष्ठलोष्टादिकमपि शरी-
रत्वेन सङ्गृह्येत । तस्मात्प्रपञ्चस्य ब्रह्मशरीरत्वायोगात् <quote>‘यस्य पृथिवी शरीर’</quote>मित्यादिव्यपदेश-
स्य तन्नियम्यत्वमात्रेणौपचारिकत्वात्प्रपञ्चस्य ब्रह्मशरीरत्वेन द्वेषाद्यनर्हतया शान्तस्सन्नुपासीते-
ति वाक्यार्थवर्णनं न सङ्गच्छत इत्याशङ्क्य शरीरलक्षणप्रदर्शनेनोक्तवाक्यार्थोपपादकं वायुसं-
हितावचनमुदाहरति—<pratika>तथा हीति</pratika> । विग्रहमिति छान्दसो लिङ्गव्यत्ययः । अनेन श्लोकेन सा-
मान्यतः सर्वप्रपञ्चस्य परमेश्वरशरीरत्वं दर्शितम् । द्वितीय श्लोकेन विशिष्य चेतनाचेतनात्म-
कस्य तस्य तच्छरीरत्वं दर्शितम् । तस्य द्वितीयार्धे <quote>‘रूपमेव न सन्देह’</quote> इत्युक्त्या प्रपञ्चस्य
तच्छरीरत्वं मुख्यमेव न त्वौपचारिकमिति दर्शितम् । तदुपपादनार्थं शरीरलक्षणसूचनपूर्वकं
प्रपञ्चे तदनुगति<quote>‘र्विश्वं तस्य वशे यत’</quote> इत्युक्त्या दर्शिता । अनेन वश्यत्वरूपं नियम्यत्वं
शरीरलक्षणमिति सूचितम् । स्वामिनियम्यभृत्यादिष्वतिव्याप्तिवारणार्थं यो यद्व्यापनेन नि-
यच्छति तत्तस्य शरीरमिति तल्लक्षणं विशेषणेन परिष्कर्तुं द्वितीयार्धे विभोरिति विशेषणेन
तस्य स्वनियम्यप्रपञ्चव्यापकत्वमुक्तम् । तदभिप्रायेणैव तत्र नामाष्टकनिर्वचनप्रकरणेऽप्युक्तम् ।
