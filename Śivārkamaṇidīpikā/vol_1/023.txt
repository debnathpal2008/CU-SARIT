<pb n="023"/>
शास्त्रारम्भे शिष्टाचारपरिपालनार्थं मङ्गलाचरणं तु वर्णध्वनिमात्रेण कल्प्यते ।
न चायं पक्षान्तरपरिग्रहार्थः । पूर्वमेकस्यानुक्ततया तत्प्रसङ्गासम्भवात् । न च
भोजनगमनादिवदनियतं यत्किञ्चित्पूर्ववृत्तमपेक्ष्यायमथशब्दप्रयोगः । नियतसाम-
ग्रीभूतस्य कस्यचिदत्र विवक्षितत्वात् । यस्य सम्पत्तिरिहाधिकारिविशेषंणतया
ब्रह्मविचारस्य साधनं तत्पूर्वभावीति विज्ञायते । अथाष्टवर्षत्वादियुक्तब्राह्मणा-
<!-- APPAYYA !-->
ष्यतीति निश्चिन्वन्निर्विघ्नपरिसमाप्तिप्रचयगमनार्थं मङ्गलमनपेक्ष्य शास्त्रारम्भे प्रवृत्त इत्यपि
कल्पयितुं शक्यम् । तथाप्यनादिसम्प्रदायसिद्धाविगीतशिष्टाचारपरिपालनार्थं मङ्गलं चकारे-
त्येव कल्पनीयम् । अतस्तदनुसारेणाथशब्दस्य मङ्गलार्थत्वमभ्युपगन्तुं युक्तम् । जिज्ञासायां
मङ्गलस्यान्वयो न सम्भवतीति चेन्माभूत् । तदन्वयस्याविवक्षितत्वात् शास्त्रारम्भसमयकर्त-
व्यमङ्गलाचरणार्थस्याथशब्दस्य ततः पार्थक्यस्यैवोचितत्वादित्याशङ्क्याह—<pratika>शास्त्रारम्भ इ-
ति</pratika> । अथशब्दो मङ्गलप्रयोजन इ<quote>‘त्योङ्कारश्चे’</quote>त्यादिश्लोकेनोच्यते । न तु मङ्गलाभिधायक इति ।
<quote>‘माङ्गलिका’</quote>वित्यस्य <quote>‘तदस्य’</quote> <quote>‘प्रयोजन’</quote> <ref>(पा॰. ५.१.१०९.)</ref> मिति सूत्रविहितठक्प्रत्ययान्तत्वात्
<quote>‘मङ्गलानन्तरारम्भप्रश्नकार्त्स्‍न्येष्वथो अथे’</quote>त्यभिधानकोशानुसारेणाथब्दस्य मङ्गलाभिधायक-
त्वस्यापि सत्त्वेऽपि नात्र मङ्गलाभिधानेन समीहितसिद्धिः । किं तु मङ्गलानुष्ठानेन । न खल्वारम्भे
मङ्गलमभिधातव्यमिति शिष्टानां समयः । किं तु मङ्गलंकर्तव्यमिति । अतः सूत्रकृदानन्तर्याभि-
धानमुखेन विवक्षितार्थसिद्ध्यौपयिकतया जिज्ञासासूत्रेणैकवाक्यतापन्नमेवाथशब्दमुच्चारयन्
तदुच्चारणरूपं तदाकर्णनरूपं वा मङ्गलं कृतवानिति कल्पयितुं युक्तमिति भावः । <quote>‘अथैवं मन्यस’</quote>
इत्यादौ पक्षान्तरपरिग्रहोऽप्यथशब्दस्यार्थोदृष्टः । सोऽत्र न सम्भवति । पूर्वं कस्यचित्पक्षस्यानुप-
न्यस्तत्वादित्याह---<pratika>न चेति</pratika> । एवमथशब्दस्यानन्तर्यार्थे स्थिते तस्य स्वाभिमतं पूर्ववृत्तं प्रतियोगि
निर्दिधारयिषुः पक्षान्तरं प्रतिक्षिपति---<pratika>न चेति</pratika> । यस्य सम्पत्तिरधिकारिविशेषणतया ब्रह्मवि-
चारस्योपयोगिनी भवितुमर्हति तदेव विचारे नियतसामग्रीभूतं किञ्चिदत्र पूर्ववृत्तं सूत्रकृता
विवक्षितमिति वक्तव्यम् । न तु भोजनाद्यनियतं किञ्चित् । निष्प्रयोजनस्य तस्य प्रतिपादने सूत्र-
कारस्यानवधेयवचनत्वप्रसङ्गादिति भावः । अध्ययनं तर्हि पूर्ववृत्तमस्त्वित्याशङ्कते---<pratika>अथेति</pratika> ।
अध्यापनविधिरध्ययनस्यानुष्ठापकः,न स्वविधिः निर्नियोज्यत्वादिति प्राभाकारा वदन्ति।तथाभ्यु-
पगमेऽध्यापनविधिना लब्धानुष्ठानस्याध्ययनस्याधिकार्यपेक्षाभावात्।अर्थज्ञानकामोऽधिकारीन
कल्पनीय इत्यर्थज्ञानस्याध्ययनविध्यङ्गीकृतफलत्वाभावेन विचारस्याध्ययनं प्रति फलोपकार्यङ्ग-
त्वाभावात् । विचारे वेदाध्ययनस्य नियतसामग्रीत्वेन पूर्ववृत्तत्वंन सिद्ध‍येदिति मत्वाध्ययनं
स्वविधिप्रयुक्तमिति दर्शयितुं विशिनष्टि---<pratika>अष्टवर्षत्वादीत्यादिना</pratika> विशेषणचतुष्टयेन । एवम-
ध्यापनविधिप्रयुक्तत्वमध्ययनस्य कल्पयन्ति । अध्ययनविधिर्न स्वविषयानुष्ठापकः निर्नियोज्य-
त्वात् ।न च विश्वजिन्न्यायेन नियोज्यः कल्पनीयः । स्वर्गकामादिनियोज्यैर्दर्शपूर्णमासादिभिः प्र-
याजादीनामिवाचार्यककामनियोज्येनाध्यापनविधिनाध्ययनस्य प्रयुक्तिः सम्भवेत् । कल्पनानपे-
क्षणात् । तथा हि—उपनयनपूर्वकादध्यापनादाचार्यकं निष्पद्यते । <quote>‘उपनीय तु यः शिष्य’</quote>मि-
त्यादिस्मरणात् । तदनुसारेणाष्टवर्षादिश्रुतावात्मनेपदबलादुपनयने प्रतीयमानस्याचार्य-
कहेतुत्वस्य तन्निर्वर्त्याध्यापनद्वारकत्वकल्पनौचित्यात् । तदाचार्यकं यद्यप्याधाननिष्पा-
