<pb n="486"/>
<sutra> ।। सू॰ ।। श्रवणाध्ययनार्थप्रतिषेधात् ।। ३८ ।।</sutra>
शूद्रस्य वेदवाक्यश्रवणादि निषिध्यते <quote>‘तस्माच्छूद्रसमीपे नाध्येतव्यम्’</quote> इति ।
अनुपशृण्वतः कुतोऽध्ययनादिप्रसक्तिः ।।
<sutra>।। सू॰ ।। स्मृतेश्च ।। ३९ ।।</sutra>
स्मर्यते च शूद्रस्य वेदश्रवणादौ दण्डः <quote>‘अथ हास्य वेदमुपशृण्वतस्त्रपुजतुभ्यां
श्रोत्रप्रतिपूरणम् उदाहरणे जिह्वाच्छेदः धारणे शरीरभेदः’</quote> इति । एवं श्रुतिस्मृ-
तिभ्यां शूद्रसमीपेऽध्ययनादिनिषेधात् कुतस्तेषां वेदार्थविचारादिकम् । अतः स-
<!-- APPAYYA !-->
ऽपि तथेति निर्णीतवन्तं सिद्धान्तिनं प्रत्येव शङ्का युक्तेति भावः <pratika>।। सू॰ ।। श्रवणाध्यय-
नार्थप्रतिषेधात् ।। ३८ ।।</pratika> शूद्रस्य वेदवाक्यश्रवणतदध्ययनतदर्थविचारज्ञानानुष्ठानानि शूद्र-
समीपेऽध्ययननिषेधेनार्थात् प्रतिषिध्यन्ते । यस्य हि समीपेऽपि नाध्येतव्यं वेदवाक्यं स
तत्कथं शृणुयात् अश्रृण्वतः कुतोऽध्ययनं तदभावे कुतोऽर्थज्ञानमनुष्ठानं वेति सूत्रार्थम-
भिप्रेत्य व्याचष्टे---<pratika>शूद्रस्येति ।</pratika> न केवलं शूद्रसमीपे वेदोच्चारणनिषेधसामर्थ्यात् शूद्रस्य
श्रवणादिप्रतिषेधसिद्धिः । अपि तु श्रवणादौ दण्डस्मरणाच्चेत्येतदर्थं सूत्रम् <pratika>।।स्मृतेश्च।।३९।।</pratika>
कुतस्तेषां वेदार्थविचारादिकमित्येतत्सिंहावलोकनन्यायेन पूर्वसूत्रस्थार्थपदविवरणं सूत्रद्वय-
स्याप्येकप्रयोजनत्वादिहेतुकम् । एवं च शूद्रविषय एव साक्षाद्वेदवाक्योच्चारणादिप्रतिषेधस्य
सत्त्वादनुपनीतानां वेदवाक्योच्चारणनिषेधस्य शूद्रविषये पाकयज्ञाद्यर्थमन्त्रविषयत्वेनासङ्को-
चनीयतया उपनयनराहित्येनापि हेतुना शूद्राणां वेदवाक्योच्चारणासम्भवान्न विद्याधिकार
इत्युपसंहरति---<pratika>अत्र इति ।</pratika> स्यादेतत् । शूद्रस्यानुपनीतत्वेन शूद्रत्वेन च हेतुना शूद्राणां
वेदवाक्योच्चारणादिनिषेधात् न तदपेक्षासु विद्यासु अधिकार इत्यधिकरणस्य निष्कृष्टोऽर्थः ।
नायमुपपद्यते । निषादस्येव शूद्रस्य वेदोच्चारणे विध्याक्षिप्ते पुरुषार्थनिषेधाप्रवृत्तेः । न च
वाच्यं विशिष्य निषादं प्रति इष्टिवाधिना तस्य तदुपयोगिमन्त्रोच्चारणाक्षेपो युक्तः । न तथा
शूद्राणां विशिष्य विद्याविधानमस्ति । सामान्यविधयस्त्वध्ययनलब्धमहावाक्यादिग्रहणेषु
त्रैवर्णिकेषु चरितार्था इति । त्रैवर्णिकानामपि <quote>‘स्वाध्यायोऽध्येतव्य’</quote> इति पितृपितामहादि-
परम्परागतस्वशाखामात्र एवाध्ययनस्य विहितत्वेन शाखान्तरगतगुणमन्त्रोपसंहारेण विद्या-
नुष्ठानार्थं शाखान्तरगततत्तद्वाक्यार्थग्रहणावश्यम्भावेन तथैव शूद्रस्यापि विद्यातदङ्गविषय-
वेदवाक्यग्रहणाक्षेपोपपत्तेः । न च वाच्यं शूद्रस्य विद्यानुष्ठानापेक्षितं कार्त्स्न्येन तदर्थ-
तयाक्षेपणीयम् । त्रैवर्णिकानां तु शाखान्तराम्नातगोचरमात्रमित्याक्षेपलाघवाद्विद्यावि-
धयस्त्रैवर्णिकानेवाधिकुर्युः न शूद्रमिति । एवं तर्हि यस्य कर्मणः उपासनस्य वा यस्यां
शाखायां भूयसामङ्गानां विद्यानां भूयस्त्वेनोभयश्रुतिन्यायेन प्रधानस्यापि तत्र विधानं
शाखान्तरे किञ्चिदङ्गमन्त्रविधानं तत्र कर्मण्युपासने वा तच्छाखाध्यायिनामेवाधिकारस्स्या-
त् । यस्य क्षुद्रस्य कर्मणः साङ्गस्य कस्याञ्चिदेव शाखायां विधानं तत्रापि तच्छाखाध्या-
यिनामेवाधिकारः स्यात् । तस्मान्त्रैवर्णिकानामप्यनुष्ठानोपयोगिज्ञानाक्षेपस्य सम्प्रतिपन्नत्वा-
त् तद्वच्छूद्रस्यापि विद्यानुष्ठानोपयोगिज्ञानाक्षेपस्सम्भवति । न हि वृत्त्यर्थं याजने प्राप्ते
