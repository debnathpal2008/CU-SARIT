<pb n="253"/>
क्षादपि हीनोपमाया दर्शनाच्च।तत्र <quote>‘त्वदाननसमश्चन्द्र’</quote>इत्यादिवत् कविसमयसिद्धत्वात् हीनो-
पमा न दोष इति चेत्तर्हि अनादिकवेः परमेश्वरस्य कृताविहापि सा न दोष इति सन्तोष्ट-
व्यम् । एवं चात्र केषाञ्चिद्वेदपरिहरणीयन्यायविरोधमविगणय्य काव्यपरिहरणीयहीनोपमा-
दोषभयात्कपिशब्दस्य सूर्ये योगाश्रयणमारोपितवृश्चिकभयादाशीविषमुखे निपातनम् । हीनो-
पमादोषमेकं परिहर्तुं प्रवृत्तानां च तेषां ब्रह्मोपासनां कुर्वन्ति ब्रह्महत्यां करोतीति वदता-
मिव अश्लीलनिगृहीतार्थत्वरूपौ द्वौ दोषौ प्रसज्येयाताम् । परमेश्वरलोचनोपमाने हीनो-
पमादोषादपि च तदभिव्यक्तिस्थाने भगवति सूर्ये मर्कटप्रसिद्धकपिशब्दप्रयोगरूपमश्लीलं
कष्टतरम् । साक्षादेव च परमेश्वरे सकलवेदमन्त्रस्तूयमानेन्द्रानपकर्षविषयहीनार्थगायत्रीमन्त्रसा-
दृश्यमनुसन्धेयमभ्युपगच्छतां न हीनोपमात्र दोषतयोद्भावयितुमुचिता । नन्वमरकोशे <quote>‘पु-
ण्डरीकं सिताम्भोज’</quote>मित्यनुशिष्टं तत्र कथं कप्यासविशेषणोपनीतं लौहित्यमन्वेतु । सत्यम् ।
तदनुशासनं नाभियुक्तसम्मतम् । यतः शबरस्वामिना नवमाध्याये <quote>‘मौद्गं चरुं निर्वपेच्छ्रियै
श्रीकाम’</quote>इति विहितायामिष्टौ पुण्डरिकाणि बर्हींषि भवन्ती’ति स्तरणार्थत्वेन विहितेषु पु-
ण्डरीकेष्वतिदेशप्राप्तस्य <quote>‘दर्भैः स्तृणीत हरितै’</quote>रिति मन्त्रस्य दर्भपदस्थाने पुण्डरीकपदमिव
हरितपदस्थाने रक्तपदमूहितव्यमित्युक्तम् । पार्थसारथिमिश्रप्रभृतिभिरपि रक्तपदोहवि—सावि-
वोक्तः । वाक्यकारेणाप्यत्रैव विषयवाक्ये पुण्डरीकविशेषणं कप्यासपदं मर्कटजघनपरतया
व्याख्यातम् । कपिशब्दस्य यौगिकार्थमादाय तस्य पदस्यान्येष्वपि केषु चिदर्थेषु वाक्यका-
रेण प्रदर्शितेष्वपि रूढिप्राबल्य श्रुत्यन्तरदृष्टार्थपरव्याख्यानौचित्यन्यायानुसारिभिस्तत्त्वविद्भि-
रिदमेव व्याख्यानं परिगृहीतम् । न चैतावदभियुक्तव्यवहारविरोधे कतिपयकाव्यप्रयोगमात्र-
दर्शिनः कोशकारस्य वचनं स्वार्थव्यवस्थापने प्रभवति । नन्वत्र <quote>‘य एषोऽन्तरादित्ये हिरण्म-
यः पुरुष’</quote>इत्यादिना वर्णितविग्रहे लोचनं सोमे ग्रहवन्न प्राप्तम् । अतो रक्तारविन्दसादृश्यवि-
शिष्टलोचनविधिपरमिदं वा१क्यमवगन्तव्यम् । तथा च विधेयगतस्य द्वित्वस्य विवक्षितत्वात्
द्वित्वविशेषणेन लोचनान्तरस्य तत्र रक्तारविन्दसादृश्यस्य वा व्यवच्छेदो लभ्येतेत्युभयथापि
विग्रहस्य पारमेश्वरत्वव्याघातः । परमेश्वरस्य हि द्वात्रिंशल्लक्षणोपेतविग्रहस्य वामदक्षिणलोचन-
योः प्रान्ते परं महापुरुषलक्षणं लौहित्यशालित्वमूर्ध्वलोचनमेव तु निखिलब्रह्मांडहोमाधार-
संवर्ताग्निरूपं सर्वात्मना लोहितं यद्युच्येत विग्रहत्वसामान्यादर्थाल्लोचनप्राप्तिरस्ति । तथा स-
त्यौत्सर्गिकं तद्द्वित्वमपि प्राप्नोति । तथा च सोमग्रहबहुत्ववदुक्तविग्रहलोचनत्रित्वस्याप्राप्तेः सर्वे-
षु ग्रहेषु सम्मार्गविधेरिव त्रिष्वपि लोचनेषु रक्तारविन्दसादृश्यविधेरलाभात्स एव व्याघातः ।
तस्माद्दिध्यनुवादापक्षयोरुभयोरप्यत्र विग्रहे पारमेश्वरत्वासम्भवशङ्का प्रवर्तत इति चेदुच्यते ।
अनूद्य विधानसम्भवे <quote>‘सोमेन यजेते’</quote> त्यादिविव गत्यन्तराभावे समाश्रयणीयं विशिष्टविधिगौ-
रवं नाभ्युपगन्तव्यम् । सम्भवति चात्र श्रुत्यन्तरपुराणादिप्रसिद्धानां परमेश्वरलोचनानामनु-
वादः। तथाहि—सर्वकामेश्वरात्वादिलिङ्गैः परमेश्वर इह प्रतिपाद्ये बुद्धिसन्निहिते हिरण्यमत्वादि-
विशिष्टविग्रहवर्णने च तद्विषयत्वेनावधारिते तस्य विग्रहाङ्गीकारे चा विरुद्धे प्रतिपन्ने तत्र विग्रहे
परमेश्वरविग्रहत्वालिङ्गेन श्रुत्यन्तरादिप्रसिद्धं लोचनत्रित्वं प्राप्नोतीत्येवं प्राप्तानां तेषामिहानु-
<note> (१) <quote>‘वाक्यं वक्तव्यम्’</quote> इति. च. पाठः ।</note>
