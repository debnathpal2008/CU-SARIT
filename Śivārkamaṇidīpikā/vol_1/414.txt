<pb n="414"/>
स चात्र प्राणशब्देन निर्दिश्यते; तस्मादूर्ध्वमात्मान्तरत्वेन भूमोपदिश्यते <quote>‘एष
तु वा अतिवदति यः सत्येनातिवदति’</quote> इत्यादिना । अत्र हि पूर्वं <quote>‘स वा एष एवं
पश्यन् एवं मन्वान एवं विजानन्नतिवादी भवति’</quote> इति प्राणातिवादिनोऽतिवा-
दित्वमुक्त्वा तदनन्तरं <quote>‘एष तु वै’</quote> इति तुशब्देन पूर्वस्मात् प्राणातिवादितः सत्या-
तिवादिन आधिक्यप्रदर्शनात् पूर्वातिवादनिमित्तात् प्राणात् एतदतिवादनिमित्त-
स्य सत्यशब्दाभिधेयस्याधिक्यमवसीयते । स एवाग्रे भूमगुणविशिष्टः प्रतिपाद्यते ।
<!-- APPAYYA !-->
गावगतः । <quote>‘ऊर्ध्व’</quote>मित्यनेन सौत्रोऽधिशब्दोऽधिकपरतया व्याख्यातः । भूमविद्यायामेव हि <quote>‘त-
तस्त ऊर्ध्वं वक्ष्यामी’</quote>त्यूर्ध्वशब्दोऽधिके दृष्टः । ननु भूमा परमेश्वर इति साध्ये जीवादधिकत्वे-
नोपदिष्टत्वादिति हेतु<quote>‘र्महतः परमव्यक्त’</quote>मिति श्रुतौ जीवादधिकत्वेन निर्दिष्टे शरीरे व्यभिचा-
रीत्याशङ्क्य विशेषयति—<pratika>आत्मान्तरत्वेनेति</pratika> । आत्मत्वेनेत्येतावदेव विवक्षितम् । प्रतियोगि-
नो जीवस्याप्यात्मत्वादन्तरशब्दः प्रयुक्तः । तथा च जीवाधिकत्वेनोपदिष्टत्वं हेतुरिति न व्य-
भिचार इति भावः । निरतिशयसुखवर्णनपरस्य भूमोपदेशस्यात्मविषयत्वं स्पष्टमिति हे-
तावपेक्षितमपि तद्विशेषणं सूत्रे न कृतम् । जीवादधिकत्वेन भूमा केन वाक्येनापदिश्यत इ-
त्याकाङ्क्षायामाह—<pratika>एष इति</pratika> । <quote>‘एष तु वा अतिवदति यस्सत्येनातिवदती’</quote>त्यत्र तुशब्दसत्यश-
ब्दाभ्यां प्राणातिवादिनोऽन्यस्सत्यातिवादी प्रतीयते । <quote>‘अपशवो वा अन्ये गोअश्वेभ्यः पशवो
गोअश्वाः’</quote>इत्यत्र पश्वन्तरेभ्ये गोअश्वानामिव प्रकृतप्राणातिवादिनः सत्यातिवादितःप्राशस्त्यं
च प्रतीयते । ततश्च तत एतस्य प्राशस्त्यं तदतिवदननिमित्तात्प्राणादेतदतिवदननिमित्तस्य
सत्यस्याप्याधिक्येनैव पर्यवस्यतीत्यनेन वाक्येनार्थाज्जीववाक्याधिकत्वेन भूमोपदिश्यते । न-
चात्र <quote>‘एष तु वा अग्निहोत्री’</quote>ति वाक्यन्यायावतारः । तत्र हि द्रव्यदेवतान्तराभावेनाग्निहोत्रान्त-
राप्रतीतेस्तुशब्दस्वारस्यभङ्गः । इह प्रकृतातिवदननिमित्तप्राणव्यतिरिक्तसत्यशब्दोक्तमहाप्रक-
रणिपरमात्मरूपातिवादनिमित्तान्तरप्रतीतेः तत्स्वारस्यभङ्गो न युक्तः । तुशब्देन प्राणातिवादि-
नोऽयमतिवाद्यन्य इत्यवसीयते । सत्यशब्देन च करणविभक्त्यन्तेन परमेश्वरस्तत्र निमित्तमिति
प्रतीयते । छान्दोग्य एव <quote>‘तस्य ब्रह्मणो नाम सत्य’</quote>मिति ब्रह्मनामत्वोक्तेः सत्यशब्दः परमेश्वर
एव स्वारसिकः । तृतीयाविभक्तिश्च करणत्वे । अतस्तुशब्दसत्यनामकरणविभक्तिस्वारस्य-
भङ्गेन न प्रकृतप्राणातिवादिविषयत्वकल्पनावकाशः । न चाग्रे <quote>‘यदा वै विजानात्यथ सत्यं वद-
ती’</quote>त्यादिदर्शनात् प्राणातिवादिव्रतत्वेन सत्यवचनविधिः प्रतीयत इति शङ्क्यम् । उपक्रमगत-
तुशब्दादिस्वारस्याद्यनुरोधेन <quote>‘सत्यं वदती’</quote>त्यस्यापि परमात्मातिवदनविष्यत्वौचित्यात् सत्य-
स्यातिवदने निमित्तत्वविवक्षया तृतीयावद्विषयत्वविवक्षया द्वितीयाया अप्युपपत्तेरिति भावः ।
<pratika>यस्सत्येनातिवदतीत्यादिनेति</pratika> । अत्रत्यादिशब्देन <quote>‘यो वै भूमा तत्सुखं नाल्पे सुखमस्ति
यो वै भूमा तदमृतम् अथ यदल्पं तन्मर्त्य’</quote>मित्यादिभूमाल्पयोर्वैषम्यप्रदर्शकवाक्यमपि भूम्नो
जीवाधिकत्वोपदेशवाक्यत्वेन विवक्षितम् । अत्र ह्यल्पशब्देन जीववर्ग एव विवक्षितः । जडे
सुखस्याप्रसक्तेः । जीववर्गे सुखसद्भावेऽपि <quote>‘अपशवो वा अन्य’</quote>इत्यत्र गवाश्वव्यतिरिक्तेषु प्र-
शस्तपशुत्वनिषेधवत् प्रकृतोत्कृष्टसुखनिषेधोपपत्तेश्च । अत एवोत्तरत्राप्यल्पशब्दो जीवपरः । ननु
भूमैव प्रकरणी परमात्मा न प्राण इति सिद्धान्ते भूम्नस्सर्वतो भूयस्त्वार्थमेव नामादिप्राणान्ताना-
