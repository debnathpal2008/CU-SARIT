<pb n="532"/>
<quote>‘सोऽकामयत बहु स्याम्’</quote> इति पूर्वनिर्दिष्टस्य सर्वज्ञस्यैव <quote>‘असद्वा इदमग्र
आसीत्’</quote> इति समाकर्षात् पूर्वनिर्दिष्टस्याव्याकृतस्यैव <quote>‘स एष इह प्रविष्ट आ-
नखाग्रेभ्यः’</quote> इति समाकर्षाच्च यथा स एवावगम्यते तथात्रापि समाकर्षात्
पञ्चजनानामिन्द्रियत्वावगतिरिति न विरोधः ।।
<!-- APPAYYA !-->
नभिव्यक्त्यभिप्रायो लाक्षणिकः कल्पनीयः । <quote>‘असदेवेदमग्र आसी’</quote> दिति बृहदारण्यकश्रुता-
वपि <quote>‘तत्सदासीदिति’</quote> तत्पदेनासच्छब्दोक्तं समाकृष्य सद्भावविधानादत्यन्तासतश्च <quote>‘नासतो
दृष्टत्वा’</quote>दिति न्यायेनासद्रूपतापत्त्ययोगादसच्छब्दः पूर्ववल्लाक्षणिकः कल्पनीयः । <quote>‘तद्धेदं
तर्ह्यव्याकृतमासी’</quote> दित्यनन्तरं <quote>‘स एष इह प्रविष्ट आनखाग्रेभ्यः पश्यन् चक्षुः शृण्वन् श्रोत्रं
मन्वानो मन’</quote> इति वाक्ये <quote>‘स एष’</quote> इत्यव्यवहितप्रकृतमव्याकृतं समाकृष्य तस्यान्तः-
प्रविष्टसर्वान्तर्यामिपुरुषत्वाभिधानादव्याकृतशब्देनाव्यक्तं ब्रह्मोक्तम् । <quote>‘व्याक्रियते’</quote>ति कर्मणि
लकारः सौकर्यविवक्षया । सत्येव कर्त्रन्तरे कर्मकर्तरि लकारः कल्पनीयः । तथा प्रकृतविषयवा-
क्येऽपि <quote>‘तद्देवा ज्योतिषां ज्योति’</quote> रिति पूर्वं ब्रह्माधीनस्वकार्यतया षष्ठ्यन्तेनैकेन ज्यो-
तिश्शब्देन सङ्क्षिप्य निर्दिष्टानामेव प्राणस्य चक्षुषः श्रोत्रस्य मनसोऽन्नस्येति षष्ठ्यन्तैः पदै-
स्समाकृष्य विशिष्य ब्रह्माधीनस्वकार्यत्वं प्रतिपाद्यत इत्यवगमात् । पञ्चजनशब्दविशेषणप-
ञ्चसङ्ख्यावशात् पञ्चेन्द्रियरूपतया वाक्यशेषेण प्रतिपाद्यत इति कल्पनीयम् । एवं तर्हि, पूर्वमन्त्र-
मात्रपरामर्शेन बाह्यान्येवेन्द्रियाणि <quote>‘पञ्चजनाः’</quote> स्युरिति तावता <quote>‘पञ्च पञ्चजना’</quote> इत्यस्य
विवक्षितार्थत्वलाभात् <quote>‘ज्योतिषैकेषामसत्यन्न’</quote> इति पूर्वमन्त्रमात्रपरामर्शस्य उपपत्त्यन्तरत्वो-
क्तिर्विरुद्ध्यते । नैष दोषः । यद्यप्युत्तरमन्त्रपर्यालोचनया <quote>‘पञ्च पञ्चजना’</quote> इत्यस्य मनस्साहित्येन
घ्राणरसनयोरेकीकरणेन पञ्चेन्द्रियपरता न स्यात् । तथापि पूर्वमन्त्रमात्रपर्यालोचनया
पञ्चेन्द्रियपरता स्यादेव । एवमपि न साङ्ख्यतत्वग्रहणप्रत्याशेति कृत्वाचिन्तया साङ्ख्यतत्व-
ग्रहणशङ्कानिराकरणमात्रे तस्योपपत्त्यन्तरताया उक्तत्वात् । यत्तु पञ्चजनमन्त्रस्वारस्यानुरोधेन
चत्वारो वर्णा वर्णान्तरप्रभवाश्चेति पञ्च मनुष्याः पञ्चजनाः प्रतीयन्त इत्युक्तम् । तन्न । मनुष्येषु
पञ्चसङ्ख्यायाः पुरुषबुद्ध्युपस्थापनीयेन ब्राह्मणत्वाद्युपाधिना निर्वहणीयतया तेषु पञ्चशब्द-
स्वारस्याभावात् तत्स्वारस्यानुरोधेन पञ्चजनशब्दो <quote>‘दिक्सङ्ख्ये संज्ञाया’</quote> मिति (पा॰)
समानाधिकरणसमासेन कासाञ्चित्पञ्चसङ्ख्योपलक्षितव्यक्तीनां संज्ञेति कल्पनया चरमश्रुतपञ्च-
जनशब्दस्वारस्यबाधनस्यैवोचितत्वात् । एवमेव जैमिनिनापि <quote>‘प्राजापत्यो नैवारश्चरुः सप्तद-
शशरवो भवती’</quote>ति विहिते सप्तदशशरावपरिमाणव्रीह्यादिद्रव्यके चरौ <quote>‘चतुरो मुष्टीन्निर्व-
पती’</quote> त्यस्यातिदेशतः प्राप्तौ तत्र सङ्ख्यामुष्ट्यन्यतरबाधेऽवश्यंभाविनि प्रथमश्रुतसङ्ख्याबाधप-
रिहाराय मुष्टिबाधोऽङ्गीकृतः । तस्माद्द‍ृष्टान्ते दार्ष्टान्तिके च विरोधाभावान्न साङ्ख्यतत्वग्रहणा-
शङ्कावकाश इत्यभिप्रेत्य पूर्वसूत्राद्यथाशब्दानुवृत्तिं कृत्वा दृष्टान्ते दार्षान्तिके च <quote>‘समा-
कर्षा’</quote>दिति सूत्रपदं साध्याहारं व्याचष्टे&mdash;<pratika>सोऽकामयतेति । इति न विरोध इति</pratika> । दृष्टान्ते
दार्ष्टान्तिके च नास्ति विरोध इत्यर्थः । समुच्चयेऽपि दृष्टान्तेऽपि विरोधाभावस्यात्रैवोपपाद-
नीयत्वात् । न चैवं सत्यकृत्वा यथाशब्दानुवृत्तिं साक्षादेवोभयत्राप्यविरोधोपपादनार्थमिदं
सूत्रं व्याख्यायतामिति वाच्यम् । पूर्वसूत्रमपि न केवलं दृष्टान्तेन प्रकृतार्थस्योपपादनार्थम् ।
