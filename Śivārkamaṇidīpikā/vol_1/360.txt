<pb n="360"/>
<head>अ१त एव स ब्रह्म ।। १६ ।।</head>
यत एव भवभयभीतायोपकोसलाय ब्रह्मजिज्ञासवे <quote>‘कं ब्रह्म खं ब्रह्म’</quote>
इत्युपक्रम्योपदिष्टं <quote>‘यदेव कं तदेव खं यदेव खं तदेव कम्’</quote> इति, अत एव ख-
शब्दाभिधेय आकाशः परमेव ब्रह्म । किमीदृशोपपत्तिरस्ति जीवस्य ? न हि
जीवे निरतिशयसुखसंभवः । अतो यदेव पू्र्वमपरिच्छिन्नसुखरूपतया प्रकृतं
<!-- APPAYYA !-->
स्येत्यनुवादः <pratika>।। सू ।। अत१ एव स ब्रह्म ।। १६ ।।</pratika> <pratika>भवभयभीतायेति ।</pratika> ननु भवभयभी-
त्या ब्रह्मजिज्ञासुरुपकोसल इति कुतोऽवसीयते । तत्र <quote>‘व्याधिभिः परिपूर्णोऽस्मी’</quote>त्याचार्यजायां
प्रत्युपकोसलवाक्यं सांसारिकेषु विषयेषु व्याधित्वारोपेण संसारनिन्दापरमतोऽयं तथावसीयत
इति चेत् न । तत्र व्याधिशब्दस्य बहुकालं गुरुकुलवासेनाप्युपदेशो न लब्ध इति चिन्ताप्र-
युक्तव्याधिविशेषपरत्वात् । एवं हि तत्र पूर्वप्रसङ्गः । उपकोसले द्वादशवर्षाण्यग्निपरिचरण-
पूर्वकं गुरुकुलवासं कृतवत्याचार्ये च तत्सहागतानन्यानन्तेवासिनस्समावर्त्यापि तमसमाव-
र्त्यैव प्रवासोद्युक्ते तं दृष्ट्वा तज्जायया सम्यगयमग्नीनुपकोसलः पर्यचारीदस्मा अनुपदिश्य
प्रवासे अग्नय एव त्वां शपेयुरतोऽवश्यमयमुपदिश्य समावर्तनीय इति प्रार्थितेऽपि तदविग-
णथ्य प्रोषिते सत्यपकोसलश्चिन्तापरीतः तत्प्रयुक्तव्याध्यभिभूतः अनश्नन्नेव कञ्चित्कालमग्नी-
न्परिचचार । तमाचार्यजायोवाच <quote>‘ब्रह्मचारिन्नशान किन्नु नाश्नासी’</quote>ति । तत्र खल्विदं प्रति-
वचनं <quote>‘व्याधिभिः परिपूर्णोऽस्मि नाशिष्यामी’</quote>ति । अतः प्रक्रमानुसारेणात्र व्याधिशब्दस्य
उपदेशालाभप्रयुक्तचिन्ताकृतव्याधिविशेषपरत्वमेव युक्तम् । उच्यते । <quote>‘उपकोसलो ह वै
कामलायनः सत्यकामे जाबाले ब्रह्मचर्यमुवासे’</quote>त्युपक्रमे तावदुपकोसलस्य ब्रह्मचर्यवासः
श्रुयते । स <quote>‘त्वेकशतं ह वै वर्षाणि मघवान्प्रजापतौ ब्रह्मचर्यमुवासे’</quote>त्यत्रेव ब्रह्मोपदेशलाभार्थ-
व्रतग्रहणपूर्वकगुरुकुलवासरूपः । न तु वेदग्रहणार्थं प्रसिद्धोपकुर्वाणब्रह्मचर्यवासरूपः । अग्रे
वेदोपदेशस्याकीर्तनात् उपासनातत्फलयोरेव कीर्तनात् । तस्माद्ब्रह्मोपदेशार्थगुरुकुलवासलि-
ङ्गादेवायं भवभयभीत्या ब्रह्मजिज्ञासुरवसीयते । अत एवातिचिरं गुरुकुलक्लिष्टायैव ब्रह्मविद्यो-
पदेष्टव्येति मत्वा वेदोपदेशार्थिषु समावर्तितेष्वप्ययमाचार्येण न समावर्तित इत्यपि सङ्गच्छत
इत्याशयः । <pratika>किमीदृशेति</pratika> । भवभयभीतायोपदेश्यत्वं जीवस्य नोपपद्यत इत्यर्थः । पूर्वं
<quote>‘कं ब्रह्मे’</quote>त्यादि छायापुरुष एव नोपपद्यत इत्युक्तम् । तत्रायमाशयः । <quote>‘प्राणो ब्रह्मे’</quote>त्येतज्जीवेऽपि
प्राणसम्बन्धादुपपद्यते । <quote>‘कं ब्रह्म खं ब्रह्मे’</quote> त्येतच्च यत्किञ्चिद्धर्मावलम्बनभूताकाशसाम्यवल्लौ-
किकसुखसम्बन्धादुपपद्यत इति । अत एव पूर्वसू्त्रे चशब्दसमुच्चित एव हेतुरस्मिन्सूत्रे
सर्वनाम्ना परामर्शनीयत्वेन व्याख्यातः । इदानीमभ्युपगमवादं त्यक्त्वा वस्तुतः<quote>‘कं ब्रह्मे’</quote>त्यादि
जीवेऽपि नोपपद्यत इत्याह—<pratika>न हि जीव इति</pratika> । खशब्देन परमाकाशवाचिना भूताकाशव-
दनवच्छिन्नत्वलक्षकेण वा विशेषणात् सुखं निरतिशयमिति लभ्यते । अन्यथा लौकिकसुख-
साधारण्ये खशब्दोपात्तविशेषणवैयर्थ्यापत्तेः । तथाभूतं सुखं न जीवे सम्भवतीत्यर्थः । नन्व-
स्तु़’कं ब्रह्मे’त्यादौ निर्दिष्टं परं ब्रह्म । तथापि वक्तृभेदादग्निविद्याव्यवधानाच्च तत्प्रकरणाननु-
वृत्तेरक्षिपुरुषौ जीवः प्रतिबिम्बो वा स्यादित्याशङ्कानिराकरणायाह---<pratika>अत इति</pratika> । अयमाश-
<note>(१) इदं सूत्रं श्रीकण्ठरामानुजभाष्ययोरेवाधिकतया पठ्यते । <quote>‘अत एव च स ब्रह्म’</quote> इति पाठान्तरमप्यस्ति ।</note>
