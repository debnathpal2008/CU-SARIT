<pb n="134"/>
तदेव शिवशब्दवाच्यमानन्दादिधर्माश्रयतया सिद्धम् । अत आनन्दादीनां वि-
कल्पादिचिन्तानिरर्थिका । <quote>‘मायां तु प्रकृतिं विद्या’</quote>दिति मायायाः प्रकृतित्वमी
<!-- APPAYYA !-->
निमित्ततया लब्धमिन्द्रनामप्रवृत्तिनिमित्ततुल्यं लिङ्गजातं च न शम्भोः परभावनिर्णायकत्वेन
श्रुत्यनुग्राहकमिति उपबृंहणीयोपबृंहणयोरिव मानतर्कयोरपि परस्परमनुग्राह्यानुग्राहकभावेन
च वनसिंहन्यायविषयतया वनानुप्रविष्टसिंहस्य तदननुप्रविष्टसिंहादिव स्वतः प्रबलमुदाहृतम-
न्त्रोपनिषन्मन्त्रजातं प्रमाणमनुप्रविष्टस्य शिवे श्रुतस्य सार्वज्ञ्यादेस्तदननुप्रविष्टाद्देवतान्तरे
श्रुतात्सार्वज्ञ्यादितः प्रबलत्वेन तत्साम्यापादनायोगात् । न च शिवस्य सार्वज्ञ्यादिकं पुराण-
मात्रप्रसिद्धं <quote>‘ज्ञः कालकालो गुणी सर्वविद्यः’</quote> तदादिमध्यान्तविहीनमेकम् । विभुं चिदानन्द-
मरूपमद्भ‍ुतं’मित्यादिश्रुतिष्वपि विशिष्य शिवस्य सार्वज्ञ्यादिप्रसिद्धिसत्त्वात् । न चेन्द्रशब्द
<quote>‘इदि परमैश्वर्य’</quote> इति धातोर्निष्पन्नः । येन तत्साम्यं भवादिनाम्नामापद्येत । नामप्रवृत्तिनि-
मित्ततः परभावसिद्धावीश्वरमहेश्वरनाम्नः शिवादिन्द्रमहेन्द्रनामा शक्रोऽधिकः स्यादिति वा-
ऽऽपद्येत । <quote>‘ऋज्रेन्द्राग्रवज्रे’</quote>त्यादिसूत्रेण हीन्द्रशब्दः <quote>‘ञिइन्धी दीप्ता’</quote> विति धातोरिध्यते ब्रह्म-
तेजोभिरित्यर्थे तत्पूर्वानुवृत्तरन्प्रत्ययान्तो निपातितः । न तु <quote>‘इदि परमैश्वर्य’</quote>इति धातोरिन्द-
तीत्यर्थे । ततो रन्प्रत्ययविधानेनैव रूपसिद्धिसम्भवे निपातनप्रयोजनाभावात् । अत एवैतत्सू-
त्रवृत्ताविन्दतिधातोरिन्द्रशब्दनिपातनमुक्त्वा <quote>‘वृधिवपिभ्य़ां र’</quote>न्निति पूर्वसूत्रे इन्दतिधातोरपि
ग्रहणेन रूपसिद्धिसम्भवे निपातनप्रयोजनं नास्तीत्यस्वारस्यादिध्यते तेजोभिरितीन्द्र इति
इन्धिधातोर्निपातनमाश्रितम् । एवं <quote>‘ब्रह्म हि देवेभ्यो विजिग्य’</quote> इति तलवकारिणामुपनिषद्यु-
क्तेन प्रकारेणासुरविजयसमयेषु ब्रह्मतेजोभिरिध्यमानः शक्रो महासुरस्य वृत्रस्य वधे नितरां
तैरिद्धो जात इति महेन्द्र इत्युच्यते । अत एव श्रूयते। <quote>‘महान्वा अयमभूद्यो वृत्रमवधीदिति
तन्महेन्द्रस्य महेन्द्रत्व’</quote>मिति । तस्मादुक्तन्यायानुगृहीस्वतःप्रबलमन्त्रोपनिषन्मन्त्रजातबला-
च्छिव एव जगत्कारणमित्येतदुपपन्नमिति । अवधारणादिबलात् सदानन्दज्ञानानां भेदा-
नापाद्य तेषां विकल्पेन समुच्चयेन वा कारणत्वमनुपपन्नमिति यच्छङ्कितं तदप्येवं सति
नावकाशं लभत इत्याह—<pratika>तदेवेति</pratika> । यत्सर्वज्ञत्वनित्यतृप्तत्वाद्याश्रयतया प्रतिपन्नं तदेव
सामान्यतः सकलमङ्गल्यगुणवत्त्वप्रतिपादकस्य शिवशब्दस्यापि वाच्यमिति तस्य सामा-
न्यतो विशेषतश्च ज्ञानानन्दादिधर्माश्रयत्वसिद्धेस्तत्र कारणवाक्यश्रुतान्यवधारणानि न
शाखान्तरगतकारणवाक्यश्रुतरूपान्तरव्यावर्तनार्थानि । किं <quote>‘त्वानन्दाद्ध्येवे’</quote>त्यवधारणं स्थूलारु-
न्धतिन्यायेन ब्रह्मणि क्रमेण पूर्वप्रतिपन्नानामन्नादिविज्ञानान्तरूपाणां व्यावर्तकं <quote>‘सदेवे’</quote>
त्यवधारणमिदानीं पृथिव्यादिषुदृश्यमानस्य स्थूलरूपस्य सर्गाद्यसमये व्यावर्तकम् प्रज्ञानघन-
वाक्यं त्वत्युज्वलस्य रत्नस्यान्तर्बहिश्च प्रभयेव ब्रह्मणः प्रज्ञानगुणेन व्याप्तिप्रतिपादकं न
कस्यापि ब्रह्मणि व्यावर्तकम् । अतो नावधारणादिविरोधोऽपीति भावः । मायैवोपादानमिति
शङ्कां निरस्यति। <pratika>मायाया</pratika> इति। सत्यं मायोपादानमिति ब्रह्माप्युपादानमेव । अपृथक्सिद्धकार्या-
वस्थाश्रयत्वरूपं हि मायाया उपादानत्वं समर्थनीयम् । तत्समर्थ्यमानमेव ब्रह्मपर्यन्तमायाति ।
नित्ययोगे खलु मायिनमिति मायाशब्दादिनिप्रत्ययः । ततश्च मायायाः ब्रह्मापृथक्सिद्ध‍यैव
तदपृथक्सिद्धायाः कार्यावस्थाया अपिब्रह्मापृथक्सिद्धिस्सिद्ध‍यति । एवं च यद्यपि ब्रह्माश्रया-
