<pb n="156"/>
तार्थे ततोऽन्येन केनाप्यनवगते श्लोके उच्चरितत्वाभावाव्द्यभिचारश्चान्यो दोषः । द्वितीया-
नुमानहेतौ तत्तद्वेदव्य१क्तिवृत्तिमात्रव्यभिचारवारणाय सत्यन्तम् । वेदत्वमेव वेदे लाघवान्म-
हाजनपरिग्राह्यतावच्छेदकं न तु तत्तद्वेदत्वमिति व्यभिचारनिरासः । तत्र सिद्धसाधनं पूर्वव-
दुन्नेयम् । हेतुरप्यसिद्धः । शब्दतदुपजीविप्रमाणेतरप्रमाणजन्यप्रमित्यविषयार्थकत्वविशेषि-
तशब्दजन्यवाक्यार्थज्ञानाजन्यप्रमाणशब्दत्वरूपतार्किकाभिमतवेदत्वापेक्षया लघुधर्मस्य तदे-
कदेशभूतस्य स्मृतिपुराणादिसाधारणस्य शब्दतदुपजीविप्रमाणेतरप्रमाणजन्यप्रमित्यविषया-
र्थकप्रमाणशब्दत्वस्य प्रमाणशब्दत्वमात्रस्यैव वा महाजनपरिग्राह्यत्वावच्छेदकत्वे सम्भवत्यु-
क्तरूपस्य वेदत्वस्य तदनवच्छेदकत्वात् । न च नित्याध्ययनविषयत्वं वेदत्वमिह विवक्षितमि-
ति वाच्यम् । अङ्गसाधारणस्य तस्य वेदत्वरूपत्वाभावात् । न चाङ्गव्यतिरिक्तत्वमपि विशेष-
णम् । तदविशेषितस्याङ्गसाधारणस्य लघुधर्मस्य तदवच्छेदकत्वे सम्भवति तस्यानवच्छेदक-
त्वात् । न चादृष्टजनकशब्दत्वं वेदत्वम् । पुराणादिसाधारण्यात् । तद्व्यावर्तकविशेषणदानेन
तदविशिष्टस्यैव लाघवादवच्छेदकत्वे सम्भवति तद्विशिष्टस्यानवच्छेदकत्वात् । तृतीयानुमा-
नसाध्ये अर्थाभिज्ञेनाध्यापकेनार्थविवक्षयोच्चरितवेदवाक्ये अंशतस्सिद्धसाधनवारणाय शब्दा-
जन्येति विशेषणम् । अर्थानभिज्ञाध्यापकोच्चरितवेदवाक्येष्वीश्वरज्ञानजन्यत्वमादाय साध्य-
सिद्धेर्नांशतो बाधः । शुकशारिकादिप्रमाणवाक्येष्वीश्वरज्ञानमादाय साध्यसिद्धिरिष्यत इति
पक्षसमत्वान्न व्यभिचार इति तार्किकाणां मतम् । तत्रावश्यकवर्णावलीज्ञानादेव वाक्यरच-
नोपपत्तेः । साभिप्रायवाक्येषु दृष्टान्वयव्यतिरेकं वाक्यार्थज्ञानमभिप्रायोपक्षीणं क्वचिदपि
वाक्यप्रयोगे न कारणम् । विसंवादिशुकशारिकादिवाक्ये व्यभिचारात् । अन्यथा तदर्थगोचर-
मीश्वरस्य भ्रान्तिज्ञानमस्तीत्यपि कल्पनाप्रसङ्गदिति दृष्टान्तः साध्यविकलः।साभिप्राय२वाक्य-
स्थले वाक्यार्थज्ञानस्याभिप्रायद्वारा वाक्यप्रयोगकारणत्वाभ्युपगमेऽपि सर्गादिषु वेदानां स्र-
ष्टुरीश्वरस्याभिप्रायमूलभूतं ज्ञानं तद्रचितवेदवाक्येषु तद्द्वारा तन्मूलकेष्वन्योच्चरितवेदवाक्येषु
च कारणं भविष्यतीति सिद्धसाधनम् । एवमभिप्रायमूलमीश्वरज्ञानमादाय सिद्धसाधनं चतु-
र्थानुमानसाध्येऽपि समानम् । वेदवक्तुरीश्वरस्याभिप्रायमूलभूतं ज्ञानमस्माभिरिव तार्किकैर-
भ्युपगन्तुं न शक्यत इति तन्म३तमर्यादया बाधोऽधिकः । तथा हि--- असदर्थावलम्बनेनापि
विधेयस्तुतिपराणि निषेध्यनिन्दापराणि च वाक्यानि दृश्यन्ते । यथा <quote>‘स आत्मनो वपामुद-
खिदत्तामग्नौ प्रागृह्णात्ततोऽजस्तूपरस्समभवत्तं स्वायै देवताया आलभते’</quote>ति वाक्यं स्वावयवो-
त्कर्तनेनापि विशिष्टप्रयोजनं कर्म क्रियते बाह्येन धनत्यागेनास्य कर्तव्यता किं वक्तव्येति
तत्र प्रवृत्त्यर्थं प्रजापतिवपोत्खननरूपासदर्थावलम्बनेन विधेयस्तुतिपरम् । <quote>‘सोऽरोदीद्यदरो-
दीत्तद्रुद्रस्य रुद्रत्वं यदश्र्वशीयत तद्रजतँ्/?/ हिरण्यमभवत्तस्माद्रजतं हिरण्यमदक्षिण्य’</quote> मिति
वाक्यमश्रुप्रभवं रजतममङ्गलमिति यज्ञे दक्षिणात्वेन तद्दानान्निवृत्त्यर्थमत्र४ रोदन श्रुताव श्रुप्र-
भवत्वरूपासदर्थावलम्बनेन निषेध्यनिन्दापरम् । यद्यपि न्यायविचारेणासदर्थावलम्बनत्वमेवं-
भूतस्तुतिनिन्दयोर्जानीयुः श्रोतारः । तथापि यथात्यन्तहितैषिणः परमाप्तस्य पित्रादेर्वचने कस्य-
<note>(१) <quote>‘व्यक्तिमात्रवृत्तिमात्रधर्मे व्यभिचार’</quote> इति घ. पाठः ।</note> <note>(२) <quote>‘वाक्यप्रयोगस्थले’</quote> इति घ. पाठः ।
</note> <note>(३) <quote>‘तर्कमर्यादया’</quote> इति घ. पाठः ।</note> <note>(४) <quote>‘मग्निरोदनसन्दर्भावलंबनेन’</quote> इति ख. पाठः ।</note>
