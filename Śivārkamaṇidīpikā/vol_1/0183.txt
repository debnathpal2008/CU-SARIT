<pb n="183"/>
<quote>‘आत्मावा अरे द्रष्टव्य’</quote>इत्यादिषु तद्ज्ञानविधिपरा अपि ज्ञायन्ते।उभयपरत्वेवाक्य-
भेदप्रसङ्ग इति यदुक्तं तन्न । रूपप्रत्यायकेन चक्षुषा यथा द्रव्यस्यापि सिद्धिस्तथा वि-
धिपरैरपि वेदान्तैर्ब्रह्मसिद्धिरिति नोभयपरत्वविरोधः। शाब्दं हि ब्रह्मज्ञानम् । तद्ब्र-
ह्मवाचिशब्दादेव प्राप्तम्।तद्विधिना किं १प्रयोजनमिति चेत् प्राप्तावपि मन्त्रादिष्विव
विधेरविरोधः । यथा द्रव्यदेवतादिप्रकाशकेषु मन्त्रेष्वधीयमानेषु द्रव्यादिज्ञाने जा-
तेऽपि पुनरनुष्ठानकाले <quote>‘मन्त्रैरनुस्मर्तव्य’</quote>मिति प्रयोगविधिर्ज्ञानान्तरमनुष्ठापयति
<!-- APPAYYA !-->
कमित्याह---<pratika>न केवलमिति । तज्ज्ञानविधिपरा अपि ज्ञायन्त इति</pratika> । अन्यथोपासनानुष्ठा-
नासम्भवेन ब्रह्मप्राप्तिफलानिष्पत्तिप्रसङ्गादिति भावः । एवमुभयत्र तात्पर्ये प्रसाधिते लब्धा-
वकाशं तृतीयपूर्वपक्षमनुवदति---<pratika>उभयपरत्व इति</pratika> । यद्यप्युभयत्रापि तात्पर्यस्यावश्यम्भावे
सति वाक्यभेद आपतति चेत्स न दोष इत्येव प्राप्नोति । तथापि वाक्यभेदाप्रसङ्गेन परिहर्तु-
मनुवादः । एकदेशमतेन तावत्परिहर्तुमुपक्रमते---<pratika>तन्नेति</pratika> । यथा रूपप्रत्यायकं चक्षुस्तत्समवायि
द्रव्यमपि तत्संसृष्टतया प्रत्याययति । तथा ज्ञानविधिपरा वेदान्तास्तज्ज्ञेयं ब्रह्मापि तत्संसृष्ट-
तया प्रत्याययेयुः । न चोभयपरत्वे वाक्यभेदो दोषः । स्वतन्त्रोभयपरत्वानङ्गीकारादित्याह---
<pratika>रूपेति</pratika> । ननु, तर्हि यथा रूपज्ञानजनकेन चक्षुषा तदाश्रयद्रव्यज्ञानस्यापि सहजनितत्वात्तदा-
श्रयद्रव्यज्ञाने यत्नान्तरापेक्षा नास्ति । एवं ब्रह्मज्ञानविधिगोचरज्ञानजनकैर्वेदान्तैर्ब्रह्मज्ञान-
स्यापि जनितत्वान्न ब्रह्मज्ञाने विघ्यपेक्षास्तीति शङ्कते---<pratika>शाब्दं हीति</pratika> । साङ्गाध्ययनबलाद्वेदा-
न्तेभ्यः स्वतः प्राप्तं ब्रह्मज्ञानं विध्यनुष्ठाप्यं नाभ्युपगम्यते । किं तु मन्त्रादिष्विवान्यदेव
ज्ञानमतो न विधिवैयर्थ्यमिति परिहरति---<pratika>प्राप्तावपीति</pratika> ।<quote>‘मन्त्रादिष्विवेति’</quote>दृष्टान्तं विशदयति---
<pratika>यथेति</pratika> । यथा ‘बर्हिर्देवसदनं दामि <quote>‘अग्निर्मूर्धा दिवः ककु’</quote>दित्यादिमन्त्रैः साङगाध्ययनान-
न्तरं द्रव्यदेवतादिज्ञाने जातेऽपि क्रतुप्रयोगमध्ये तत्तदनुष्ठानोपयोगि मन्त्रकरणकं तज्ज्ञाना-
न्तरं प्रयोगविधिरनुष्ठापयति तथात्रापीत्यर्थः । ननु, मन्त्राः क्रतुषु व्रीह्यादिवदङ्गभावेन ‘सू-
क्तवाकेन <quote>‘प्रस्तरं प्रहरती’</quote>त्यादिवाक्यगततृतीयाश्रुत्यादिभिर्नियुक्ताः केन द्वारेणोपकुर्वन्ती-
त्यपेक्षायां दृष्टे सम्भवत्यदृष्टकल्पनानुपपत्तेः अनुष्ठानापेक्षितद्रव्यदेवतादिज्ञानोत्पादनद्वारो-
पकुर्वन्तीति कल्पनात् अध्ययनानन्तरं मन्त्रैर्जातस्य ज्ञानस्य क्रतुप्रयोगमध्यपात्यनुष्ठानोप-
योगित्वासम्भवात् साङ्गं क्रतुमनुष्ठापयन्प्रयोगविधिस्तदानीं मन्त्रैर्मन्त्रार्थज्ञानमप्यनुष्ठापयतीति
युक्तम् । इह तु नास्ति । वेदान्तैर्ब्रह्मज्ञानस्य पुनरनुष्ठा/?/पकः प्रयोगविधिः । न च वाच्यं ज्यो-
तिष्टोमादिष्वपि कल्प्यः प्रयोगविधिः तद्वदिहापि कल्प्यतामिति । तत्र कल्पकानामुत्पत्तिवि-
नियोगाधिकारविधीनां सत्त्वात् । <quote>‘ज्योतिष्टोमे महासोमेन यजेते’</quote>ति सोमद्रव्यरूपकरणवि-
शिष्टयागस्वरूपविधिरुत्पत्तिविधिः । <quote>‘ज्योतिष्टोमेन स्वर्गकामो यजेते’</quote>ति फलसम्बन्धबोधको
विधिरधिकारविधिः। तत्प्रकरणे दीक्षणीयाद्याम्नानकल्पितो <quote>‘दीक्षणीयादिभिर्ज्योतिष्टोमस्योप-
कुर्या’</quote>दिति विधिर्नियोगविधिः । ततश्च दीक्षणीयादिभिरुपकृत्य <quote>‘ज्योतिष्टोमेन स्वर्गकामो य-
जेते’</quote>ति प्रयोगविधिकल्पनं युक्तम् । नेह तथा । वेदान्तैर्ब्रह्म ज्ञातव्यमित्यादिरूपेणोत्पत्तिवि-
ध्यादयः श्रूयन्त इत्याशङ्क्य निराकरोति---<pratika>न चेति</pratika> । <quote>‘आत्मा वा अरे द्रष्टव्य’</quote> इत्यात्मदर्शने
<note>(१) <quote>‘न किमपि प्रयोजनमिति’</quote> इति ख. पाठः ।</note>
