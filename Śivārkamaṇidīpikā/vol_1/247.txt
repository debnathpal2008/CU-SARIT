<pb n="247"/>
<sutra>।। सू ।। अन्तस्तद्धर्मोपदेशात् ।। २१ ।।</sutra>
<quote>‘य एषोऽन्तरादित्ये हिरण्मयः पुरुषो दृश्यते हिरण्यश्मश्रुर्हिरण्यकेश आप्रण-
खात् सर्व एव सुवर्णस्तस्य यथा कप्यासं पुण्डरीकमेवमक्षिणी’</quote> <ref>(छा. १-६.)</ref>
इति छान्दोग्ये श्रूयतेऽस्य विषयः ।। अयमादित्यान्तर्वर्ती हिरण्मयः पुरुषः पर-
मेश्वरो देवताविशेषो वेति संशयः ।। एवं सति सर्वाधारस्य सर्वगतस्य परमे-
श्वरस्यादित्यान्तर्वर्तित्वं हिरण्मयरूपत्वं च न संभवति, स्वेच्छया रूपाङ्गीकारे
त्रिलोचनत्वं नियतं तदिह न विद्यते । <quote>‘पुण्डरीकमेवमक्षिणी’</quote> <ref>(छा. १—६.)</ref> इति
लोचनद्वयमेव श्रूयते । अथ वा—स्वेच्छागृहीतोपि देहः संसारिणामिव परमे-
श्वरस्यापि दुःखमुत्पादयेदेव । स्वेच्छासंबन्धेऽपि पावकस्य दाहकत्वं हि स्वभावः ।
अतः परमेश्वरस्य शरीरसंबन्धो न युक्तः । तस्मादयं कश्चिद्देवताविशेष एव, न
<!-- APPAYYA !-->
न्तराधिकरणसङ्गतिः । सा पूर्वपक्षावसाने स्पष्टीकरिष्यते । भाष्येऽपि सा <quote>‘देवताविशेषो वे’</quote>ति
संशयवाक्येन सूचयिष्यते । मण्डलान्तर्वर्तित्वेन प्रसिद्धो हि देवताविशेषः तत्र ग्राह्यः । हिर-
ण्यगर्भश्च तथा प्रसिद्ध इति पूर्वाधिकरणे दर्शितम् । नन्वादित्य इत्यपि कश्चिदाधिकारिको
देवताविशेषोऽस्ति । अस्तु सोऽपि पाक्षिकतया पूर्वपक्षावलम्बनं भविष्यति । अत एव भा-
ष्ये सामान्येन <quote>‘देवताविशेषो वे’</quote>ति पूर्वपक्षकोटिः प्रदर्शिता । न तु हिरण्यगर्भ इत्यादित्य इति
वा । तस्मात्सर्वमुपपन्नम् <pratika>।। सू ।। अन्तस्तद्धर्मोपदेशात् ।। २१ ।।</pratika> परमेश्वरस्य साधारत्वोक्ति-
विशेषणविशिष्टशरीरसम्भवासम्भवाभ्यां संशयमाह—<pratika>अयमिति</pratika> । पूर्वपक्षमाह—<pratika>एवं सतीति</pratika> ।
उक्तप्रकारेण संशये सतीत्यर्थः । सर्वाधारत्वमाधारासम्भवे सर्वगतत्वं हिरण्मयरूपासम्भवे च
हेतुः । न हि व्यापको हिरण्यविकारतया परिच्छिन्ने विग्रहे मातीति भावः। ननु शरीरवतस्स-
र्वात्मना तस्मिन् शरीरेऽन्तर्गततया भाव्यमिति न नियमः । किं तु तदधिष्ठानमात्रेण भाव्य-
मिति । अन्यथा चिच्छक्तिव्याप्त्या जीवानां कायव्यूहपरिग्रहासम्भवप्रसङ्गात् । प्रमाणबला-
त्तेषां तदङ्गीकारे तत एवेश्वरस्यापि शरीरवत्त्वमङ्गीकरणीयम् । अस्ति हि <quote>‘उमासहायं परमेश्वरं
प्रभुं त्रिलोचनं नीलकण्ठं प्रशान्त’</quote>मिति तस्यापि शरीरवत्त्वे प्रमाणम् । न च शरीरस्य कर्मज१-
न्यत्वनियमेन कर्मरहितस्य तदसम्भवात् उपासनार्थमुमासहायत्वादिविशिष्टशरीरकल्पना-
मात्रपरं तदिति वाच्यम् । कर्माभावेऽप्युपासकानुग्रहार्थं शरीरपरिग्रहसम्भवात् । अन्यथा
संसारिणां यत्किञ्चिन्निर्मातृत्वं कर्माधीनं दृष्टमिति तस्य प्रपञ्चनिर्मातृत्वस्याप्यसिद्धिप्रसङ्गादि-
त्याशङ्क्याह—<pratika>स्वेच्छयेति</pratika> । त्रिलोचनत्वं नियतमिति त्वदभिमतप्रमाणानुसारेणैवेति भावः ।
स्वेच्छया प्रपञ्चसृष्टिवच्छरीरपरिग्रहोऽपि सम्भवति । <pratika>अथवेति । उत्पादयेदेवेति</pratika> । पावकस्य
दाहकत्वमिव वस्तुस्वभावप्रयुक्तं शरीरस्य दुःखजनकत्वमैच्छिकत्वेऽपि परिहर्तुमशक्यमित्यर्थः ।
तस्मा<quote>‘दुमासहाय’</quote>मित्यादिकमुपासनार्थकल्पनापरं योजनीयम्।<quote>‘ध्यात्वा मुनिर्गच्छती’</quote>ति वाक्य-
शेषात् । न चेह तथा योजनं सम्भवति । <quote>‘य एषोऽन्तरादित्ये हिरण्मयः पुरुषो दृश्यत’</quote> इति
दृश्यमानतोक्त्या स्वाभाविकत्वावसायादिति भावः । तथापि सर्वलोककामेश्वरत्वसर्वपापराहि-
त्यादिधर्मैरयं परमेश्वरोऽवसीयत इत्याशङ्कामुपसंहारव्याजेन निराकरोति—<pratika>तस्मादिति । अयं</pratika>
<note>(१) <quote>‘कृतत्व’</quote> इति. ख. पाठः ।</note>
