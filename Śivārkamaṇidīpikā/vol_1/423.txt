<pb n="423"/>
<sutra>।। सू ।। सा च प्रशासनात् ।। १० ।।</sutra>
सा च धृतिः <quote>‘तस्यैवाक्षरस्य प्रशासने गार्गि सूर्याचन्द्रमसौ विधृतौ तिष्ठतः ।’</quote>
इत्यादिना प्रकृष्टाज्ञाधीनाऽवगम्यते । तज्जगच्छासनं जीवस्य न संभवति; <quote>‘एक
एव रुद्रो न द्वितीयाय तस्थुः’</quote> इति जगच्छासने द्वितीयाभावश्रवणात् । अ-
तः परमेश्वर एवाक्षरशब्दवाच्यः ।।
<sutra>।। सू ।। अन्यभावव्यावृत्तेश्च ।। ११ ।।</sutra>
अन्यभावोऽर्थान्तरत्वम् । <quote>‘तद्वा एतदक्षरं गार्गि अदृष्टं द्रष्ट्ट अश्रुतं श्रोतृ अमतं
मन्तृ अविज्ञातं विज्ञातृ’</quote> इति वाक्यशेषः परमेश्वरादक्षरस्यान्यभावं व्यावर्तयति,
प्रणवजीवपक्षयोरदृष्टत्वादिविशेषितद्रष्टृत्वाद्यसम्भवात् ।
<!-- APPAYYA !-->
णं कृतमित्येतदभिप्रायं चिदम्बरशक्तेरतिरहस्यदेवतात्वाभिप्रायं चोपपद्यते । तस्मादक्षरं प-
रमेश्वरस्तदाधारक आकाशश्चिदम्बरमित्येव युक्तमिति भावः ।। नन्वस्त्वाकाशश्चिदम्बरम् ।
अक्षरं तु जीव इत्यपि सम्भवति । यथा वा <quote>‘अरा नाभौ समर्पिता एवमस्मिन्प्राणे सर्वं सम-
र्पित’</quote>मिति भूमविद्यागतवचनबलाज्जीवस्यापि देशकालवत्सर्वाधारत्वोपपत्तेरित्याशङ्कानिराक-
रणार्थं सूत्रम् ।। <pratika>सू॰ ।। सा च प्रशासनात् ।। १० ।। साच धृतिरिति</pratika> । न१न्वम्बरान्तधृतिः
प्रशासनाधीना न श्रूयते किं तु सूर्यादिकतिपयधृतिरिति चेत्सत्यम् । तच्छ्रवणमेव स्थाली-
पुलाकन्यायेन सकलजगद्ध‍ृतेरपि तदधीनत्वं प्रत्याययिष्यति । यथा हि लोके स्थाल्यां तुल्य-
पाकानां पुलाकानामेकम्रदिम्नान्येषामपि सिद्धता ज्ञाप्यते तुल्यो हेतुरस्य चान्येषां च सिद्ध-
त्वस्य ज्ञापक इति एवमिहापि सूर्यादिधृतेरक्षरप्रशासनाधीनत्वं प्रदर्श्यान्येषां धृतेरपि तथैव
तदधीनत्वमिति श्रुत्या प्रत्याय्यते तुल्यः प्रकृष्टशासनरूपःसर्वत्राप्रतिहतो हेतुरिति ।<quote>‘न द्विती-
याय तस्थ’</quote> इति तैत्तिरीय श्रुतिपाठः । तत्राविशेषणस्य परमेश्वरस्य द्वितीयाभावश्रवणेऽपि
<quote>‘य इमाँल्लोकानीशत ईशिनीभि’</quote>रिति श्वेताश्वतरे <quote>‘य इमाँल्लोकानीशत ईशनीयु’</quote>रित्यथर्वशिर-
सि च तद्वाक्यशेषश्रवणात्तदनुसारेण जगच्छासनविषयमेव तद्द्वितीयाभाववचनम् । तथा
च जगतो यथाकथञ्चिदनेकाधारत्वकल्पनसम्भवेऽप्यनेकशासितृत्वकल्पनं न सम्भवतीति भा-
वः ।। ननु द्रष्ट्टत्वादिकं जीव एव सम्भवति न परमेश्वर इत्याशङ्कानिराकरणार्थं सूत्रम् ।।
<pratika>अन्यभावव्यावृत्तेश्च ।। ११ ।। अदृष्टत्वादिविशेषितद्रष्टृत्वाद्यसम्भवादिति</pratika> ।। अयमा-
शयः।<quote>‘अविज्ञातं विज्ञात्रि’</quote> त्येतदनन्तरं <quote>‘नान्यदतोऽस्ति द्रष्ट्ट नान्यदतोऽस्ति श्रोतृ नान्यदतोऽस्ति
मन्तृ नान्यदतोऽस्ति विज्ञातृ’</quote> इति श्रूयते । तस्य सर्वथा द्रष्टन्तरनिषेधपरत्वं वक्तुमयुक्तम् । द्रष्ट्ट-
बहुत्वस्यानेकप्रमाणसिद्धत्वात् किं तु पूर्वोक्तं द्रष्ट्ट यावद्ग‍ुणविशिष्टतया प्रकृतं तावद्ग‍ुणैस्तत्सदृशं
द्रष्ट्रन्तरं नास्तीत्येवंपरं वाच्यम् । दृश्यते हि बहुविद्वद्युते ग्रामे चैत्रस्य बहुशास्त्रवेदितुत्वादिगु-
णानभिधायास्मिन्ग्रामे चैत्र एव विद्धानिति वचनस्य प्रागुक्तैर्गुणैश्चैत्रसमो विद्वान्नास्तीत्येवंपर-
त्वम् । तथा च <quote>‘नान्यदतोऽस्ति द्रष्ट्रि’</quote> त्यादेः प्रागुक्तैः सर्वाधारत्वसर्वप्रशासितृत्वादिगुणैः प्र-
कृतस्य द्रष्टुः सदृशं द्रष्ट्ट नास्तीत्येवमाद्यर्थपरत्वस्थितौ तस्य परमेश्वरविषयत्वमवश्यंभावीति
<note>(१) <quote>‘न त्वंबरान्तधृतिः प्रशासनाधीना श्रूयतं ।’</quote> इति च. पाठः ।</note>
