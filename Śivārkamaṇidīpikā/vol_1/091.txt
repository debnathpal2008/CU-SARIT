<pb n="091"/>
ब्रह्म’ <quote>‘मनो ब्रह्म’</quote><quote>‘विज्ञानं ब्रह्म’</quote> <quote>‘आदित्यो ब्रह्म’</quote> <quote>‘नारायणपरं ब्रह्म’</quote> इत्यादयोऽन्यम-
न्यमर्थं ब्रह्मेत्याहुः । तत्र किं वा ब्रह्मेति बहुधा सन्दिग्धं ब्रह्म विचारार्हं भवति ।
तत्र श्रवणमननादिनिश्चितस्य भक्तिज्ञानविशेषाभिमुखस्य परमकारुणिकस्य म-
<!-- APPAYYA !-->
स्वर्गार्थत्वं वाच्यमिति शंक्यम् । पूर्वपक्ष एव किञ्चिन्न्यायोपपादनमतस्तदर्थं न शास्त्रारम्भा-
पेक्षा । अध्ययनविधिद्वारा तदुपात्तानां सर्वेषामपि वेदवाक्यानां विचार्यत्वेऽपि तेषामविव-
क्षितार्थत्वे पूर्वपक्षिणोपपादनीये विषनिर्हरणादिमन्त्रवदन्यार्थं नीयमानत्वमेक एव न्यायः ।
सोऽपि पूर्वपक्ष एव व्युत्पादयितुं शक्य इति तदर्थमपि न शास्त्रारम्भापेक्षा । न हि कियन्त-
मपि न्यायमप्रदर्श्य पूर्वपक्षः क्रियते । इह तु नैकमेव वेदान्तवाक्यमुदाहृत्य जीवस्य प्रसि-
द्धमप्रसिद्धं वा रूपं ब्रह्मेति तस्य पूर्वपक्षिणा शास्त्रविषयत्वमापादयितुं शक्यम् । तस्यैकस्य
केन चिन्न्यायेन पूर्वपक्षव्युत्पादितेन जीवब्रह्माभेदपरत्वसिद्धावपि वाक्यान्तराणां तत्परिप-
न्थिजीवब्रह्मभेदादिपरत्वप्रतीत्यनिवारणात् । अतस्तद्विचारर्थं शास्त्रारम्भापेक्षा स्यादेव ।
न च सर्वेषां वेदान्तानां जीवब्रह्माभेदपरत्वे सार्वत्रिक एकोऽस्ति न्यायः । उपक्रमादीनां श्रुति-
लिङ्गादीनां च परश्शतबाध्यबाधकभावप्रकारशालिनां तत्र तत्र व्यवस्थितत्वा१त् । न च तेषां
सर्वेषामेकस्मिन्नेवात्र पूर्वपक्षे व्युत्पादनं युक्तम् । तथा सति सर्वस्यापि शास्त्रस्यैकाधिकरण्य-
कल्पनाप्रसङ्गात् । तस्मात्तावतां न्यायानां व्युत्पादकमेकं शास्त्रमिहापेक्षितमित्यस्मिन्नेव शास्त्रे
पूर्वपक्षिणो व्याघातदोष आपतितः । धर्ममीमांसारम्भपूर्वपक्षिणोऽपि । अयमप्यर्थोऽस्माभिर्म-
ध्वविध्वंसन एव<quote>‘एकं वाक्यं विचार्यं यदि भवति नयो वाऽपि सर्वत्र तुल्यस्तत्किञ्चिन्न्यायक्लृ-
प्त्यानभिमतरचना युज्यते पूर्वपक्षे । सर्वेषामेव नानाविधनयनिकरानेयतात्पर्यसीम्नां वेदान्ता-
नां विमर्शाद्विषयविरचना त्वेकमीहेत शास्त्र’</quote>मिति सङ्ग्रहश्लोकतद्व्याख्यानाभ्यां प्रपञ्चितः ।
तस्मादिह पूर्वपक्षिणा केवल<quote>‘मयमात्मा ब्रह्मे’</quote> त्यादिश्रवणमात्रमवलम्ब्य जीवस्य शास्त्रविषय-
त्वापादनेन तदनारम्भः शङ्कनीयः । तत्रेदमुक्तं भाष्ये <quote>‘नैवं शङ्कावकाशं लभते जीवब्रह्मभेद-
श्रुतीना‘मन्नं ब्रह्मे’</quote>त्यादिश्रुतीनां च सत्त्वेन तद्बलाबलविचारमनपेक्ष्य श्रुतिमात्रावलम्बने ब्रह्म
किमन्नादीनामन्यतममन्यद्वेति विचारोपयुक्तस्य सन्देहस्यैव प्राप्ते’रिति । एवं विषयमुपपाद्य
प्रयोजनमुपपादयति—<pratika>तत्रेति</pratika> । विषये सिद्धे सतीत्यर्थः—अयमिह क्रमः। विशिष्टाधिकारी मुमु-
क्षुणा ज्ञातव्यं ब्रह्म किमिति बहुविधवाक्यश्रवणवशात्सन्देहे सति तज्जिज्ञासया तन्निर्णायक-
स्यास्य शास्त्रस्य श्रवणे प्रवृत्तः तेन तदनुकूलयुक्त्यनुसन्धानात्मकेन मननेन च तन्निश्चित्य
स्वरूपप्रमाणसाधनफलैस्तन्निश्चयतो लब्धेन भक्त्यतिशयेन चिरनिरन्तरासेवितेन तदुपासनेन
तज्जन्यसाक्षात्कारेण चाराधिततया स्वमुमुक्षोन्मुखस्य नित्यसिद्धापारकरुणासागरतया सर्वानु-
ग्रहैकरसिकस्य अतएव ब्रह्मविद्योपदेष्ट्टस्वमहादेशिकरूपेण स्वस्य श्रवणमननादिकं सम्पादितव-
तस्तस्यैव परब्रह्मणः प्रसादातिशयेन पाशपटलप्रध्वंसपूर्विकां निरतिशयप्रकाशमानानन्दरूपां
तदत्यन्तसादृश्यात्मिकां मोक्षलक्ष्मीं प्रतिपद्यत इति । अतः शाब्दज्ञानमात्रेण परमप्रयोजनस्यान-
भ्युपगमात् <quote>‘प्रयोजनं च न किञ्चित्पश्याम’</quote> इति दूषणस्य नावकाशः । पाशनिवृत्तौ <quote>‘प्रधान-
क्षेत्रज्ञपतिर्गुणेशस्संसारमोक्षस्थितिबन्धहेतु’</quote> रितिप्रमाणसिद्धस्य हेतोरुपन्यासादनादिर्न निव-
<note>(१) <quote>‘व्यवस्थापितत्वात्’</quote> इति घ. पाठः ।</note>
