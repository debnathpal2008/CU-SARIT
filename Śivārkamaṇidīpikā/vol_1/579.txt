<pb n="579"/>
शतरुद्रीये च साक्षात् परमेश्वरस्य जगदाधिपत्यं जगदात्मकत्वं नीलग्रीव-
<!-- APPAYYA !-->
षसूक्तमपि परिगणितम् । बोधायनसूत्रे रुद्राङ्गन्यासमन्त्रेषु पुरुषसूक्तोत्तरनारायणानुवाकौ
शिरःशिखामन्त्रत्वेन निवेशितौ । लिङ्गपुराणे <quote>‘द्योर्मूर्धा तु विभोस्तस्य स्वं नाभिः परमे-
ष्ठिनः । सोमसूर्याग्नयो नेत्रं दिशश्श्रोत्रे महात्मनः । वक्रा/?/द्धै ब्राह्मणा जाताः ब्रह्मा च भग-
वान्प्रभुः । इन्द्राविष्णू भुजाभ्यां तु क्षत्रियाश्च महात्मनः । वैश्याश्चोरुप्रदेशात्तु शूद्राः पादा-
त्पिनाकिनः ।’</quote> इति पुरुषसूक्तमुपबृंहितम् । तत्रैव ब्रह्मनारायणकृतशिवस्तोत्रे <quote>‘नमोऽस्तु
लक्ष्मीपतये श्रीपते ह्रीपते नमः ।’</quote> इति उत्तरनारायणं च शिवपरतयोपबृंहितम् । एवं च
तत्र यान्य<quote>‘प्यत्यतिष्ठद्दशाङ्गुलं, पुरुष एवेदं सर्व’</quote>मित्यादिविशेषणानि <quote>‘पुरुषो ह नारायणोऽका-
मयत अतितिष्ठेयं सर्वाणि भूतानि अहमेवेदं सर्वं स्यामिति स एतं पुरुषमेधं पञ्चरात्रं यज्ञ-
क्रतुमपश्यत् तदाहरत् नेतायजत तेनेष्ट्वा प्रत्यतिष्ठत्सर्वाणि भूतानि इदं सर्वमभव’</quote> दित्यादि-
शतपथदर्शितेन सर्वोपादानत्वादिना च नारायणे सम्भवन्ति । तेषां तदात्मभूते परमेश्वरे
तद्द्वारान्वयः । या<quote>‘न्युतामृतत्वस्येशान’</quote>इत्यादीशान श्रुत्यमृतप्रदत्वलिङ्गादीनि तेषां साक्षाद-
न्वयः । ईशानशब्दस्य योगेनामृतत्वप्रतियोगिकैश्वर्यसमर्पकत्वेऽपि अङ्गुष्ठाधिकरणन्यायेन
रुद्रशिवाभिधानत्वमप्यस्तीति समर्थितमस्माभिः शिवतत्वविवेके । यत्तु, धनदपूजादिषु पुरुष-
सूक्तस्य विनियोजनं तत्तदन्तर्यामिदृष्ट्यैव । अत एव <quote>‘धनदं शिवरूपिण’</quote>मित्यादिषु चैश्वर्य-
वर्णनं ब्रह्ममेधसंस्कारसंस्कृतयजमानोपस्थाने विनियोजनमपि ब्रह्ममेधसंस्कारस्य <quote>‘वेष्टितुं
पुरुषोत्तम’</quote>मिति परब्रह्मप्राप्तिहेतुत्वस्मरणात्तेन संस्कृतः परब्रह्मकल्प इति तदात्मत्वदृष्ट्यैव
पुरुषमेधे विनियुक्तपुरुषपरलिङ्गवत्त्वाच्चाग्निचयने कल्पितपुरुषाकृत्युपस्थाने विनियोजनं
<quote>‘यत्पुरुषं व्यदधुः, कतिधा व्यकल्पय’</quote>न्निति कल्पितपुरुषप्रकाशकत्वादिति सर्वं समञ्जसम् ।।
यदन्यत्पुरुषसूक्तादिविषये विचारणीयं सर्वं <quote>‘तथान्यप्रतिषेधा’</quote>दित्याधिकरणे <ref>(ब्र॰३-२. ३६ सू)</ref>
विचारयिष्यते ।। शातरुद्रीयस्य प्रकरणेनाग्निपरत्वं यद्यपि कल्पयितुं न युक्तम् । प्रकरणात्
श्रुतिलिङ्गानां प्रबलत्वात् । तथापि <quote>‘रुद्रो वा एष यदग्निस्स एतर्हि जातो यर्हि सर्वश्चित’</quote>
इति प्रपञ्चप्रस्तारचयनानन्तरं निष्पन्नं स्थण्डिलरूपमग्निं रुद्रमुक्त्वा <quote>‘स यथा वत्सो जातः
स्तनं प्रेप्सत्येवं वा एष एतर्हि भागधेयं प्रेप्सति तस्मै यदाहुतिं न जुहुयादध्वर्युं च यज-
मानं च ध्याये’</quote>दित्यर्थवादपूर्वंक <quote>‘शातरुद्रीयं जुहोती’</quote>ति विधानात् शातरुद्रीये <quote>‘नमस्ते रुद्रे’</quote>
त्यादिमन्त्रेषु श्रुत एव रुद्रशब्दो <quote>‘रुद्रो वा एष यदग्नि’</quote>रिति वाक्येनाग्निपरतया व्याख्यात
इत्यवसीयते । तथा च शतरुद्रीयस्याग्निपरत्वमेवाङ्गीकर्तुं युक्तम् । <quote>‘गौणं लाक्षणिकं वापि
वाक्यभेदेन वा पुनः । वेदो यमाश्रयत्यर्थं को नु तं प्रतिकूलये’</quote>दिति तन्त्रवार्तिकोक्तन्या-
येन साक्षाद्वेदेन कृतं व्याख्यानमनादृत्य श्रुतिलिङ्गादिन्यायैरन्यपरत्वस्य कल्पयितुमशक्य-
त्यादित्याशङ्क्याह&mdash;<pratika>शतरुद्रीये चेति ।</pratika> तत्र <quote>‘दिशां च पतय’</quote> इत्यादिषु सर्वाधिपतित्वं <quote>‘नमः
स्रोतस्याय चे’</quote>त्यादिषु सर्वान्तर्यामित्वं <quote>‘नमो हिरण्यबाहव’</quote> इत्यादिषु नीलग्रीवत्वकपर्दित्वा-
दिविशिष्टं शैवरूपमित्यादि लिङ्गजातं <quote>‘नमो भवाय चे’</quote>त्यादिषु भवरुद्रशर्वपशुपतिशिवशङ्क-
रादिश्रुतिवृन्दं च शतरुद्रीयश्रवणकाल एव प्रथममवगम्यमानमनादृत्य शतरुद्रीयावगति-
सापेक्षस्य तन्मन्त्रकहोमविधानस्यार्थवादे श्रुतं <quote>‘रुद्रोऽग्नि’</quote>रिति कीर्तनं प्रमाणीकृत्य शतरु-
