<pb n="585"/>
शरीरं चिदचिद्वस्त्वेव बोध्यमिति निपुणतरं निरूप्यमिति सर्वं समञ्जसमेव ।।
इति सर्वव्याख्यानाधिकरणम् ।। ७ ।।
इति श्रीकण्ठशिवाचार्यविरचिते ब्रह्ममीमांसाभाष्ये प्रथमस्याध्या-
यस्य चतुर्थः पादः ।।
समाप्तश्च प्रथमोऽध्यायः
<!-- APPAYYA !-->
गै’रिति तादृग्वाक्यजातस्य शरीरादिदूषण एव तात्पर्यं न तु ब्रह्मणस्तदन्तर्यामित्वप्रतिपा-
दने । यत्र जीवस्य वैराग्यार्थजननमरणपरलोकगतागतक्लेशरूपविकारः प्रतिपाद्यते । यथा
गर्भोपनिषदि छान्दोग्यबृहदारण्यकादिषु तादृग्वाक्यजातस्य संसारदूषण एव तात्पर्यं न तु
जननमरणादिवज्जीवान्तर्यामित्वप्रतिपादने । तत्प्रतिपादनस्य दूषणानुपयोगित्वात् । यत्र
जीवान्तर्यामिब्रह्मप्रतिपादनार्थं जीवस्य ब्रह्माश्रयत्वब्रह्मशरीरत्वादिकं प्रदर्श्यते यथा <quote>‘यं
पृथिवी न वेद यस्य पृथिवी शरीर’</quote>मित्यादौ तत्र पृथिव्यादिपदस्य नियम्यपृथिव्यादिदेवता-
समर्पण एव तात्पर्यं न तु तदन्तर्यामिसमर्पणे । पृथिव्याद्यविज्ञेयत्वं तच्छरीरत्वादिना तद-
नन्तरमेवोपदेश्यत्वादन्तर्यामिणः । तस्मादेतादृशेषु वाक्येषु <quote>‘देवदत्तो विद्वान्’</quote> <quote>‘घटः श्याम’</quote>
इत्यादिलौकिकवाक्येष्विव चिदचिद्वस्त्वेव बोद्धव्यम् । न हि लौकिकवाक्यवत् वैदिकवा-
क्येषु शक्तिभ्रमात् पदप्रयोगः पदार्थप्रतिपत्तिर्वा वक्तुं शक्यते इत्याशङ्क्य शिवस्य ब्रह्मण-
श्शरीरमिति चेदस्तु चिदचिद्वस्तु विशेषितम् । लोके चिदचिद्वस्तुषु प्रयुज्यमानाश्शब्दाः
केवलस्यान्तर्यामिणः वाचका नेष्यन्ते । किं तु तत्तद्वस्तुरूपशरीरविशिष्टस्य । तथापि
विशिष्टवादिनां शब्दानामेकदेशैकदेशिसम्बन्धेन विशेषणेषु लक्षकत्वं युक्तमिति भावः ।।</p>
<head>।। इति सर्वव्याख्यानाधिकरणम् ।। ७ ।।</head>
<p>इति श्रीशिवातिवादिमूर्धन्यशिवदर्शनस्थापनधुरन्धरसकलदेवभूदेवप्रतिष्ठापक-
श्रीमच्चिन्नबोम्भभूपालहृदयकुहरविहरमाणश्रीसाम्बशिवप्रेरितस्य श्री-
मद्भरद्वाजकुलजलधिकौस्तुभश्रीविश्वजिद्याजिश्रीरङ्गराजाध्वरि-
वरसूनोरप्पयदीक्षितस्य कृतौ श्रीकण्ठाचार्यविरचितब्रह्ममी-
मांसाभाष्यव्याख्यायां शिवार्कमणिदीपिकाख्यायां
प्रथमस्याध्यायस्य चतुर्थः पादः ।</p>
<head>समाप्तश्च प्रथमोऽध्यायः ।</head>
<!-- APPAYYA !-->
<head>नयमणिमालायाम् ।</head>
<head>अथ सर्वव्याख्यानाधिकरणम् ।। ७ ।।</head>
<sutra>।। सू ।। एतेन सर्वे व्याख्याता व्याख्याताः ।। २९ ।।</sutra>
<lg><l>श्रीरुद्रपुरुषसूक्तस्मरणपुराणेतिहासाद्याः । प्रकरणभेदान्नानादैंवतकथनाच्च न शिवपराः ।। ८५ ।।</l></lg>
<lg><l>श्रुतिलिंगाद्यैस्तेषामपि शिवपरता भवत्येव । देवान्तरशब्दा अपि तस्मिन्सर्वात्मनि प्रवर्तन्ते ।। ८६ ।।</l></lg>
<p>इति श्रीमदप्ययदीक्षितकृतौ चतुर्मतसारसंग्रहे नयमणिमालाख्ये तृतीयपरिच्छेदे प्रथमस्याध्यायस्य
चतुर्थः पादः ।।</p>
<head>।। अध्यायश्च प्रथमस्समाप्तः ।।</head>
