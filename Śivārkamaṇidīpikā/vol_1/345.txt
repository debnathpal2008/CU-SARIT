<pb n="345"/>
परत्वे । पौराणिकी भणितिरपि परमेश्वरे मोहादिनिवर्तकज्ञानादीनां नित्यसंब-
न्धमाह---<quote>‘ज्ञानं वैराग्यमैश्वर्यं तपस्सत्यं क्षमा धृतिः । स्रष्ट्टत्वमात्मसंबोधो ह्यधि-
ष्ठातृत्वमेव च ।। अव्ययानि दशैतानि नित्यं तिष्ठन्ति शङ्करे।।’</quote> इति । <quote>‘अशेषवि-
षयामोघशुद्धबुद्धिविजृम्भणः। आत्मशक्त्यमृतास्वादप्रमोदरसिको युवा ।।’</quote> इत्या
दि च । असंकुचितविभवः परमेश्वरो हि सिसृक्षुः <quote>‘सोऽकामयत बहु स्याम्’</quote>
(ते.२.६.) इति बहुप्रपञ्चभवनायात्मनो मायालक्षणामिच्छारूपां शक्तिमाश्रय-
ति । <quote>‘स तपोऽतप्यत’</quote> इति तपस्स्वरूपिकया ज्ञानात्मिकया शक्त्या सकल-
जीवकर्मानुगुणतत्तच्छरीरसामग्रीमालोचयति । आलोच्य च संकल्पितसकल-
करणविदग्धया क्रियाशक्त्या <quote>‘इदं सर्वमसृजत’</quote> इतीच्छाशक्तिभित्तौ निखिल-
जगच्चित्रमुन्मीलयति । <quote>‘तत् सृष्ट्वा, तदेवानुप्राविशत्’</quote> इति सकलकार्यजात-
मनुप्रविश्य शक्तित्रयसंबन्धेन त्रिगुणभिन्नमूर्तित्रयादिप्रपञ्चरूपो भवति । तदिह
<!-- APPAYYA !-->
लोके न च विद्वेषपूर्वकः । न हि द्वेष्टि पिता पुत्रं यो निगृह्यापि शिक्षये’ दिति । एवं च यद्यपि
परमेश्वरस्य क्वचित्क्वचिद्दैत्यादिसंहारे क्रोधस्सम्भावितः । तथापि नासौ तमोमूलकः । <quote>‘तमसः
परस्ता’</quote>दित्यादिवचनविरोधात्। किं तु <quote>‘क्रोधमाहारयन् तीव्र’</quote>मिति रामायणोक्तरीत्या दुष्टनिग्र-
हार्थमाहार्यस्तद्वश्य एवेति ।। <pratika>ज्ञानं वैराग्यमिति</pratika> ।। ज्ञानं सकलप्रपञ्चगताशेषविशेषापरो-
क्ष्यम् । वैराग्यं निरतिशयस्वात्मानन्दानुभवप्रयुक्तं सकलविषयवैतृष्ण्यम् । ऐश्वर्यं सकलप्रप-
ञ्चनियमनशीलत्वम् । तपः सृष्टिकाले स्रष्टव्यवस्तुजातालोचनम् । सत्यमनृतराहित्यम् । वेदाग-
मादिसत्यैकरूपवचनवक्तृत्वं वा।क्षमा भक्तापराधसहिष्णुत्वं-<quote>‘नमस्सहमानाये’</quote>तिश्रुतिप्रसिद्धम् ।
धृतिर्धैर्यम् । <quote>‘इमा रुद्राय स्थिरधन्वने गिरः’</quote><quote>‘स्थिराय स्थिरधन्वने नम’</quote>इति श्रुतिप्रसिद्धं
जगद्धारणं वा । स्रष्ट्टत्वं प्रपञ्चनिर्मातृत्वम् । आत्मसम्बोधः स्वात्मानन्दामृतास्वादः । अधि-
ष्ठातृत्वं प्रपञ्चरूपं शरीरमनुप्रविश्य वर्तमानत्वम् । <pratika>नित्यमिति</pratika> । कानिचित्स्वरूपनित्यतया
कानिचित्प्रवाहनित्यतया तिष्ठन्तीत्यर्थः । अत्र ज्ञानात्मसम्बोधयोर्विवक्षितं भेदं सम्मत्यन्तरो-
दाहरणव्याजेन दर्शयति—<pratika>अशेषविषयेति</pratika> । तपश्शब्दोऽत्र न कृच्छ्रचान्द्रायणादिपरः ।
किं तु सृष्टिकाले स्रष्टव्यालोचनरूपज्ञानशक्तिपर इति दर्शयन्प्रसङ्गादिच्छाज्ञानक्रियाशक्तीनां
सृष्टावुपयोगप्रकारमाह—<pratika>असङ्कुचितविभव इत्यादिना</pratika> । मायारूपामित्यनेन सिसृक्षारूपे-
च्छाशक्तिरेव जगदुपादानत्वेन प्रसिद्धा मायेति दर्शितम् । तदेवेच्छाशक्तिभित्तावित्यनेनाप्या-
विष्कृतम् । <quote>‘आशिषे’</quote>ति प्रागुदाहृतमन्त्र/?/गतविशेषणप्रमाणकमेतत् । अधिष्ठातृत्वं प्रपञ्चानुप्रवे-
शरूपं तद्धेतुकप्रपञ्चनियमनरूपादैश्वर्याद्भिन्नमिति दर्शयितुं <quote>‘सत्सृष्ट्वे’</quote>त्यादिकमुक्तम् । <quote>‘सोऽका-
मयत बहु स्या’</quote>मित्यादि श्रुत्युदाहरणेषु सर्वेषु <quote>‘इति श्रुत्युक्तप्रकारेणे’</quote> ति शेषो द्रष्टव्यः । <pratika>शक्तित्र-
येति</pratika> । ज्ञानेच्छाक्रियाशक्तिमध्ये क्वचित्किञ्चित्प्राधान्येन रजस्सत्वतमोभिस्त्रिगुणैर्ब्रह्मविष्णुरु-
द्राणामुपाधिरूपैर्ब्रह्मविष्णुरुद्राणां तनुरूपैश्च भिन्नं परस्परविलक्षणं यन्मूर्तित्रयं तत्प्रमुखप्रप-
ञ्चशरीरो भवतीत्यर्थः । नन्वस्मिन्मन्त्रे प्रतिपाद्यस्सर्वसंहर्ता परमेश्वर इत्यनुपपन्नम् । तस्य
प्रतिष्ठात्वेन वर्ण्यमानः परमेश्वर इति प्रतीतेरित्याशङ्कानिवारणाय <quote>‘यत्र स’</quote>इत्यस्य विवक्षि-
तमर्थं दर्शयति—<pratika>तदिहेति</pratika> । तत्तस्मात्सर्वसंहारस्य परमेश्वरकर्तृकत्वादिह सर्वसंहारे निमित्ते
