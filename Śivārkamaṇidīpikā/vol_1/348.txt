<pb n="348"/>
अथ गुहाधिकरणम् ।। ४ ।।
इहाधिकरणे सर्वसंहर्तृत्वलक्षणेन सिद्धस्य परमेश्वरस्य <quote>‘द्वा सुपर्णा’</quote> <ref>(श्वे.४.६.)</ref>
इत्यादिना प्रसिद्धं स्वविभूतिजीवसाहचर्यमभिव्यञ्जयितुमधिकरणान्तरारम्भ:---
।। सू॰ ।। गुहां प्रविष्टावात्मानौ हि तद्दर्शनात् ।। ११ ।।
<p>‘ऋतं पिबन्तौ सुकृतस्य लोके गुहां प्रविष्टौ परमे परार्धे । छायातपौ ब्रह्मविदो
वदन्ति पञ्चाग्नयो ये च त्रिणाचिकेताः ।। (कठ.३.१.) इति श्रूयतेऽस्य विषयः ।। इह
सुकृतस्थाने परार्धे ब्राह्मणादिशरीरे हृदयगुहां प्रविष्टौ फलभोक्तारौ छाया-
तपाविव विलक्षणौ कौचित् श्रूयेते; तावेतौ बुद्धिजीवौ जीवपरमेश्वरौ वेति संदेहः।।</p>
<!-- APPAYYA !-->
<p>सङ्गतिं सूचयन्नुत्तराधिकरणमवतारयति—<pratika>इहेति</pratika> । पूर्वाधिकरणे संहाररुद्रासम्भावित-
सर्वसंहर्तृत्वेन त्रिमूर्त्युत्तीर्णः परमेश्वरः प्रसाधितः । तत्प्रसाधनोपयोगिभाष्यलिखिताथर्वशि-
खादिश्रुतिसद्भावसंसूचनेनाथर्वशिखाद्युक्तप्रकारेण मुमुक्षुभिः स एव ब्रह्मविष्णुरुद्रादिसकले-
तरपरित्यागेनोपासनया साक्षात्करणीय इति च सूचितम् । तदनुपपन्नम् । अथर्वशिखादिषू-
न्मनान्तसकलभुवनातीतसोमलोकवर्तित्वेन श्रुतस्य <quote>‘हरिश्चाहं च रुद्रश्च तथान्ये च सुरासुराः ।
तपोभिरुग्रैरद्यापि तस्य दर्शनकाङ्क्षिणः ।।’</quote> इत्यादिषु चतुर्मुखादिवचनेषु मूर्त्यात्मभिरपि दुर्द-
र्शत्वेन प्रसिद्धस्य तस्यास्मदादिभिरुपासनया साक्षात्कर्तुमशक्यत्वादित्याशङ्कानिवारणाय तस्य
सदोपासकसहचरितत्वेन नित्यसौलभ्यं व्यञ्जयितुमधिकरणान्तरारम्भ इत्याक्षेपिकी सङ्गतिरिति
भावः । ननु तथा महाप्रभुः परमेश्वरः केन हेतुनास्मदादीनां साक्षात्कारसौकर्याय साहचर्य-
मनुमोदेतेत्याकाङ्क्षायां निरतिशयवात्सल्यरूपेण सख्येनेति विभावनाय सख्यप्रतिपादकस्य
<quote>‘द्वा सुपर्णे’</quote>ति मन्त्रस्योपन्यासः। तथाभूते वात्सल्ये हेतुसंसूचनाय स्वविभूतिभूतेति विशेषणम् ।
गोस्वामिनो गोष्विव स्वकीयेषु वात्सल्यं युक्तमिति भावः ।। सू॰ ।। <pratika>गुहां प्रविष्टावात्मानौ
हि तद्दर्शनात्</pratika> ।। ११ ।। विषयवाक्यमुदाहृत्य तदर्थोपन्यासेन संशयबीजसूचनपूर्वकं संशयं
दर्शयति—<pratika>ऋतमिति ।। सुकृतस्थान इति</pratika> ।। लोक्यतेऽस्मिन्नित्यधिकरणसाधनो लोकशब्दः ।
ततश्च सुकृतानुष्ठानमस्मिन् दृश्यत इत्यर्थलाभे सति सुकृतस्थान इत्यर्थः पर्यवस्यतीति भावः ।
परार्धमुपासनाद्यधिकारसम्पादकत्वेनोत्कृष्टं परस्योपासनाद्यधिकारसम्पादकत्वेनोत्कृष्टस्यात्म-
नोऽर्धं स्थानमिति वा परार्धम् । उभयथापि ब्राह्मणादिशरीरमुच्यत इत्यभिप्रेत्य व्याचष्टे—
परार्ध इति ।। परा उत्कृष्टा मा मतिः ब्रह्मविद्या यस्मिन् जायते तत्परमम् । एभिर्विशेषणै-
रुपासनाधिकारिणां ब्राह्मणादीनामनुग्रहाय विशिष्य तेषां शरीरे हृदयगुहायामुपासनासाक्षा-
<pratika>सू॰ ।। विशेषणाच्च</pratika> ।। १२ ।। अस्मिन्प्रकरणे सर्वत्र जीवपरयोरेवोपास्योपासकभावेन प्राप्यप्राप्तृभावेन च प्रतिपा-
दनादित्यर्थः । अतश्च परमात्मात्तेति सिद्धम् ।।</p>
<p><pratika>आनन्दतीर्थमते, ।। सू॰ । अत्ता चराचरग्रहणात् ।। ९ ।।</pratika> <quote>‘स यद्यदेवासृजत । तत्तदत्तुमध्रियत । सर्वं वा
अत्तीति । तददितेरदितित्वम्’</quote> इति बृहदारण्यवाक्यं विषयः । अत्र <quote>‘सर्वं वा अत्ती’</quote>त्युक्तस्सर्वात्ता अदितिशब्दवाच्यो देवता-
विशेषो वा विष्णुर्वेति संदेहः । अदितिश्रुतेरत्तृत्वलिङ्गाच्च अदित्याख्यो देवताविशेष इति पूर्वः पक्षः । <quote>‘सर्वं वा अत्ती’</quote>ति सर्व-
शब्दस्यासंकुचितसकलचराचरपरत्वस्यैव न्याय्यत्वात् <quote>‘स सर्गकाले च करोति सर्वं संहारकाले च तदत्ति भूयः’</quote> ।। स्रष्टा पाता
तथैवात्ता निखिलस्यैक एव तु ।। वासुदेवः परः पुंसामितरेऽल्पस्य वा न वा ।।’ इत्यादिवचनाच्च सर्वात्ता विष्णुरेवेति सिद्धान्तः ।।
<sutra><pratika>सू॰ ।। प्रकरणाच्च ।। १० ।।</pratika> <quote>‘नैवेह किंचने’</quote>ति विष्णुप्रकरणबलाच्च विष्णुरेवात्तेत्यर्थः ।।</sutra></p>
<head>इति सूत्रार्थचन्द्रिकायामत्रधिकरणम् ।। २ ।।</head>
