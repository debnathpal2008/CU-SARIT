<pb n="252"/>
पादयति । वयं हि श्रुतिप्रामाण्यशरणा न युक्तिं बहु मन्महे । पावकोऽपि
संबन्धात् न शक्तिमतां दाहकः । <quote>‘यथा कप्यासं पुडरीकमेवमक्षिणी’</quote> <ref>(छा. १-६)</ref>
<!-- APPAYYA !-->
त्म्येऽपि बहुविधोक्तप्रकारोपनीतत्वमस्त्यभ्यासरूपं तात्पर्यलिङ्गम् । एवं च बहुभिः प्रबलता-
त्पर्यलिङ्गवद्वाक्यसमर्पितोर्लिङ्गैः परमेश्वरत्वनिश्चये सति तस्यैव दुःखहेतुपापकर्मराहित्येन सह
आदित्याक्षिस्थानयोरुपदेशातिदेशाभ्यां तात्पर्येण तत्प्रतिपाद्यमानमुक्तरूपं शरीरं न प्रत्या-
ख्यातुं शक्यम् । न च दुःखहेतुकर्मजन्यदुःखजनकत्वं वा तत् कल्पयितुं शक्यमिति तदनु-
सारेण रमणीयचरणादिवाक्यमेवानीश्वरशरीरविषयतया व्यवस्थापनीयम् । तत्तात्पर्यलिङ्ग-
तयोपन्यस्ता लाघवोपपत्तिस्तु कर्माजन्यं दुःखाजनकं च सर्वपापोदितस्य परमेश्वरस्य शरीरं
प्रतिपादयन्त्या श्रुत्या विरुद्धत्वान्नादरणीयेति भावः । एवं च सर्वपापोदितत्वादिकं संसा-
रिणि कथमप्यसम्भवादनन्यथासिद्धं शरीरवत्त्वं तदुपाधिकं साधारत्वं च पारमेश्वरगुणक-
लापवच्छ्रुतिप्रतिपन्नमङ्गीकर्तुं शक्यत्वादन्यथासिद्धमित्यनन्यथासिद्धिरूपोऽप्यत्र बलाबलवि-
भागोऽनुसन्धेयः । पारमेश्वरशरीरप्रतिक्षेपतर्कस्य श्रुतिविरोधाभासत्वमुक्तं स्वतोऽपि तस्या-
भासत्वमाह—<pratika>पावक इति</pratika> । न हि दाहकस्वभाव इति पावकः शक्तिविशेषयुक्तान् भूतवशि-
नोऽपि दहति । एवं दुःखजनकस्वभावमपिं शरीरं धर्मिग्राहकमानसिद्धसर्वशक्तियुक्तस्य परमे-
श्वरस्य दुःखं न जनयिष्यति । शरीरं दुःखजनकमेवेति नियमोऽस्ति चेत्तस्य वह्निर्दाहक एवे-
ति नियमस्येव शक्तिरहितविषये चारितार्थ्यं भविष्यति । ईश्वरतज्ज्ञानादिवत्तच्छरीरस्यापि
सर्वकारणत्वाभ्युपगमे विरोधाभावादेवं शरीरं कर्मजन्यमेवेति नियमस्यापि परमेश्वरानुग्राह्य-
निग्राह्यपुरुषजन्यत्वेन चारितार्थ्यमुपपद्यत इति न कश्चिद्युक्तिविरोध इति भावः । यथा
<pratika>कप्यासमिति</pratika> । एव१मिह वक्तुं शक्यम् । अक्षिद्वित्वमुद्देश्यगतत्वान्न विवक्षितं ग्रहैकत्ववत् ।
तथा च सम्मार्गस्य सर्वग्रहविषयत्ववत्पुण्डरीकसाद्दश्यस्याक्षित्रयविषयत्वं भविष्यति।कोऽस्मि-
न्विग्रहे पारमेश्वरत्वासम्भवशङ्कावकाशः । किमर्थं च तत्र <quote>‘द्वावग्निकल्पा’</quote>वित्याद्युदाहरणेन
परिहारान्वेषणम् । न च तृतीयलोचनस्य मुकुलितत्वाद्विकसितपुण्डरीकसादृश्यमक्षित्रयस्य
न सम्भवतीति वाच्यम् । द्वित्वविवक्षायां खलु तस्य <quote>‘यथा कप्यासं पुण्डरीक’</quote>मिति विशे-
षणार्थस्य तृतीयलोचनाव्द्यावर्तकं तद्द्वित्वविशेषणं न तु लोचनान्तरव्यावर्तकमिति द्वित्ववि-
शेषणोपपादनार्थं कपिशब्दस्य योगेन सूर्यपरत्वमङ्गीकृत्य सूर्यकरविकसितपुण्डरीकसादृश्यं
तस्य ‘यथा कप्यासमित्यादिवाक्यस्यार्थ इति व्याख्यातव्यम् । तदविवक्षायां तु कपिर्मर्कटः
तस्यासः आस्यते उपविश्यते अनेनेति व्युत्पत्त्या पश्चाद्भागः तत्सादृश्यात् ताच्छब्द्यम् ।
तथा च मर्कटपश्चाद्भागवत् लोहितं यत्पुण्डरीकं तत्सादृश्यं तदर्थ इत्येव व्याख्यातुमुचि-
तम् । प्रोद्गातृन्यायेन रूढिपूर्वकलक्षणासम्भवे योगानौचित्यात् । <quote>‘य उदगान्महतोऽर्णवाद्वि-
भ्राजमानस्सलिलस्य मध्यात्समावृषभो लोहिताक्ष’</quote>इति मन्त्रे मण्डलान्तर्वर्तिनो लोहिताक्ष-
त्ववर्णनदर्शनेन अत्रापि श्रुत्यन्तरप्रतिपन्नार्थवर्णनसम्भवे अर्थान्तरवर्णनानौचित्याच्च । न
चैवं सति हीनोपमा दोषः उपमितोपमात्वात् <quote>‘महामहानीलशिलारुचः पुरो निषेदिवान्कंस-
कृषः स विष्टरे । श्रितोदयाद्रेरभिसायमुच्चकैरचूचुरच्चन्द्रमसोऽभिरामताम् ।।’</quote> इत्यादिषु सा-
<note>(१) <quote>‘इदमिह’</quote> इति. ख. पाठः ।</note>
