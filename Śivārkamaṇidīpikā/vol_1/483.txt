<pb n="483"/>
परामर्शात्, शूद्रस्य च <quote>‘न शूद्रे पातकं किं चिन्न च संस्कारमर्हति’</quote> <quote>‘शूद्रश्चतुर्थो
वर्ण एकजातिः’</quote> इत्यादिस्मृतिषु तदभावश्रवणात्, तस्य ब्रह्मविद्यायामनधि-
कारः । <quote>‘निषादस्थपतिं याजयेत्’</quote> इति विधिरस्तीति न विरोधः । उपनयनाभावेऽ
पि शूद्रस्य महावाक्यश्रवणे कुत्रापि न विधिः ।।
<!-- APPAYYA !-->
सहस्रसङ्ख्यापूरणात्प्राङ्रन प्रत्यागच्छेयमिति प्रतिज्ञाय तृणोदकबहुलमरण्यं नीत्वा तास्संर-
क्षन् वर्षगणं प्रोवास । ताश्च सहस्रं संपेदिरे । तदनन्तरमृषभोऽग्निः हंसो मद्ग‍ुरिति चत्वारो
देवतात्मानः तस्य गुरुशुश्रूषया सन्तुष्टास्तस्मै षोडशकलब्रह्मविद्यामुपदिदिशुः । ततस्सह-
स्रगोभिराचार्यकुलं प्राप्याचार्येण <quote>‘ब्रह्मविदिव सोम्य भासि कोऽनु त्वामनुशशास’</quote> इति पृष्ट-
स्तद्व‍ृत्तान्तमुक्त्वा देवैरुपदिष्टमित्यतोऽपि नाहं हृष्यामि स्वकीयादाचार्यादेव किल लब्धा
विद्या साधीयसी भवति भगवानेव मह्यं ब्रवीत्विति प्रार्थयामास । ततो गौतमस्तामेव षोडश
कलब्रह्मविद्यामुपदिदेशेति । अत्र विद्योपक्रमे तावदुपनयनं परामृश्यत इति उपनयनव-
तामेव ब्रह्मविद्याधिकार इत्येष्टव्यमिति भावः । अस्तु शूद्रस्याप्युपनयनमित्यत आह—
शूद्रस्येति । पातकं वृथामांसभक्षणादिकृतम् । ननु मानवधर्मशास्त्रे <quote>‘न शूद्रे पातकं कि-
ञ्चिदि’</quote>ति शूद्रस्य संस्कारनिषेधानन्तरं <quote>‘धर्मेप्सवस्तु धर्मज्ञास्सतां वृत्तिमनुव्रताः । मन्त्रवर्जं
न दुष्यन्ति प्रतिष्ठामाप्नुवन्ति च ।। ’</quote>इति श्लोकेन धार्मिकाणां शूद्राणां मन्त्रवर्जं संस्कारा-
णामभ्यनुज्ञानं कृतमिति चेत् सत्यम् । तदभ्यनुज्ञानं जातकर्मादिसंस्कारान्तरविषयं नोप-
नयनविषयमपि । शूद्राणामाहत्योपनयनाभावस्मरणादित्यभिप्रेत्य गौतमस्मृतिमुदाहरति—
शूद्र इति । एकजातिः द्वितीयादिजन्मरहित इत्यर्थः । तच्छूद्रस्य द्वितीयजन्मरूपोपनय-
नाभावाद्विद्यायां नाधिकार इत्याह---<pratika>तस्येति</pratika> । निषादस्य त्वनुपनीतस्यापि विशिष्टविधि-
बलात् मन्त्रग्रहणमुपपद्यत इत्याह—<pratika>निषादेति</pratika> । शूद्रस्य महावाक्यग्रहणे विशिष्य विधि-
र्नोपलभ्यत इति न तस्य विद्याधिकारप्राप्तिः । प्रत्युत विद्याप्रकरणे उपनयनपरामर्शात्तद्र-
हितस्य तत्रानधिकार एवोन्नीयते इत्यभिप्रेत्याह—<pratika>उपनयनाभावेऽपीति</pratika> । नन्वेवं सति तत्र
<quote>‘नैतदब्राह्मणो विवक्तुमर्हती’</quote>ति ब्राह्मण्यनिर्धारणपूर्वकं सत्यकामस्य शिष्यत्वेन स्वीकार-
स्योक्तत्वात् ब्राह्मणस्यैव विद्याधिकारः स्यात् न क्षत्रियवैश्ययोः । ब्राह्मण्यनिर्धारणं तु तत्र
उपनयनार्थमुच्यते न विद्यार्थमुपनयने ब्राह्मणक्षत्रियवैश्यजातिभेदेन प्रकारभेदसत्त्वेन तत्रैव
जातिनिर्धारणस्यापेक्षितत्वादिति चेत् तर्ह्युपनयनमप्यध्ययनार्थमित्युच्यते न विद्यार्थमिति
तुल्यम् । न च वाच्यं नाध्ययनाङ्गमिदमुपनयनमुपनयनानन्तरमध्ययनस्याप्रतिपादनात् तद-
नन्तरमेव गोसंरक्षणे नियुज्य तन्नियोगानुष्ठानपूर्वकं प्रत्यागताय तस्मै विद्योपदेशस्यैव प्रति-
पादनात् । किं तु श्रुत्यन्तरप्रसिद्धमध्ययनाङ्गोपनयनादन्यद्विद्याङ्गमिदमुपनयनम् । तत्रैव
<quote>‘समिधं सोम्याहरे’</quote>ति समिदाहरणानुशासनस्योपयुक्तत्वात् तदर्थे शिष्यकर्तृकोपगमने <quote>‘तद्वि-
ज्ञानार्थं स गुरुमेवाभिगच्छेत्समित्पाणिः श्रोत्रियं ब्रह्मनिष्ठ’</quote>मिति समित्पाणित्वस्य विहित-
त्वादिति । उपक्रमगताभ्यां गोत्रापरिज्ञानगोत्रप्रश्नाभ्यामध्ययनाङ्गमिदमुपनयनमिति प्रतीतेः ।
गोत्रापरिज्ञानं हि अकृताध्ययनाङ्गोपनयनस्य बालस्य सम्भवति । न तूपनीतस्याधीतसाङ्ग-
स्वाध्यायस्य ब्रह्मविद्याधिजिगमिषया गुरुमुपसीदतः । अध्ययनाङ्गोपनयन एव च गोत्रपरि-
