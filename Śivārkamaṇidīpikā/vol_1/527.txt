<pb n="527"/>
सर्वथा पञ्च प्रञ्चजना इति तान्येव प्रतिपाद्यानि ।।इति प्राप्ते ब्रूमः&mdash;इह <quote>‘पञ्च पञ्च’</quote>
<!-- APPAYYA !-->
करणविहितेनान्तोदात्तस्वरेण <quote>‘पञ्चानां त्वा पञ्चजनानां यन्त्राय धर्त्राय गृह्णामी’</quote>ति श्रुत्यन्तरे
समासदर्शनेन चात्रापि समासनिश्चयात् । न च समासेनैकपद्ये ऽपि पञ्चभिर्भूतैर्जायमानेषु
मनुष्येषु तस्य प्रसिद्धा रूढिरिहाश्रयितुं युक्ता । पञ्च मनुष्या यस्मिन्प्रतिष्ठिता इत्युक्त्या
तदधिकरणे कस्यचिदतिशयस्यालाभेन वाक्यस्य निस्तात्पर्यत्वप्रसङ्गात् । न च पञ्च च ते
जनाश्चेति <quote>‘दिक्संख्ये संज्ञाया’</quote> मिति <ref>( पा॰ )</ref> सूत्रविहितः समानाधिकरणसमासो युक्तः ।
पञ्चजनशब्दसंज्ञाविशेषाणां पञ्चसङ्ख्योपलक्षितानां केषाञ्चिज्जनानां क्वचिदपि प्रसिद्धेरभा-
वात् । न च<quote>‘प्राणस्य प्राणमुत चक्षुषश्चक्षुरुत श्रोत्रस्य श्रोत्रमन्नस्यान्नं मनसो ये मनो विद’</quote> रिति
वाक्यशेषे श्रुताः प्राणादयः पञ्च तत्संज्ञिनः स्युरिति वाच्यम् । तेषु लोके पञ्चजनसंज्ञाप्रसि-
ध्द्यभावात् । इहैव तत्संज्ञात्वकल्पने कल्पकाभावात् । चक्षुश्श्रोत्रमनस्स्विन्द्रियेषु प्राणवाया-
वन्ने चानुगतानतिप्रसक्तस्यैकस्य प्रवृत्तिनिमित्तस्याभावात् माध्यन्दिनपाठ इव काण्वपाठे
<quote>‘अन्नस्यान्न’</quote> मित्यस्यानाम्नानेन तत्र पञ्चजनानां लाभाच्च । तस्मात्समाहारविषयोऽत्र समा-
सस्समाश्रयणीयः । पञ्चजनीति ङीप्रत्ययाभावस्तु गत्यन्तराभावाच्छान्दसत्वेनोपपादनीयः ।
एवं च यथा <quote>‘पञ्च पञ्चपूल्य’</quote> इत्यत्र समस्ता पञ्चसङ्ख्यैव पूलाविशेषणं व्यस्ता तत्समा-
हाराणामिति नास्ति नैराकाङ्क्ष्यदोष इत्यस्ति पञ्चविंशतेः पूलानां प्रतीतिः । एवमिहापि न
नैराकाङ्क्ष्यदोषः पञ्चविंशतेस्तत्वानां प्रतीतिश्च । एवं छान्दसत्वेन संज्ञायां समानाधिकरणस-
मासमङ्गीकृत्यापि व्यस्तसमस्तपञ्चसङ्ख्याभ्यां संवर्धनेन पञ्चविंशतिसङ्ख्याप्रतीतिरुपपादयितुं
शक्येति तस्मादुत्तरमुक्तम् । अत्र तदवभासादिति क्वचित्पाठः । तस्मिन्पाठे निवर्तनीयेय-
माशङ्का । एवमपि साङ्ख्यतत्वग्रहणमिह न युज्यते । नाभूतेषु तेषु पञ्चशः क्रोडीकारकधर्मा-
भावात् मह्यन्तानां त्रयोविंशतेस्तत्वानां प्रकृत्याश्रितत्वेन प्रकृतेरनाश्रितत्त्वेन च तदीयत-
त्वानामात्मनि प्रतिष्ठितत्वाभावात् अधिकरणेनात्मना पृथगुपात्तेनाकाशेन च पञ्चविंशतिस-
ङ्ख्यातिरेकाच्चेति । तन्निवर्तनप्रकारस्तु&mdash;स्यादिदं दोषजातं साङ्ख्यतत्त्वग्रहणे । यद्यत्र तव
सिद्धान्ते <quote>‘पञ्च पञ्चजना’</quote> इत्येतदर्थतया ग्रहीतुं योग्याः पञ्चविंशतिरर्थाः पञ्चशः पञ्चशः
क्रोडीकारकधर्मशालिनः आकाशेन सहात्मनि प्रतिष्ठिताः केचन स्युः । न च ते सन्ति।
तस्माद्यथाकथञ्चित्साङ्ख्यतत्वानामेवेह ग्रहणमुपपादनीयम् । तत्र<quote>‘तासां त्रीणी च शतानि
षष्टिश्चाक्षराणी’</quote> त्यत्र सामिधेन्युदाहरणमेकैकस्मिन् शते षष्टौ च पृथक्पृथक् क्रोडीकारक-
धर्माभावेऽपि विभज्य वचनवत् <quote>‘पञ्चपञ्चे’</quote> ति विभज्य वचनं भूतानि पञ्च तन्मात्राणि
पञ्च कर्मेन्द्रियाणि पञ्चावशिष्टानि पञ्चेति वा पञ्चशः क्रोडीकारकधर्मास्सन्तीति । अस्ति
च चतुर्विंशतेस्तत्वानामात्मनि प्रतिष्ठितत्ववचनं तददृष्टाधीनव्यापारवत्त्वात्तद्भोगार्थत्वाद्वा
भाक्तम् ।आत्मनस्तद्वचनं<quote>‘स्वे महिम्नि प्रतिष्ठित’</quote>इतिवत् <quote>‘तं शङ्करं सर्वे सुरास्साक्षाच्च माधव’</quote>
इत्यत्र माधवस्येवाकाशस्य पृथग्ग्रहणं मुख्यत्वाभिप्रायम्।विनैवमात्माकाशौ गुणसङ्घातरूपां
प्रकृतिं सत्वादिगुणभेदेन त्रिधा परिगणय्य वा पञ्चविंशतिसङ्ख्यापादनीयेति । एवं यथाक-
थञ्चित्साङ्ख्यतत्वान्येव ग्राह्याणि गत्यन्तराभावादित्युपसंहरति&mdash;<pratika>सर्वथेति</pratika> । <quote>‘न सङ्ख्योपसङ्ग्र-
हादपी’</quote>ति सूत्रं सिद्धान्तप्रतिज्ञापरं व्याचष्टे&mdash;<pratika>पञ्चेति</pratika> । वस्तुतः पञ्चद्वयेनात्र पञ्चविंशतिस-
