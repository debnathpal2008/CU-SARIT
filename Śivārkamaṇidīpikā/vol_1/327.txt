<pb n="327"/>
च । तस्मादन्यन्नारायणादुपास्यं परं ब्रह्म ।। पुनरनुपपत्तिमाशङ्क्याह---
<sutra>।। सू ।। अर्भकौकस्त्वात्तद्व‍यपदेशाच्च नेति चेन्न नि-
चाय्यत्वादेवं व्योमवच्च ।। ७ ।।</sutra>
<quote>‘नीवारशूकवत्तन्वी पीता भास्वत्यणूपमा । तस्याः शिखाया मध्ये परमात्मा
व्यवस्थितः ।।’</quote> इति स्वल्पवह्निशिखान्तर्वर्तितया स्वल्पाश्रयत्वादल्पत्वव्यपदे-
शाच्चायं व्यापी न परमेश्वर इति चेत्---न, उपास्यत्वात् तथाव्यपदेशः; न
स्वरूपाल्पत्वात् व्योमवत् स्वरूपमहत्त्वस्य सिद्धत्वात्---यथा घटादिषूपहित-
स्य व्योम्नस्तदुपाधिवशादल्पत्वं स्वरूपतो महत्त्वं च । ततो न विरोधः ।।
पुनराशङ्क्य परिहरति---</p>
<sutra>।। सू ।। संभोगप्राप्तिरिति चेन्न वैशेष्यात् ।। ८ ।।</sutra>
<p>यदुक्तं <quote>‘नारायणपरं ब्रह्म’</quote> इति नारायणात् परं तदुपास्यं ब्रह्म, तदेव
हि <quote>‘ऋतं सत्यं परं ब्रह्म पुरुषं कृष्णपिङ्गलम् । ऊर्ध्वरेतं विरूपाक्षम्’</quote> इत्युच्यते ।
तत्र परमशक्त्युमाशबलाकारतया कृष्णपिङ्गलं कृशानुरेतस्कतया चोर्ध्वरेत-
स्कं, त्रिलोचनतया विरूपाक्षं, पुरि पूर्वोक्तदहरपुण्डरीके शेत इति पुरुषं, ऋतं
सत्यं मनोवाग्विपर्यासरहितं परं ब्रह्म इति लक्षणम् । अतोऽस्य त्रिलोचनत्वादिलक्ष-
<!-- APPAYYA !-->
नापि विश्वपतित्वादयस्तस्य सन्ति धर्माः । येन तदभेदभावनासिद्धैस्तैर्नारायणः प्रतिपाद्यो
भवेदिति शङ्का निराक्रियत इति <pratika>।। सू ।। अर्भकौकस्त्वात्तद्व्यपदेशाच्च नेति चेन्न निचाय्य-
त्वादेवं व्योमवच्च ।। ७ ।।</pratika> अर्भकशब्दोऽल्पत्वलक्षकः । ओको हृदयपुण्डरीकावच्छिन्नव-
ह्निशिखारूपं परमात्मन उपासनास्थानमल्पमिति वस्तुस्वभावादवगम्यते । <quote>‘नीवारशूकवत्त-
न्वी’</quote>त्यल्पत्वव्यपदेशादप्यवगम्यते । अतोऽल्पस्थानत्वान्नायं परमात्मा व्यापी परमेश्वरः
किं तु कश्चिज्जीवरूपो देवताविशेष इति शङ्काभागस्यार्थमाह---<pratika>नीवारेति ।</pratika> उपास्ये पूर्वानुवाक-
श्रुतैरीशरुद्रमहादेवमहेश्वरनामभिरुत्तरानुवाक श्रुतेन विरूपाक्षत्वादिविशिष्टविग्रहेण <quote>‘परं ब्रह्मे’</quote>
ति श्रवणेन चावगम्यमानस्य परमेश्वरभावस्याविचलत्वादल्पस्थानत्वश्रवणमेवाल्पस्थानतया
ध्येयत्वाभिप्रायेण नेतव्यम् । तथा च ध्यानार्थेनाल्पस्थानत्वेनाविरोधात् आकाशवत्सर्वगत
एव परमेश्वर इति परिहारभागस्यार्थं दर्शयति---<pratika>नित्यादिना</pratika> । ननूत्तरसूत्रेण परमेश्वरस्य
शरीरित्वप्रयुक्तदोष निराकरणं क्रियते । पूर्वमन्तरादित्यविद्याधिकरणे तन्निराकरणं कृतम् ।
अग्रेऽपि गुहाधिकरणे भोक्रापत्त्यधिकरणे च करिष्यते । अतो नात्र तच्छङ्कावकाशोऽस्तीत्या-
शङ्क्यावतारयति---<pratika>पुनरिति</pratika> । इहाधिकरणे परमेश्वरस्यासाधारणविग्रहविशेषेण शरीरित्व-
प्रयुक्तदोषशङ्का तदीयविग्रहस्येतरशरीरविलक्षणत्वसमर्थनेन निराक्रियते । गुहाधिकरणे तस्या-
स्मदादिशरीरानुप्रवेशेन शरीरित्वप्रयुक्ता दोषशङ्का श्रुतिबलेन निराकरिष्यते । भोक्त्रापत्त्यधि-
करणे सकलचिदचिच्छरीरकत्वप्रयुक्ता सा लोकदृष्टान्तबलेन निराकरिष्यते । अन्तरादित्य-
विद्याधिकरणे तु वक्ष्यमाणन्यायावष्टम्भेन भाष्यमात्रे तन्निराकरणं कृतम् । न तत्सूत्रारूढमतो
नास्य सूत्रस्य वैयर्थ्यमित्याशयः <pratika>।। सू ।। सम्भोगप्राप्तिरिति चेन्न वैशेष्यात् ।। ८ ।।</pratika>
<pratika>अतोऽस्य त्रिलोचनत्वादीति ।</pratika> <quote>‘न ह वै सशरीरस्य सतः प्रियाप्रिययोरपहतिरस्ती’</quote>ति
