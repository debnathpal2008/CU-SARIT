<pb n="180"/>
तात्पर्यनिर्णये । तत्र तात्पर्यंनाम तत्स्वरूपोपासनाविषयत्वम् । उपक्रमोपसंहारौ
<quote>‘सदेव सोम्येदमग्र आसी’</quote>दित्युपक्रमः।<quote>‘तत्वमसी’</quote>त्युपसंहारः।‘धातुः प्रसादान्महि-
<!-- APPAYYA !-->
तीतिविषयता । इदं वाक्यमेतत्प्रतीत्युद्देश्यकमित्येतल्लोके वक्तृविवक्षयावगम्यते । वेदे न्या-
येन । एवं च यद्वाक्यं यत्प्रतीत्युद्देशेन प्रवर्तते तद्वाक्यं तत्परमिति पर्यवस्यतीती वक्रभि-
प्रायविषयतया न्यायविषयतया वा यत्प्रतीतिर्वाक्यस्योद्देश्या न भवति तस्य कदाचिद्वाक्य-
जन्यप्रतीतिविषयत्वेऽपि न तत्र तस्य तात्पर्यप्रसङ्गः । एवं द्विविधं तात्पर्यपदार्थनिर्वचनं
मनसि निधाय प्रकृते तदुभयं योजयति---<pratika>तत्स्वरूपोपासनाविषयत्वमिति</pratika> । तस्य ब्रह्मणः
स्वरुपं चोपासना च तत्स्वरुपोपासने ते विषयावेषामिति तत्स्वरुपोपासनाविषया वेदान्ताः
तेषां भावस्तत्त्वम् । अनन्यत्रभावोऽत्र विषयशब्दार्थः । एवं च वेदान्तानां ब्रह्मस्वरूपे तदु-
पासनाविधाने च विश्रान्तिः । तयोरेव वक्तृविवक्षागोचरत्वात्तत्प्रतीत्योरेव वेदान्तोद्देश्यत्वा-
च्चेति प्रदर्शिते तात्पर्यशब्दार्थनिर्वचनद्वयेऽस्य भाष्यस्य पर्यवसानं लभ्यते । यद्यपि वेदान्ता-
नां ब्रह्मण्येव तात्पर्यमुपक्रमादिनिर्णयवत्त्वेनात्र प्रस्तुतं तथापि तदुपासनाविधानेऽपि तेषां
तात्पर्यमग्रे प्रदर्शयिष्यत इति तदभिप्रायेणोपासनाग्रहणम् । परिगणितेषु तात्पर्यलिङ्गेष्वाद्येन
तात्पर्यनिर्णयस्थलमुदाहरति-<pratika>उपक्रमेति । सदेवेति</pratika> । नन्वत्र ब्रह्मणस्सामान्येन सर्वप्रपञ्चा-
त्मकतयोपक्रमः विशिष्य श्वेतकेत्वात्मतयोपसंहार इति तयोर्नैकरूप्यमिति चेन्न । सामान्ये-
नोपक्रम्य विषयविशेषप्रदर्शनेनोपसंहारस्य स्थालीपुलाकन्यायेन सामान्यप्रतिज्ञादृढीकरणा-
र्थतया तत्रैव पर्यवसानात् । दृश्यते ह्येतत् । ग्रामस्थास्सर्व एवात्यन्तं शिष्टा इति सामान्यतः
प्रतिज्ञाय चैत्रस्तावदयमतिशिष्ट इति विशिष्य कस्यचित्प्रदर्शनस्य <quote>‘लोकोत्तरं चरितमर्पयति
प्रतिष्ठां पुंसां कुलं न हि निमित्तमुदात्ततायाः । वातापितापनमुनेः कलशात्प्रसूतिः लीलायितं
पुनरमुष्य समुद्रपान’</quote>मित्याद्यर्थान्तरन्यासोदाहरणश्लोकेषु सामान्यप्रतिज्ञापूर्वकविशेषोपन्या-
सस्य सामान्यप्रतिज्ञादृढीकरणार्थतया तदर्थे पर्यवसानम् । ननु, <quote>‘तत्त्वमसी’</quote>त्यतः प्रा<quote>‘गैतदा-
त्म्यमिदं सर्व’</quote>मिति सामान्येनोपसंहारो दृश्यते । स किमर्थं नोदाहृतः । तदुदाहरणे ह्यत्यन्त-
माञ्जस्यं लभ्यते । सत्यम् । तत्रैतत्प्रकृतं <quote>‘सदात्मा सोस्ये’</quote>त्येतावद्विवक्षायां तद्धितवैयर्थ्यप्रस-
ङ्गादेतदात्मनि भवं विवक्षितमित्यद्यर्थान्तरशङ्काग्रस्तत्वेनास्फुटत्वात्तन्नोदाहृतम् । अत एव
<quote>‘स्तब्धोऽस्युत तमादेशमप्राक्ष्यः’</quote> इत्यादिसर्वविज्ञानप्रतिज्ञाविषयः परमोपक्रमोऽत्र नोदाहृतः ।
सर्वविज्ञानप्रतिज्ञानप्रतिज्ञाया <quote>‘स्सदेव सोम्यद’</quote>मिति समानाधिकरणनिर्देशस्यैव सर्वात्मविषय-
ताया अस्फुटत्वात् । नन्वनेन ब्रह्मप्रपञ्चसामानाधिकरण्यनिर्देशात्मकब्रह्मसार्वात्म्यप्रतिपाद-
कवाक्यप्रमाणवत्त्वरूपेणोपक्रमोपसंहारैकरूप्येण कस्य प्रपञ्चात्मनि ब्रह्मणि तात्पर्यं निर्णीयते ।
उच्यते । उपक्रमोपसंहारगतवाक्यप्रमाणयोरेव तावत्तत्र तात्पर्यमविचलं तेन निर्णीयते <quote>‘येनो-
पक्रम्यते येन चोपसंह्रियते स वाक्यार्थ’</quote>इति न्यायात् । <quote>‘वैश्वानरं द्वादशकपालं निर्वपेत्पुत्रे
जाते यदष्टाकपालो भवति गायत्र्यैवनं ब्रह्मवर्चसेन पुनाति यन्नवकपालस्त्रिवृतैवास्मिंस्तेजो
दधाति यद्दशकपालो विराजैवास्मिन्नन्नाद्यं दधाति यदेकादशकपालस्त्रिष्टुभैवास्मिन्निन्द्रियं
दधाति यद्द्वादशकपालो जगत्यैवास्मिन्पशून्दधाति यस्मिञ्जात एतामिष्टिं निर्वपति पूत एव
तेजस्व्यन्नाद इन्द्रियावी पशुमान्भवती’</quote>ति वाक्यसन्दर्भस्य द्वादशकपालेष्टिरिव श्वेतकेतुसम्बो-
