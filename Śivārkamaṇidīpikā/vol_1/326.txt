<pb n="326"/>
दिष्टतमः कृष्णादन्यो मम न विद्यते ।।’</quote> इति अश्वत्थामानं प्रति परमेश्वरवचनं
<!-- APPAYYA !-->
द्वपुः । शाश्वतं वैष्णवं धीमान्ददृशे यद्धनञ्जय’इति तस्मै कृष्णेन प्रदर्शिते रूपे वैष्णवपदं
तदुपक्रमानुसारेणैश्वरपरम् । नामाष्टकादिषु शिवेऽपि विष्णुनाम्नः प्रसिद्धेः । <quote>‘तद्द‍ृष्ट्वा परमं
रूपं विष्णोर्वैष्णवमद्भ‍ुतम् । विस्मयं च ययौ विप्रस्तद्द‍ृष्ट्वा पारमेश्वर’</quote>मिति तदनन्तरश्लोके
विष्णोरित्यनेनैव विष्णुसम्बन्धित्वे सिद्धे वैष्णवमित्यस्यैश्वरविषयतयैवापौनरुक्त्यस्य वक्तव्य-
त्वाच्च कृष्णस्य परमेश्वरतया दर्शनेन विस्मयप्रदर्शनाच्च । <quote>‘संहरस्व पुनर्देव रूपमक्षय्यमुत्त-
मम् । पुनस्त्वां स्वेन रूपेण द्रष्टुमिच्छामि शाश्वत’</quote>मित्यनन्तरश्लोके पुनः परिग्राह्ये प्राची-
नरूपे स्वकीयविशेषणत्वेनैतस्यान्यदीयत्वविभावनाच्च । <quote>‘अहं यथावदाराध्य’</quote>इति सौषुप्तिके
पर्वणि अश्वत्थामानं प्रति परमेश्वरवचने यथावदाराधनं विवक्षितम् । <quote>‘तस्मादिष्टतम’</quote>इत्या-
दिवाक्यशेषात् । <quote>‘यथान्तरोपचारेण नरः स्त्रीषु प्रसीदति । तथान्तरेण ध्यानेन प्रसीदति
महेश्वरः । बहिःकर्मकरा यद्वन्नातीव फलभागिनः । दृष्टा नरेन्द्रभवने तद्वदत्रापि कर्मिणः ।
हिंसादोषविनिर्मुक्तो विशुद्धश्चित्तसाधनैः । ध्यानयज्ञः परस्तस्मादपवर्गफलप्रदः ।’</quote> इत्यादि-
वचनैरुपासकस्यैवात्यन्तं परमेश्वरप्रसादविषयत्वावगमादित्येतदभिप्रायेणैतदपि वचनमुदाहृ-
तम् । यद्यपि <quote>‘देवदेवस्त्वचिन्त्यात्मा अजय्यो विष्णुरव्ययः । सर्वरूपं भवं ज्ञात्वा लिङ्गेऽर्च-
यति तं प्रभुम् । तस्मिन्नभ्यधिकां प्रीतिं करोति वृषभध्वजः ।’</quote> इत्यादिभिर्द्रोणपर्वादिवचनै-
र्नारायणस्य बाह्या परमेश्वरार्चा ततः परमेश्वरस्य तस्मिन्नधिका प्रीतिश्च प्रतिपन्ना । इहापि
<quote>‘सत्यशौचार्जवत्यागैस्तपसा नियमेन च । क्षान्त्या भक्त्या च धृत्या च कर्मणा मनसा गिरे’</quote>-
ति पूर्वश्लोकानुरोधात्कायिकार्चनादिरूपमपि यथावत्समाराधनमिह विवक्षितमिति प्रतीयते ।
<quote>‘तस्मादिष्टतमोऽन्यो नास्ती’</quote>तिवाक्यशेषावगतात्यन्तशिवप्रीतिकरत्वलिङ्गात् तदाराधनमिह
महायोगरूपं मानसमेव प्रधानं विवक्षितम् । कायिकादिकं तु तदङ्गतयेत्यवसीयत इति
भावः ।। ननूत्तरसूत्रेणोद्भाव्य निराक्रियमाणा परमेश्वरेऽल्पौकस्त्वानुपपत्तिशङ्का न पूर्वप-
क्षिणस्सङ्गच्छते । <quote>‘तस्याश्शिखाया मध्ये परमात्मा व्यवस्थित’</quote>इति निर्दिश्यमान उपास्यो
नारायणः न तु परमेश्वर इति पूर्वपक्षशङ्कानिराकरणं हि कर्मकर्तृव्यपदेशसूत्रमारभ्य प्रस्तु-
तम् । अल्पौकस्त्वानुपपत्तिशङ्का च परमेश्वर इव जगदुपादानतया व्यापिनि नारायणेऽपि
तुल्या । अतश्शङ्कावकाशाभावादुत्तरसूत्रस्य तन्निराकरणार्थत्वमनुपपन्नमित्याशङ्क्यावतार-
यति-<pratika>पुनरिति ।</pratika> अयमाशयः । अल्पौकस्त्वादयमुपास्यः परमात्मा न व्यापी परमेश्वरः किं
तु जीवविशेषः कश्चिदितीह शङ्का न तु सर्वजगदुपादानभूतो नारायण इति शङ्का । इह
जीव उपास्य इति शङ्कायाः कः प्रसङ्ग इति चेत् य एव नारायण उपास्य इति शङ्कायाः
प्रसङ्गः सः । न ह्यत्र नारायण उपास्यः परमात्मेति मुख्यः पूर्वपक्षः । किं तु <quote>‘पतिं विश्व-
स्ये’</quote>त्यादौ नारायणः स्वकीयैरेव विश्वपतित्वादिभिः प्रतिपाद्यः न तूपास्यपरमात्माभेदभा-
वनाप्राप्तैस्तदीयैरित्येवंरूपः । तदुपयोगितया परनारायण उपास्यः परमात्मा न तु शिवः
येनोपास्यशिवाभेदभावनासिद्धैस्तदीयैर्विश्वपतित्वादिभिर्नारायणः प्रतिपाद्यो भवेदिति शङ्का
कर्मकर्तृसूत्रमारभ्य निराकृता । इह तु सूत्रे जीवरूपः कश्चिद्देवताविशेष उपास्यः परमात्मा ।
अणीयसस्तस्याल्पौकस्त्वोपपत्तेः । तथा च न तदुपासकश्चिच्छक्त्यवस्थारूपो नारायणः ।
