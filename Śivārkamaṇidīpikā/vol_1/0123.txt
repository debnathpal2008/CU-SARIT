<pb n="123"/>
निखिलजगदण्डषण्डबुद्ब‍ुदनिकुरुम्बजलधिस्थानीया परप्रकृतिरूपा परमशक्तिर्हि
चिदम्बरमुच्यते । तत्स्वरूपं ब्रह्म आकाशशरीरम् । परप्रकृतित्वं चिदाकाशस्य-
<quote>‘सर्वाणि ह वा इमानि श्रूतानि आकाशादेव समुत्पद्यन्ते । आकाशं प्रत्यस्तं
यन्ति । आकाशो ह वै नामरूपयोर्निर्वहिता’</quote>इत्यादिश्रुतिसिद्धम् । सत्यात्म स-
त्तारूपम् । प्राणारामं प्राणस्सकलाधारभूता चिदम्बरप्र१कृतिरुच्यते । स्वरूपश्रूता-
यां तस्यामारामो यस्य तत्प्राणारामम् । मनआनन्दं मनस्येवानन्दो यस्य न बाह्यक-
रणे तन्मनआनन्दम् । अत्राप्यानन्द इति चिदंबरप्रकृतिरुच्यते । तथा च श्रूयते-
<quote>‘को ह्येवान्यात्कः प्राण्यात् । यदेष आकाश आनन्दो न स्या’</quote>दिति । शान्तिसमृद्धं
शिवतासम्पन्नम् । अमृतमनादिमुक्तम् । अत्र सच्चिदानन्दरूपपरमाकाशरूपं ब्रह्म
स्वरूपानन्दं मनसैवानुभवति बाह्यकरणनिरपेक्षमिति सिद्धं <quote>‘मनआनन्द’</quote> मित्य-
नेन । इदमेव ज्ञापकं ब्रह्मभावमापन्नानां मुक्तानां निरतिशयस्वरूपानन्दानुभवसा-
<!-- APPAYYA !-->
किमिदं चिदम्बरं नामेत्याकाङ्क्षायामाह—<pratika>निखिलेति</pratika> । सकलप्रपञ्चपरिणामिनी परमेश्वरस्य
चिच्छक्तिश्चिदम्बरमुच्यत इत्यर्थः । <pratika>तत्स्वरूपमिति</pratika> । स एवाकाशः स्वरूपं घटस्य घटत्वव-
त्स्वरूपनिरूपकधर्मोऽस्येति बहुव्रीहिः । चिच्छक्तिः परमेश्वरस्य जगद्व्यापारे छेदने कुठारव-
त्करणभूतैव केवलं न तु प्रपञ्चप्रकृतिरिति केचिदाहुः । तन्निरासार्थमाह—<pratika>परप्रकृतित्वमिति</pratika> ।
यस्य सा परमा देवी शक्तिराकाशसंज्ञिता । अनन्तैश्वर्ययोगात्मा महेशो दृश्यते हि स’
इति कौर्मवचने चिच्छक्तेराकाशसंज्ञास्तित्ववर्णनादुदाहृतश्रुत्योराकाशशब्दः चिच्छक्तिपर
इति भावः । <pratika>सत्तारूपमिति</pratika> । सर्वत्र प्रपञ्चे सत्सदित्यनुगतप्रत्ययविषयतया स्फुरन्ती सर्व-
प्रकृतिभूता सैव चिच्छक्तिस्सत्ता । सा रूपमस्येति बहुव्रीहिः । <quote>‘सत्यात्मे’</quote>ति श्रुतौ सत्यशब्देन
<quote>‘सच्च त्यच्चाभव’</quote>दिति श्रुतेस्सत्त्यदात्मकसकलप्रपञ्चाकारपरिणामिनी तदनुगतसत्तारूपा चि-
च्छक्तिरुच्यते । सत्तारूपमित्यर्थतस्तद्व्याख्यानम् । <pratika>सकलाधारभूतेति</pratika> । प्राणशब्दस्य गौ-
णप्रवृत्तिनिमित्तोक्तिः । प्राणवायुर्हि सर्वेषां भूतानां शरीरस्येन्द्रियाणां चाधारः । मा मोहमा-
पद्यथ अहमेवैतत्पञ्चधात्मानं प्रविभज्यैतद्बाणमवष्टभ्य धारयामी’ति प्राणसंवादे वागादीन्प्रा-
णान्प्रति मुख्यप्राणवचनाच्चिच्छक्तिः समुख्यप्राणस्य सर्वस्यापि प्रपञ्चस्याधारभूतेत्यस्यामति-
शयितप्राणगुणवत्त्वेन ताच्छब्द्यमिति भावः । <pratika>मनस्येवानन्दो न बाह्यकरण इति</pratika> । श-
रीरे सुखमितिवदौपचारिकः सप्तम्याधिकरणत्त्वनिर्देशः । <pratika>को ह्येवान्यादिति</pratika> । अननं प्राण-
वायुव्यापारः प्राणनं चक्षुरादिव्यापारः । यद्वा अननं सांसारिकसुखानुभवः प्राणनमापवर्गिक-
सुखानुभवः तदुभयमपि परमाकाशरूपपरशक्त्यानन्दाधीनमेव । सांसारिकसुखानामुपाधितिरो-
धानकृताविर्भावतारतम्यशालितल्लेशविशेषरूपत्वात् तस्यैव परमानन्दस्य मुक्त्यनुभाव्यसुख-
त्वाच्च । <quote>‘एतस्यैवानन्दस्यान्यानि भूतानि मात्रामुपजीवन्ती’</quote>ति <quote>‘स एको ब्रह्मण आनन्द’</quote>
इति <quote>‘श्रोत्रियस्य चाकामहतस्ये’</quote>ति च श्रवणात् । शिवतासम्पन्नं नित्यनिर्धूतनिखिलदोषम-
नादिमुक्तं नित्याविर्भूतसत्यसङ्कल्पत्वादिमङ्गल्यगुणगणम् । <quote>‘आकाशशरीर’</quote>मित्यादिश्रुति-
व्याख्यानं प्रकृते सङ्गमयति—<pratika>अत्रेति</pratika> । प्रसङ्गा<quote>‘न्मनआनन्द’</quote>मितिलिङ्गानुगतं मुक्तानां मन-
स्सद्भावं दर्शयति—<pratika>इदमेवेति</pratika> । मुक्तेर्ब्रह्मसाम्यरूपत्वात् ब्रह्मणो मनस्यानन्दानुभवो मुक्ता-
<note>(१) <quote>‘शक्ति’</quote> इति ख. पाठः ।</note>
