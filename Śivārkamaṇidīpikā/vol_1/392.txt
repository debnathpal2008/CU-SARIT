<pb n="392"/>
दियोगेन परमेश्वर एवाग्निशब्दस्य साक्षाद्व‍ृत्तित्वसंभवादिति सामानाधिकरण्या-
विरोधं जैमिनिरुवाच ।।
<sutra>।। सू॰ ।। अभिव्यक्तेरित्याश्मरथ्यः ।। ३० ।।</sutra>
<quote>‘यस्त्वेतमेवं प्रादेशमात्रम्’</quote> <ref>(छा॰ ६.१८.)</ref>इत्यपरिच्छिन्नस्य द्युप्रभृतिपृथिव्यन्त-
प्रदेशसंबन्धिन्या मात्रया परिच्छिन्नत्वमुपासकाभिव्यक्तये इत्याश्मरथ्यमुनिः ।।
<!-- APPAYYA !-->
तान्ततया तदुपपद्यते । <quote>‘वैश्वानरः कस्माद्विश्वानर एव वैश्वानरः राक्षसो वायस इतिवत् ।
रक्ष एव हि राक्षसः वय एव वायस’</quote> इति नैरुक्तमपि तन्निर्वचनं सर्वजीवात्मभूते परमेश्वर एवो-
पपद्यत इति भाष्येऽग्निशब्दस्य साक्षाद्व‍ृत्तेस्सम्भवप्रदर्शनं वैश्वानरशब्दस्यापि तत्सम्भवस्यो-
पलक्षणम् । न्यायतौल्यात् । न च <quote>‘साधारणशब्दविशेषा’</quote> दिति सूत्रखण्डभाष्ये <quote>‘वैश्वानरशब्द-
स्य साधारण्येऽपी’</quote>ति विशिष्य वैश्वानरशब्दस्य जाठरमहाभूततद्देवतापरमेश्वरसाधारण्यस्यो-
क्तत्वात् <quote>‘शब्दादिभ्य’</quote> इति सूत्रभाष्ये वैश्वानर शब्दस्य परमेश्वरसाधारण्यं मत्वा तं विहायाग्नि-
शब्दस्यैव पूर्वपक्षावलम्बनत्वेनोपन्यस्तत्वाच्च । <quote>‘तथादृष्ट्युपदेशा’</quote>दिति परम्परया प्रवृत्तिनिमि-
त्ताश्रयविषयत्वेन शब्दगतिप्रदर्शनमग्निशब्दमात्रविषयम् । अतस्साक्षात्प्रवृत्तिनिमित्ताश्रयवि-
षयत्वेन गत्यन्तरप्रदर्शनमपि तन्मात्रविषयमित्येव युक्तमिति भ्रमः कार्यः । न्यायतौल्येन आद्य-
सूत्रभाष्ये वैश्वानरशब्दसाधारण्योक्तेरग्निशब्दसाधारण्यस्याप्युपलक्षणत्वात् <quote>‘शब्दादिभ्य’</quote>इति
सूत्रभाष्ये पूर्वपक्षावलम्बनतयाग्निशब्दोदाहृतेर्वैश्वानरशब्दस्याप्युपलक्षणत्वाच्च । न ह्यग्निशब्दा-
द्व्यावृत्तो वैश्वानरशब्दमात्रस्य परमेश्वरसाधारण्यापादकः कश्चिन्न्यायो दृश्यते । <quote>‘तदात्मन्येव
हृदय्येऽग्नौ वैश्वानर प्रास्य’</quote>दिति <quote>‘स एष वैश्वानरो विश्वरुपः प्राणोऽग्निरुदयत’</quote> इति च श्रुत्यन्तरे
परमेश्वरे वैश्वानरशब्दवदग्निशब्दस्यापि प्रयोगदर्शनमविशिष्टम् । ननु <quote>‘तथादृष्ट्युपदेशा’</quote>दिति
दर्शितं मतमपेक्ष्य मतान्तरमस्मिन्सूत्रे प्रदर्श्यते । तत्र च सूत्रे वैश्वानरशब्दस्य साक्षाद्व‍ृत्तिमुपेत्य
अग्निशब्दमात्रस्याग्निशरीरके परमेश्वरे परम्परयाऽग्नित्वरूपप्रवृत्तिनिमित्ताश्रयविषयतया ग-
तिः प्रदर्शिता । नतु वैश्वानरशब्दस्यापि तथा गतिः प्रदर्शिता । तथात्वे पौनरुक्त्यप्रसङ्गात्। ततश्च
तन्मतमातिष्ठमानं प्रति तत्सम्प्रतिपन्नं वैश्वानरशब्दमपहायाग्निशब्दमात्रे साक्षाद्व‍ृत्तिरुपपादनी-
येति चेन्न । <quote>‘एष वा अग्निर्वैश्वानरः’</quote> अयमग्निर्वैश्वानरो येनेदमन्नं पच्यत’ इत्यादिभूतजा-
ठरविषयप्रयोगेष्विव परमेश्वरविषयप्रयोगेऽपि तयोः प्रवृत्तिनिमित्तभेदेनापौनरुक्त्योपपत्तेः ।
अन्यथा अग्निशब्दस्य साक्षाद्व‍ृत्तिमभ्युपगम्य वैश्वानरशब्दस्य वृत्तौ मतभेदः प्रदर्शित इति
वैपरीत्यस्यापि कल्पनापत्तेः । द्युप्रभृतिपृथिव्यन्तप्रदेशसम्बन्धिन्या मात्रया परिच्छिन्नत्वरूपं
प्रादेशमात्रत्वमपरिच्छिन्ने ब्रह्मणि न सम्भवतीति शङ्कानिराकरणार्थं सूत्रम्—<pratika>सू ।। अभिव्यक्ते-
रित्याश्मरथ्यः ।।३०।। परिच्छिन्नत्वमिति</pratika> । उच्यत इति शेषः । <pratika>उपासकाभिव्यक्तय
इति</pratika>। उपासकबुद्ध‍यारोहार्थमित्यर्थः। अन्नाद्धेतोर्वसतीतिवत् फलस्य हेतुत्वविवक्षया सूत्रे पञ्च-
मीनिर्देशः । प्रादेशमात्रमित्येतदनन्तरमभिविमानमित्यभितो विगतमानत्वोक्तेः प्रादेशविशेष-
परिच्छिन्नत्वोक्तिरुपासकबुद्ध‍यारोहफलावसीयत इति भावः। यदितु वाजसनेयशखोक्तप्रकारेण
मूर्धचुबुकान्तरालप्रमाणतारूपं प्रादेशाख्यपरिमाणविशेषशालित्वं छान्दोग्येऽपि प्रादेशमात्र-
