<pb n="374"/>
जीवश्च न भवतीत्याह---
<sutra>।। सू॰ ।। उभयेऽपि हि भेदेनैनमधीयते ।। २१ ।।</sutra>
उभये काण्वा माध्यन्दिनशाखिनश्च<quote>‘यो विज्ञाने तिष्ठन्’</quote> <quote>‘य आत्मनि तिष्ठन्’</quote>
<ref>(बृह॰५.७.)</ref> इत्यादिना जीवादन्तर्यामिणं भेदेनाधीयते।ततः परमेश्वरस्यैव सकला-
<!-- APPAYYA !-->
परमाकाशरूपायां चिच्छक्तौ भवत्वेन च प्रकृतस्य श्रुत्यन्तरप्रसिद्धमहाजलौघमध्यसृष्टब्र-
ह्मांडरूपगर्भगोलकमध्यनिवासलब्धनारायणसंज्ञस्य स्वरूपेणोपपद्यते । अतः शारीराधिकर-
णन्यायेन परमात्माभेददृष्ट्या तदुपपादनीयम् । तथोपपादनं सूचयितुं <quote>‘अनुपपत्तेस्तु न
शारीर’</quote> इति <ref>(ब्र॰१.२.३.)</ref> शारीराधिकरणे नारायणविषयतया प्रयुक्तं शारीरपदमिहापि
तद्विषयतया प्रयुक्तम् ।। जीवपूर्वपक्षनिराकरणार्थत्वेनोत्तरसूत्रमवतारयति—<pratika>जीवश्चेति ।।
सू ।। उभयेऽपि हि भेदेनैनमधीयते</pratika>।। २१ ।। <quote>‘यो विज्ञान’</quote>इति स्थाने <quote>‘य आत्मनी’</quote>ति-
माध्यन्दिनपाठदर्शनात् स्थानप्रमाणेन विज्ञानशब्दस्य जीवपरत्वमवसीयते । न चात्मशब्द-
स्यैव स्थानप्रमाणेन ज्ञप्तिपरत्वं कल्प्यतामिति वाच्यम् । तत्र तस्य प्रयोगादर्शनात् । <quote>‘विज्ञा-
नं यज्ञं तनुत’</quote> इत्यादिश्रुतिषु विज्ञानशब्दस्य जीवे दृष्टप्रयोगत्वादित्यभिप्रेत्य सूत्रं व्याचष्टे-
<pratika>उभय इति</pratika> । पूर्वसूत्राच्छारीर इत्यस्यानुवृत्तिं प्रकृतेर्जीवार्थत्वं प्रत्ययस्य पञ्चम्यर्थत्वं च परि-
गृह्य तल्लब्धमर्थमाह—<pratika>जीवादीति</pratika> । इदं त्विह वक्तव्यम् । जीवपूर्वपक्षे कः खलु जीवोऽ-
न्तर्यामी स्यात् । न तावत्तत्तदुपासकजीवः । परिच्छिन्ने तत्र पृथिव्यादिस्थितितन्नियन्तृत्व-
योरसम्भवात् <quote>‘किमन्तर्यामिणं वेत्थे’</quote>ति गन्धर्वेण पृष्टस्य काप्यस्य <quote>‘नाहं तं भगवन्वेदे’</quote> ति
उत्तरासामञ्जस्यप्रसङ्गाच्च यज्ञविद्याविदः काप्यस्य कर्मफलभोक्तृदेहातिरिक्तजीवज्ञानावश्यं-
भावात् । नापि पृथिव्याद्यभिमानिजीवः । श्रोतारमुद्दालकं प्रति पराभूते तस्मिन् <quote>‘एष त
आत्मे’ति तदात्मत्वोपदेशायोगात् पृथिव्यादिष्वप्यभिमानिजीवस्य प्रत्येकं भिन्नतया सर्वाणि
भूतानि योऽन्तरो यमयती’</quote>त्युपक्रान्तायाः एकस्य सर्वनियन्तृताया अनन्वयप्रसङ्गाच्च ।
नापि जीवसमुदायः । तस्य पृथिव्यादिस्थत्वतन्नियन्तृत्वयोरभावेन <quote>‘यः पृथिव्यां तिष्ठ’</quote>न्नि-
त्यादेरनन्वयात् । न च सर्वभूतवाक्ये जीवसमुदायः पृथिव्यादिवाक्ये तत्तदभिमानिजीव
इति वैरूप्यकल्पनं युक्तम् । न वा तदपि निर्वोढुं शक्यम् । <quote>‘एष त आत्मे’</quote>त्युपदेशायोगस्यो-
क्तत्वात् । अपि चोपासकजीव इति पृथिव्याद्यभिमानिजीव इति सर्वजीवसमुदाय इति पक्षत्रय-
मपि <quote>‘भेदव्यपदेशाच्चान्य’</quote> इति <ref>(ब्र॰ १. १. २२.)</ref> सूत्रेणैव निरस्तम् । <quote>‘एष त आत्मा
यं पृथिवी न वेद यं सर्वाणि भूतानि न विदु’</quote>रित्यादिभेदव्यपदेशसत्त्वात् । तस्मान्निरालम्बनो
जीवपूर्वपक्षः । <quote>‘नान्योऽतोऽस्ति द्रष्टे’</quote>त्यादिकं तूपपादितम् । प्रदर्शितसिद्धान्तोऽप्ययुक्तः ।
विज्ञानशब्दानुसारेणात्मशब्दः परमेश्वरचिच्छक्तिपर इति वैपरीत्यस्यापि वक्तुं शक्यत्वात् ।
तस्यात्मशब्दस्यानन्दमयाधिकरणभाष्ये भट्टभास्करीये तैत्तिरीयारण्यकभाष्ये च सुप्रसिद्ध-
त्वात् । तस्मादिदं सूत्रं चिच्छक्तिरन्तर्यामित्वेन प्रतिपाद्यत इति पूर्वपक्षान्तरनिराकरणा-
र्थमिति युक्तम् । उपपद्यते हि तस्यां <quote>‘तस्य भासा सर्वमिदं विभाती’</quote>ति श्रुत्यनुसारेण सर्वस्फू-
र्तिप्रदायां <quote>‘नान्योऽतोऽस्ति द्रष्टे’</quote>त्यादिविशेषणम् । अन्यदपि सर्वं विशेषणं तत्रोपपद्यत इति
स्पष्टमेव । सिद्धान्तस्तु <quote>‘यो विज्ञानेतिष्ठ’</quote> <quote>‘न्य आत्मनि तिष्ठ’</quote>न्निति चिच्छक्तितोऽन्तर्यामिणं
भेदेनाधीयते। न चात्मविज्ञानशब्दयोर्जीवपरत्वं शङ्कनीयम् । <quote>‘यस्सर्वेषु भूतेषु तिष्ठ’</quote>न्निति
