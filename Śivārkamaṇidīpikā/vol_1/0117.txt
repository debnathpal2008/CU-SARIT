<pb n="117"/>
न्ति । यत्प्रयन्त्यभिसंविशन्ति । तद्विजिज्ञासस्य । तद्ब्रह्मे”ति । “प्रधानक्षेत्रज्ञ-
<!-- APPAYYA !-->
प्रथमान्तब्रह्मपदाभावात्<quote>‘संयजत्रैरङ्गानी’</quote>त्यत्र <quote>‘गच्छन्ता’</quote>मिति पदस्येव प्रथमान्तब्रह्मपदस्या-
प्यध्याहारेण वेदं शेषपूरणम् । एवं प्रदर्शितस्य लक्षणस्य पूर्वपक्षसिद्धान्ताभ्यां शिवैकान्त्य-
व्यवस्थापनार्थम् अधिकरणशरीरप्रदर्शनाय विषयवाक्यमुदाहरति—<pratika>यतो वेति</pratika> । नन्वत्रापा-
दानपञ्चमीतस्तसिल्‌प्रत्यय इत्यभ्युपगन्तव्यम् । न तु सूत्र इव हेतुपञ्चमीतः । उपपदविभक्ति-
तः कारकविभक्तेर्बलीयस्त्वात् । तद्वदिह <quote>‘जनिकर्तुः प्रकृति’</quote>रिति <ref>(पा॰१-४-३०)</ref>सूत्राप्रवृत्ति-
शङ्कानवकाशात् । न च वाच्यं यत इत्यनुवादस्य प्रापकवाक्यसापेक्षत्वात् <quote>‘तदैक्षत बहु स्यां
प्रजायेयेति’</quote> <quote>‘तत्तजोऽसृजते’</quote>त्यादिप्रापकवाक्यानुसारेण निमित्तोपादानसाधारण्याय हेतुपञ्च-
म्यत्र वाच्येति । अनुवादो ह्यनूद्यमानार्थस्य प्रापकमपेक्षत इत्येव नियमः । न तु पुरोवाद-
प्राप्तं सर्वं यथाकथञ्चिच्छब्दस्य सामर्थ्यमाश्रित्यानुवादनीयमिति नियमः । न चात्र सूत्र इव
तृतीयान्तात्तसिलिति पक्षान्तरं वक्तुं शक्यम् । येनापादाने तृतीयाभावात्कारकविभक्तिबली-
यस्त्वन्यायाप्रवृत्तेः हेतुतृतीयैव स्यादिति शङ्क्येत । <quote>‘आनन्दद्ध‍येव खल्विमानि भूतानि जाय-
न्त’</quote>इति वाक्ये प्राचीनेष्वन्नादिवाक्येषु च यत इति स्थाने पञ्चमीदर्शनेनात्रापि पञ्चम्यन्तता-
वगमात् । तृतीयान्तत्वाभ्युपगतावुपपदविभक्त्याश्रयणं स्यादिति कारकविभक्तिबलीयस्त्वे-
नापि पञ्चम्यन्ततावगमाच्च । तथा च विषयवाक्ये निमित्तान्तरशङ्कानिरासाभावाल्लक्ष्यस्य नि-
रतिशयबृहत्त्वं लक्षणतो न सिद्ध‍यतीति चेन्न । लक्षणतो निरतिशयबृहत्त्वसिद्ध‍यर्थमेव दुर्बल-
स्यापि हेतुपञ्चम्यन्तत्वस्याश्रयणोपपत्तेः । अन्यथा लक्षणकथनवैयर्थ्यप्रसङ्गात्तस्य लक्ष्यगत-
निरतिशयबृहत्त्वसिद्ध‍युपयोग्यनुमानरूपोपपत्तिप्रदर्शनैकफलकत्वस्य प्राक्समर्थितत्वात् वाक्य-
वैयर्थ्याच्च पदमात्रे क्लिष्टगत्याश्रयणस्य न्याय्यत्वात् । अत एव <quote>‘एकादश पशोरवदानानि तानि
द्विरवद्यती’</quote>तिवाक्यवैयर्थ्याय <quote>‘यद्यपि चतुरवत्ती यजमानः पञ्चावत्तैव वपा कार्ये’</quote>त्यत्र वपा-
ग्रहणस्य पाशुकहविर्मात्रोपलक्षकत्वमाश्रितम् । ननु लक्षणकथने तन्निर्णायकादिषु च जन्म-
वाक्ये पञ्चमी जीवनवाक्ये तृतीया च व्यवस्थया दृश्यते । सा व्यवस्थार्थव्यवस्थामन्तरेण
नोपपद्यते । अतस्तेषु तृतीयानां हेत्वर्थत्वात्पञ्चमीनामपादानार्थत्वमभ्युपगन्तव्यमिति चेन्न ।
तृतीयानां करणार्थत्वोपपत्तेः । <quote>‘न प्राणेन नापानेन मर्त्यो जीवति कश्चन । इतरेण तु जीवन्ति
यस्मिन्नेतावुपाश्रितावि’</quote>ति श्रुत्यन्तरे ब्रह्मणः प्राणिनां जीवने प्राणवाय्वाद्यपेक्षयातिशयितसाध-
कत्वरूपस्य साधकतमत्वस्य प्रतिपादनात् । ननु, तथापि विषयवाक्ये जन्मादिपञ्चकं नोपा-
त्तमिति श्रुतिसूत्रयोर्नानुगुण्यमिति चेन्न । <quote>‘प्रयन्ती’</quote>त्यनेन लयप्रतिपादकेन दैनन्दिनप्रलयव-
दात्यन्तिकलयरूपस्य मोक्षस्यापि सङ्ग्रहात् <quote>‘अभिसंविशन्ती’</quote>त्यनेन अभितस्स्वपन्तीत्यर्थकेन
तिरोभावस्य प्रतिपादनाच्च विषयवाक्यस्यापि कृत्यपञ्चकविषयत्वात् । प्रधानेति । <quote>‘स विश्व-
जिद्विश्वकृदात्मयोनिः कालकालो गुणी सर्वविद्यः’</quote> । इति मन्त्रस्य पूर्वभागः । आत्मयोनिः
स्वयम्भूः आत्मनां योनिर्वा । कालकालः कालस्य क्षणादिनिचयस्य वैवस्वतस्य वा नियन्ता ।
गुणी सत्यसंकल्पत्वादिकल्याणगुणसंपन्नः । सर्वा विद्यास्येति सर्वविद्यः सर्वविद्याधिष्ठाता ।
ईशानस्सर्वविद्याना’मितिश्रुतेः । प्रधानक्षेत्रज्ञयोः प्रकृतिपुरुषयोः पतिः पालकः । गुणेशस्त्रै-
<note>(१) <quote>‘द्वितीयाधिकरणमवतारयति’</quote> इति ख. पाठः ।</note>
