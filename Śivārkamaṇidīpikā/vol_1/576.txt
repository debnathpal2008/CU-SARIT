<pb n="576"/>
मिति युज्यते हि, <quote>‘एक आत्मन <ref>(ब्र॰ ३.३.५१.सू)</ref>’</quote> इत्यधिकरणे तथा वक्ष्यमाणत्वात्,
प्रजापतिविद्योक्तेन प्रतर्दनाख्यायिकोक्तेन च रूपेण ब्रह्म विदुषोऽप्यमृतत्वप्राप्तिसत्त्वात् ।
<quote>‘यज्ञेन यज्ञमयजन्ते’</quote>त्यादिमन्त्रे च यष्टृप्रतिपादनमपि देहातिरिक्तकर्तृभोक्तृरूपतया सूक्तस्य
यजमानपरत्वेन सङ्गच्छते । यत्तु, यजमाने <quote>‘ब्राह्मणोऽस्य मुखमासी’</quote>दित्यादि नान्वेति
तत्सर्वमदृष्टार्थं काल्पनिकविशेषणाभिधानमस्तु । असमवेतस्यापि समवेतविशेषणस्याभि-
धानं मन्त्र श्रुतविशेषणविशिष्टरूपप्रकाशनमभ्युदयकारि <quote>‘नियमादृष्टार्थमिति वचनं तेषामि-
तरार्थं प्रयुज्यत’</quote> इति नावमिकाधिकरणे व्यवस्थापितत्वात् । <quote>‘आश्विनोर्बाहुभ्यां पूष्णो
हस्ताभ्यां निर्वपामी’</quote>ति मन्त्रान्तरेषु तथा दर्शनात् । इह <quote>‘कतिधा व्यकल्पय’</quote>न्निति पूर्वत्र
तथा लोका ँ्र/?/ अकल्पय’न्नित्युत्तरत्र च <quote>‘ब्राह्मणोऽस्य मुखमासी’</quote>दित्यादेः काल्पनिकार्थविषय-
त्वस्य स्पष्टीकरणाच्च । एवं पुरुषसूक्तस्य यजमानपरत्वादेव ब्रह्ममेधसंस्कारेऽप्यस्यानुवाकस्य
<quote>‘अद्भ्यस्सम्भूत’</quote>इत्येतदेकविषयस्योत्तरानुवाकस्य च प्रभीतयजमानोपस्थाने विनियोगः कल्प-
सूत्रे दृश्यते । अथ <quote>‘नारायणाभ्यामुपस्थान’</quote>मिति । यत्तु शतपथब्राह्मणेन <quote>‘युक्तात् पुरुषात्
ब्रह्मा दक्षिणतः पुरुषेण नारायणेनाभिप्रैति सहस्त्रशीर्षा पुरुषः सहस्त्राक्षस्सहस्रपा’</quote>दित्ये-
तेन षोडर्चेन “षोडशकलं वा इदं सर्वं सर्वस्याप्त्यै, सर्वस्यावरुध्द्यै’इति<quote>“उपाकृतान्दक्षिणतोऽव-
स्थाप्य ब्रह्मा <quote>‘सहस्त्रशीर्षा पुरुष’</quote> इति पुरुषेण नारायणेन परा चानुशंसती”</quote> त्यापस्तम्बसू-
त्रेण च पुरुषमेधे पशुत्वेन नियुक्तानां पुरुषाणां स्तवने विनियोगविधानं तदप्यस्य
सूक्तस्य जीवपरत्वादेवोपपद्यते । न हि यजमानासाधारणमिदं सूक्तमिष्यते । पर्यायेण
<quote>‘सहस्त्रशीर्षे’</quote> त्यादेर्लिङ्गस्य सर्वजीवसाधारण्यात् उदाहृतब्राह्मणे <quote>‘षोडशर्चेने’</quote> त्यर्थवादे
<quote>‘षोडशकलं वा इदं सर्व’</quote>मिति वाक्येन <quote>‘षोडशकलस्सोऽस्य पुरुषः षोडशकलाः पुरुषायणाः’</quote>
इति श्रुत्यन्तरानुसारात् सर्वमिदं जीवजातं षोडशकलमित्येतदर्थकेनास्य सर्वजीवसा-
धारण्यस्फुटीकरणाच्च । एवं जीवसाधारण्यपरत्वे स्थिते <quote>‘यजेत्पुरुषसूक्तेन वरुणं विश्वरू-
पिणम् ।’</quote> <quote>‘यजेत्पुरुषसूक्तेन धनदं विश्वरूपिण’</quote>मित्यादीनि शातातपस्मृत्यादिदृष्टानि विनि-
योगान्तराण्युपपद्यन्ते । यत्त्वापस्तम्बसूत्रे <quote>‘पुरस्तात्प्रतीची पुरुषाकृति चिनोति पुरुषशि-
रोऽस्याः शिरो भवती’</quote>ति यदग्नौ पुरुषाकृत्युपधानं विधाय <quote>‘सहस्रशीर्षा पुरुष’</quote> इत्युपहितां
<quote>‘पुरुषेण नारायणेन यजमान उपतिष्ठत’</quote> इति तदुपस्थाने विनियोगविधानं तत् पुरुषाकृ-
तिसत्त्वात् पुरुषशिरस्संयोजनाच्च पुरुषत्वकल्पनयोपपद्यते । नन्वस्य सूक्तस्य श्रुतिस्मृति-
पुराणपाञ्चरात्रागमेषु विष्णुपूजायां विनियोगः प्रसिद्धतरः । एतत्सूक्तप्रतिपाद्यसहस्रशीर्ष-
त्वादिविशिष्टब्राह्मणाद्युत्पत्तिस्थानभूततत्तदवयवयुक्तं च रूपं विष्णोरुपदिष्टं विष्णुपरतयोप-
बृंहणं च पुराणेषु दृश्यते । सत्यम् । <quote>‘ब्राह्मणोऽस्य मुखमासी’</quote>दित्यादिनोक्तानि विशेषणानि
सर्वोपादाने विष्णावन्वितान्येव सूक्तप्रतिपाद्ये पुरुषे समारोप्य वर्णितानि <quote>‘इयमेव सा
या प्रथमा व्यौच्छत् । अन्तरस्यां चरति प्रविष्टा । वधूर्जजान नवगज्जनित्री । त्रय एनां
महिमानस्सचन्ते’</quote> इति मन्त्रे चिच्छक्त्यन्वितविशेषणानीवेष्टकाविशेषे । चिच्छक्तिर्हि
सर्गादौ प्रथममाविर्भूता सती वौच्छत् तमो विवासितवतीति <quote>‘प्रज्ञा च तस्मात्प्रसृता
पुराणी’</quote>ति <quote>‘एषो उषा अपूर्वा व्युच्छती प्रिया दिव’</quote> इत्यादिश्रुतिप्रसिद्धा । सैवास्यां भूमौ सर्वो-
