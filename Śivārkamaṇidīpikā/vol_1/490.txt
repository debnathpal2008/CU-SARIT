<pb n="490"/>
मूलतया वैदिकत्वेन वेदाध्ययनतुल्यत्वादित्यपि व्याख्यानमुपपद्यत इति भाष्यकाराभि-
प्रायः । एवं च यद्यपि स्त्रीणामुपनयनसन्ध्यावन्दनाद्यभावात् पत्‍न्यधिकरणसिद्धः क्रतु-
ष्वधिकारो न प्राप्नोति । तासां विवाहसंस्कारस्योपनयनस्थानीयत्वस्मरणात् क्ततुष्वधिका-
रसमर्थने सन्ध्यावन्दनादिष्वधिकारः प्राप्नोति । तथापि तासां यत्राधिकारे लिङ्गमस्ति त-
न्मात्रेऽधिकारस्तद्बलादाश्रीयते । तदर्थमेव <quote>‘विवाह एव तु स्त्रीणामौपनायनिको विधि’</quote>रिति
स्मरणम् । अस्ति च क्रतुषु पत्‍न्याः सहाधिकारे <quote>‘मेखलया यजमानं दीक्षयति योक्रे/?/ण पत्नीं
मिथुनत्वाय संपत्नी पत्या सुकृतेन गच्छतां यज्ञस्य युक्तौ धुर्यावभूतां संजानानौ विजह-
तामरातीर्दिवि ज्योतिरजरमारभेता’</quote>मित्यादिविध्यर्थवादमन्त्रगतं लिङ्गम् । न तथा सन्ध्या-
वन्दनादिष्वधिकारे लिङ्गमस्ति । एवं विद्यास्वपि मैत्रेयीगार्गीसुलभाद्युपाख्यानगतलिङ्ग-
वशात्तासामधिकारः । अत एव फलार्थित्वाविशेषाच्छूद्राणां पत्‍न्यधिकरणन्यायेन प्रसक्तस्य
विद्याधिकारस्योपनयनसन्ध्यावन्दनाद्यभावेन प्राप्तोऽपवादः स्त्रीणामिव वैदिकलिङ्गबला-
दपोद्येतेति तत्परिहाराय प्रथममस्मिन्नधिकरणे लिङ्गान्यथाकरण एव प्रववृते सूत्रकारः ।
अन्यथा सिद्धान्तहेतूक्त्यनन्तरं पूर्वपक्षहेतुनिराकरणं कार्यमिति <quote>‘संस्कारपरामर्शा’</quote>दित्यादि-
सूत्राण्येव प्रथमं क्रियेरन् । अत्रोपसंहारभाष्ये सर्वर्थत्यस्यायमर्थः यद्यत्र शूद्रस्य विद्यान-
धिकारे दर्शितानि न्यायान्तराण्युपपद्येरन् यदि वा नोपपद्येरन् सर्वथाप्यध्ययनाङ्गोपनयन-
राहित्येन तत्सिद्धिस्तावदप्रतिहता । वस्तुतस्तु तान्यप्युपपद्यन्त एवेति । तत्रायमाशयः ।
विद्याङ्गोपनयनसंस्कारासम्भवेन तावदधिकारस्सिद्ध्यति । शूद्राणाममन्त्रकसंस्काराभ्युपगमे-
ऽपि <quote>‘शूद्रश्चतुर्थो वर्ण एकजाति’</quote>रिति तेषां जन्मरूपसंस्कारनिषेधात् <quote>‘तत्र यत् ब्रह्मजन्माख्यं
मौञ्जीबन्धनचिह्नितम् । तत्रास्य मात् सावित्री पिता त्वाचार्य उच्यते ।’</quote> इति स्मरणाद-
ध्ययनाङ्गोपनयनस्यैव <quote>‘त्वं हि नः पिता योऽस्माकमविद्यायाः परं पारं तारयसी’</quote>ति वैदि-
कलिङ्गात्तस्यापि जन्मरूपत्वावगमात् । न च द्विजातीनां जन्मद्वयमेवेति नियमः । <quote>‘मात-
र्यग्रेऽधिजननं द्वितीयं मौञ्जिबन्धनम् । तृतीयं यज्ञदीक्षायां द्विजस्य विधिचोदित’</quote>मिति मनुना
यज्ञदीक्षाया अपि जन्मरूपत्वस्योक्तत्वात् <quote>‘अनृतात्सत्यमुपैमि मानुषाद्दैव्यमुपैमि’</quote> <quote>‘दक्षिणं
पूर्वमाङ्क्ते सव्यं हि पूर्वं मनुष्या आञ्जत’</quote> इत्यादिमन्त्रार्थवादलिङ्गैरन्वाधानपूर्विकाया यज्ञ-
दीक्षाया मनुष्यतोत्तीर्णदेवजन्मत्वसूचनाच्च । अयमपि न्याय<quote>‘स्संस्कारपरामर्शा’</quote>दिति <ref>(ब्र॰
१-३-३७)</ref> सूत्रेणैव सङ्गृहीतः । अत एव भाष्ये विद्याप्रकरणे क्वचि<quote>‘दुप त्वा नेष्ये’</quote> इत्य-
ध्ययनाङ्गोपनयनपरामर्शवदन्यत्र <quote>‘तं होपनिन्य’</quote> इति विद्याङ्गोपनयनपरामर्शोऽप्युदाहृतः ।
यद्यप्यध्ययनाङ्गोपनयनस्य विद्याप्रकरणे परामर्शस्यानुदाहरणेऽपि गुर्वनुगमनादिनियमेष्विव
विद्यास्वप्यनुपनीतानामनधिकारः पूर्वतन्त्राधिकरणन्यायेनैव सिद्ध्यति । तथापि विशिष्य
विद्याप्रकरणे अध्ययनाङ्गोपनयनपरामर्शरूपमन्यदप्युपष्टम्भकमत्रास्तीति दर्शयितुं तदुदा-
हरणं चेत् तत्परामर्शस्याध्ययनार्थत्वेनान्यथासिद्धिः । विद्याप्रकरणगतस्य तस्य साक्षाद्वि-
द्याविध्यपेक्षितार्थसमर्पकत्वे सम्भवति तदन्यत्रोपक्षयकल्पनाया अयुक्तत्वात् । न चाध्यय-
नमत्रोपात्तं येनायमुपनयनपरामर्शस्तदर्थस्स्यात् । न चोपनीयेत्यत्रैवान्तर्भूतमध्ययनं फल-
पर्यन्तत्वात्संस्कारस्येति वाच्यम् । उपनयनसंस्कारस्य सर्वकर्मार्थतायाः उपपादितत्वेनाध्य-
