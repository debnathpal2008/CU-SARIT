<pb n="297"/>
प्राचुर्याद्यनेकार्थसाधारण्यात् <quote>‘प्राणश्शरीरमस्ये’</quote>ति वचनस्य येन केन चित्सम्बन्धेन निर्वोढुं
शक्यत्वाच्च नियन्तृत्वादिरूपमनःप्राणसम्बन्धवति ब्रह्मण्यपि <quote>‘मनोमयः प्राणशरीर’</quote>इत्येत-
द्योजयितुं शक्यम् । तथापि मनःप्राणसम्बन्धप्रतिपादने तदभावप्रतिपादन इव तयोर्जीवेन
सहोपकरणोपकरणीभावलक्षणसम्बन्ध एव लोकवेदयोः प्रसिद्धतरो ग्राह्यः । न तु ब्रह्मण
सह तयोरप्रसिद्धसम्बन्धः । प्रसिद्धसम्बन्धे प्रथमं बुद्ध‍यवतारात् । अत एव ख<quote>‘ल्वप्राणो
ह्यमना’</quote>इति ब्रह्मणि मनःप्राणनिषेधो झटिति स्वारस्येनैव बुद्धिमारोहति न तु घटवति भूतले
घटाभाववद्भ‍ूतलमित्याप्तवाक्यमनुपपन्नतया शङ्कितं सत्समवायसम्बन्धेन घटाभाववत्त्वपर-
मित्युपपादनमिवा<quote>‘प्राणो ह्यमना’</quote>इति श्रुतिवाक्यं नियन्तृत्वादिसम्बन्धेन मनःप्राणवति ब्रह्म-
णि कथमप्राणत्वममनस्त्वं चेत्यनुपपन्नार्थंतया शङ्कितं सद्भोगोपकरणोपकरणीभावेन मनः-
प्राणाभाववत्त्वपरमित्युपपादनमपेक्षते । न च वाच्यं मनःप्राणयोर्जीवसम्बन्धप्रसिद्धावपि म-
नोमयप्राणशरीरशब्दौ <quote>‘मनोमयः प्राणशरीरनेता’</quote> <quote>‘य एषोऽन्तर्हृदय आकाशस्तस्मिन्नयं पु-
रुषो मनोमय’</quote> इत्यादिश्रुतिषु ब्रह्मण्येव प्रसिद्धौ, अतोऽर्थानुसन्धानात्पूर्वमेव बुद्धिस्थया
शब्दप्रसिद्ध‍या तयोर्ब्रह्मपरत्वसिद्धौ तत्र सम्भवति मनःप्राणसम्बन्धे पर्यवसानं स्यादिति ।
श्रुत्यन्तरेष्वपि प्रसिद्धसम्बन्धानुसारेण तयोर्जीवपरत्वमपेक्ष्यैव तद्द्वारा ब्रह्मणि पर्यवसानात्
इह प्रथमं बुद्धिस्थस्य जीवस्य ग्रहणे सम्भवति तमतिलङ्घ्य तद्द्वारा ब्रह्मणि पर्यवसानकल्पनायाः
<quote>‘त्रिः प्रथमामन्वाह त्रिरुत्तमा’</quote>मिति विहितस्य सामिधेन्यभ्यासस्य प्रथमप्रतीतस्थानधर्मत्व-
मतिलङ्घ्य तद्द्वारा प्रवोवाजीयादिऋग्धर्मकल्पनावदयुक्तत्वात् । न चात्रोपरितनसत्यसङ्कल्पत्वा-
दिब्रह्मलिङ्गानुसारेण तथाकल्पनं युक्तमिति शङ्क्यम् । <quote>‘सत्यसङ्कल्प’</quote>इत्यस्य सति ब्रह्मण्यस-
ङ्कल्पः सङ्कल्परहित इति जीवे व्याख्यातुं शक्यत्वा<quote>‘त्सर्वकर्मा सर्वकाम’</quote>इत्यादेर्जीवे पर्याये-
णोपपत्तेः युदपद्ब्रह्मण्यप्यसम्भवात् <quote>‘एष आत्मान्तर्हृदये’</quote> <quote>‘ज्यायान्दिव’</quote>इत्यादे<quote>‘रेषम आत्मा-
न्तर्हृदयेऽणीयान्व्रीहेर्वा यवाद्वे’</quote>त्यादिपूर्ववाक्यश्रुताणीयस्त्वानुसारेण मुक्तिकालभाविचिच्छ-
क्तिव्याप्तिविषयत्वोपपत्तेः । एवं ज्यायस्त्ववचनमारभ्य भाव्यवस्थाविषयत्वे सत्येव तदन-
न्तरश्रुतस्य <quote>‘सर्वकर्मा सर्वकामः सर्वगन्धः’</quote>इत्यादेर्मुक्त्यवस्थाभाविविशुद्धसर्वकामत्वादिविष-
यत्वेनापौनरुक्त्यं लभ्यते । एवं च <quote>‘एतमितः प्रेत्याभिसम्भवितास्मी’</quote>ति प्राप्यप्राप्तृभावनिर्दे-
शोऽपि साधकफलावस्थाभेदेन सङ्गच्छते । तस्मान्मनोमयत्वादिगुणानां प्रथमवाक्योपक्रा-
न्तब्रह्मान्वयित्वे वाक्यशेषश्रुतमनोमयत्वप्राणशरीरत्वाणीयस्त्वलिङ्गसमानविभक्तिकजीवपर-
तत्पदमनोमयादिपदसमभिव्याहारात्मकवाक्यरूपबहुप्रमाणानुसारेण तत्तदुपरितनसत्यसङ्क-
ल्पत्वज्यायस्त्वादिलिङ्गवदुपक्रमगतापि ब्रह्मश्रुतिर्भाविचिच्छक्तिव्याप्त्यभिप्राया जीवे योज-
नीया । तदभिप्रायैव हि मनोमयादिवाक्यशेषे ज्यायस्त्वोक्त्यनन्तरमेव तद्ब्रह्मेति श्रुतिरपि
नेया । एवं<quote>‘सर्वं खल्विद’</quote>मित्युक्तं सार्वात्म्यमपि भाव्यवस्थाविषयत्वेन योजनीयम् । अस्ति
हि मुक्तस्य सर्वसांसारिकभोग्यभोक्तृत्ववर्गाधिष्ठानसामर्थ्यलक्षणं सार्वात्म्यम् । अत एव तस्य
पूर्वाधिकरणे विश्वाकारपराहम्भाव उक्तः । अत एव च बृहदारण्यके <quote>‘बद्र/?/ह्मविद्यया सर्वं
भविष्यन्तो मनुष्या मन्यन्त’</quote>इति ब्रह्मविद्याफलत्वेन <quote>‘सर्वमेधो दशरात्रो राजा /?/हेत यः
