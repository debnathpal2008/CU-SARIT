<pb n="077"/>
त्तिः । क्वचिदुपदिष्टपदार्थगतश्रुतनैरपेक्ष्य श्रुतौ विरोधान्निवृत्तिः । यथा <quote>‘नैवारश्चरुर्भवती’</quote>त्यत्र
नीवारप्रकृतिके चरौ व्रैहतण्डुलानामपि मिश्रणेन प्रकृतित्वसम्भवेऽपि नीवारशब्दपरतद्धितो-
त्पत्त्यवगतनैरपेक्ष्यविरोधात् व्रीहीणां निवृत्तिः । नैवाराणां व्रीहिसापेक्षाणां चरुप्रकृतित्वे
हि <quote>‘सापेक्षमसमर्थ’</quote>मित्यसामर्थ्यात्तद्धितोत्पत्तिर्न स्यात् । क्वचिदविरोधेऽपि नैरपेक्ष्यान्निवृत्तिः ।
यथाग्रयणे <quote>‘वासो दक्षिणा’</quote> <quote>‘वत्सः प्रथमजो दक्षिणे’</quote>ति श्रुताभ्यां वासोवत्साभ्यामृत्विजामा-
नतौ तयोरन्वाहार्यनिरपेक्षकारणत्वात्पाकृतान्वाहार्यदक्षिणाया निवृत्तिः । क्वचिन्नैरपेक्ष्या-
भावेऽपि नियमवशान्निवृत्तिः । यथा ऋतपेये<quote>‘औदुम्बरस्सोमचमसो दक्षिणा सप्रियाय सगोत्राय
ब्रह्मणे देया’</quote>इति श्रुतेन सोमचमसेन केवलं ब्रह्मणे दत्तेन लौकिकोपायान्तरमनपेक्ष्य ऋत्विजामा-
नतेरसम्भवेऽपि श्रुतनियमविधिवशात्प्राकृत्या द्वादशशतदक्षिणाया निवृत्तिरित्याद्युदाहरणी-
यम् । क्वचित्प्रतिषेधात्प्राकृतपदार्थनिवृत्तिः । प्रतिषेधशब्देनात्र यः कश्चित्प्राकृतपदार्थनिवृ-
त्तिफलको वि	धिः स सर्वोऽपि विवक्षितः । तेन महापितृयज्ञे <quote>‘नार्षेयं वृणीत’</quote> इत्यनेन आर्षे-
यवरणवर्जं प्रकृतिवत्कुर्यादिति पर्युदासेन या तस्मिन्नार्षेयवरणनिवृत्तिः या१ च <quote>‘न तौ पशौ
करोती’</quote> त्याज्यभागनिषेधाद्या पशावाज्यभागनिवृत्तिः <quote>‘२आज्यभागौ यजती’</quote> त्यपूर्वतापरवि-
धिनाऽऽज्यभागव्यतिरिक्तांगानां निवृत्तिः सा सर्वाप्यत्रोदाहरणम् । एवं च दर्शपूर्णमासयोः
<quote>‘कपालेषु श्रपयती’</quote>ति वाक्यस्य तण्डुलहविष्केषु चित्रा३दिषु व्रीह्युपादाननिवृत्तेरेव फलत्वात् ।
साप्यत्रोदाहरणम् । यथा च <quote>‘कपालेषु श्रपयती’तिविधेस्तण्डुलहविष्कासु विकृतिषु प्रकृतिद्रव्यो-
पादाननिवृत्तिरेव फलं तथा प्रपञ्चेन प्रसाधितमस्माभिर्विधिरसायने । *एवमुपदेशविषयेऽतिदेश-
विषये च पृथङिरूपणीयेषु निरूपितेषु तदुभयसाधारणयोस्तन्त्रप्रसङ्गयोर्निरूपणीययोरेकादशे-
तन्त्रं निरूपितम् । तत्रि/?/विधम् । फलतन्त्रं पदार्थतन्त्रमनुष्ठानतन्त्रमिति । तत्र दर्शपूर्ण-
मासाभ्यां स्वर्गकामो यजेते’</quote> त्यत्र फलमुद्दिश्योपादीयमानानामाग्नेयादीनां षण्णां द्वन्द्वाव-
गतं <quote>‘राजसूयेन स्वाराज्यकामो यजेते’</quote>त्यत्र बहूनामिष्टिपशुसोमानामेकेन नाम्ना तन्त्राभिधा-
नावगतं च साहित्यं विवक्षितमिति सहितानां फलान्वयादाग्नेयादीनां षण्णां फलं राजसू-
यनामगृहीतयागानां च फलं साधारणं तदेतत्फलतन्त्रम् । <quote>‘समे दर्शपूर्वमासाभ्यां यजेत पौ-
र्णमास्यां पौर्णमास्या यजेत दर्शपूर्णमासयोश्चत्वार ऋत्विज’</quote> इति विहिता देशकालकर्तारः ए-
कफलसाधनानां कर्मणां यथायोगं साधारणा इत्येतत्पदार्थतन्त्रम् । एकफलानामेकदेशका-
लकर्तृकाणां यदङ्गभूतप्रयाजाद्यनुष्ठानं साधारणं तदनुष्ठानतन्त्रम् । यत्र तु फलैक्येऽपि
देशकालकर्तॄणामन्यतमस्यापि भेदस्तत्र प्रतिप्रधानमङ्गानुष्ठानावृत्तिलक्षण आवापः । तत्र
द्वादशाहे द्वादशानां सोमयागानां द्वादशस्वहस्सु कर्तव्यानां कालभेदात्सुत्याकालकर्तव्य-
सवनीयपशुप्रभृत्यङ्गानुष्ठानावृत्तिः । वरुणप्रघासेषु नवहविष्कायामिष्टौ विहारद्वयं विधाया-
<quote>‘ष्टा४वध्वर्युर्विहारे हवींष्यासादयति मारुतीमेव प्रतिप्रस्थाता दक्षिणस्मि’</quote>न्निति देशभेदविधा-
नात्तत्रतत्र देशेऽष्टानां हविषां मारुत्याश्चाङ्गानुष्ठानं भिद्यत इति देशभेदेन तदावृत्तिः । तत्रैव
<quote>‘गार्हपत्ये पत्नीसंयाजान् जुहोती’</quote>ति विहितानामापराग्निकहोमानां देशकालैक्येऽप्यध्वर्युप्र-
<note>(१) <quote>‘तया’</quote> इति घ. पाठः ।</note> <note>(२) <quote>‘आज्यभागयोर्या गृहमेधीये निवृत्तिः’</quote> इति क. ख. ग. पाठः ।</note>
<note>(३) <quote>‘चित्रायागाविषु’</quote>इति घ. पाठः ।</note> <note>(४) <quote>‘वध्वर्युंरुत्तरे विहारे’</quote> इति क. पाठः ।</note>
