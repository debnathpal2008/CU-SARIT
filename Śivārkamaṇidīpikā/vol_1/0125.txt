<pb n="125"/>
त्यादि । अनन्तशक्तिमत्त्वाद्ब्रह्मणोऽपरिच्छिन्नप्रपञ्चसमवायिकारणत्वं सिद्ध‍यति ।
अष्टाभिधानाधिकरणमिति भवशर्वेशानपशुपतिरुद्रोग्रभीममहादेवाभिधानाष्ट-
कस्याधिकरणं वाच्यं परं ब्रह्म । अस्य सकलशब्दवाच्यत्वेऽपि परभावबोधकत्वेन
मुख्यतया भवादिशब्दाभिधेयत्वेन नान्यशब्दाभिधेयत्वाभावप्रसङ्गः । सर्वत्र
सदा भवतीति भवशब्दवाच्यं ब्रह्म । श्रू/?/धातोस्सत्तार्थकत्वात्सर्वत्रानुवर्तमानं स-
द्रूपं ब्रह्मेति विज्ञायते । तथा हि श्रुतिः<quote>‘सदेव सोम्येदमग्र आसीदेकमेवाद्वितीयं’</quote>
<!-- APPAYYA !-->
जनयितृत्वम् । जनेर्ण्यन्ताल्लयुट् । ईशनमात्मन इच्छति जननमात्मन इच्छतीत्यर्थयोः <quote>‘सु-
प आत्मनः क्यजि’</quote><ref>(पा॰-३-१-८-सू॰)</ref>ति क्यचि<quote>‘क्याच्छन्दसी’</quote><ref>(पा॰३-२-१७०-सू॰)</ref> त्युप्रत्यये
च रूपद्वयसिद्धिः । <quote>‘न छन्दस्यपुत्रस्ये’</quote>ति <ref>(पा॰-७-४-३५-)</ref>सूत्रेण <quote>‘क्यचि चे’</quote>ति<ref>(पा॰-७-४-
३३-सू॰)</ref>प्राप्तस्य ईत्वस्य निषेधस्तु न भवति । सर्वविधीनां छन्दसि विकल्पितत्वात् । ईशनीभिः
ईशनकारिणीभिः जननीभिः जननकारिणीभिः । पूर्वोदाहृतश्रुतावीशनजननानुकूलेच्छाशक्ति-
मत्त्वमुक्तम् । इह तदनुकूलक्रियाशक्तिमत्त्वमिति भेदः । नन्वष्टाभिधानाधिकरणमिति कि-
मुच्यते । सन्ति हि शम्भुशङ्करादीन्यन्यान्यपि शिवस्य नामानि । किं बहुना । <quote>‘इमा रुद्राय
स्थिरधन्वने गिर’</quote>इति श्रुतिः प्रत्यक्षादिसन्निधापितसकलशब्दवाच्यत्वं शिवस्य प्रतिपादयति ।
आश्वलायनोऽपि शिवं प्रस्तुत्याह<quote>‘सर्वाणि ह वा एतस्य नामधेयानी’</quote>ति । तस्मादिदमनुपप-
न्नमित्याशङ्क्याह—<pratika>अस्य सकलशब्देति । परभावबोधकत्वेनेति</pratika> । विशिष्य जन्मादिका-
रणत्वतदुपपादकगुणबोधकत्वेनेत्यर्थः । इदमुपलक्षणम् । भावादिनामाष्टकस्य आपस्तम्बी-
यानां मन्त्रेष्वाम्नानेनापस्तम्बसूत्रे ईशानबलौ बोधायनाश्वलायनसूत्रयोः शूलगवहोमे बो-
धायनसूत्रे महादेवस्य प्रतिष्ठाविधौ नित्यपूजाविधौ प्रदोषपूजाविधौ च होमतर्पणार्चनेषु वि-
नियोगवर्णनेन च मुख्यत्वं द्रष्टव्यम् । तथा च <quote>‘षट्‌त्रिंशदहो वा एष यज्ञो यद्द्वादशाह’</quote>इति
श्रुतेः षट्‌त्रिंशताहोभिः साध्यस्यापि क्रतोर्द्वादश सौत्यान्यहानि मुख्यानीति यथा द्वादशाह
इति व्यपदेशः तथैवात्राष्टाभिधानाधिकरणमित्युक्तिरिति भावः । <pratika>सर्वत्र सदेति</pratika> । यद्यपि
भवशब्दस्य पचाद्यच्प्रत्ययान्तस्य भवनकर्तृमात्रे शक्तिः तथापि <quote>‘तत्र भव’</quote> <ref>(पा॰-४-३-५३-सू॰)</ref>
इति व्याकरण इव पद्मभवादिनामस्विव च भवनाधिकरणविशेषसमर्पकोपपदादिसङ्कोचका-
भावात् सर्वत्र सदा भवनमर्थो लभ्यत इति भावः । अस्त्वेवं तथापि भवशब्दस्य परभावबो-
धकत्वं कथं सिद्ध‍यतीत्याशङ्क्य <quote>‘सदेव सोम्येदमग्र आसी’</quote>दिति श्रुतजगत्कारणसमर्पकसच्छब्द-
पर्यायत्वप्राप्तेरित्युपपादयति—<pratika>सर्वत्रानुवर्तमानमित्यादिना</pratika> । भवशब्दस्तावद्भ‍ूधातोरस्ति-
धातोर्वा पचाद्यच्प्रत्ययान्त इत्युभयथापि सत्तार्थकत्वाविशेषात्तस्यास्तिधातोः शत्रन्तस्य सच्छ-
ब्दस्य चैकार्थ्यमस्तीति भावः । कारणवाक्यान्तरश्रुतसत्यशब्दस्य <quote>‘सत्ये साधौ च सच्छब्द’</quote>
इति भारतोक्तेः सच्छब्दपर्यायत्वात्तदैकार्थ्यमपि लभ्यत इत्यभिप्रायेण <quote>‘सत्यं ज्ञानं’</quote><quote>‘सत्या-
त्मे’</quote> तिश्रुत्योरुदाहरणम् । न केवलं सच्छब्दभवशब्दयोः शक्तिपर्यालोचनयैकार्थ्यम् । किं तु
<quote>‘सदेव सोम्येदमग्र आसी’</quote> दितिवाक्य श्रुतसच्छब्दस्य <quote>‘पुरुषो वै रुद्रः’</quote> <quote>‘सन्मह’</quote> इति श्रुत्य-
न्तरे शिवपर्यवसायित्वस्य कण्ठतः प्रदर्शितत्वादपि शिवनाम्नो भवशब्दस्य तदैकार्थ्यमित्यभि-
प्रायेण <quote>‘सन्मह’</quote> इति श्रुत्युदाहरणम् । ननु, भवशब्दस्य त्रैकालिकसद्रूपवस्तुवाचित्वमुक्तम् ।
