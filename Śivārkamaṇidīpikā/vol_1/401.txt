<pb n="401"/>
परमेश्वर एव द्युभ्वाद्यायतनं, तमेवैकं जानथ आत्मानम्’ इत्यात्मशब्दात् ।।
सूत्रात्मनो वायोरप्यात्मशब्दवाच्यत्वे को दोष इत्यत आह---
<sutra>।। सू ।। मुक्तोपसृप्यव्यपदेशाच्च ।। २ ।।</sutra>
<quote>‘यदा पश्यः पश्यते रुक्मवर्णं कर्तारमीशं पुरूषं ब्रह्मयोनिम् । तदा विद्वान् पु-
ण्यपापे विधूय निरञ्जनः परमं साम्यमुपैति ।’</quote> (मुण्ड. २.२) <quote>‘यथा नद्यः स्यन्दमा-
नाः समुद्रे अस्तं गच्छन्ति नामरूपे विहाय । तथा विद्वान् नामरूपाद्विमुक्तः प-
रात् परं पुरुषमुपैति दिव्यम् ।’</quote> (मुण्ड. ३.२.२) इति पुण्यापुण्यप्रवृत्तनामरूपवि-
निर्मुक्तानां मुक्तानां प्राप्यतया व्यपदेशाच्चायं परमेश्वर एव ।
<!-- APPAYYA !-->
<p>योगेन व्याप्तिमप्याह।<quote>‘आप्लृव्याप्ता’</quote> वितिधातोर्मनिन्प्रत्यये बाहुलके दकारे च सति तन्निष्पत्तेः।
एवं च <quote>‘यं आत्मनि तिष्ठ’</quote>न्नित्यादिप्रयोगात् तस्य रूढ्या जीवसाधारण्येऽपि योगरूढ्युभया-
नुग्रहलाभात् परमेश्वरे तस्य स्वारस्यमिति ततस्स एव द्युभ्वाद्याधार इति युक्तमित्यभिप्रेत्य
सिद्धान्तयति—<pratika>परमेश्वर एवेति</pratika> । सूत्रे योगरूढिभ्यामात्मशब्दस्य परमेश्वरासाधारण्यद्योतना-
र्थस्तत्र स्वशब्दादिति स्वशब्दप्रयोगः । स्वस्य परमेश्वरस्यासाधारणशब्दादित्यर्थः । <quote>‘नन्वमृत-
स्यैष सेतु’</quote> रित्यतः परमेश्वरान्यत्वप्रतीत्यनुसारेण रूढिमात्रं परिगृह्य आत्मशब्दः सूत्रात्मनि
वायौ नेतुं युक्तः । <quote>‘अत सातत्यगमन’</quote> इति धातोर्मनिन्प्रत्यये दीर्घे च सति यो-
गोऽपि वा तत्र सम्भवतीति शङ्कोत्तरत्वेनोत्तरसूत्रमवतारयति---<pratika>सूत्रात्मन इति</pratika>
<pratika>।। सू ।। मुक्तोपसृप्यव्यपदेशाच्च</pratika> ।। २ ।। <pratika>यदा पश्य इति</pratika> । नन्वस्मिन्मन्त्रद्वये मुक्तप्रा-
प्यत्वव्यपदेशो मा भूत् द्युभ्वाद्याधारविषयः किं त्वमृतविषयोऽस्त्विति चेदुच्यते । तस्यामृ-
तविषयत्वेऽपि तत्प्राप्तिर्विद्वत्पदोपात्तज्ञानफलत्वेन विवक्षितेति तावदभ्युपगन्तव्यम्।<quote>‘लक्षण-
हेत्वोः क्रियाया’</quote> इति <ref>(पा॰ १—२—१४)</ref> सूत्रतस्तत्र शत्रादेशस्य वसोर्हेत्वर्थत्वात्।तथा च तत्र
मन्त्रद्वये ज्ञानस्य परमेश्वरप्रापयितृत्वप्रतिपादनादिहापि तदेव प्रतिपाद्यमित्युन्नीयते । अत्र प्र-
तिपाद्य एव ज्ञानस्य परमेश्वरप्रापकत्वे तस्य पुण्यपापविधूनननामरूपविमोक्षपूर्वकत्वरूपविशेष-
समर्पकत्वेनैकविषयत्वे सम्भवति तत्र ज्ञानस्य प्रापकत्वमुच्यते इह ज्ञानविषयस्येति वरूप्य-
कल्पनायोगात् । <quote>‘अरा इव रथनाभा’</quote> वित्यस्मिन्नेतदनन्तरमन्त्रे <quote>‘ॐमित्येव ध्यायथात्मा-
नं स्वस्ति वः पाराय तमसः परस्ता’</quote>दिति ध्यानरूपज्ञानस्यैव तत्प्रापकत्वस्य वर्ण्यमानत्वाच्च ।
सम्भवति चा<quote>‘मृतस्यैष सेतु’</quote>रित्यत्रैष इत्यस्य प्रकृतज्ञानविषयपरामर्शित्वमिव प्रकृतज्ञानपराम-
र्शित्वमपि । <quote>‘श्येनेनाभिचरन्यजेत यथा वै श्येनो निपत्यादत्ते एवमयं द्विषन्तं भ्रातृव्यं निप-
त्यादत्ते अभिमन्थति स हिङ्कारोधूमो जायते स प्रस्तावः अपोऽश्नाति तन्नेवाशितं नेवानशित’</quote>
मित्यादिषु सर्वनाम्नामाख्यातोपात्तक्रियापरामर्शित्वस्यापि दर्शनात् । तथा च<quote>‘अमृतस्यैष सेतु’</quote>
रित्यत्र द्युभ्वाद्याधारस्यामृतशब्दोक्तपरमेश्वरान्यत्वप्रतीत्यसिद्धेरन्योपासनयान्यप्राप्त्युक्तेर-
नाञ्जस्येन प्राप्योपास्ययोरमृतद्युभ्वाद्याधारयोरैक्यावसायनान्मुक्तोपसृप्यव्यपदेशादेरमृतविष-
यत्ववादेऽपि द्युभ्वाद्याधारविषयत्वमेव पर्यवस्यतीति भावः । <pratika>प्राप्यतया व्यपदेशाच्चेति</pratika> । उ-
क्तरीत्यैतन्मन्त्रप्रतिपाद्यप्राप्योपास्ययोरैक्यावगमे सत्यत्रत्यान्मुक्तप्राप्यत्वव्यपदेशात्<quote>‘तमेव धी-
रो विज्ञाय प्रज्ञां कुर्वीत ब्राह्मणः’</quote> <quote>‘शिव एको ध्येयः शिवंकरस्सर्वमन्यत्परित्यज्ये’</quote>तिश्रुत्यन्त-
