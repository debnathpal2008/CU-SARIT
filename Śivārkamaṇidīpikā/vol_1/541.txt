<pb n="541"/>
<quote>‘तद्यथा श्रेष्ठी स्वैर्भुङ्क्ते यथा वा स्वाः श्रेष्ठिनं भुञ्जन्त्येवमेवैष प्राज्ञ आत्मा
एतैरात्मभिर्भुङ्क्ते एवमेवैत आत्मान एतमात्मानं भुञ्जन्ति’</quote> इति <quote>‘यदा सुप्तः स्वप्नं
न कंचन पश्यति अथास्मिन् प्राण एवैकधा भवति’</quote> इति जीवमुख्यप्राणलिङ्गद-
र्शनान्नासौ परमेश्वर इति न वाच्यम् । पूर्वत्र प्रतर्दनविद्यायां व्याख्यातत्वात् ।
<!-- APPAYYA !-->
ख्यातम् ।। १७ ।। <pratika><quote>‘एतैरात्मभिर्भुङ्क्त’</quote>इति</pratika> । वाक्यशेषे श्रेष्ठिदृष्टान्तोपपादितमादित्या-
दिपुरुषहेतुकभोक्तृत्वमेकं जीवलिङ्गम् । <quote>‘अथास्मिन्प्राण एवैकधा भवती’</quote>ति वाक्यशेषे सप्त-
म्यन्तनिर्दिष्टे वेदितव्यपुरुषाश्रयत्वेनोक्तः प्राणोऽन्यज्जीवलिङ्गम् । अनयोराद्यं मुख्यम् ।
तद्धि निर्विचिकित्सं जीवासाधारणम् । द्वितीयं त्वमुख्यम् । यतः प्राणस्य ब्रह्माश्रितत्वमपि
<quote>‘यस्मिन्द्यौः पृथिवी चान्तरिक्षं’</quote><quote>‘पञ्चपञ्चजना’</quote>इति मन्त्रयोः प्रतिपन्नम् । ततश्चोपकरणोप-
करणिभावसम्बन्धेनाश्रितः प्राणः जीवलिङ्गमिति तावत्पर्यन्तविवक्षा त्वत्र भोक्तृत्वरूप-
स्फुटतरजीवलिङ्गसमभिव्याहारेण निगमयितव्येति परमुखनिरीक्षणवत्त्वात् द्वितीयलिङ्ग-
स्यामुख्यत्वम् । एवं च <quote>‘जीवमुख्यप्राणलिङ्गान्नेति चे’</quote>दिति सूत्रांशस्य भोक्तृत्वरूपान्मुख्य-
जीवलिङ्गात् प्राणरूपादुपपादनीयादमुख्यजीवलिङ्गाच्च जीव एवात्र प्रतिपाद्यो वाच्य इति न
परमेश्वरः प्रतिपाद्य इत्यर्थमभिप्रेत्य तत्परतया व्याचष्टे&mdash;<pratika>एतैरिति</pratika> । जीवलिङ्गान्मुख्यप्राण-
लिङ्गाच्च परमेश्वरो न प्रतिपाद्य इति सूत्रार्थमभिप्रेत्यैतद्भाष्यं प्रवृत्तमिति तु न व्याख्ये-
यम् । यतः <quote>‘प्राण एवैकधा भवती’</quote>ति प्राणविषयिणी श्रुतिरिहोपन्यस्ता न तु तल्लिङ्गं
किञ्चित् । तथा यदि वेदितव्यः पुरुषः जीवो मुख्यप्राणो वेति पूर्वपक्षद्वयमिहानुचितं भवेत् ।
तत् <quote>‘वेद्यत्वेन श्रुतः पुरुषः परमेश्वरो जीवो वे’</quote>ति द्विकोटिकसंशयप्रदर्शकभाष्यविरुद्धम् ।
अपि च विषयवाक्ये प्राणपूर्वपक्षस्य नास्त्यवकाशः । तत्र ह्यजातशत्रुणा वेदितव्यतयोपदि-
ष्टस्यादित्यादिपुरुषाणां कर्तुर्वेदनायोद्युक्तं बालाकिं प्रतिबुबोधयिषुरजातशत्रुः सुप्तं पुरुषं
प्राणनामभिरामन्त्र्य सुषुप्तिकाले सव्यापारस्यापि प्राणस्य भोक्तृत्वं प्रतिषिध्य यष्टिघातेनो-
त्थापनात् तद्व्यतिरिक्तं जीवं भोक्तारं प्रत्यबोधयदिति श्रूयते । तेन प्राणव्यतिरिक्तो यष्टि-
धातेनोत्थापितो जीवोऽत्र वेदितव्यपुरुषत्वेन प्रागुपदिष्ट इति सूचने श्रुत्यभिप्रायमव-
लम्ब्य जीवपूर्वपक्ष एक एव सम्भवतीति यथोक्त एव भाष्यार्थः । एवं च यद्यपि भोक्तृवत्
प्राणवच्च यष्टिघातोत्थानमपि जीवलिङ्गं <quote>‘जीवमुख्यप्राणलिङ्गा’</quote>दित्यनेन सङ्गृहीततया व्या-
ख्यातुमुचितं, तथाप्युत्तरसूत्रे तस्य लिङ्गस्य गत्यन्तरमपि वर्णयितुं प्रवृत्ते तद्विषयं भविष्य-
तीति तदत्र न गृहीतम् । अत्रापि सूत्रे परिहारांशव्याख्याने तदनुरूपतयान्यलिङ्गानि
नेतव्यानीति बहुवचनेन तस्यापि गतिर्वर्णयिष्यत एवेति <quote>‘तद्व्याख्यात’</quote>मिति परिहारांशं
व्याचष्टे&mdash;<pratika>पूर्वत्रेति</pratika> । <quote>‘प्राणस्तथानुगमा’</quote> दि<ref>(ब्र॰ सू॰)</ref>त्यधिकरणे प्रतर्दनविद्याप्रकरणं पूर्वा-
परपर्यालोचनया ब्रह्मपरमवगम्यत इति तदनुरोधेन तदन्तर्गतान्यप्यन्यलिङ्गानि ब्रह्मणि
नेतव्यानीत्युपपादितम् । <quote>‘उपासात्रैविध्यादाश्रितत्वादिह तद्योगात्’</quote>इदमपि प्रकरणं तेनैव
व्याख्यातम् । इदमपि हि पूर्वापरपर्यालोचनया ब्रह्मपरमवसीयते । कथम् । <quote>‘ब्रह्म ते ब्रवाणी’</quote>
त्युपक्रमस्तावत् ब्रह्मपरः । न चासद्वादवत् निराकरणार्थं तदुपक्रमः । <quote>‘ब्रह्म ते ब्रवाणी’</quote> त्युक्तव-
त्येव गार्ग्ये सर्वेष्वपि ब्रह्मज्ञेषु जनको वदान्य इति तस्मै ब्रह्मोपदेष्टुं तत्सकाशमेव धावत्सु
