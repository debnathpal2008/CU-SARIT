<pb n="429"/>
पाक्ष’मिति हि श्रूयते । तस्मात्पुरि दहरपुण्डरीके वर्तमानतया पुरुषशब्दवाच्यं
<quote>‘तस्य प्रकृतिलीनस्य यः परः स महेश्वर’</quote>इति श्रुत्या प्रणवाभिधेयं <quote>‘नारायणपरं
ब्रह्मे’</quote>ति श्रुत्या नारायणाद्विश्वरूपादधिकं वाङ्म/?/ न सविपर्यासरहिततया ऋतँ्
सत्यं त्रिलोचनतया विरूपाक्षं परशक्त्या प्रणववर्णव्यत्यासरूपोमाशब्दवाच्य-
या शबलाकारत्वेन कृष्णपिङ्गलं परं सर्वातिशायि ब्रह्म <quote>‘परात्परं पुरिशयं पुरुषमी-
क्षत’</quote> इति ईक्षतिकर्मत्वेन व्यपदिश्यत इति युक्तम्। यदुक्तं <quote>‘तद्विष्णोः परमं पद’</quote>
मिति तत्र प्रपञ्चाकारत्वमन्तरेण यन्निरतिशयानन्दस्वभावं विष्णोः परमं पदं
<!-- APPAYYA !-->
यण एवेति भावः । तस्मादिहेक्षतिविषयो न हिरण्यगर्भो नापि नारायणः किं तु उदाहृत-
दहरविद्यायां यदनेकमङ्गलगुणविशिष्टं दिव्याद्भ‍ुतरूपं च ब्रह्म वर्णितं तदेवेति तत्रत्यगु-
णरूपविवरणपूर्वकमुपसंहरति—<pratika>तस्मादिति</pratika> । <quote>‘पुरि दहरपुण्डरीक’</quote> इत्यादिकं शारीराधिकरणे
विवृतम् । <pratika>प्रणववर्णव्यत्यासरूपेति</pratika>। अयमर्थो लिङ्गपुराणे शिवेनाम्बिकायै वर्णितः ।
<quote>‘त्वदीयः प्रणवः कश्चिन्मदीयः प्रणवस्तथा । त्वदीयो देवि मन्त्राणां शक्तिभूतो न संशयः ।
अकारोकारमकारा मदीये प्रणवे स्थिताः । उकारं च मकारं च अकारं च क्रमेण तु । त्वदी-
यं प्रणवं विद्धि त्रिमात्रं प्लुतमुत्तम’</quote>मिति । <pratika>व्यपदिश्यत इति युक्तमिति</pratika> । नन्विह दहर-
विद्योपवर्णितस्थानगुणरूपविशिष्टमेव ब्रह्मेक्षतिकर्मत्वेन व्यपदिश्यत इति कुतस्सिद्ध्यति । पुरि-
शयमिति विशेषणात् । ननु <quote>‘स सामभिरुन्नीयते ब्रह्मलोक’</quote>मति <quote>‘स एत स्माज्जीवघना’</quote>दिति
ब्रह्मलोकं प्राप्तस्य <quote>‘स’</quote> इति सर्वनाम्ना परामर्शात् पर्यङ्कविद्यादिवर्णितपरमाकाशरूपब्रह्मलोक-
स्थानतदुचितरूपगुणविशिष्टं ब्रह्मेक्षणीयमिति कुतो न सिद्ध्यति । वाक्यवैयर्थ्यप्रसङ्गान्न सि
द्ध्यति। तल्लोकं प्राप्तस्तं पश्यतीत्यर्थतः सिद्ध्यन्नर्थो हि <quote>‘स एतस्मा’</quote>दिति वाक्यं नापेक्षते । कथं तर्हि
तदवैयर्थ्यम् । <quote>‘परं पुरुषमभिध्यायीते’</quote> त्येतदनन्तरं तद्योजनया । तथा सति ध्यानस्य परब्रह्म-
लोकप्रापकत्वे द्वारतया तत्साक्षात्कारः प्रदर्शितो भवति । ध्यानद्वारभूतस्तत्साक्षात्कारश्च <quote>‘आ-
प्रायणात्तत्रापि हि दृष्ट’</quote>मि <ref>(ब्र॰ ४. १. १२. सू॰)</ref> त्यधिकरणभाष्ये दर्शितः । हृदयपुण्डरी-
क एव भवतीति पुरिशयमिति विशेषणमपि युज्यते । तस्मात्पाठक्रमादर्थक्रमस्य बलीय-
स्त्वात् ‘स एतस्मादिति वाक्यस्य प्रागेवान्वयमभिप्रेत्य दहरविद्योपवर्णितविशेषणानामीक्ष-
तिकर्मणि संयोजनं युक्तमेव । अथ ब्रह्मलोकशब्दोक्ते शिवपदे तद्विष्णोरिति मन्त्रार्थप्रत्य-
भिज्ञाया अविरोधमुपपादयति—<pratika>यदुक्तमित्यादिना</pratika> । नन्वविरोधार्थं <quote>‘तद्विष्णो’</quote>रिति मन्त्रस्य
शिवपदविषयत्वमेव वक्तुं युक्तं न तु शिवविषयत्वम् । तस्य शिवविषयत्वोपपादनमपि दुष्करम् ।
न हि प्रपञ्चाकारेणावस्थितस्य विष्णोः शिवपदं स्वरूपं किं तु शिवशक्तिस्वरूपः परमानन्दः ।
तथैव भाष्ये प्रकृत्यधिकरणादिष्वपि प्रतिपादितम् । तस्य शिवपदत्वोपपादनं तु सुकरम् ।
तद्विष्णोः परमं रूपं यः परमानन्दः स एव परमाकाशरूपः शिवपदतयापि वर्तत इति । एव-
मेव <quote>‘सोऽध्वनः पारमाप्नोति तद्विष्णोः परमं पद’</quote> मिति कठवल्लीमन्त्रस्य शिवपदविषयत्वोप-
पादनं कृतं <quote>‘कार्यं बादरिरस्य गत्युपपत्ते’</quote> रित्य <ref>(ब्र॰ ४. ३. ६. सू॰)</ref> धिकरण इति चेत्स-
त्यम् । इहापि स एवाभिप्रायः । <quote>‘तदेव शिवाभिधं ब्रह्मे’</quote> त्यादि तु शिवशक्त्योर भेदोपचारेण
प्रवृत्तमिति न दोषः । दर्शितो हि प्रागा<quote>‘नन्दो ब्रह्मे’</quote>त्यादिश्रतिषु <quote>‘आनन्दमयोऽभ्यासात्’</quote> (ब्र॰
