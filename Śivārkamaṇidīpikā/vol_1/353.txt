<pb n="353"/>
<head>नयमणिमालायाम्</head>
<head>अथ गुहाधिकरणम् ।। ४ ।।</head>
<sutra>सू॰ ।। गुहां प्रविष्टावात्मानौ हि तद्दर्शनात् ।। ११ ।। विशेषणाच्च ।। १२ ।।</sutra>
<lg><l>वपुषीह बुद्धिजीवौ गुहां प्रविष्टौ न जीवपरौ । छायातपवैषम्यं चेतनयोर्नास्ति न च परो भोक्ता ।। ४० ।।</l></lg>
<lg><l>जीवपरावस्ति तयोर्वैषम्यं मलिननिर्मलत्वेन । भोक्तृत्वं स्वानन्दे परस्य दृष्टं गुहाहितत्वं च ।। ४१ ।।</l></lg>
<head>इति गुहाधिकरणम् ।। ४ ।।</head>
<head>सूत्रार्थचन्द्रिकायाम्</head>
<head>अथ गुहाधिकरणम् ।। ३ ।। श्रीकण्ठमते ।। ४ ।।</head>
<sutra>सू॰ ।। गुहां प्रविष्टावात्मानौ हि तद्दर्शनात् ।। ११ ।। विशेषणाच्च ।। १२ ।।</sutra>
<p><pratika>भगवत्पादमते</pratika>, <quote>‘ऋतं पिबन्तौ सुकृतस्य लोके गुहां प्रविष्टौ परमे परार्ध्ये । छायातपौ ब्रह्मविदो वदन्ति पञ्चाग्नयो
ये च त्रिनाचिकेताः ।’</quote> इचि कठवल्लीवाक्यमस्य विषयः । किमिह बुद्धिजीवौ निर्दिश्येते उत जीवपरमात्मानाविति संशयः । गु-
हाप्रवेशवर्णनात् सति संभवे सर्वगतस्य ब्रह्मणो विशिष्टदेशकल्पनस्यायुक्तत्वात् <quote>‘अनश्नन्नन्य’</quote> इति परमात्मनो भोक्तृत्वनिषेधात्
छायातपवद्वैलक्षण्यस्य चेतनाचेतनयोरेव संभवाच्च बुद्धिजीवाविति पूर्वपक्षः । संख्यावतोरेकरूपत्वस्य लोके दृष्टत्वात् <quote>‘गुहाहितं
गाह्णरेष्ठं पुराणम्’</quote> <quote>‘आत्मानमन्विच्छ गुहां प्रविष्ट’</quote>मित्यादिश्रुतिस्मृतिषु परमात्मनोऽसकृद्ग‍ुहाहितत्वश्रवणात् सर्वगतस्यापि ब्रह्मण
उपलब्ध्यर्थदेशविशेषोपदेशे विरोधाभावात् छत्रिन्यायेन प्रयोज्यप्रयोजकभावेन वा द्वयोः ऋतपानकर्तृत्वस्य निर्देश्यत्वात् संसारित्वा-
संसारित्वयोश्छायातपवत्परस्परविलक्षणत्वाच्च जीवात्मपरमात्मानावेव गुहां प्रविष्टाविति सिद्धान्तः ।। सूत्रार्थस्तु <pratika>गुहां</pratika>=
हृदयगुहां <pratika>प्रविष्टौ । आत्मानौ हि</pratika>=चेतनौ हि । कुतः । <pratika>तद्दर्शनात्</pratika>=संख्यावतोरेकरूपत्वस्य लोके दर्शनात् । इति ।।</p>
<p><pratika>सू॰ ।। विशेषणाच्च ।। १२ ।।</pratika> <quote>‘सोऽध्वनः पारमाप्नोति’</quote> <quote>‘देवं मत्वा हर्षशोकौ जहाति’</quote> इति जीवपरमात्मनोरेव ग-
न्तृगन्तव्यभावेन मन्तृमन्तव्यभावेन च विशेषितत्वादित्यर्थः ।।</p>
<p><pratika>श्रीकण्ठमते</pratika>, विषयवाक्यसंदेहपूर्वपक्षादिकं सर्वं समानमेव प्रायश इति विरम्यते तत्प्रपञ्चनात् ।।</p>
<p><pratika>रामानुजमते तु</pratika> अनयोस्सूत्रयोः पूर्वाधिकरणान्तर्भूतत्वादधिकरणान्तरत्वाभावाच्च पूर्वाधिकरण एव इमे सूत्रे प्रपञ्चिते ।</p>
<p><pratika>आनन्दतीर्थमते ।। सू॰ ।। गुहां प्रविष्टावात्मानौ हि तद्दर्शनात् ।। ११ ।।</pratika> विषयवाक्यं भाष्यान्तरसमानमेव । अत्र
<quote>‘पिबन्तौ’</quote> इति निर्दिष्टौ हरिजीवौ वा हरिरेव वा इति संदेहः । द्वित्वभोक्तृत्वलिङ्गात् हरिजीवाविति पूर्वः पक्षः । <quote>‘धर्मासम-
न्तान्त्रिवृत्तं व्यापतुः । तयोर्जुष्टिं मातरिश्वा जगाम’</quote> इति श्रुतौ रुपद्वयेन तस्य शरीरगुहाप्रवेशश्रवणात् <quote>‘यो वेद निहितं गुहा-
या’</quote>मिति हरेरेव गुहागतत्वप्रसिद्धेः <quote>‘श्रोत्रं चक्षुः स्पर्शनं च रसनं घ्राणमेव च । अधिष्ठाय मनश्चायं विषयानुपसेवते ।।’</quote> आ-
त्मान्तरात्मेति हरिरेक एव द्विधा स्थितः । निविष्टो हृदये नित्यं रसं पिबति कर्मजम् ।।’ इत्यादिस्मृतिषु हरेः रूपद्वयेन विषयक-
र्मफलभोक्तृत्वप्रतिपादनात् <quote>‘अनश्न’</quote> न्नित्यस्य <quote>‘शुभं पिबत्यसौ नित्यं नाशुभं स हरिः पिबेत् ।’</quote> इति पात्मवचनानुसारेण अशु-
भकर्मफलविषयत्वाच्च हरेरेव द्वे रूपे पिबन्ताविति निर्दिश्येते इति सिद्धान्तः । सूत्रार्थंस्तु <quote>‘तत्तु’</quote> इति विभक्तिविपरिणामेनानु-
वर्तते । <pratika>आत्मानौ</pratika>=आदेयं मातीति व्युत्पत्त्या <quote>‘ऋतं पिबन्ता’</quote>विति श्रुतिस्थपिबच्छब्दोदितशुभकर्मफलभोक्तारौ । <pratika>ते तु</pratika>=आ-
त्मान्तरात्माख्यविष्णुरूपे एव । न तु जीवेश्वरौ । कुतः <pratika>हि</pratika>=यस्मात् । तौ <pratika>गुहां प्रविष्टौ</pratika>=हृदयगुहां प्रविष्टौ । तस्मादित्यर्थः ।
हिशब्देन हृदयगुहास्थितत्वलिङ्गस्य <quote>‘यो वेदे’</quote>ति श्रुतिप्रसिद्धत्वं सूचयति । द्विरूपतया शरीरहृदयगुहास्थित्वे प्रमाणमाह---
<pratika>तद्दर्शनादिति ।</pratika> तस्य हरेः द्विरूपतया शरीरहृदयगुहास्थितत्वस्य <quote>‘धर्मासमन्ते’</quote>ति श्रुतावुक्तत्वादित्यर्थः ।।</p>
<p><pratika>सू॰ ।। विशेषणाच्च ।।</pratika> चः युक्तिसमुच्चयार्थः ।। <quote>‘यः सेतु’</quote>रिति एकवचनेन विशेषणादेक एव पाता । स च सेतुत्वब्रह्म-
त्वादिना विशेषितत्वाद्विष्णुरेव न जीव इत्यर्थः ।। १२ ।।</p>
<head>इति सूत्रार्थचन्द्रिकायां गुहाधिकरणम् ।। ३ ।।</head>
अथ अन्तराधिकरणम् ।। ५ ।।
हृदयगुहान्तर्वर्तितयोपास्यस्य परमेश्वरस्येहोपासनस्थानान्तरमुच्यते---
<sutra>।। सू॰ ।। अन्तर उपपत्तेः ।। १३ ।।</sutra>
छान्दोग्ये श्रूयतेऽस्य विषयः <quote>‘य एषोऽक्षिणि पुरुषो दृश्यते एष आत्मेति
<!-- APPAYYA !-->
सङ्गति दर्शयन्नुत्तराधिकरणमवतारयति—<pratika>हृदयगुहेति</pratika> । उपासकनेदिष्ठोपासनास्थानप्रदर्श-
नप्रसङ्गात्तथाभूतस्यैवोपासनास्थानान्तरस्य प्रदर्शनार्थमधिकरणान्तरमारभ्यत इत्यर्थः ।। सू ।।
<pratika>अन्तर उपपत्तेः</pratika> ।। १३ ।। विषयवाक्यमुदाहृत्य संशयं दर्शयति—<pratika>छान्दोग्य इत्यादिना</pratika> ।
