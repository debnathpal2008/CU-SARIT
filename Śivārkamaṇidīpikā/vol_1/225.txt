<pb n="225"/>
र्यायं <quote>‘श्रोत्रियस्य चाकामहतस्ये’</quote>त्युक्तत्वात्सकललोकगतयावद्वैषयिकसुखप्राप्तिरूपत्वेन सर्व
कामावाप्तिर्विवृता भवेत् नान्यथा । अतः प्रकृतस्यानन्दमयरूपस्यैकस्यानन्दस्य जीवरूपत्वे
ब्रह्मचिच्छक्तिरूपत्वे वानन्दमीमांसायास्तद्विषयत्वं वक्तुं युक्तमिति चेदत्रेदमुत्तरं वक्तव्यम् ।
सत्यं सर्वकामावाप्तिविवरणरूपत्वमानन्दमीमांसायास्तद्विवरणत्वं तत्र तत्तल्लोकगतभिन्नभिन्न-
वैषयिकानन्दसाकल्यप्राप्तिरूपतया न क्रियते । किं तु मानुषादिब्रह्मान्तगताभिव्यक्तितारत-
म्यभिन्नैकानन्दप्राप्तिरूपतया । प्रतिपर्यायं स एक आनन्द इत्यवसाने <quote>‘स यश्चायं पुरुषे, य-
श्चासावादित्य’</quote> इति च तदैक्यप्रतिपादनात् । तथा चानन्दमीमांसायाः प्रकृतैकानन्दविषय-
त्वेऽपि सर्वकामावाप्तिविवरणरूपत्वोपपत्तेर्न प्रकृतहानं युक्तमिति । एवमुक्तहेतुसिद्ध‍यधीन-
त्वात् हेत्वन्तराणां पक्षधर्मतया निश्चयस्यास्मिन्हेतौ प्रदर्शिते तानि स्वयमेव ज्ञास्यन्त इत्ययमेव
हेतुः सूत्रकृतोपन्यस्त इत्यलं प्रसक्तानुप्रसक्त्या । एवं तावद्ब्रह्मानन्दस्यैवाभिव्यक्तितारतम्येन
सकलवैषयिकसुखात्मना विद्यमानत्वोक्त्या <quote>‘सर्वान्कामा’</quote>नित्य१नेन सर्वकामात्मना विद्यमान-
स्स एवोच्यत इति विवृतं भवति । युगपत्तदवाप्तेर्ब्रह्मविद्याफलत्वं तु <quote>‘श्रोत्रियस्य चाकामह-
तस्ये’</quote>त्यंशेन प्रदर्श्यते । तेन हि <quote>‘स एको ब्रह्मण आनन्द’</quote>इति पर्यायस्थितेन मुक्तौ ब्रह्मविद-
नुभाव्यत्वं ब्रह्मानन्दस्योच्यते । यद्यपि वैषयिकमुखानां सर्वेषां मिलितानामप्यखण्डब्रह्मान-
न्दलेशरूपत्वादखण्डब्रह्मानन्दानुभवो युगपत्सर्ववैषयिकसुखावाप्तेरतिरिच्यते । तथापि मु-
क्तं प्रति सर्वात्मनाभिव्यक्ते ब्रह्मानन्देऽनुभूयमाने वैषयिकसुखात्मना विद्यमानास्तदंशास्सर्वेऽ
प्यनुभूयन्त एवेति तस्य युगपत्सर्वकामावाप्तिविवरणरूपतोपपत्तिः । एवं च <quote>‘सोऽश्रुते सर्वा-
न्कामान्सहे’</quote>ति मन्त्रो विवरणानुसारेण युगपत्सर्वकामावाप्त्यन्यूनतापरः । यथा <quote>‘आकाशव-
त्सर्वगतश्च नित्य’</quote> इति वाक्यमाकाशान्यूनपरिमाणतापरमिति योजनीयम् । एवं मनुष्यगन्ध-
र्वादिपर्यायस्थितान्यकामहतश्रोत्रियवाक्यान्यपिमुक्तानुभाव्यस्य ब्रह्मानन्दस्य मनुष्यगन्धर्वा-
नन्दाद्यन्यूनतापराणीति योजनीयम् । यद्वा । मनुष्यगन्धर्वादिपर्यायस्थितैः <quote>‘श्रोत्रियस्य चाका-
महतस्ये’</quote>ति वाक्यैर्मुक्तेः प्राग्योगभूमिभेदानधिरूढस्य पूर्ववदेव द्वितीयसूत्रं योजनीयम् । काम-
हतश्रोत्रियस्य तत्तद्भ‍ूमिभेदेष्वाविर्भवन्नानन्दविशेषः कथ्यत इति भेदः । प्रायपाठानीतविका-
रार्थत्वप्रयुक्तजीवत्वशङ्कानिराकरणार्थं पूर्ववदेव तत्र हेत्वन्तरप्रतिपादनार्थं तृतीयसूत्रम् । त-
त्रायमर्थयोजनायां विशेषः । <quote>‘रसो वै सः’</quote> । <quote>‘यदेष आकाश आनन्द’</quote> इत्यानन्दमयस्यानन्दरूपतामु-
क्त्वोच्यते <quote>‘एष ह्येवानन्दयाती’</quote>ति । अतो यथा प्रचुरो जलराशिः स्वैकदेशैः केदारान् जलव्-
तः करोति । एवं प्रचुर एवानन्दः स्वैकदेशैर्जीवानानन्दवतः कुर्यात् न त्वप्रचुर इति वा-
क्यशेष श्रुतानन्दवत्त्वकरणान्यथानुपपत्त्या प्रतीयमानं प्रा२चुर्यं मयडर्थो युक्त इति चकारोऽपि
पूर्ववदभ्यासहेतुसमुच्चयार्थः । हेतुद्वयस्यापि फलत ऐक्येऽपि मुखभेदाद्भेदः । मान्त्रवर्णिकसूत्रं
तु ब्रह्मवित्परामर्शशङ्कानिराकरणार्थम् । मान्त्रवर्णिकपरमव्योमैव <quote>‘तस्माद्वा’</quote>इत्यादिषु गीयते
न तु ब्रह्मविदिति सौत्रेण नपुंसकलिंगेन द्योत्यते । तत्रायमभिप्रायः । परमत्वं व्योम्नि न परमे-
श्वराभिव्यक्तिस्थानत्वप्रयुक्तमिहानुवाद्यम् । परमे व्योम्नि निहितमिति व्योम्नि तत्सन्निधानस्यात्र
वेद्यत्वेन प्रतिपाद्यतया ततोऽन्यस्य व्योम्नि परमत्वस्य परमेश्वरस्थानार्हताप्रयोजकस्यानु-
<note>(१) <quote>‘नित्यादिना’</quote> इति च. पाठः ।</note> <note>(२) <quote>‘प्राचुर्यमेव’</quote> इति च. पाठः ।</note>
