<pb n="061"/>
<lg><l>अधीत्य तावत् खिलमेव भिद्यते
कृषिस्तु तस्य श्रमणाद्विभाव्यते ।</l>
<l>ततः स्वचिन्तामयबीजमुप्यते
विचारणाङ्गस्तु विवर्द्धतेऽङ्कुरः ।।</l></lg>
<lg><l>ततः प्रसादोत्तमसस्यमाप्यते
विधानपर्याप्तममन्दनिश्चयैः ।। इति ।</l></lg>
<p>सरस्वती काव्याङ्गविद्यालक्षणा प्रकरणादेर्यथोक्तं प्राक् । खलु [ऐ]कान्तेन
असंशयम् वा । कीर्तिः परिशुद्धकाव्यक्रियालक्षणा पूर्वोक्ता, काव्यसम्पदः एकान्तेन
कीर्तिहेतुत्वात् । आवर्तते स एवार्थः पुनरर्थान्तराश्रयादिति न्यायात् । तत्सम्भवा
ख्यातिर्वा, गुणेभ्य एव प्रभवन्ति कीर्तय इति वचनात् । तामनश्वरीं सत्पुरुषतनुमशेष-
जनसुभगां व्यापिनीं गुणाधिराजवैजयन्तीमीप्सुभि[रवाप्तु]कामैः पु[38a]रुषैः ।
उपास्येति प्रकृतम् । तथा लाभसत्कारादिकमपि द्रष्टव्यम् । न तु [सा वासना] मम
नास्तीति आलस्यमालम्बनीयं तस्यानर्थहेतुत्वात् । यथोक्तमाचार्याश्वधोषेण--</p>
<lg><l>आलस्यं यदि न भवेज्जगत्यनर्थः
को विद्वानिह न भवेद्धनेश्वरो वा ।।</l></lg>
<lg><l>आलस्य[ा]दवनिरियं ससागरा [हि]
संपूर्णा नरपशुभिश्च निर्धनैश्च ।।</l></lg>
<ref>[ ]</ref>
<p>अथ कथञ्चित् स्वयं काव्यक्रियालसश्चेतत् तादृशः तथापि परकाव्यकोविदः स्वयं च
किञ्चित्करः तद्विदामादेयो भविष्यतीति सर्वथावैफल्यपरिहारमाह-- कृश इत्यादि ।
कवित्वे स्वयं काव्यकरणे कृशे मन्देऽपि सति सर्गबन्धाद्यनिर्वहणात् । कृशे वा असति
कवित्वेऽपि मुक्तकादेरपि अकरणात् । तथापि दर्शनात् । भिन्ना हि शक्तिः पुंसाम् ।
यथोक्तम्--</p>
<lg><l>एकस्तावद् रचयितुमलं श्रोतुमेवापरस्ता-
मन्यः कर्त्तृं तदुभयमपि ज्ञातुमेकोऽभियुक्तः ।</l>
<l>नत्वेकस्मिन्नतिशयवतां सन्निपातो गुणाना-
मेकः सूते कनकमुपलस्तत्परीक्षाक्षमोऽन्यः ।। इति ।।</l></lg>
