<pb n="079"/>
<lg type="mula">
<l>न पद्मं मुखमेवेदं न भृङ्गौ चक्षुषी इमे ।</l>
<l>इति विस्पष्टसादृश्यात् तत्त्वाख्यानोपमैव सा ।। ३६ ।।</l>
</lg>
<p>पद्ममुखयोर्भृङ्गचक्षुषोश्च विस्पष्टं परिस्फुटं यत्सादृश्यं कान्तिंचञ्चलत्वादिलक्षणं,
तस्मादभेदशङ्कापूर्वकमेवंविधमुच्यते । न पद्ममेतत् किं । तु मुखमेवेदम् । एतौ
चात्र [न] भृङ्गौ, किं तर्हि ? चक्षुषी इमे । इत्येवंरूपा या सा तत्त्वाख्यानोपमा
ख्याता । पद्मादीनामविपरीतस्य रूपस्य परिदीपनेन साम्यावसायात् ।</p>
<p>निर्णयोपमाया अस्याश्च को भेद ? उभयत्रापि तत्त्वनिश्चयाविशेषात् । यद्यपि
तत्त्वनिश्चयस्तुल्यः, तथापि संशयच्छेदेन निश्चयः, इह तु विपर्यासनिरासेनेति महान्
भेदः । अन्यत्राप्येवं क्वचित् कथञ्चित् अपेक्षाविशेषाद् व्याख्येयो भेद इति ।।</p>
<lg type="mula">
<l>चन्द्रारविन्दयोः कक्ष्यामतिक्रम्य मुखं तव ।</l>
<l>आत्मनैवाभवत् तुल्यमित्यसाधारणोपमा ।। ३७ ।।</l>
</lg>
<p>चन्द्रस्यारविन्दस्य च कक्ष्यां पदवीं तुल्यताम् अतिक्रम्य अवधूय तयोरवकर्षात् ।
आत्मना स्वरूपेणैव तुल्यम् अभवत्, अनन्यसामान्यगुणयोगात् । इत्येवंरूपा-
साधारणताभिधानद्वारेण सादृश्यप्रतीतेः असाधारणोपमा निगद्यत इति ।।</p>
<lg type="mula">
<l>सर्वपद्मप्रभासारः समाहृत इव क्वचित् ।</l>
<l>त्वदाननं विभातीति तामभूतापमां विदुः ।। ३८ ।।</l>
</lg>
<p>क्वचित् एकत्रस्थाने समाहृतः प्रचितः सर्वेषां पद्मानां प्रभास्वभावः सारो
हृदयमिव तवाननं विभातीत्येवं भूता या तामभूतोपमां विदुः स्मरन्ति तद्विदः ।
अभूतेनासना क्वचित् समाहृतेन सर्वपद्मप्रभासारेण आननस्योपमितेरिति ।।</p>
<lg type="mula">
<l>[46b]चन्द्रबिम्बादिव विषं चन्दनादिव पावकः ।</l>
<l>परुषा वागितो वक्त्रादित्यसम्भावितोपमा ।। ३९ ।।</l>
</lg>
<p>मञ्जुभाषिणि ! इतः तव वक्त्रात् एकान्तमधुरात् वाक भारती परुषा निष्ठुरा
निष्क्रामति चन्द्रबिम्बात् अमृतमयात् विषमिव चन्दनाच्च एकान्तशिशिंरात् पावकः
