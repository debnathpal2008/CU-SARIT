<pb n="125"/>
तव नयनयोर्द्वन्द्वं युगलं ताभ्यां भ्रूविलास/?/मद[62b]रागाभ्यां भूषितमलंकृतं मृगेक्षण-
नयनद्वन्द्वयोश्च लोहितादिसादृश्यं प्रतीयत इति ।।</p>
<p>पूर्वस्य व्यतिरेकस्यास्य च को विशेष इत्याह--</p>
<lg type="mula">
<l>पूर्वस्मिन् भेदमात्रोक्तिरस्मिन्नाधिक्यदर्शनम् ।</l>
<l>सदृशव्यतिरेकश्च पुनरन्यः प्रदर्श्यते ।। १९० ।।</l>
</lg>
<p>पूर्वस्मिन् त्वन्मुखं कमलं चेत्यादौ भेदो विसदृशत्वमात्रमेव । अतिशयप्रकाश-
शून्यत्वात् । तस्योक्तिः कथनं कमलं जलसंरोहि त्वन्मुखं त्वदुपाश्रयमिति । अस्मिन्
प्रयोगे पुनराधिक्यस्यातिशयस्य दर्शनं प्रतिपादनं प्रतिपत्तिर्वा न पूर्ववद् भेदमात्रोक्तिः ।
भ्रूविलासादिलक्षणो गुणो नयनद्वन्द्वस्यास्ति न मृगेक्षणस्येति आधिक्यदर्शनम् । तस्मा-
दनयोः प्रयोगयोः प्रतीयमानसादृश्ययोर्व्यतिरेके समानेऽपि अयं विशेषः सादृश्ये वस्तु-
द्वयस्य साम्ये शब्दोपात्ते सति व्यतिरेकः सदृशपक्षपाती । चकारः किञ्चिदित्यर्थे ।
पुनरन्यः केवलं पूर्वोक्तः । शब्दोपात्तसादृश्योऽयं चापरो विशिष्टः प्रदर्श्यत इति ।।</p>
<lg type="mula">
<l>त्वन्मुखं पुण्डरीकं च फुल्ले सुरभिगन्धिनी ।</l>
<l>भ्रमभ्र्दमरमम्भोजं लोलदृष्टि मुखं तु ते ।। १९१ ।।</l>
</lg>
<p>तव मुखं पुण्डरीकं पद्मं च द्वे इमे वस्तुनी फुल्ले प्रबुद्धे सुरभिरिष्‍टो गन्धोऽनयो-
रिति सुरभिगन्धिनी । समासान्त इकारः । शब्दोपात्तमीदृशं सादृश्यं तत्पदप्रयोगात् ।
अत एव प्रतीतसादृश्ये व्यतिरेकाधिकारेऽस्मिन् कथमकस्मादयमुत्तीर्णः शब्दोपात्त-
सादृश्यो व्यतिरेकः पतित इति शङ्कापरिहारार्थं पुनः प्रस्तावं कर्तुं सादृश्यव्यतिरेकश्च
पुनरन्यः प्रदर्श्यत इति उक्तं विवरिष्यति । इमं व्यतिरेकं पूर्वत्रेत्यादिना भिनत्ति ।
भ्रमन्तौ भ्रमरौ यस्मिन् अम्भोजे तत्तथा लोले चञ्चले दृष्टी चक्षुषी यत्र तादृशं मुखं
ते तव । तुशब्दो भेदं द्योतयति इति ।।</p>
<lg type="mula">
<l>चन्द्रोऽयमम्बरोत्तंसो हंसोऽयं तोयभूषणः ।</l>
<l>नभो नक्षत्रमालीदमिदमुत्कुमुदं पयः ।। १९२ ।।</l>
</lg>
<p>अयं दृश्यमानश्चन्द्रोऽम्बरस्य नभस उत्तंसः शेखरः तत्सदृशत्वात् ।
अयमध्यक्षो हंसस्तोयस्य भूषणो भूषयतीति नन्दिग्रहीत्यादिना ल्युः । भूषणं वा अलङ्कार-﻿
