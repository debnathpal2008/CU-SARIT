<pb n="012"/>
प्रतिपत्तव्यम् । एतच्च स्वयमेव वक्ष्यति--</p>
<l>न्यूनमप्यत्र यैः कैश्चित्</l> <ref>[१.२०]</ref>
<p>इत्यादौ । चतुरोदात्तनायकम् । चतुरः कुशलः उत्याहशक्त्यादियोगात् ।
उदात्त उदारस्त्यागातिशयादिसंबन्धात् नायकः विपक्षः प्रतिपक्षश्च१ । द्वयोरपि नायक-
त्वात्, यस्मिन् तत् तथा ।।</p>
<p>पुनः किं विशिष्टमित्याह--</p>
<lg type="mula">
<l>नगरार्णवशैलर्तुचन्द्रार्कोदयवर्णनैः ।</l>
<l>उद्यानसलिलक्रीडामधुपानरतोत्सवैः ।। १६ ।।</l>
</lg>
<p>चन्द्रश्चार्कश्च तयोरुदयः । नगरं च अर्णवश्च शैलश्च ऋतुश्च चन्द्रार्कोदयश्चेति
चार्थं कृत्वा तेषां वर्णनानि गुणोद्भावनानि इति षष्ठीसमासः । तानि च यथासम्भव-
मादौ मध्येऽन्ते वा । न चानुक्रमनिय[मेन] एतानि निबध्यन्त इति एवंपरमेतत् ।
तैरलंकृतमिति [१.१८] वक्ष्यति । उद्यानं सलिलं च तयोः क्रीडा विहारः । सा च
मधुपानकं च रतोत्सवश्चेति चार्थः । रतमेवोत्सवः प्रीतिविशेषः, तेषां तु क्रमो दृश्यते ।
अनेन सम्भोगात्मकः श्रृङ्गार उक्तः । तैरलंकृतम् ।।</p>
<p>पुनर्विशेषयन्नाह--</p>
<lg type="mula">
<l>विप्रलम्भैर्विवाहैश्च कुमारोदयवर्णनैः ।</l>
<l>मन्त्रदूतप्रयाणाजिनायकाभ्युदयैरपि ।। १७ ।।</l>
</lg>
<p>विप्रलम्भा विरहाः । अयं विप्रलम्भात्मकः श्रृङ्गारः । विवाहाः शास्त्रोक्ता
गन्धर्वादयः । कुमाराणामुदया जन्मानि वधनानि च बाल्यादिवयःप्राप्तिलक्षणानि ।
तैश्चालंकृतम् । मन्त्रः क्रियारम्भदेशकालविभागपुरुषद्रव्यसम्यग्‌विनिपातक्रियाकार्य-
सिद्धिलक्षणपञ्चाङ्गात्मककार्यनिश्चयः । यदाह माघः--</p>
<lg><l>सर्वकार्यशरीरेषु मुक्त्वाङ्गस्कन्धपञ्चकम् ।</l>
<l>सौगतानामिवात्मान्यो नास्ति मन्त्रो महीभृताम् ।</l></lg>
<ref>[शिशुपालवधे २.२८]</ref>
<note>१. प्रतिपक्षो विजिगीषुरित्यर्थः ।</note>
