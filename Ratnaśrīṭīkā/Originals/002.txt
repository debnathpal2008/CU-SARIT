<pb n="002"/>
<lg type="mula">
<l>इह शिष्टानुशिष्टानां शिष्टानामपि सर्वथा ।</l>
<l>वाचामेव प्रसादेन लोकयात्रा प्रवर्तते ।। ३ ।।</l>
</lg>
* * * *
<p>[ 4a ] दोषविभागतो यथावद ..........मल्लनागो ........ वस्थितिलक्षण-
त्वाच्च लोकयात्राया१ इति । विशिष्टा लोकयात्रा [अ]भिप्रेता न तु या काचित् । सा
[वाक्शास्त्ररूपे]ति तदभावे यथोक्तलोकयात्रानुपपत्तेश्च अन्यत्रापि यथासम्भवं सामान्य-
शब्दात् विशेषः प्रसत्तव्यः । प्रसादेन प्रभावान्न..........। अतएव चतुर्वर्गशासनात्
शास्त्रा[णां] चतुर्वर्गविद्याश्रयत्वात् विद्याश्रयस्थानानीति च निरुच्यते । तानि च
[श्रुति]स्मृत्यादीनि संस्कृतमयानीत्याह [शिष्टानुशिष्टानामिति । शिष्टाः] [शब्दा]नु-
शासनकृतः पाणिनिप्रभृतयः । तैरनुशिष्टाः संस्कृताः प्रकृतिप्रत्ययादिविभागकल्पनया-
ऽन्वा[ख्याताः] तासां वाचां, श्रुतिस्मूत्यादीनि हि चतु[र्वर्गसाधनानि] [सं]स्कृतमयानि
दृश्यन्ते ।</p>
<p>ननु भाषान्तरैरपि चतुर्वर्गप्रतीतिलक्षणा लोकयात्रा प्रवर्तमाना दृ[श्यमाना]-
स्ति । तदपि श्रुत्यादिमूलमित्यतिदिशन्नाह- शिष्टा[नाम]पीति । शिष्टानुशिष्टेभ्यो
बाह्याः शिष्टाः परिशिष्टाः । उपयुक्तादन्यः शेष इति । तासां [परिशिष्टानां शास्त्रव्यव-
हार]स्थित्या अपभ्रंशसंगृहीतानाम् । यद् वक्ष्यति-</p>
<l>शास्त्रेषु संस्कृतादन्यदपभ्रंशतयोदितम् । इति ।</l> <ref> [१.३६]</ref>
<p>एवं मन्यते...[इ]दमत्र तावत् तात्प[र्यम्]........[लो]कयात्रा शास्त्रप्रभावा-
देवेति । तत्तु शास्त्रं संस्कृतमयं वा । भाषान्तरस्वभावं प्रायस्तु संस्कृतमयं
दृश्यत इति । अत एवाह- शि[ष्टानुशिष्टानां.........एवं शास्त्रादेव सा । संस्कृतेतर-
लक्षणस्तु तद्विकल्प एव । अतः सर्वथा सर्वप्रकारेण एकान्तेन संस्कृतादवशिष्टाद्
वा शास्त्रादेव लोक[यात्रा प्रवर्तते ।] काव्यं चेदं चतुर्वर्गलक्षणम् । अत्रापि गुणदोष-
विवेचने शास्त्रं शरणमित्याकूतम् । वक्ष्यति च-
<l>गुणदोषानशास्त्रज्ञः</l> <ref>[१.८]</ref>
<note>१. तुल॰- तन्मूलकत्वाच्च लोकयात्रायाः - कामसूत्रे १. २. १६</note>
