<pb n="073"/>
<p>उन्निद्रं विकसितमरविन्दं पद्मं तवाननं मुखमिवाभूत् । ईदृशी या सादृश्योक्तिः
सा विपर्यासोपमेष्यते कविभिः । पद्ममुपमानमुपमेयं मुखमिति या प्रसिद्धिः निरुढ़ि-
स्तस्याः विपर्यासाद् वैपरीत्यात् कारणात् । पद्मस्योपमेयीकरणात् वक्त्रस्योपमानी-
कृतेः ततो विपर्यासोपमैवेदृशी द्रष्टव्या । कान्त्यादिविशेषश्‍चाननम्यात्र कश्‍चिद्
विवक्षित इति गम्यते । अन्यथा किं विपर्यासेनेति ।।</p>
<lg type="mula">
<l>तवाननमिवाम्भोजमम्भोजमिव ते मुखम् ।</l>
<l>इत्यन्योन्योपमा सेयमन्योन्योत्कर्षशंसिनी ।। १८ ।।</l>
</lg>
<p>तवाननमिवाम्भोजं पद्मम् । अम्भोजमिव ते तव मुखमिति । एवं जातीया
अन्योन्योपमेष्यते । अन्योन्यस्य परस्परस्य मुखस्याम्भोजस्य चान्योन्येन तेनैव द्वयेन
उपमानात् साम्यकथनात् । सा चेयमन्योन्यस्य मुखस्याम्भोजस्य चोत्कर्षं विशेषं
कान्त्यादिलक्षणं शंसति प्रकाशयति । अन्योन्येनैवेतद् द्वयं समानं [44a]नान्येन
केनचिदिति द्वयोरतिशयः कश्‍चिदवसीयत इति । अनेन</p>
<lg><l>उपमानोपमेयत्वं यत्र पर्यायतो भवेत् ।</l>
<l>उपमेयोपमां नाम ब्रुवते तां यथोदिताम् ।।</l></lg>
<ref>[काव्यालङ्कारे ३.३७]</ref>
<p>इति परेष्टोपमेयोपमा पृथगुपमायामन्तर्भाविता ।।</p>
<lg type="mula">
<l>त्वन्मुखं कमलेनैव तुल्यं नान्येन केनचित् ।</l>
<l>इत्यन्यसाम्यव्यावृत्तेरियं सा नियमोपमा ।। १९ ।।</l>
</lg>
<p>तव मुखं कमलेनैव तुल्यम् । नान्येन केनचित् कमलव्यतिरिक्तेन वस्तुनेति ।
एवंविधा या सादृश्योक्तिः सेयं नियमोपमा कथ्यते । नियमस्य साक्षादुपादानात् ।
यदाह- अन्यसाम्यव्यावृत्तेरिति । कमलादन्येन केनचिद्वस्तुना साम्यस्य सादृश्यस्य
व्यावृत्तेर्व्यवच्छेदात् कारणात् । तेनैव च नियमेन व्यपदिश्यते, नान्यथेति ।।</p>
<lg type="mula">
<l>पद्मं तावत् तवान्वेति मुखमन्यच्च तादृशम् ।</l>
<l>अस्ति चेदस्तु तत्कारीत्यसावनियमोपमा ।। २० ।।</l>
</lg>
