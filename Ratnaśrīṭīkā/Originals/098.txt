<pb n="098"/>
त्वात् । इन्दुश्च वह्निः अग्निः जायते, दाहकत्वात् । चर्चारूपश्च स्थासकस्वभावः
चन्दनस्य पातोऽनुलेपश्च शस्त्रपातोऽसिपातो जायते, दुःखजनकत्वात् । इह जायत
इति क्रियापदेन मध्यवर्तिना सर्ववाक्योपकार इति क्रियामध्यदीपकमीदृशं वेदि-
तव्यमिति । गुणदीपकं द्रव्यदीपकं च मध्यवर्ति नोदाहृतम् । अत एव कानिचिदि-
त्युक्तम् । तत्तु यथा--</p>
<lg><l>दहत्यपि नरेन्द्राणां मनांसि तव वक्रमः ।</l>
<l>निर्वापयति चेतांसि सुदृशां संशयः श्रियः ।।</l></lg>
<lg><l>कृतो [ज्ञान]मयः श्रीमान् प्रकाशः सर्वदर्शिना ।</l>
<l>हृतं च सर्वदिग्व्यापिं दुर्जयं जगतां तमः ।।</l></lg>
<p>इति ।।</p>
<lg type="mula">
<l>जलं जलधरोद्गीर्णं कुलं गृहशिखण्डिनाम् ।</l>
<l>चलं च तड़ितां दाम बलं कुसुमधन्वनः ।। १०५ ।।</l>
</lg>
<p>जलधरैः उद्गीर्णं विमुक्तं जलं गृहेषु शिखण्डिनां कुलं वृन्दं तड़ितां
च दाम गुणः चलं सर्वमेतत् वस्तु मनोज्ञं कुसुमधन्वनः कामस्य बलम् अनीकं
जगद्विजयिनः आत्मोदयानुगुणत्वात् । इह बलमात्रं जलधरोद्गीर्णजलादिभेदत्रयानु-
गत[मपोढप्रत्येक]विशेषं विवक्षिंतमिति जात्यन्तदीपकमेतत्, तेन सर्ववाक्योपकारा-
दिति ।।</p>
<lg type="mula">
<l>त्वया कर्णोत्पलं कर्णे स्मरेणास्त्रं शरासने ।</l>
<l>मयापि मरणे चेतस्त्रयमेतत् समं कृतम् ।। १०६ ।।</l>
</lg>
<p>वराङ्गि, त्वया कर्णे कर्णोत्पलम् अवतंसकुवलयं कृतं यदा तदैव स्मरेण
शरासने धनुषि कृतम् अस्त्रं शरः, मया च रागवेगमूर्च्छितेन मरणे दशम्यां दशायां
चेतः कृतमित्येतत्त्रयम् । त्रिभिरेभिरस्माभिरेतेषु त्रिंषु समं युगपत् कृतमिति क्रियान्त-
दीपकमिदं कृतमित्यन्तवर्तिना क्रियावचनेन सर्ववाक्योपकृतेरिति ।।</p>
<p>इहापि गुणद्रव्यलक्षणमन्तदीपकद्वयं न निदर्शितं तदपि यथा--</p>
