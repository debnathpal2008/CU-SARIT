<pb n="056"/>
एककालम् नैकेषां बहूनां धर्माणा क्रियादिरूपाणामध्यासः समाधिश्च मत इष्यते ।
चकार उक्तसमुच्चये । यथेत्युदाहरति ।</p>
<p>गुरुगर्भेत्यादि--</p>
<lg type="mula">
<l>गुरुगभभरल्कान्ताः स्तनन्त्यो मेघपङ्क्तयः ।</l>
<l>अचलाधित्यकोत्सङ्गमिमाः समधिशेरते ।। ९८ ।।</l>
</lg>
<p>गुरुर्गृहीतसारत्वात् गर्भोऽन्तर्भागः स एव भरो भारः दुर्वहत्वात् तस्य वा
भरोऽवसादः । तेन ल्कान्ता ग्लानाः स्तनन्त्यः ल्कान्त्यनुरूपं शब्दं कुर्वाणाः मेघपङ्क्तयः
पयोदमाला इमा एता अचलस्य पर्वतस्य अधित्यकायाः उपरिभूमेरुत्सङ्गं समधि-
शेरतेऽध्यासते ।।</p>
<p>कियन्तोऽत्र धर्मा अध्यस्ता इति दर्शयन्नाह--</p>
<lg type="mula">
<l>उत्सङ्गे शयनं सख्याः स्तननं गौरवं क्लमः ।</l>
<l>इतीमे गर्भिणीधर्मा बहवोऽन्यत्र दर्शिताः ।। ९९ ।।</l>
</lg>
<p>सख्याः कस्याश्चित् उत्सङ्गे शयनं स्तननमार्तरुतं गौरवं गर्भकृत[दुर्भरत्व]ा/?/दि-
लक्षणं तत्कृतश्च ल्कमः ग्लानिरित्येते गर्भिण्या अन्तर्वत्‍न्या धर्माः प्रसिद्धा बहवोऽनेके
अन्यत्र मेघपङ्क्तिषु.........दर्शिता अध्यस्ता इत्ययमनेकधर्मसमाधिः ।।</p>
<p>समाधिः सोऽयं व्यापकः सुभगश्चेति [34b] प्रशंसामुखेन निगमयन्नाह--</p>
<lg type="mula">
<l>तदेतत् काव्यसर्वस्वं समाधिर्नाम यो गुणः ।</l>
<l>कविसार्थः समग्रोऽपि तमेनमनुगच्छति ।। १०० ।।</l>
</lg>
<p>तदेतदनन्तरोक्तं काव्यस् यथोक्तस्य गद्यपद्यमिश्रात्मकस्य सर्वस्वं सारं
तत्परायणत्वात्काव्यस्येति सामान्योक्तिरियम् । किं तदिति निर्मिनत्ति । समाधिर्नाम यो
गुण इति योऽयमनन्तरं विभक्तः समाधिर्नाम समाधिसमाख्यो गुणो धर्मस्ततश्च
समग्रः सर्वोऽपि नैक एंव, कविसार्थः कविजनः तमेनं प्रकृतं समाधिमनुगच्छति
समाश्रयति प्रयुङ्क्त इति यावत् । ततश्चोभयोरपि वर्त्मनोरयं साधारण इतीदमपि
प्रायो गुणेषु संगृहीतं दृष्टमिति ।।</p>
