<pb n="190"/>
<p>संप्रति विरहातुरस्य मम श्वासैर्निश्वसितैः सह दीर्घा आयता इमा रात्रयो
वर्तन्ते । ममैवाङ्गैरवयवैर्विरहविधुरैः सह पाण्डुराश्चन्द्रो भूषणमासामिति चन्द्र-
भूषणाः । पाण्डुरत्वे निमित्तमिदमुक्तम् । अत्र दै[र्घ्य]स्य पाण्डुरत्वस्य चोभय-
सम्बन्धिनः सहभाव उक्तः । निश्वासा रात्रयश्च दीर्घा अङ्गानि रात्रयश्च पाण्डुरा
युगपद्भवन्तीति ।।</p>
<lg type="mula">
<l>वर्धते सह पान्थानां मूर्छया चूतमञ्जरी ।</l>
<l>पतन्ति च समं तेषामसुभिर्मलयानिलाः ।। ३५१ ।।</l>
</lg>
<p>पान्थानां वियोगिनां मूर्च्छया मोहनतया सह[चूतस्य] मञ्जरी सहकारकलिका
वर्धते । तेषां पान्थानामसुभिः प्राणैः समं सह मलयानिलाः दक्षिणमरुतः पतन्ति
च । अत्र वर्धनयोः पतनयोश्च उभयाधारयोः क्रिययोः सहभावोऽमिहितः । सहजचित्र-
हेतुगर्भा चेयं सहोक्तिरिति ।।</p>
<lg type="mula">
<l>कोकिलालापसुभगाः सुगन्धिवनवायवः ।</l>
<l>यान्ति सार्धं जनानन्दैर्वृद्धिं सुरभिवासराः ।। ३५२ ।।</l>
</lg>
<p>कोकिलानामालापैः सुभगा मनोहराः सुगन्धयो वनवायवो येषामिति सुगन्धि-
वनवायवः सुरभेर्वसन्तस्य वासरा दिवसा जनानामानन्दैः प्रीतिभिः सार्धं सह वृद्धिं
यान्ति । वर्धन्त इति यावत् । अत्रोभयाधिकरणयोर्वर्धनक्रिययोः सहभावो दर्शितः ।
इयमभिन्न[क्रिया] । क्रियान्तरात्तु भिन्नक्रिया इत्यनयोर्भेदः प्रतिपत्तव्य इति ।।</p>
<p>सहोक्तिमुप[संहरति]--</p>
<l>इत्युदाहृतयो दत्ताः सहोक्तेरत्र काश्चन ।</l>
<p>इत्युक्तेन विधिना [87b] सहोक्तेरुदाहृतयः प्रयोगाः काश्चन कतिपये न सर्वा,
दत्ता दर्शिताः अत्र शास्त्रे । शेषाः प्रयोगाः सुलक्षणीयाः ।।</p>
<trailer>।। इति सहोक्तिः ।।</trailer>
<p>परिवृत्तिं निदर्शयन्नाह--</p>
<lg type="mula">
<l>क्रियते परिवृत्तेश्‍च किञ्चिद्रूपनिरूपणम् ।। ३५३ ।।</l>
</lg>﻿
