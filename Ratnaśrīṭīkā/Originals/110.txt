<pb n="110"/>
तद्विंरहग्रहापहृतजीवितायाः जन्म प्रादुर्भावस्तत्रैव भूयात्, यत्र देशे गतो भवान् । न
केवलं तव तत्र गमनमित्यपि शब्दः ।।</p>
<p>तत्प्रतिपादयति--</p>
<lg type="mula">
<l>इत्याशीर्वचनाक्षेपो यदाशीर्वादवर्त्मना ।</l>
<l>स्वावस्थां सूचयन्त्यैव कान्तयात्रा निषिध्यते ।। १४२ ।।</l>
</lg>
<p>यस्मादित्येवमाशीर्वादवर्त्मना इष्टाशंसनमुखेन कान्तस्य [यात्रा] गमनं
निषिध्यते । स्वामवस्थां निधनप्राप्तिं कान्तप्रयाणकारणां सूचयन्त्या सव्याज-
मावेद्यन्त्या कयाचित् प्रियया । तस्मात् आशीर्वचनाक्षेपस्तादृश इति ।।</p>
<lg type="mula">
<l>यदि सत्यैव ते यात्रा काप्यन्या मृग्यतां त्वया ।</l>
<l>अहमद्यैव रुद्धास्मि रन्ध्रापेक्षेण मृत्युना ।। १४३ ।।</l>
</lg>
<p>ते तव यात्रा गमनं सत्यैव नियतैव यदि [न] वचनमात्रं, तदा कापि काचि-
दन्या प्रिया मृग्यताम् अन्विष्यताम् त्वया स्त्रीवधवल्लभेन । पूर्णो ममावधिः । यदाह-
अद्यैव न कालान्तरे साहं रुद्धा क्रोड़ीकृता अस्मि मृत्युना रन्ध्रं त्वद्विरहादिलक्षणम्
अवकाशम् अपेक्षमाणेन । त्यज्यतामस्मत्प्रत्याशा । न चाहं तव किञ्चिदिति ।।</p>
<p>तदभिधत्ते--</p>
<lg type="mula">
<l>इत्येवं परुषाक्षेपः परुषाक्षरपूर्वकम् ।</l>
<l>कान्तस्याक्षिप्यते यस्मात् प्रस्थानं प्रेमनिध्‍नया ।। १४४ ।।</l>
</lg>
<p>इत्येवं परुषं निरपेक्षमक्षरं वचनं पूर्वं यस्मिन् आक्षेप इति क्रियाविशेषणम् ।
कान्तस्य प्रस्थानं यात्रा आक्षिप्यते । प्रेमनिंध्‍नया कयाचिदनुरागपरवशया यस्मात् ततः
परुषाक्षेप एष इति ।।</p>
<lg type="mula">
<l>गन्ता चेद् गच्छ तूर्णं ते कर्णौ यन्ति पुरा रवाः ।</l>
<l>आर्तबन्धुमुखोद्गीर्णाः प्रयाणप्रतिबन्धिनः ।। १४५ ।।</l>
</lg>
<p>गन्ता गच्छसि चेत् । गच्छ तूर्णं शीघ्रं मा विलम्बिंष्ठाः, यतोऽमङ्गलपरिहारः
स्यात् । यदाह-- आर्तानामेतन्मरणशोका तुराणां बन्धूनां मुखैरुद्गीर्णा मुक्ता रवा
