<pb n="070"/>
<lg><l>विशालाः श्रोणिषु क्षामा मध्ये दीर्घा विलोचने ।</l>
<l>पयोधरैरसंक्षिप्तैस्तास्तु रम्या वरस्त्रियः ।।</l></lg>
<p>इत्यपरमुदाहणम् ।।</p>
<p>[क्रिं]यास्वभावोक्तिमुदाहरन्नाह--</p>
<lg type="mula">
<l>कलक्वणितगर्भेण कण्ठेनाघूर्णितेक्षणः ।</l>
<l>पारावतः परिक्षिप्य रिरंसुश्‍चुम्बति प्रियाम् ।। १० ।।</l>
</lg>
<p>पारावतः प्रियां पारावतीं चुम्बति रिरंसू रन्तुकामः परिक्षिप्य परिभ्रम्य कल-
मव्यक्तमधुरं क्वणितं शब्दो गर्भोऽन्तर्वर्ती यस्मिन् तेन कण्ठेन लक्षितः । आधूणिते
भ्रमिते ईक्षणे नेत्रे यस्य स तथा । इह क्वणनाघूर्णनादेः क्रियापदार्थस्य स्वभावः
प्रकाश्यत इति क्रियास्वभावोक्तिरेवंविधा विज्ञेयेति ।</p>
<lg><l>वेपते श्‍वसिति का[म्यत्यलं] पश्यति रोदिति ।</l>
<l>बिभेति हरति स्वाङ्गं बाला नवसमागमे ।।</l></lg>
<p>इत्यपरमुदाहरणम् ।।</p>
<p>गुणस्वभावोक्तिं निदर्शयन्नाह--</p>
<lg type="mula">
<l>बध्‍नन्नङ्गेषु रोमाञ्चं कुर्वन् मनसि निर्वृतिम् ।</l>
<l>नेत्रे चामीलयन्‍नेव प्रियास्पर्शः प्रवर्तते ।। ११ ।।</l>
</lg>
<p>प्रियायाः प्रणयिन्याः स्पर्शो गुणः पृथिव्यादिभूताश्रयत्वात् । स प्रवर्तते । कथम् ?
अङ्गेषु प्रियस्य गात्रेषु रोमाञ्चं रोमहर्षं बध्‍नन् उत्पादयन् मनस्यन्तरात्मनि निर्वृतिं कुर्व-
न्नानन्दममन्दं सन्दधानः । नेत्रे च प्रियतमस्य दृशौ हर्षभरसञ्चरे आमीलयन् मुकुल-
यन्नेव । एष इत्यपि पाठः । प्रवर्ततामिति प्रकृतम् । अत्र स्पर्शाख्यस्य गुणपदार्थस्य
स्वरूपं रोमाञ्चादि विचित्रं [43a]निर्वृत्तमिति गुणस्वभावोक्तिरियमेवंरुपा-
अनुसर्तव्येति ।</p>
<lg><l>अक्ष्णोराघूर्णनं वाक्यं स्खलद्रागं कपोलयोः ।</l>
<l>मदः करोति नारीणां भ्रुवोर्वल्गु च वल्गितम् ।।</l></lg>
<p>इत्यपरमुदाहरणम् ।।</p>
