<pb n="082"/>
<p>जगति चिरमारभ्य जायमानेषु राजसु मध्ये त्वादृशः त्वमिव गुणवान्
एकोऽपि राजा, प्रागेवानेकः । अद्यापि न विद्यते न केवलं प्राक्, इत्येवं तावद् वस्तूप-
न्यस्तमेतत् । नन्वित्यादिना प्रतिवस्तूपन्यासः । नन्वित्यनुमतौ । पारिजातस्य दिव्यवृक्ष-
विशेषस्य द्वितीयः समानः पादपो नास्त्येव । यथा पारिजात एको वृक्षजातिषूत्तमः तथा
त्वं राजस्विति द्वयोः साम्यप्रतीतिरस्तीति योज्यम् ।।</p>
<lg type="mula">
<l>अधिकेन समीकृत्य हीनमेकक्रियाविधौ ।</l>
<l>यद् ब्रुवन्ति स्मृता सेयं तुल्ययोगोपमा यथा ।। ४८ ।।</l>
</lg>
<p>अधिकेन केनचित् जात्यादिना हीनं किञ्चिदेकस्याः क्रियाया विधौ सम्पादने
समीकृत्य समानीकृत्य ब्रुवन्ति प्रयुञ्चते कवयो यत् । सामान्योक्तिरियं यदिति ।
यद्वेदृशं वचनं किं तत् ? सेयमीदृशी तुल्ययोगोपमा स्मृतेति विशेषः । एकक्रिया-
सम्बद्धस्य द्वयोः साधारणत्वात् तद्‌द्वारेण उपमा तुल्ययोगोपमा । यथेत्युदाहरति ।।</p>
<lg type="mula">
<l>दिवो जागर्ति रक्षायै पुलोमारिर्भवान् भुवः ।</l>
<l>असुरास्तेन हन्यन्ते सावलेपास्त्वया नृपाः ।। ४९ ।।</l>
</lg>
<p>पुलोमारिः देवराजः प्रमादनिद्राविगमात् जा[47b]गर्ति कार्येष्ववधत्ते ।
किमर्थम् ? दिवः स्वर्गलोकस्य रक्षायै परिपालनार्थम् । भुवः पृथिव्या रक्षायै भवान्
विवक्षितः कश्‍चिन्नरेश्‍वरो जागर्तीत्युत्प्रेक्ष्यम् । तेन पुलोमारिणा सावलेपा दृप्ता
असुरा हन्यन्ते, त्वया च नृपाः सावलेपा हन्यन्ते । अत्र देवराजस्य अ/?/धिकस्य नृपस्य
च कस्यचित् तदपेक्षया जात्यादिना हीनस्य रक्षाद्येकक्रियायोगस्तुल्य इति तद्‌द्वारेण
तयोः साम्यावगतेस्तुल्ययोगोपमा ईदृशी द्रष्टव्येति ।।</p>
<lg type="mula">
<l>कान्त्या चन्द्रमसं धाम्‍न सूर्यं धैर्येण चार्णवम् ।</l>
<l>राजन्ननुकरोषीति सैषा हेतूपमा स्मृता ।। ५० ।।</l>
</lg>
<p>राजन्नित्यामन्त्रणम् । कान्त्या सौम्यतया चन्द्रमसम् अनुकरोषि । तेन तुल्योऽसी-
त्यर्थः । धाम्‍ना तेजसा सूर्यमनुकरोषि । धैर्येण स्थित्या अर्णवं सागरमनुकरोषि । एवं-
विधा या सैषा तादृशी हेतूपमा स्मृता तज्ज्ञैः । कान्त्यादिहेतूपन्यासेन साम्यप्रतीतेरिति ।।</p>
<p>कथमत्र व्यवस्था ? किमवश्यमुपमानोपमेययोरेकलिङ‍गत्वम्, अभिन्नवचनता
