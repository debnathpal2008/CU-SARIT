<pb n="089"/>
अतः कारणादवयवरूपकमीदृशमवयवस्याधरादे रूपणादिति ।।</p>
<lg type="mula">
<l>वल्गितभ्रु गलद्‌धर्मजलमालोहितेक्षणम् ।</l>
<l>विवृणोति मदावस्थामिदं वदनपङ्कजम् ।। ७३ ।।</l>
</lg>
<p>वल्गिते आरेचिते भ्रुवौ । गलच्च घर्मजलम् । आलोहिते च ईक्षणे यत्र तदिदं
वदनं पङ्कजं मदस्य मधुपानजनितस्य हर्षविशेषस्य अवस्थाम् ईदृशविकारलीला-
जनितलक्षणां दशां विवृणोति प्रकाशयतीति ।।</p>
<p>किमेतद् रूपकमुच्यते इत्याह--</p>
<lg type="mula">
<l>अविकृत्य मुखाङ्गानि मुखमेवारविन्दताम् ।</l>
<l>आसीद् गमितमत्रेदमतोऽवयविरूपकम् ।। ७४ ।।</l>
</lg>
<p>मुखस्य अङ्गिनः अङ्गानि अवयवान् नेत्रादीन् अविकृत्य रूपयित्वा
मुखमेवाङ्गि अरविन्दतां गमितमासीत् पद्मत्वेन रूपितम् । अत्र लक्ष्ये । अतोऽवयवि-
रूपकमिदमीदृशम्, अवयविन एव रूपितत्वादिति ।।</p>
<lg type="mula">
<l>मदपाटलगण्डेन रक्तनेत्रोत्पलेन ते ।</l>
<l>मुखेन मुग्धे ! सोऽप्येष जनो रागमयः कृतः ।। ७५ ।।</l>
</lg>
<p>मदेन पाटलौ गण्डौ कपोलौ रक्ते च नेत्रे उत्पले यत्र तेन ते मुखेन सोऽप्येष
जनो यः त्वत्प्रसादैकवृत्तिः परमुखेनात्मानमाह कश्चित्कामुको रागमयो रागविकारः
किमपि रक्तः कृतः न केवलं स्वयं रक्तमित्यपि शब्दः । मुग्ध इत्यामन्त्रणम् इति ।।</p>
<lg type="mula">
<l>एकाङ्गरूपकं चैतदेवं द्विप्रभृतीन्यपि ।</l>
<l>अङ्गानि रूपयन्त्यत्र योगायोगौ भिदाकरौ ।। ७६ ।।</l>
</lg>
<p>एतच्च एकाङ्गरूपकम् एकस्यैव नेत्रलक्ष्मस्याङ्गस्य रूपणात् । एवम् अनेन
प्रकारेण द्विप्रभृतीन्यपि न केवलमेकम् । द्वे त्रीणि चत्वारि इति यथासम्भवमङ्गानि
अवयवान् रूपयन्ति यथायोगमर्थान्तररूपेण आरोप्य प्रयुञ्जते कवयः । अत्राङ्गरूपणे
योगः सङ्गतिः अङ्गानामयोगश्च विरोधः । भिदाकरौ रूपकभेदव्यवस्थापकौ । योगायोग-
[50a]भेदेनैतद्रूपकं व्यवह्नियते । न तु पूर्ववत् संख्याभेदेनेत्यर्थः ।।</p>
