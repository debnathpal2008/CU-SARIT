<pb n="024"/>
<lg type="mula">
<l>महाराष्ट्रा/?/यां भाषां प्रकृष्टं प्राकृतं विदुः ।</l>
<l>सागरः सूक्तरत्नानां सेतुबन्धादि यन्मयम् ।। ३४ ।।</l>
</lg>
<p>महाराष्ट्राः कुन्तलामुरलासकविदर्भमहिवाचरत्रवैश्यादिप्रभेदाः (?) आश्रयः
अधिष्ठानं यस्याम्तां महा[15a] राष्ट्राश्रयां भाषां वाचं प्रकृष्टं प्राकृतेषु शोभनतमं
प्राकृतं विदुः उपदिशन्ति बहुज्ञाः । तदुक्तम्--</p>
<lg><l>ऊहइ अ विविह भासा परिरि (?) हिअअं य मोत्तूणं ।</l>
<l>मरहअठिअया अ अत्थि गहिअं कइल्लेहि ।। [?]</l></lg>
<p>इति । कुत्रैतद् दृश्यते इति चेदाह-सागर इत्यादि । सेतुबन्धः प्रवरसेनरचितः ।
स्कन्धकमर्यः आदिर्यस्य मथनादेस्तत्सेतुबन्धादि काव्यम् यन्मयं यस्य प्राकृतस्य
विकारः, तत्प्राकृतं प्रकृष्टमिति प्रकृतम् । तत्काव्यं सदिति प्रशंसयन्नाह-- सागरः
सूक्तरत्नानामिति । सूक्तानि शब्दार्थोत्कर्षयोगात् । तान्येव प्रीतिकरत्वादिसाधर्म्येण
रत्नानि, तेषां सागर आस्पदम् । रत्नानां हि सागर आश्रयः, सूक्तानां च रत्नकल्पानां
तत्काव्यमाश्रय इति सागर उक्त इति । ननु प्राकृतान्तरमयमपि सेतुबन्धादि, तत्
किमुच्यते महाराष्ट्रप्राकृतमयमिति । न चात्र पठ्यते महाराष्ट्रप्राकृतमयमेवेति । प्राधा-
न्यात्तत् तन्मयमुक्तम् । यथा हयमयमनीकमिति ततेन्नश्यत(?) इत्येवंपरमेतत् ।।</p>
<lg><l>ननु सामान्यभाषापि प्राकृतप्रकारोस्ति । यदुक्तं हरिवृद्धेन-
अण्णेहि अ एएहि अ सरिसं च अ होइ सामण्णे इति ।</l></lg>
<p>अन्योऽस्तीत्याह--</p>
<lg type="mula">
<l>सौरसेनी च गौडी च लाटी चान्या च तादृशी ।</l>
<l>याति प्राकृतमित्येव व्यवहारेषु सन्निधिम् ।। ३५ ।।</l>
</lg>
<p>सूरसेनाश्रया सौरसेनो, गौडाश्रया गौडी, १लाटाधिष्ठाना लाटी । अन्या च
पाञ्चालीमागधीत्यादिका तादृशी तथाविधा एवंप्रकारा सामान्यभाषा प्राकृतमि-
त्यनेनैव नाम्‍ना नापभ्रंश इत्यनेन सन्निधिं प्रयोगं याति । कुत्र, व्यवहारेषु नाटका-
दिषु । व्यवह्रियते [शि]क्षणं व्यवहारः [तत्र] प्रवर्तते एभिरिति सा च मुसुमुरि-
अ मूअच्छि[15b]अच्छिकेत्यादिका यथोक्तं हरिवृद्धेन । एवं कृत्वा चतस्रः
प्राकृ[त]मय्यो भाषा दर्शिताः भवन्ति । तदुक्तम्--</p>
<note>१. लात इत्यादर्शे ।</note>
