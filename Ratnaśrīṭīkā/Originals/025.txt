<pb n="025"/>
<lg><l>सद्दभवा सद्दसमा देसीत्ति अ तिण्णिया अ अण्णेहि ।</l>
<l>सामण्णया अइ सहि आया अअय इतराणि आउ ।। इति ।</l></lg>
<p>[?]</p>
<p>विस्तरस्तु तच्छास्त्रात् ।।</p>
<p>अपभ्रंशः कतम इत्याह--</p>
<lg type="mula">
<l>आभीरादिगिरः काव्येष्वपभ्रंश इति स्मृताः ।</l>
<l>शास्त्रे तु संस्कृतादन्यदपभ्रंशतयोदितम् ।। ३६ ।।</l>
</lg>
<p>आभीरा वाहिकाः । आदिशब्देन ढक्कादिपरिग्रहः । तेषां गिरो भाषा अप-
भ्रंश इति, अपभ्रंशनाम्‍ना व्यपदिश्यन्त इति स्थितिर्व्यवस्था । कुत्रेत्याह- काव्येषु गद्य-
पद्यमिश्रात्मकेषु कविप्रयोगेषु । अपभ्रंशोऽपि प्राकृतवच्चतुर्धा स्मर्यते । यदुक्तम्--</p>
<lg><l>शब्दभवं शब्दसमं देशीयं सर्वशब्दसामान्यम् ।</l>
<l>प्राकृतवदपभ्रंशं जानीहि चतुर्विधमाहितम् ।। इति</l></lg>
<p>त्रिधाप्याम्‍नायते । यथोक्तम् - अपरं त्रिप्रकारत्वं शास्त्रस्थित्या प्राकृतमपभ्रंशः
पैशाचिकं चेति ।।</p>
<p>संस्कृतं वाङ्मयं कतमदिति सर्वं दर्शयन्नाह--</p>
<lg type="mula">
<l>संस्कृतं सर्गबन्धादि प्राकृतं स्कन्धकादि यत् ।</l>
<l>अोसरादिरपभ्रंशो नाटकादि तु मिश्रकम् ।। ३७ ।।</l>
</lg>
<p>यत् सर्गबन्धादि तत्सर्वं संस्कृतं वाङ्मयं वेदितव्यम् । आदिशब्देन पृथक्
संघातादिपरिग्रहः । यत् स्कन्धकादिवाङ्मयं तत्सर्वं प्राकृतं वेदितव्यम् । अत्रापि
आदिशब्देन गाव्याद्युपादानं सेतुबन्धादिवद् द्रष्टव्यम् । १ओसरादीनि काव्यानि यानि
तानि सर्वा[ण्य]पभ्रंशो विज्ञायताम् । तानि वलयकरम्बकादीनि । आदिशब्देन रास-
कादिपरिग्रहः । नाटकादि तु यत्तत् मिश्रकं संस्कृतादिभिर्वेदितव्यम् । आदिशब्देन
भाणकादिपरिग्रहः ।।</p>
<p>कथादिकं कथमित्याह--</p>
<note>१ हेसरादीति आदर्शे</note>
