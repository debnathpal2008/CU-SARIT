<pb n="177"/>
कोकिलागिर आकर्ण्यन्ते श्रूयन्ते । असितेक्षणास्तु श्लिष्यन्ते आलिङ्ग्यन्ते । [82b]
अयमविरुद्धक्रियः श्‍लेषः, आकर्णनश्लेषणयोः सहभावादिति ।।</p>
<lg type="mula">
<l>रागमादर्शयन्नेष वारुणीयोगवर्धितम् ।</l>
<l>पराभवति घर्मांशुरङ्गजस्तु विजृम्भते ।। ३१६ ।।</l>
</lg>
<p>एष घर्मांशुरादित्यः पराभवत्यस्तमेति । अङ्गजस्तु कामो विजृम्भते समुद्भवति ।
वारुण्या प्रतीच्या दिशा योगेन सङ्गमेन वर्धितमुपबृंहितं रागमरुणिमानम् आदर्शयन्
धर्मांशुः पराभवतीति प्रकृतम् । अङ्गजस्तु वारुण्या मदिरया योगेन पानलक्षणेन
वर्धितं रागं रतिभावमादर्शयन् विभ्रमैराविष्कुर्वन् विजृम्भत इति प्रक्रान्तम् । अयं
विरुद्धक्रियः श्लेषः, पराभवविजृम्भणयोरस्तमयोदयरूपयोः परस्परविरोधात् इति ।।</p>
<lg type="mula">
<l>निस्त्रिंशत्वमसावेव धनुष्येवास्य वक्रता ।</l>
<l>शरेष्वेव नरेन्द्रस्य मार्गणत्वं च वर्तते ।। ३१७ ।।</l>
</lg>
<p>अस्य नरेन्द्रस्य कस्यचिन्निस्त्रिंशत्वम् असौ खङ्ग एव वर्तते न म[न]सि
निस्त्रिंशत्वम् । असित्वं क्रौर्यं चेति श्लिष्टम् । धनुष्येव वक्रता । न चेतसि वक्रता । नतत्वं
शाठ्यं चेति श्‍लिष्टिः । शरेषु बाणेष्वेव मार्गणत्वं नात्मनि । मार्गणत्वं शरत्वं
याचकत्वं चेति श्‍लिष्यते । अयं नियमवान् श्‍लेषः । असावेवेत्यवधारणप्रयोगादिति ।।</p>
<lg type="mula">
<l>पद्मानामेव दण्डेषु कण्टकस्त्वयि रक्षति ।</l>
<l>अथवा दृश्यते रागिमिथुनालिङ्गनेष्वपि ।। ३१८ ।।</l>
</lg>
<p>देव ! त्वयि रक्षति जगतीं पद्मानां [एव] दण्डेषु नालेषु कण्टको दृश्यते,
न राज्ये । कण्टकः कार्कश्यलक्षणः, पद्मदण्डेषु राजविपक्षश्‍चेति श्‍लिष्टत्वात् । अयं
नियम आक्षिप्यते । अथवा कथम् नियम्यते ? यतो रागिणां वा मिथुनानि स्त्रीपुंस-
युग्मलक्षणानि तेषामन्योन्यालिङ्गनेष्वपि विषये[षु] कण्टकः रागजनितपुलकरूपो
दृश्यते । तत्कथमेवमवधार्यत इति नियमाक्षेपरूपोक्तिरयं श्‍लेष इति ।।</p>
<lg type="mula">
<l>महीभृद्भ‍ूरिकटकस्तेजस्वी नियतोदयः ।</l>
<l>दक्षः प्रजापतिश्चासीत् स्वामी शक्तिधरश्च सः ।। ३१९ ।।</l>
</lg>﻿
