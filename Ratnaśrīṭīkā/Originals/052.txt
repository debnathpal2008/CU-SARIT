<pb n="052"/>
<lg><l>अग्निचित् कपिला स[त्री] राजा भिक्षुमहादधिः ।</l>
<l>[31b] दृष्टा माता पुनन्त्येते त्वं पुनः स्मरणादपि ।। इति ।</l></lg>
<lg type="mula">
<l>अनयोरनवद्याङ्गि स्तनयोजृम्भमाण्योः ।</l>
<l>अवकाशो न पर्याप्तस्तव बाहुलतान्तरम् ।। ८७ ।।</l>
</lg>
<p>अनवद्याङ्गि सर्वाङ्गसुन्दरि ! अनयाः तव स्तनयोः जृम्भमाणयोः परिवर्द्धमाण्योः
बाहुलतान्तरं हृदयं पर्याप्तः परिपूर्णः अवकाशः स्थानं, [न] भवति । स्वल्पमेतत्स्थानं
यत् बाहुलतान्तरं नाम । अतिमात्रस्तनौन्नत्याद् इत्ययमपि लौकिक एवार्थः । [ ततः
सर्वजगत्कान्तमीदृशं वर्णनमिति ।।</p>
<p>कीदृशं सम्भाव्यते येन सर्वजगत्कान्तं स्यादिति चेदाह--</p>
<lg type="mula">
<l>इति संभाव्यमेवैतद्विशेषाख्यानसंस्कृतम् ।।</l>
<l>कान्तं भवति सर्वस्य लोकयात्रानुवर्तिनः ।। ८८ ।।</l>
</lg>
<p>इति परत इदमेवंविधं विशेषाख्यानसंस्कृतं संभाव्यं नैव लोके न सम्भाव्यत
एव लौकिकार्थानुसारेण प्रयुक्तत्वात् । प्रकृतापेक्षया तयोर्विशेषः पादपांसूनां च
पावनत्वं स्तनयोश्च तादृशविजृम्भनं विशेषोऽतिशयः तस्याख्यानेनोद्भावनेनासंस्कृतं
व्युत्पन्नम् । विशेषो वा आख्यायते येन तदेव संस्कृतं सुप्रयुक्तत्वात् । काव्यं सम्भाव्य-
मिति प्रकृतम् । ततश्च लोकयात्रानुवर्तिनः लोकार्थानुसारिणः सर्वविदग्धस्येतरस्य वा
जनस्य कान्तं मनोहरम्, तादृशं काव्यं भवति जायते ।</p>
<lg><l>अद्य जाता वयं देव प्राप्ताः सर्वाश्च सिद्धयः ।</l>
<l>यदेवं पुण्यया स्पृष्टा दृष्ट्या स्मितप्रसन्नया ।।</l></lg>
<lg><l>[प्र]पश्यात्मानमेतस्मिन्नुज्ज्वले गण्डमण्डले ।</l>
<l>दर्पणानयनश्रान्त्या तन्वि किं दूयसे मुधा ।।</l></lg>
<p>इति अ[32a]परमुदाहरणयुगलम् ।।</p>
<p>गौड़ाभिमतं वार्ताभिधानं वर्णनं च दर्शयन्नाह--</p>
