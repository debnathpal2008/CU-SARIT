<pb n="085"/>
<lg>
<l>चन्द्रो हंस इवाभाति नभः सर इवामलम् ।</l>
<l>भटो बन्धुरिव स्‍निग्ध खद्योतो भाति दीपवत् ।।</l>
</lg>
<p>प्रतीतमीदृशं सदा तत्समुचित[मनु]द्वेजनीयमेव, तद्विपर्ययात्तु पूर्वक-
मरञ्जकम् । अनेन [48b] च सर्वेण--</p>
<lg>
<l>हीनताऽसम्भवो लिङ‍गवचोभेदौ विपर्ययः ।</l>
<l>उपमानाधिकत्वं च तेनासदृशतापि च ।।</l>
</lg>
<l>त एत उपमादोषाः सप्त मेधाविनोदिताः ।</l>
<ref>[काव्यालङ‍का रे २. ३९--४०]</ref>
<p>इति मतान्तरमनैकान्तीकृतम् ।</p>
<p>यद्यप्युपमानोपमेयभूतं वस्तु चन्द्रमुखादिशब्दवाच्यम्, तथापि इवादिशब्द-
व्यतिरेकेण सादृश्यमभिव्यक्ति न यातीति तदभिव्यञ्जकान शब्दान् व्यवहार
व्युत्पत्तये दर्शयन्नाह--</p>
<lg type="mula">
<l>इववद्वायथाशब्दाः समाननिभसन्निभाः ।</l>
<l>तुल्यसंकाशनोकाशप्रकाशप्रतिरूपकाः ।। ५७ ।।</l>
</lg>
<lg type="mula">
<l>प्रतिपक्षप्रतिद्वन्द्विप्रत्यनीकविरोधिनः ।</l>
<l>सदृक्सदृशसंवादिसजातीयानुवादिनः ।। ५८ ।।</l>
</lg>
<lg type="mula">
<l>प्रतिबिम्बप्रतिच्छन्दसरूपसमसम्मिताः ।</l>
<l>सलक्षणसदृक्षाभसपक्षोपमितोपमाः ।। ५९ ।।</l>
</lg>
<lg type="mula">
<l>कल्पदेशीयदेश्यादिः प्रख्यप्रतिनिधी अपि ।</l>
<l>सवर्णतुलितौ शब्दौ ये च तुल्यार्थवाचिनः ।। ६० ।।</l>
</lg>
<lg type="mula">
<l>समासश्‍च बहुव्रीहिः शशाङ‍कवदनादिषु ।</l>
<l>स्पर्धते जयति द्वेष्टि द्रुह्यति प्रतिगर्जति ।। ६१ ।।</l>
</lg>
<lg type="mula">
<l>आक्रोशत्यवजानाति कदर्थयति निन्दति ।</l>
<l>विड़म्बयति संरुन्ध्दे हसतीष्यत्यसूयति ।। ६२</l>
</lg>
