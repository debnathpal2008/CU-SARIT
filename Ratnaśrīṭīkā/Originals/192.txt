<pb n="192"/>
<p>इत्यपरमुदाहरणम्</p>
<trailer>इत्याशीश्चक्रम्</trailer>
<p>यत्र तेनैव तदुपमीयते स तद्धर्मः तस्यान्यत्र क्वचिदवृत्तेरनन्वयनाम अलङ्कारः ।
यदाहुः-</p>
<lg><l>यत्र तेनैव तस्य स्यादुपमानोपमेयता ।</l>
<l>असादृश्यविवक्षातस्तमित्याहुरनन्वयम् ।।</l></lg>
<lg><l>ताम्बूलरागवलयं स्फुरद्दशनदीधिति ।</l>
<l>इन्दीवराभनयनं तवेव वदनं तव ।।</l></lg>
<ref>[काव्यालङ्कारे ३. ४५-६]</ref>
<p>यत्रोपमानेन सहाभेदः, भेदश्च स्तुतिपरः परिदीप्यते ससंदेहो नामासा-
वलङ्कारः कल्पितः । यथोक्तम्--</p>
<lg><l>उपमानेन तत्त्वं च भेदं च वदतः पुनः ।</l>
<l>ससंदेहं वचः स्तुत्यै ससंदेहं विदुर्बुधाः ।।</l></lg>
<lg><l>किमयं शशी न स दिवापि राजते
कुसुमायुधो न धनुरस्य कौसुमम् ।</l>
<l>इति विस्मयाद् विमृशतोऽपि मे मति-
स्त्वयि वीक्षिते न लभतेऽर्थनिश्चयम् ।।</l></lg>
<ref>[काव्यालङ्कारे ३. ४३-४]</ref>
<p>अपरश्चोपमारूपकं नामालङ्कारः । तदुक्तम्--</p>
<lg><l>उपमानेन तद्भावमुपमेयस्य साधयन् ।</l>
<l>यां वदत्युपमामेतदुपमारूपकं यथा ।।</l></lg>
<lg><l>समग्रगगनायाममानदण्डो रथाङ्गिनः ।</l>
<l>पादो जयति सिद्धस्त्रीमुखेन्दुनखदर्पणः ।। इति ।</l></lg>
<ref>[काव्यालङ्कारे ३. ३५-६]</ref>﻿
