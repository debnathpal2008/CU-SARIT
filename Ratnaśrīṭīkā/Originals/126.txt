<pb n="126"/>
वस्तु करणे ल्युट् । नभ इदमन्तरीक्षं नक्षत्रमालि तारकाधारि । मलमल्लधारणे ।
नक्षत्राणां वा माला वृन्दं विद्यते अस्मिन्निति मत्वर्थी/?/यः । इदमपरोक्षं पयः सरः उद्गतानि
कुमुदानि अस्मिन्नित्युत्कुमुदमिति ।।</p>
<p>[63a] अयं च प्रतीतसादृश्यो व्यतिरेको न पुनर्वचनोपात्तसादृश्य इति
दर्शयन्नाह--</p>
<lg type="mula">
<l>प्रतीयमानसौक्ष्म्यादिसाम्ययोर्वियदम्भसोः ।</l>
<l>कृतः प्रतीतशुद्ध‍योश्च मेदोऽस्मिन् चन्द्रहंसयोः ।। १९३ ।।</l>
</lg>
<p>सौक्ष्म्यमच्छत्वमादिर्यस्य नीलत्वादेः । तेन तदेव वा साम्यं सादृश्यम् अशब्दो-
पात्तम् अम्बरादेर्वस्तुनः तदव्यभिचारादर्थात् प्रतीयमानं गम्यमानं ययोस्तयोर्वियच्चा-
म्भश्‍चेति । वियदम्भसोर्भेदो विशेषः कृतः । नक्षत्रमालि नभः पयः उत्कुमुदमिति
साक्षात् प्रतिपादितः । प्रतीता न्यायलब्धा न वाचनिकी शुद्धिः शौक्ल्यं ययोस्तयोः ।
हंसश्च चन्द्रश्‍चेति तयोः हंसचन्द्रयोर्भेदः । कुतः ? चन्द्रोऽयमम्बरोत्तंसः हंसोऽयं तोय-
भूषणः इति शब्दोपात्तः, न न्यायात् इति ।।</p>
<p>नन्वयमपि सादृश्यव्यतिरेक एव, चन्द्रहंसयोर्नभःपयसोश्च शुद्ध‍यादिना
सदृशयोर्यथोक्तभेदकथनात् । तत्किं पूर्वक एव सादृश्यव्यतिरेक उच्यते इत्या-
शङ्क्याह--</p>
<lg type="mula">
<l>पूर्वत्र शब्दवत्साम्यमुभयत्रापि भेदकम् ।</l>
<l>भृङ्गनेत्रादितुल्यं तत् सदृशव्यतिरेकता ।। १९४ ।।</l>
</lg>
<p>पूर्वत्र त्वन्मुखं पुण्डरीकं चेत्यादौ, उभयत्रापि मुखे पुण्डरीके च सादृश्यं
शब्दवत् । शब्दो वाचकोऽस्मिन् इति शब्दोपात्तमिति यावत् । चन्द्रोऽयमित्यादौ तु
प्रतीतं न वचनलब्धम्, भृङ्गश्च नेत्रं च तदादिर्यस्य तल्लोलत्वस्य तत्तुल्यं सदृशं सत्
भेदकं मुखपुण्डरीकयोरसाम्यनिमित्तमुक्तम्, तत्तस्मात् सदृशव्यतिरेकतापूर्वक एव
तन्मुखमित्यादिः सादृश्यव्यतिरेक उच्यते, नानन्तरश्चन्द्रोऽयमित्यादि । तत्र
शब्दवत्सादृश्याभावात् । शब्दवता च सादृश्येन सदृशव्यतिरेकव्यवहारस्य कर्तु-
मिष्टत्वात् ।</p>﻿
