<pb n="115"/>
<p>इति एवं तत्समान् मुखेन्दुसाधारणान् गुणान् अमृतात्मत्वादीन् गौणे मुखेन्दौ
वर्तमानान् दर्शयित्वा प्रतिपाद्य मुखेन्दुराक्षिप्तः किमिन्दुनेति । तस्मात् श्‍लिष्टाक्षेपः
तथाविधः तादृशोऽवगन्तव्यः श्‍लेषप्रयोगादिति ।।</p>
<lg type="mula">
<l>किमयं शरदम्भोदः किं वा हंसकदम्बकम् ।</l>
<l>रुतं नू पुरसंवादि श्रूयते तन्न तोयदः ।। १६१ ।।</l>
</lg>
<p>अयं दृश्यमानः किं शरदि शरदो वा अम्मोदः, किं वा आहोस्वित् हंसानां
कदम्बकं वृन्दमिदम् ? भवतु, विदितम् । नूपुरनिनादसदृशमनुरुतं श्रूयते यतः, तत्
तस्मात् नायं तोयदः किं तु हंसकदम्बकमेवेति ।।</p>
<p>तत् कथयति--</p>
<lg type="mula">
<l>इत्ययं संशयाक्षेपः संशयो यन्निवर्त्यते ।</l>
<l>धर्मेण हंससुलभेनास्पृष्टघनजातिना ।। १६२ ।।</l>
</lg>
<p>यत् यस्मात् संशयः, शरदम्भोदो हंसकदम्बकं वेति सन्देहो न निवर्त्यते हंसे
हंसेन वा सुलभेन तत्रैव सम्भवात् । धर्मेण गुणेन नूपुरसंवादिना रुतेनास्पृष्टा तत्रा-
सम्भवात्, घनजातिः मेघो येन तेन हेतुना कर्तृभूतेन वा । तस्मादित्ययमीदृशः
संशयाक्षेप इति ।।</p>
<lg type="mula">
<l>चित्रमाक्रान्तविश्वोऽपि विक्रमस्ते न तृप्यति ।</l>
<l>कदा वा दृश्यते तृप्तिरुदीर्णस्य हविर्भुजः ।। १६३ ।।</l>
</lg>
<p>चित्रमद्भतमेतत् । आक्रान्तममिभूतं विश्‍वं जगद्येन स तथाभूतोऽपि तव
विक्रमः शौर्यं न तृप्यति नाभिलाषपर्यन्तमधिगच्छति । अथवा किं चित्रम् ?
उदीर्णस्याधिमात्रस्य हविर्भुजोऽग्‍नेः कदा तृप्तिर्दृश्यते ? न कदाचित् । तथा विक्रमस्तव
जगदाक्रम्यापि न तृप्यतीति योज्यम् ।</p>
<p>तद् व्याचष्टे--</p>
<lg type="mula">
<l>अयमर्थान्तराक्षेपः प्रक्रान्तो यन्निवर्त्यते ।</l>
<l>विस्मयोऽर्थान्तरस्येह दर्शनात् तत्सधर्मणः ।। १६४ ।।</l>
</lg>﻿
