<pb n="036"/>
शब्दरसः दाक्षिणात्यैरत्यन्तमिष्यते । अनुप्रासोऽपि शब्दरसोऽस्ति, स किं दाक्षिणात्यै-
र्नेष्यते । सोऽपीष्यत इत्याह-सानुप्रासेति । अनुप्रासस्य लक्षणं वक्ष्यति । सह तेन वर्त्तते
सानुप्रासा, रसावहा [इत्यने]नावधार्यते । समानश्रुतेरेव रसावहेति । अनुप्रासोऽपि
च रसमावहति । ततश्च शब्दरसो द्विविधो दर्शितो भवति । समानपदासत्तिरनुप्रासश्च ।
अनयोश्च न सहभावनियमः । यथासम्भवं क्वचित् काव्ये समानपदासत्तिः । क्वचिदनु-
प्रासः । क्वचिदुभयाम् । द्वयेन तु रहितं विरसं काव्यं न स्वाद्यते कविभिरितीदृशं
माधुर्यं द्विविधं प्रतिपत्तव्यम् ।।</p>
<p>समानपदासत्तिमुदाहरन्नाह-</p>
<lg type="mula">
<l>एष राजा यथा लक्ष्मीं प्राप्तवान् ब्राह्मणप्रियः ।</l>
<l>तदाप्रभृति धर्मस्य लोकेऽस्मिन्नुत्सवोऽभवत् ।। ५३ ।।</l>
</lg>
<p>कञ्चित् राजानमुद्दिश्योच्यते । एष राजा अयं नृपः यथा यतः प्रभृति राज्यलक्ष्मीं
प्राप्तवान् नराधिपतामधिगतः, तदा प्रभृति तत आरभ्य धर्मस्य श्रुतिस्मृतिविहितस्य
सनातनस्य वर्णाश्रमाचारमार्गस्य लोकयात्राया उत्सवोऽभ्युदयो निर्विशङ‍का
प्रवृत्तिरभवत् । लोकेऽस्मिन् अत्र वर्णाश्रमलक्षणे जगति । कुतः ब्राह्मणप्रियो यतः ।
ब्राह्मणाः प्रिया अस्येति । ब्राह्मणप्रियो हि तद्वचनानुवर्त्ती शास्त्रविहितं [धर्मं]
प्रवर्त्तयतीत्यर्थः । क्वचिदिह दीर्घकृतं सादृश्यं क्वचित् स्थानकृतं क्वचित् संयोगकृतं
क्वचित् कथाञ्चिदित्यनुव चनगम्यमेतत् । अत एवाह- यया कयापि श्रुत्या यत्समा-
[22a]नमनुभूयते <ref>[१.५२]</ref> इति ।</p>
<lg>
<l>नमः सम्पन्नकृत्याय बुद्धाय जगदर्थिने ।</l>
<l>कन्दर्पविभ्रमच्छेदवेधसे क्लेशविद्विषे ।।</l>
</lg>
<p>इत्यपरमुदाहरणम् ।।</p>
<p>अस्य समानश्रुतिलक्षणस्य माधुर्यस्य गौड़वर्त्मनि विपर्ययं दर्शयन्नाह-</p>
<lg type="mula">
<l>इतीदं नादृतं गौडैरनुप्रासस्तु तत्प्रियः ।</l>
<l>अनुप्रासादपि प्रायो वैदर्भैरिदमीप्सितम् ।। ५४ ।।</l>
</lg>
<p>इतीदम् एवंबिधं समानपदासत्तिलक्षणं माधुर्यं गौड़ैर्नादृतम्, न बहु मन्यते ।
