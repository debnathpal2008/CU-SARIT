<pb n="077"/>
<p>बहूनि रजांसि पांसवो यस्मिन् इति । चन्द्रः क्षयी क्षयोऽपचयोऽस्येति ।
ताभ्यामेवंभूताभ्यां पद्मचन्द्राभ्यां कान्त्यादिना समानं तुल्यमपि सत्तवाननं सोत्सेक-
मुत्कर्षयुक्तं प्रतिविशिष्टं वर्तते । रजःशब्दस्य दोषेऽपि वृत्तेः । बहुरजस्त्वस्य शब्दलक्षणेन
दोषरूपस्य क्षयित्वस्य च तत्राभावात्, एवंविधा निन्दोपमा मता स्मृता ।
कथञ्चिंन्निन्दितेन पद्मा[45b]दिनोपमावस्तुन आननस्य विवक्षितोत्कर्षत्वात् ।।</p>
<lg type="mula">
<l>ब्रह्मणोऽप्युद्भवः पद्मश्चन्द्रः शम्भुशिरोद्ध‍ृतः ।</l>
<l>तौ तुल्यौ त्वन्मुखेनेति सा प्रशंसोपमेष्यते ।। ३१ ।।</l>
</lg>
<p>यो विश्‍वं सृजति तस्यापि ब्रह्मणः स्रष्टुरुद्भवत्यस्मादित्युद्भवः पद्म इत्यतिशये
अपिशब्दः । नारायणनाभिनलिनयोनिंः/?/ पितामह [इति] श्रुंतेः । चन्द्रः शम्भोः
शङ्करस्य शिरसा मौलिना धृतः । तावेवं श्‍लाघनीयौ पद्मचन्द्रौ तव मुखेन तुल्यौ
कान्त्यापि साधर्म्येण ताभ्यां तस्योपमितेस्तेन तुल्यौ भवतः । एवंविधा या सा
प्रशंसोपमेष्यते, यथोक्तविशेषयोगेन प्रशंसास्पदाभ्यां पद्मचन्द्राभ्यामाननस्योपमाना-
दिति ।।</p>
<lg type="mula">
<l>चन्द्रेण त्वन्मुखं तुल्यमित्याचिख्यासु मे मनः ।</l>
<l>स गुणो वास्तु दोषो वेत्याचिख्यासोपमा मता ।। ३२ ।।</l>
</lg>
<p>तव मुखं चन्द्रेण तुल्यमित्येवमाख्यातुमिच्छति मम मनः कर्तृ । ननु चन्द्रः
क्षयादिदूषितः, मुखं त्वखण्डमण्डलं तत्किमेवमुच्यत इति चेत्--सत्यं यदाह- स
इत्यादि । सोऽयं, चन्द्रमुखयोस्तुल्यतावादः गुणो वास्तु [उचितो] वा भवतु, दोषो
वास्तु अनुचितो वा भ[वतु] । नेदृशं विमर्शमपेक्षते मे, मनः । केवलमभिधातुमभि-
लषतीति । एवमाचिख्यासामुखेन, सादृश्यप्रकाशनादाचिख्यासोपमेतीदृशी मतेष्टेति ।
निन्दोपमाद्युदाहरणेन चानेन</p>
<lg><l>यदुक्तं त्रिप्रकारत्वं तस्याः कैश्चिन्महात्मभिः ।</l>
<l>निन्दाप्रशंसाचिख्यासाभेदात् तत्राभिधीयते ।।</l></lg>
<lg><l>सामान्यगुणनिर्देशात् त्रयमप्युदितं ननु ।</l>
<l>मालोपमादि तत्सर्वं न ज्यायान् विस्तरो वृथा ।।</l></lg>
<ref>[काव्यालङ्कार २. ३७-३८]</ref>
