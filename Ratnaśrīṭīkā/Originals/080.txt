<pb n="080"/>
अग्निरिव । नैतत्संभाव्यत इति असम्भावनाभिप्रायेण सारूप्यनिरूपणात् असम्भावितो-
पमैवेदृशी दृश्येति ।।</p>
<lg type="mula">
<l>चन्दनोदकचन्द्रांशुचन्द्रकान्तादिशीतलः ।</l>
<l>स्पर्शस्तवेत्यतिशयं प्रथयन्ती बहूपमा ।। ४० ।।</l>
</lg>
<p>वराङ्गि ! तव स्पर्शः स्पृश्यतेऽसाविति चन्दनोदकं चन्द्रांशुः चन्द्रकान्तश्च
मणिविशेषः । आदिग्रहणेन अन्यस्यापि हिमादेः शीतवस्तुनः परिग्रहः । तद्वत्
शीतलः शिशिर इत्येवं बहुभिरुपमानात् बहूपमेयमीदृशी । नन्वेकेनापि शैत्यप्रतीतेः
किं बहुभिरित्याह-- अतिशयं प्रथयन्तीति । अतिशयं प्रियास्पर्शस्य शैत्यगतमुत्कर्षं
कमपि प्रकाशयन्ती प्रवर्तते । ततो बहूपादानमीदृशं विवक्षितमिति बहूपमोपकल्प्यत
इति ।।</p>
<lg type="mula">
<l>इन्दुबिम्बादिवोत्कोर्णं पद्मगर्भादिवोद्ध‍ृतम् ।</l>
<l>तव तन्वङ्गि ! वदनमित्यसौ विक्रियोपमा ।। ४१ ।।</l>
</lg>
<p>तन्वङ्गि ! तव वदनम् इन्दुबिम्बादुत्कीर्णम् निर्मायोत्क्षिप्तमिव, पद्मगर्भात्
अम्भोरुहकुहरात् उद्ध‍ृतमिव, सृष्टिद्वारेण उत्कीर्णमिव कान्तिसर्वस्वमयत्वात् । इत्येवं-
रूपा या असौ तादृशी विक्रियोपमा इष्यते । चन्द्रादिविकारविशेषपरिग्रहेण उपमानो-
पमेयभावोद्भावनादिति ।।</p>
<lg type="mula">
<l>पूष्ण्यातप इवाह्नीव पूषा व्योम्‍नीव वासरः ।</l>
<l>विक्रमस्त्वय्यधाल्लक्ष्मीमिति मालोपमा मता ।। ४२ ।।</l>
</lg>
<p>पूष्णि सूर्यातपः प्रकाशविशेषो यथा लक्ष्मीमधात्, स च पूषा वासरे
यथा, सोऽपि वासरो यथा व्योम्‍नि आकाशे लक्ष्मीमधादिति प्रकृतं, तथा त्वयि
राजनि विक्रमः शौर्यं लक्ष्मीं श्रियमधात् अकृत । इत्येवमुपमावस्तूनां पौर्वापर्येण
घटनात् मालोपमायाः क्रमः प्रकारोऽयमीदृशः प्रतिपत्तव्य इति ।।</p>
<lg type="mula">
<l>वाक्यार्थेनैव वाक्यार्थः कोऽपि यद्युपमीयते ।</l>
<l>एकानेकेवशब्दत्वे सा वाक्यार्थोपमा द्विधा ।। ४३ ।।</l>
</lg>
