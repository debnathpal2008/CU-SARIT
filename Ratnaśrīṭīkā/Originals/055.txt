<pb n="055"/>
<p>कश्चिद्धर्मः गौणविषय एव शोभते काव्ये न मुख्यगोचर इति दशयन्नाह--</p>
<lg type="mula">
<l>निष्ठ्यूतोद्गीर्णवान्तादि गौणवृत्तिव्यपाश्रयम् ।</l>
<l>अतिसुन्दरमन्यत्तु ग्राम्यकक्षां विगाहते ।। ९५ ।।</l>
</lg>
<p>निष्ठ्यूतं वान्तम्, उद्गीर्णं च । आदिशब्देन रिक्तादिपरिग्रहः । तदीदृशं वचनं
गौणी प्रधा[33b]नेतरा निरूढ़विषयाद्विषयान्तरपरिग्रहलक्षणवृत्तिप्रयोगरूपा
व्यपाश्रयो यस्य तत्तथा । गौणमिति यावत् । अतिसुन्दरमत्यन्तमनोहरमलंकार-
रूपत्वात् । अन्यत्तु इतरत् पुनः गौणवृत्त्यव्यपाश्रयात् मुख्यमिति यावत् । ग्राम्य-
कक्षाम् असभ्यपदवीं विगाहते प्रतिपद्यते । ग्राम्यमहृद्यमिति काव्ये तदुक्तेरनुचितत्वा-
दिति भावः ।।</p>
<p>तदुदाहरति--</p>
<lg type="mula">
<l>पद्मान्यकांशुनिष्ठ्यूताः पीत्वा पावकविप्रुषः ।</l>
<l>भूयो वमन्तीव मुखैरुद्गीर्णारुणरेणुभिः ।। ९६ ।।</l>
</lg>
<p>पावकविप्रुषः तेजःकणिकाः अर्कांशुभिरादित्यकिरणैर्निष्ठ्यूता निरस्ताः पीत्वा
भूयोऽत्यर्थम् । अतश्च वमन्तीव उद्गिरन्तीव पद्मानीत्युत्प्रेक्षते मुखैरुद्गीर्णा मुक्ताः अरुणा
लोहिताः रेणवः परागा यैरिति विग्रहः । उत्प्रेक्षाबीजमनेन सूचितम् । सूर्योदये
हि विकसन्ति पद्मानि तेजःकणान् पिवन्तीव लक्ष्यन्ते रक्तान्परागान्मुञ्चन्ति च
पीतानग्निकणान् वमन्तीव दृश्यन्ते । निष्ठीवनादिकं हि सचेतनकर्तृकं श्‍लेष्मादिकर्मकम् ।
मुख्यकाव्ये च तादृशमनुचितम् । इह त्वर्कांशुपद्ममुखकर्तृकं तेजो रेणुकर्मकं
प्रयुक्तमिति अतिसुन्दरम् । सचेतनकर्मकमपि यदि गौणकर्तृकं प्रयुज्येत तदा न
ग्रास्यम् । यथा--</p>
<p>निष्ठ्यतमिति [34a] नाम भाषसे हृदयगतां मुदमुद्निरन्निति ।।</p>
<lg type="mula">
<l>इति हृद्यमहृद्यं तु निष्ठीवति वधूरिति ।</l>
<l>युगपन्नैकधर्माणामध्यासश्च मतो यथा ।। ९७ ।।</l>
</lg>
<p>इतीदृशं गौणं हृद्यम् अतिसुन्दरम् । अहृद्यं तु ग्राम्यं पुनरुच्यते- निष्ठीवति
वधूरिति सचेतनायाः ष्ठीवनं मुख्यं प्रसिद्धमेव । एकधर्मसमाधिरयं दर्शितः । युगपत्
