<pb n="045"/>
<p>सौकुमार्यविपर्ययं गौड़वर्त्मनि दर्शयन्नाह--</p>
<lg type="mula">
<l>दीप्तमित्यपरैर्भू्म्‍ना कृच्छ्रोद्यमपि बध्यते ।</l>
<l>न्यक्षेण क्षपितः पक्षः क्षत्रियाणां क्षणादिति ।। ७२ ।।</l>
</lg>
<p>दीप्तमूर्जितं साटोपमेतदिति मन्यमानैरपरैः पौरस्त्यैः कृच्छ्रोद्यं दुर्वचं कष्टोच्चा-
रणमसुकुमारतरमपि काव्यं बध्यते प्रयुज्यते न केवलसुकुमारमात्रमित्यपिंशब्दः ।
भूम्‍ना प्रायः । ततश्च सुकुमारमपि किंचिदुष्णमधुन्यायेन येनोपयुज्यत इति सूचयति
तदुदाहरति । १न्यक्षेण निःशेषेण क्षपितः निहतः क्षणात् सपदि स्तोकेन कालेनेत्यर्थः ।
क्षत्रियाणां राज्ञां पक्षो वर्गः परशुरामेणान्येन वा केनचिदिति गम्यते । नन्वेतद्विवक्षितं
कृच्छ्रोद्यमात्रं तूदाहृतमिति यथा तादृशमित्यर्थः ।।</p>
<p>अर्थव्यक्तिं व्याख्यातुमाह--</p>
<lg type="mula">
<l>अर्थव्यक्तिरनेयत्वमर्थस्य हरिणोद्धृता ।</l>
<l>भूः खुरक्षुण्णनागासृग्लोहितादुदधेरिति ।। ७३ ।।</l>
</lg>
<p>अर्थस्य काव्याभिधेयवस्तुनो नेयत्वं शब्दतोऽर्थतो वाप्रतीतिरन्यथावगमः
स्यात् । गत्यन्तराभावात् । यद्वक्ष्यति--</p>
<l>न हि प्रतीतिः सुलभा शब्दन्यायविलंघिनी । इति ।</l>
<ref>[१. ७५]</ref>
<p>नेयत्वभेदमनूद्यार्थव्यक्तिर्विधीयते । तदुदाहरति । हरीत्यादि, हरिणा वराहरूप-
धारिणा विष्णुना पृथिवी भूरुद्ध‍ृता समुत्तारिता उदधेः समुद्रात् । किंविशिष्टात् ।
खुरैर्महावराहस्येत्यर्थाद्‌गम्यते । चरणाग्रैः क्षुण्णानां चूणितानां नागानामुरगाणामसृजा
रुधिरेण लोहितादरुणात् [/?/27b] इतीदृशमनेयं काव्यम् । अत्र हि नागशोणितं
शब्दोपात्तं यदुपाधिकमरुणत्वमर्णवस्य । न्यायोपात्तं तु ।</p>
<lg><l>उज्जहार खुरक्षुण्णमहोरगकुलाकुलात् ।</l>
<l>महावराहः पृथिवीमरुणादर्णवात् क्षणमिति ।।</l></lg>
<p>अत्र यद्यपि नागरुधिरमशब्दोपात्तं यदुपाधिकलोहितत्वमुदधेः, तथापि
खुरक्षुण्णमहोरगकुलाकुलादर्णवादरुणादित्युक्तेः सामर्थ्यात् स्फुटं नागरुधिरं गम्यते ।
<note>१. न्यक्षं कात्स्‍नै निकृष्ठे च इति वैजयन्ती ।</note>
