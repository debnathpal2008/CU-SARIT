<pb n="051"/>
<lg><l>सलीलहसितज्योत्स्‍नाकीलिताधरपल्लवः ।</l>
<l>मुखं मृगदृशां कस्य हृदयं न हरिष्यति ।।</l></lg>
<lg><l>धाविता अपि ते दन्ताः श्यामा मुग्धे मुधा श्रमः ।</l>
<l>मुखाब्जसौरभाकृष्टप्रतिबिम्बितषट्पदाः ।।</l></lg>
<lg><l>विदग्धमधुरस्‍निग्धमुग्धसम्भ्रान्तलोचनम् ।</l>
<l>ललितभ्रूलतोल्लासहासहारि मुखं तव ।।</l></lg>
<p>इत्यपरमुदाहरणत्रयम् ।।</p>
<p>कान्तं विभजय[31a]न्नाह--</p>
<lg type="mula">
<l>कान्तं सर्वजगत्कान्तं लौकिकार्थानतिक्रमात् ।</l>
<l>तच्च वार्तामिधानेषु वर्णनास्वपि दृश्यते ।। ८५ ।।</l>
</lg>
<p>सर्वस्य वैदर्भस्येतरस्य वा जगतो जनस्य कान्तं मनोहरं यत् तत् कान्तं विज्ञेय-
मितिविधिः कुत एवमित्याह-- लौकिकार्थानतिक्रमादिति । लोकविदितोऽर्थो लौकिकम् ।
तस्य लौकिकस्यार्थस्याभिधेयस्यानतिक्रमात् अनुवृत्तेः कारणात् । लौकिकार्थानुवृत्तेर्हि
काव्यं साधारणं सर्वेषां कान्तं भवति । तस्य विनियोगविषयं दर्शयन्नाह--
तच्चेत्यादि । तच्च कान्तम् । अर्थान्तरसमुच्चये चकारः । तदाह-- वार्ताभिधानेषु प्रवृत्ति-
निवेदनेषु वर्णनास्वपि वस्तुगुणोद्भाविनीषु च दृश्यते प्रयुज्यते ।।</p>
<p>तदुदाहरति--</p>
<lg type="mula">
<l>गृहाणि नाम तान्येव तपोराशिर्भवादृशः ।</l>
<l>सम्भावयति यान्येवं पावनैः पादपांसुभिः ।। ८६ ।।</l>
</lg>
<p>केनचित् तपोधनेन कश्चिद् गृहमेधी स्वगृहागतेन वार्तापृष्टः सन् अभिधत्ते
गृहाणि गेहानि नाम तान्येवोच्यन्तेऽर्थतो नामतश्च नान्यानि । अत एव नामेत्युक्तम् ।
संभावनायां वा नामशब्दः । कतमानि ? यानि गृहाणि एवमागमनोत्सवेन पाद-
पांसुभिश्चरणरेणुभिः पावनैः पवित्रैः जाह्नवीजलैरिव संभावयति मानयति पुनाति
भवादृशः त्वद्विधः तपोराशिः साक्षाद्धर्मसञ्चयः । तथाभिधं वार्ताभिधानं सर्वजगत्-
कान्तं लौकित्वात् तादृशस्यार्थस्य । उक्तं च--</p>
