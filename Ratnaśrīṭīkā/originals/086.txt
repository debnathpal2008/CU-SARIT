<pb n="086"/>
<lg type="mula">
<l>तस्य मुष्णाति सौभाग्यं तस्य कान्तिं विलुम्पति ।</l>
<l>तेन सार्धं विगृह्णाति तुलां तेनाधिरोहति ।। ६३ ।।</l>
</lg>
<lg type="mula">
<l>तत्पदव्यां पदं धत्ते तस्य कक्षां विगाहते ।</l>
<l>तमन्वेत्यनुबध्‍नाति तच्छीलं तन्निषेधति ।। ६४ ।।</l>
</lg>
<lg type="mula">
<l>तस्य चानुकरोतीति शब्दाः सादृश्यसूचिनः ।</l>
<l>उपमायामिमे प्रोक्ताः कवीनां बुद्धिसौख्यदाः ।। ६५ ।।</l>
</lg>
<p>इवश्च वच्च यथा च ते शब्दाश्चेति विग्रहः । समाननिभसन्निभाः पूर्ववच्चार्थः ।
शब्दा इति वक्ष्यमाणमपेक्ष्य पुंस्त्वमिति ।। तुल्यादिष्वप्यनन्तरो[क्‍तेषु तथैव] वाच्य-
मिति । सदृशादिकमपि पूर्ववत् सुगममिति ।। सलक्षणादीनामपि सैव रीतिः ।।
आदिशब्देन बहुजादिपरिग्रहः ।</p>
<p>अयं कुणालो बहुसागरः प्रियः [?]</p>
<p>इत्यादि च लक्ष्यमालक्ष्यमिति ।। सवर्णेत्यादि । ये चान्यूनं सममर्थं वदन्ति
सधर्मसाधारणसच्छायादयोऽनुक्ताः तेऽपि शब्दाः सादृश्यसूचिन इत्यवेक्षणीयम् ।
शशाङ्क इव वदनं यस्याः सा तथा । आदि शब्देनोत्पलाक्ष्यादिपरिग्रहः । तेषु
प्रयोगेषु समासश्च बहुव्रीहिरन्यपदार्थः । सादृश्यसूचक इत्यपेक्षमिति ।। स्पर्द्धत
इत्यादि सुगममिति । एते सर्वे शब्दा यथोक्ताः सादृश्यम् उपमानोपमेययोः साम्यं
सूचयन्ति व्यञ्जयन्तीति सादृश्यसूचिनः प्रतिपत्तव्या इति उपमाप्रपञ्चः ।।</p>
<trailer>।। उपमाचक्रम् ।।</trailer>
<p>रूपकं निरूपयन्नाह--</p>
<lg type="mula">
<l>उपमैव तिरोभूतभेदा रूपकमुच्यते ।</l>
<l>यथा बाहुलता पाणिपद्मं चरणपल्लवम् ।। ६६ ।।</l>
</lg>
<p>उपमैव यथोक्तलक्षणा रूपकमिष्यते तज्ज्ञैः । न कश्चित् तर्हि विशेषः तयोर्नाम-
मात्रं भिद्यत इत्याह-- तिरोभूतभेदेति । तिरोभूतोऽप्रकटो भेदो नानात्वम् उपमानोप-
