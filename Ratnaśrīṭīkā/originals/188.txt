<pb n="188"/>
कस्मादुत्कर्षादहंकारः अहमत्राधिक इत्यभिमानः तव परां कोटिमधिमात्रतामारोहति ?
न युक्तमित्यमहङ्कर्तुं तवेति । निन्देव स्तुतिरियमखिलमहीतलाधि[पत्य]वर्णनलक्षणा
अत्र लक्ष्यत इति ।।</p>
<p>अपरे अप्येवं श्‍लेषानुगता विकल्पा द्रष्टव्या इति निगमयन्नाह--</p>
<lg type="mula">
<l>इति श्‍लेषानुविद्धानामन्येषां चोपलक्ष्यताम् ।</l>
<l>व्याजस्तुतिप्रकाराणामपर्यन्तः प्रविस्तरः ।। ३४५ ।।</l>
</lg>
<p>इति कथितेन पथा श्‍लेषेणोक्त[रू]पेणानुविद्धानां युक्तानां व्याजस्तुतेः प्रकाराणां
विकल्पानामन्येषां च शेषाणामपि प्रविस्तरः प्रपञ्चोऽपर्यन्तः अपरिमितः प्रयोगेषु
लक्ष्यतां द्रष्टव्यः । इह तु दिङ्‌मात्रं दर्शितम् । विकल्पाः केचिदपरे निदर्श्यन्ते--</p>
<lg><l>बिभर्ति सकलामुर्वीमुरगः स्वपदच्युतः ।</l>
<l>भवानासाद्य साम्राज्यं राजन् किमभिमन्यसे ।।</l></lg>
<lg><l>मायावशेन लोकोऽयमावर्जितमतिस्त्वया ।</l>
<l>त्वद्यशोमुखरः कृष्णचरितः किं चिकित्ससे ।।</l></lg>
<lg><l>श्रुतिः कुवलयं धत्ते लीलया हरिणीदृशंम् ।</l>
<l>विक्रमेण भवानेतन्महता किं तव स्मयः ।। इति ।</l></lg>
<trailer>।। इति व्याजस्तुतिः ।।</trailer>
<p>निदर्शनमुपदर्शयन्नाह--</p>
<lg type="mula">
<l>अर्थान्तरप्रवृत्तेन किञ्चित्तत्सदृशं फलम् ।</l>
<l>सदसद्वा निदर्श्येत यदि तत् स्यान्निदर्शनम् ।। ३४६ ।।</l>
</lg>
<p>अर्थान्तरे निदर्श्यापेक्षया अन्यस्मिन् क्वचिदुचिते कार्ये प्रवृत्तेन तत्साधयता केन-
चिद्वस्तुना हेतुभूतेन कर्तृभूतेन तेनार्थान्तरेण सदृशं तुल्यं फलं किञ्चित् सदिष्टमसद्
अनिष्टं वा निदर्श्येत प्रतिपाद्येत यदि, तदेवंलक्षणं निदर्शनं स्यादिति विधीयते ।
अर्थान्तरस्य वृत्तेनेत्यपि पाठः । तत्रार्थान्तरस्य कस्याचिद्व‍ृत्तेन कर्मणा सदृशमिति
व्याख्येयम् । शेषं समानम् ।।</p>﻿
