<pb n="044"/>
<p>सुकुमारतामुदाहरन्नाह-</p>
<lg type="mula">
<l>मण्डलीकृत्य बर्हाणि कण्ठैर्मधुरगीतिभिः ।</l>
<l>कलापिनः प्रनृत्यन्ति काले जीमूतमालिनि ।। ७० ।।</l>
</lg>
<p>वर्हाण्यङ्गरुहाणिं मण्डलीकृत्य छत्राकारेण विंतत्य मधुरा मनोहरा गीतिः
केकालक्षणं गानं येषां तैः कण्ठैर्लक्षिता मधुरं गायन्त इत्यर्थः । कला[26b]पिनो
मयूराः प्रनृत्यन्ति जीमूतमालिनि मेघधारिणि । मलमल्लधारणे । काले समये प्रावृषीति
यावत् ।।</p>
<p>प्रतिविशिष्टस्यानेकस्य काव्यधर्मस्याभावेऽपि सौकुमार्यगुणादीदृशं काव्यमुपा-
देयमिति सौकुमार्यं वर्णयन्नाह--</p>
<lg type="mula">
<l>इत्यनूर्जित एवार्थो नालङ्कारोऽपि तादृशः ।</l>
<l>सुकुमारतयैवैतदारोहति सतां सुखम् ।। ७१ ।।</l>
</lg>
<p>इत्ययमेवंविधोऽर्थः अभिधेयशरीरम् । ऊर्जितो दीप्तः प्रतिविशिष्टः । न
तथाऽनूर्जित एव नोर्जितोऽपि । अलंकारस्तर्हि प्रतिविशिष्टस्तेनेदमादेयं काव्यं न सौकु-
मार्यगुणादिति चेदाह- नालंकारोऽपि तादृश इति । अलंकारोऽप्यत्र स्वभावोक्ति-
लक्षणः तादृशस्तथाभूतः प्रतिविशिष्टो न भवति यादृशोऽ[न्य]त्र । स च विभावनादिः ।
न केवलमर्थ इत्यपिशब्दार्थः । कोऽत्रार्थस्यालङ्कारस्य च भेदः येनोच्यतेऽलंकारोऽर्थश्चा-
नूर्जित इति । य एवार्थः स एवालंकाराऽस्मिन् गम्यते । नैतदेवम् । अर्थो हि धर्मी, स्व-
भावोक्तिश्चालंकारो धर्मः प्रतीयत इति महान् भेदः, धर्मधर्मिभेदस्य सुप्रसिद्धत्वात् ।
अन्यत्राप्येवंविधोऽत्र भेदः । तथापि एतदिदमीदृशं काव्यं सुकुमारतयैव सौकुमार्येण
केवलेन शब्दालंकारेण पुरस्कृतं सतां विदग्धानां मुखम् आननम् आरोहति गोचरी-
करोति सुकुमारमित्येवेदृशं कविभिरुपादीयत इति यावत् । यदि पुनरर्थ ऊजिता-
ऽलंकारश्च, सुतरां सुकुमारं काव्यं रमणीयमित्याकूतम् ।।</p>
<lg><l>हंसा भ्रमन्ति पद्मानां कानने मदम[27a]न्थराः ।</l>
<l>मञ्जु[भिर्]ध्वनिभिः कर्णैश्चरणैर्वर्णविभ्रमैः ।।</l></lg>
<p>इत्यपरमुदाहरणमिति ।।</p>
