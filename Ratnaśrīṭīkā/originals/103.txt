<pb n="103"/>
<lg type="mula">
<l>उत्‍कण्ठयति मेघानां माला वर्गं कलापिनाम् ।</l>
<l>यूनां चोत्कण्ठयत्यद्य मानसं मकरध्वजः ।। ११८ ।।</l>
</lg>
<p>कलापिनां वर्गमुत्कण्ठयति उद्‌ग्रीवयति मेघानां माला यूनां च मानसं
मकरध्वजः उत्कण्ठयति पर्युत्सुकयति अद्य प्रावृषि । पदावृत्तेरिदमुदाहरणम् ।
पदस्यैवोत्कण्ठयतीत्यस्यावृत्तेः । अर्थस्य तु भेदादयमप्यर्थो दीपकेन परिदीप्यते ।
तद्यथा--</p>
<lg><l>उत्कण्ठयति मेघानां माला वर्गं कलापिनाम् ।</l>
<l>यूनां च रागसर्वस्वं मानसं मकरध्वजः ।। इति ।।</l></lg>
<lg type="mula">
<l>जित्वा विश्‍वं भवानत्र विहरत्यवरोधनैः ।</l>
<l>विहरत्यप्सरोभिस्ते रिपुवर्गो दिवं गतः ।। ११९ ।।</l>
</lg>
<p>विश्‍वं जगत् जित्वा अत्र महीमण्डले अद्य च अधुना अवरोधनैः अन्तःपुर-
सुन्दरीभिः सह भवान् विहरति रमते । तव रिपुवर्गो दिवं स्वर्गं तवासिधारापथेन
गतः सह अप्सरोभिः दिव्याङ्गनाभिः सह विहरति इत्युभयावृत्तिर्निदर्शिता, विहरति
इत्यर्थस्य पदस्यावृत्तेरिति ।।</p>
<p>इदमपि दीपकस्य स्थानम् । तद्यथा--</p>
<lg><l>जित्वा विश्‍वं भवानत्र विहरत्यवरोधनैः ।</l>
<l>रम्याभिरप्सरोभिस्ते रिपुवर्गो दिवं गतः ।। इति ।</l></lg>
<p>अत एव दीपकस्थान एवेष्टमलङ‍कारत्रयमिति सामान्येनोक्तम् ।।</p>
<trailer>।। इति आवृत्तिचक्रम् ।।</trailer>
<p>आक्षेपमुपक्षिपन्नाह--</p>
<lg type="mula">
<l>प्रतिषेधोक्तिराक्षेपस्त्रैकाल्यापेक्षया त्रिधा ।</l>
<l>अथास्य पुनराक्षेप्यभेदानन्त्यादनन्तता ।। १२० ।।</l>
</lg>
<p>प्रतिषेधस्योक्तिर्वचनमित्यनूद्य आक्षेप इति विधीयते । स च त्रिधा त्रिभिः
प्रकारैस्तावद् भिद्यते । कथम् । त्रयोऽतीतानागतवर्तमानाः कालास्त्रैकाल्यम् । तस्या पेक्षया
