<pb n="038"/>
स्यात् । तस्मात् स एवायं वर्ण आवृत्त इति यावतानुप्रासप्रतीतिः क्रमते तावदन्तरं
कर्त्तव्यम् । अतिव्यवधाने/?/ त्वनुप्रासो न लभ्यते । यद्वक्ष्यति--न तु रामामुखाम्भोज
<ref>[१.५८]</ref> इत्यादि । अत्र चानुभव एव प्रमाणम्, यथोक्तं प्राक् ।।</p>
<p>यथाकथञ्चित्समानपदासत्तौ एव लक्ष्यतः प्रकाश्यं अनुप्रासमुदाहरन्नाह-</p>
<lg type="mula">
<l>चन्द्रे शरन्निशोत्तंसे कुन्दस्तबकविभ्रमे ।</l>
<l>इन्द्रनीलनिभं लक्ष्म सन्दधात्यलिनः श्रियम् ।। ५६ ।।</l>
</lg>
<p>समानपदासत्तौ तु रसावहत्वं प्रसङ‍गेनोक्तम् । समानपदासत्तिरपि तु लक्षण[23a]-
तो लक्ष्यतश्च प्राधान्येन प्रागुक्ता । इन्द्रनीलनिभम् इन्द्रनीलमणिसदृशं नीलत्वात् ।
लक्ष्म चिह्नम् । अलिनो भ्रमरस्य श्रियं शोभां संदवाति बिभर्ति । कुत्र ? चन्द्रै शंशाङ‍के
शरदि वर्षात्यये शरदो वा निशाया रात्रेरुत्तंसे शिरश्शेखरे । उत्तंसो मृ/?/न्द्रै शेखर
इत्यभिधानात् । कथमुत्तंसश्चन्द्रो रूप्यत इत्याह- कुन्दस्तबकविभ्रमेति । कुन्द-
स्तबकस्यैव विभ्रमः शोभा शौक्ल्यात् । यतः कुसुमसंदोहसदृशश्चन्द्रस्ततः शरन्निशोत्तं-
सत्वेन रूष्यते [तदनुपाति] च लक्ष्म नीलमणिनोपनीयते । अत्र चन्द्र कुन्द इन्द्र
सन्द इतिं पादेष्वनुप्रासः ।।</p>
<lg type="mula">
<l>चारु चान्द्रमसं भीरु बिम्बं पश्येदमम्बरे ।</l>
<l>मन्मनो मन्मथक्लान्तं निर्दयं कर्तुमुद्यतम् ।। ५७ ।।</l>
</lg>
<p>मम मनश्चित्तं मन्मथक्लान्तं कामातुरं निर्दयमत्यर्थं कर्तुम् । करोतिक्रियाविशेषणं
निर्दयमिति । उद्यतमुत्थितमम्बरे नभसीदमेतत् चन्द्रमस इदं चान्द्रमसम् ऐन्दवम्
बिम्बं मण्डलं पश्य भीरु प्रिये । इति चन्द्रोदयोपनीतां स्वामनङ‍ग[पीडां] भङ‍ग‍या
निवेदयति कश्चित् कामी । बकारस्य मकारसहितस्य, मकारस्य नकारेण सह,
मकारस्य रेफस्यान्यस्य वा यथासम्भवमावृत्तिरनुप्रासः पादेषु ।</p>
<lg>
<l>लीलास्मितमितालापकोमलं रमणीमुखम् ।</l>
<l>उपात्तपाणि संरक्तलोचनंलोक[रञ्जन]म् ।।</l>
</lg>
<p>इत्यपरमुदाहरणम् ।।</p>
<p>इष्टमनुप्रासमुदाहरन्नाह-</p>
