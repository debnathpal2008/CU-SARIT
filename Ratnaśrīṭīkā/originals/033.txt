<pb n="033"/>
च्छानामत्यन्तप्रसन्नानां निर्भ्फराणां प्रश्रवणानामम्भस उदकस्य कणैः बिन्दुभिरुक्षितः
सिक्तः शीतः मलयानिलो दक्षिणमारुतः मामेति [मा]मुपसर्पतीति योज्यम् ।
एतद्‌द्वये मृदुस्फुटविजातीयवर्णसङ‍कराद् विषमम् । एतदेव च [वि]जातीयबन्धपूरित-
मर्द्धद्वयं केवलमृदुबन्धं केवलस्फुटबन्धं च श्‍लोकद्वितयं भवत् समोदाहरणं
सम्पद्यते । तद्यथा--</p>
<lg>
<l>कोकिलालापवाचालो मामेति मलयानिलः ।</l>
<l>आज्ञामुद्दामकामस्य कालस्य कथयन्निव ।।</l>
</lg>
<lg>
<l>बिभर्त्ति भ्रान्तिमुद्भूतो भ्रमराणां प्रभञ्जनः ।</l>
<l>उच्छलच्छीकराच्छाच्छनिर्भ्फराम्भःकणोक्षितः ।।</l>
</lg>
<p>[कारणेन]ा/?/[ने]नैवार्येण दण्डिना पृथङ् नोदाहृतम् ।।</p>
<p>[20a] यत्तर्हि पादे विजातीयवत्त्वं संकीर्णं तदविषममिति कश्चित् मन्यते
तन्निषेधार्थं पादमात्रेणापि विषममुदाहरन्नाह-</p>
<lg type="mula">
<l>चन्दनप्रणयोद्गन्धिर्मन्दो मलयमारुतः ।</l>
<l>स्पर्धते रुद्धमद्धैर्यो वररामामुखानिलैः ।। ४९ ।।</l>
</lg>
<p>चन्दनानां तरूणां प्रणयः परिचयः सादेश्यात् । ततस्तेनोद्गन्धिः उद्गतो
गन्धोऽस्येति चन्दनगन्वगर्भः सुरभिः शिशिरोऽपि वा । निरस्तं समाधिंनिर्विकारत्वं
येनोपनीतमन्मथविकारत्वात् स मन्दो मृदुर्मलयमारुतो दक्षिणपवनः । [वररामा-
मुखानिलै]रुत्तमस्त्रीवदनश्‍वसनैः सह स्पर्द्धते [तान्] निगृह्णाति सुरभितया मृदुत्वेन
[रुद्ध]मद्धैर्यतया च साम्यात् । स्पर्द्धायाश्च समानविषयत्वात् तैरुपमीयत इति यावत् ।
अत्र तृतीयपादेन स्फुटत्वेन विजातीयेन मध्यमबन्धं पादत्रयं संसृष्टमिति विषममेवे-
दृशम् । एतदेव सजातीयैकपादप्रवेशे समं जायते । तद्यथा--</p>
<lg>
<l>चन्दनप्रणयोद्गन्धिर्मन्दो मलयमारुतः ।</l>
<l>स्पर्धते मन्मथक्षीबवररामामुखानिलैः ।। इति ।</l>
</lg>
<p>तदेतद् गौड़ीयं निगमयन्नाह-</p>
<lg type="mula">
<l>इत्यनालोच्य वैषम्यमर्थालङ‍कारडम्बरौ ।</l>
<l>अवेक्षमाणा ववृते पौरस्त्या काव्यपद्धतिः ।। ५० ।।</l>
</lg>
