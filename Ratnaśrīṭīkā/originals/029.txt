<pb n="029"/>
<p>श्‍लिष्टिः श्‍लेषो वार्थगौरवम् । प्रसत्तिः प्रसादः प्रकाशार्थता । समता पद्या-
पेक्षया [बन्धतुल्यतो]पादानम् । माधुर्यं शब्दे अर्थे च रसवत्ता । सुकुमारता
अपरुषाक्षरबाहुल्यम् । अर्थस्याभिधेयस्य व्यक्तिः शब्देन न्यायेन वा ग्रहणम् । अन्यथा
दुष्प्रापत्वाद् वक्ष्यति--</p>
<l>नहि प्रतीतिः सुभगा शब्दन्यायविलङ्घिनी । इति ।</l>
<ref>[१.७५]</ref>
<p>उदारत्वं प्रकृष्टता केनचिदर्थेन सनाथत्वम् । ओजः समासवृत्तिबाहुल्यम् ।
कान्तिः सर्वलोकमनोहरत्वम् । समाधिर्भगवत्प्रतीत्यनुसारिणी गौणार्थता ।</p>
<lg type="mula">
<l>इति वैदर्भमार्गस्य प्राणा दशगुणाः स्मृताः ।</l>
<l>एषां विपर्ययः प्रायो दृश्यते गौड़वर्त्मनि ।। ४२ ।।</l>
</lg>
<p>इत्येवंरूपा दश गुणाः शब्दालङ्कारस्वभावाः प्राणाः जीवितं स्मृता दृश्यन्त
इति यावत् । कस्य वैदर्भमार्गस्य दाक्षिणात्यकाव्यपद्धतेः सम्बन्धिनः । तैर्हि वैदर्भ-
मार्गः काव्यशरीरं प्राणिति । तदभावे त्वसन्नेव । ततश्च शब्दालङ्कारभूतः श्‍लेषादिदश-
गुणात्मकः काव्यरचनाविशेषो दाक्षिणात्यानां स्वाभाविको वैदर्भमार्ग इत्यर्थः
सम्पद्यते । एवंरूपस्तावद‌्वैदर्भमार्गः । गौडीयः किंरूपः, तद‌्‌विपरीतस्वभाव इति
दर्शयन्नाह- एषामित्यादि । एेषां श्‍लेषादीनां विपर्ययो विपक्षोऽश्‍लेषादिः लक्ष्यते
दृश्यते, कुत्र ? गौडानां वर्त्मनि काव्ये । अर्थव्यक्त्या देः कस्यचिद् गुणस्य
साधारणत्वात् प्राय इत्याह । बाहुल्येनेत्यर्थः । प्रायोग्रहणसंगृहीतं साधारणगुणं
स्वयमेव यथावसरं दर्शयिष्यति । स्वाभाविकस्तेषामेषा रच[18a]नाप्रकारः ।
वैदर्भस्तु १कृत्रिमभावेन भवेदिति भावः ।।</p>
<p>इदानीं यथोद्देशमेषां निर्देशं सविपर्ययं सोदाहरणं कुर्वन्नाह-</p>
<lg type="mula">
<l>श्‍लिष्टमस्पृष्टशैथिल्यमल्पप्राणाक्षरोत्तरम् ।</l>
<l>शिथिलं मालतीमाला लोलालिकलिला यथा ।। ४३ ।।</l>
</lg>
<p>शिथिलस्य भाव शैथिल्यं बन्धलाघवम् । अस्पृष्टं त्यक्तम् । अस्पृष्टं शैथिल्यं
<note>१. कृत्रिमो भवनेत्यादर्शे</note>
