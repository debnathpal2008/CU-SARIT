<pb n="109"/>
<p>तद् व्याचष्टे--</p>
<lg type="mula">
<l>प्रत्याचक्षाणया हेतून् प्रिययात्रां विबध्नतः ।</l>
<l>प्रभुत्वेनैव रुद्धस्तत् प्रभुत्वाक्षेप इष्यते ।। १३८ ।।</l>
</lg>
<p>प्रियस्य यात्रां विबध्‍नतो विरुद्धान् हेतून् अयोगक्षेमादीन् तत्प्रतिपक्षप्रकाशनेन
प्रत्याचक्षाण्या निवारयन्त्या गन्तुकामस्य कस्यचित् प्रभुत्वेनैव कान्तविषयेण
स्वातन्त्र्येण रुद्ध आक्षिंप्तो यतस्तत् तस्मादीदृश एवंजातीयः प्रभुत्वाक्षेप इष्यत इति ।।</p>
<lg type="mula">
<l>जीविताशा बलवती धनाशा दुर्बला मम ।</l>
<l>गच्छ वा तिष्ठ वा कान्त ! स्वावस्था तु निवेदिता ।। १३९ ।।</l>
</lg>
<p>जीविंते प्राणेष्वाशा आसक्तिः बलवती गरीयसी । मम धनेष्वाशा अभिलाषः
पुनर्दुर्बला तन्वी । धनादपि मे जीवितं प्रियमिंत्यर्थः । ततो नाहं जीवितव्ययेन
त्वद्यात्रासाध्यं धनमभिलषामि । त्वं पुनर्यथेच्छसि तथा कुरु । गच्छ वा तिष्ठ वा । न
किंचित् मम अनया चिन्तया । तदपि किं त्वमीच्छसीत्याह-- स्वावस्था तु
निवेदिंतेति । स्वाभिप्रायः पुनर्मया दर्शित एव, न मे जीविताद्धनं दयितम्, यतः
प्राणमूल्येन तदुपादास्ये । जीवितमेवा[भिलषामि] । न किञ्चिन्मे तेन धनेनेति ।।</p>
<p>तद्विभजते--</p>
<lg type="mula">
<l>असावनादराक्षेपो यदनादरवद्वचः ।</l>
<l>प्रियप्रयाणं रुन्धत्या प्रयुक्तमिह रक्तया ।। १४० ।।</l>
</lg>
<p>[यत्] यस्मादिह प्रयोगे रक्तया कयाचित् प्रियस्य प्रयाणं रुन्धत्या आ-
क्षिपन्त्या अनादरवदनादरोऽस्मिन्नस्तीति आस्थाशून्यं वचो वचनं गच्छ वा तिष्ठ वा
इति प्रयुक्तम्, तस्मात् असौ ईदृशोऽनादराक्षेपः ।।</p>
<lg type="mula">
<l>गच्छ गच्छसि चेत् कान्त ! पन्थानः सन्तु ते शिवाः ।</l>
<l>ममापि जन्म तत्रैव भूयाद् यत्र गतो भवान् ।। १४१ ।।</l>
</lg>
<p>[57a] कान्त, गच्छसि चेत् । यदि निश्चितं गमनम्, गच्छ । किं स्थीयते,
[ते तव] पन्थानः शिवाः सुखावहाः सन्तु इदमाशास्महे । इदं चापरम्, ममापि
