<pb n="059"/>
व्याकरणक्रियाकल्पछन्दोविचित्याद्यनेकविद्याविषयत्वात्, अनेकशः प्रवृत्तत्वाच्च बहु
पर्याप्तं निर्मलं परिशुद्धम्, आम्‍नायविशुद्ध्या सन्देहविपर्यासविरहात् । एवं
श्रुतमयं ज्ञानं परिपूर्णमभिधाय चिन्तामयं भावनामयं च दर्शयन्नाह-- अमन्दश्चा-
भियोग इति । श्रुतस्य चिन्तनमूहापोहमुखेन यथाम्‍नायमविपरीतार्थनिश्चयनम् ।
निश्चितस्य च भावनमभ्यासः आवृत्तिः स्थिरीकरणमिति द्विविधोऽभियोगः अभ्यासः ।
स चामन्दः पर्याप्तः यावद्‌भावितत्वात् । तदेतत्त्रयरूपा काव्यविषया व्यु[त्प]-
[36b]त्तिः । एवं हि काव्यं व्युत्पन्नं भवति यदि तदङ्गं विद्यास्थानं श्रुतं चिन्तितं
भावितं च यथावद् भवेत् । अन्यथा कीदृशी काव्यव्युत्पत्तिः सर्वत्रोपायव्युत्पत्ति-
लक्षणत्वादुपेयव्युत्पत्तेः । [तदृते चो]पेयव्युत्पत्तिरसूत्रपटात् न हीयते । अभिमानमात्रं
तु विजृम्भताम् । कस्तस्य निषेद्धा ? तदेवंविधाः काव्यव्युत्पत्तिः कारणं काव्यसम्पदः
काव्यरचनाया निरवद्यायाः हेतुः । अस्याः प्रस्तुताया यदर्था काव्यव्युत्पत्तिः । परकीय-
काव्यपरिज्ञानं तु सुलभमेवेदृशीं काव्यव्युत्पत्तिमाश्रितवता । ततश्च कीर्तिलाभः सत्कारः
अन्यो वा पुरुषार्थ इति गम्यत एव । वक्ष्यति च कीर्तिमीप्सुभिः <ref>[१. १०५]</ref>इति ।।</p>
<p>ननु केचिदेव सहजशक्तियुक्ताः । तत्किमिदानीं मा भूदन्येषामिह प्रवृत्तिः ?
येनोच्यते नैसर्गिकी च प्रतिभेत्यत्र आह--</p>
<lg type="mula">
<l>न विद्यते यद्यपि पूर्ववासना-
गुणानुबन्धि प्रतिभानमद्भ‍ुतम् ।</l>
<l>श्रतेन यत्नेन च वागुपासिता
ध्रुवं करोत्येव कमप्यनुग्रहम् ।। १०४ ।।</l>
</lg>
<p>पूर्ववासना जन्मान्तराभ्यासाहितः संस्कारः अभ्यासानुबन्धित्वात् । यथोक्त-
माचार्यशूरेण--</p>
<lg><l>अभ्यासयोगेन शुभाशुभानि
कर्माणि सात्म्यैव भवन्ति पुंसाम् ।</l>
<l>तथाविधान्येव यदप्रयत्ना-
ज्जन्मान्तरे स्वप्‍न इवाचरन्ति ।। इति ।</l></lg>
<p>[जातकमालायाम् पृः ९५]</p>
