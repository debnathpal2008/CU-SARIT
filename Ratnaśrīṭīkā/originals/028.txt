<pb n="028"/>
<lg><l>वैदर्भमन्यदस्तीति मन्यन्ते सुधियोऽपरे ।</l>
<l>तदेव च किल ज्यायः सदर्थमपि नापरम् ।।</l></lg>
<lg><l>गौडीयमिदमेतत्तु वैदर्भमिति किं पृथक् ।</l>
<l>गतानुगतिकन्यायान्नानाख्येयममेधसाम् ।।</l></lg>
<ref>[काव्यालङ्कारे १.३१-३२]</ref>
<p>इति, तद् भङ्ग्या निरस्तम् । तथाहि-- कश्चित्काव्यरचनाप्रकारः शब्दालंकारलक्षणो
दाक्षिणात्यानां निजो वैदर्भमार्ग इति व्यवह्रियते, यथा यानविशेषो दक्षिणमार्ग इति ।
तद्विपरीतस्तु पौरस्त्यानां काव्यरचनाप्रकारो गौडीय इति व्यपदिश्यते । यथा
दक्षिणमार्गविलक्षणो यानप्रकार उत्तरमार्ग इति । ततश्च वास्तवीयं नानाता कथ-
ममेधसाम् । या हि भ्रान्तिकृता सा भवेदमेधसां विपरीतदृशाम्, यथैकस्मिन्न[पि] चन्द्र-
मसि । इयं तु सुमेधसामपि, विपरीतदृशामेव, वस्तुभेदकृतत्वात् सूय[ ा/?/]चन्द्रमसोरिव ।
तस्मात् स्वभावत एव विलक्षणावेतौ मार्गौ । यद्वक्ष्यति--</p>
<l>इति मार्गद्वयं भिन्नं तत्स्वरूपनिरूपणात् । इति ।</l>
<ref>[१. १०१]</ref>
<p>अथ मतं कथं तर्हि पौरस्त्येषु वैदर्भो दृश्यते पद्यसाधारणो यथा दाक्षिणात्या-
नामेव । दाक्षिणात्येषु वा गौडीय इति । तत्किमेतावता तेषामसौ निजः स्यात् । तेष्वनौ/?/
दृश्यमानोऽपि न निजः दक्षिणमार्गवत्, यथा दाक्षिणात्यानाम् । नहि चन्दनं
देशान्तरे दृश्यत इति तज्जमेव स्यात् । देशान्तरदृष्टमपि हि मलयजमेव तत् । तथा
वैदर्भः पौरस्त्येषु कथञ्चित् दृश्यमानोऽपि वैदर्भ एव, यो दाक्षिणात्यानां सहजः ।
गौडीयोऽपि दाक्षिणात्येषु कथञ्चिद् दृश्यते तथापि पौरस्त्यानामेवासौ निजत्वात् । तदेतौ
काव्यरचनाप्रकारौ मार्गौ प्रकृतिविलक्षणो दक्षिणात्यैर्गौडैश्च व्यपदिश्ये[17b]ते ।
निजत्वाद् देशभाषादिवत् वैदर्भगौडीय इति । एतावत्तु स्यात् ।</p>
<p>किं लक्षणौ तौ को वाऽनयोः १प्रतिविशिष्ट इति तच्च मार्गद्वयमिदानीं विभज्यते ।
प्रतिविशेषे तु सन्तः प्रमाणमिति विभजन्नाह--</p>
<lg type="mula">
<l>श्‍लेषः प्रसादः समता माधुर्यं सुकुमारता ।</l>
<l>अर्थव्यक्तिरुदारत्वमोजःकान्तिसमाधयः ।। ४१ ।।</l>
</lg>
<note>१. प्रतिविशिष्टो भेदकधर्म इत्यर्थः ।</note>
