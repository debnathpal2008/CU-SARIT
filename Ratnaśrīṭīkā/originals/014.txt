<pb n="014"/>
<lg type="mula">
<l>न्यूनमप्यत्र यैः कैश्चिदङ्गेः काव्यं न वर्ज्यते ।</l>
<l>यद्युपात्तेषु सम्पत्तिराराधयति तद्विदः ।। २० ।।</l>
</lg>
<p>अत्रोक्तेष्वङ्गेषु अवयवेषु यैः कैश्चिद् यथासम्भवं तु मधुपानकुमारोदयपर्वत-
वर्णनादिभिर्न्यूनं रहित[म]पि, न के[व]लं पूर्णं काव्यं, महाकाव्यं न वर्ज्यते सद्भि-
रुपादीयत इत्यर्थः । न दुष्यतीत्यपि पाठः । अस्तु स एव । अस्योत्सर्गस्यापवादमाह-
यदीत्यादि । उपात्तेषु [गृहीते]षु सम्पत्तिर्विभूतिः शब्दार्थसाद्न‍ुण्यलक्षणा । तद्विदः
तां काव्यसम्पत्तिं ये विदन्ति तान् पुरुषान् आराधयति रञ्जयति यदि, तदा न
वर्ज्यते । अर्थोपात्तान्यङ्गानि । यद् वि[गतार्थं] तद् हेयमित्यर्थाद् गम्यते ।</p>
<p>अत्रेदं चिन्त्यते । कथमत्र क्रमः । किं पूर्ववर्णितेन नायकेन रिपोर्जयात्
नायकस्योत्कर्षः कथ्यते । अथ प्राग्‌वर्णि[तस्य रि]पोर्नायकेन जयात् तदुत्कर्षः ख्याप्यत
इति । अत्र भामहः पूर्वकमेव क्रममिच्छति, द्वितीयं तु द्वेष्टि--</p>
<lg><l>नायकं प्रागुपन्यस्य वंशवीर्यश्रुतादिभिः ।</l>
<l>न तस्यैव वधं कुर्यादन्योत्कर्षाभिधित्सया ।।</l></lg>
<lg><l>यदि काव्यशरीरस्य न स व्यापितयेष्यते ।</l>
<l>न चाभ्युदयभाक् तस्य मुधाऽऽदौ ग्रहणं स्तवे ।।</l></lg>
<ref>[काव्यालङ्कारे १.२२-२३]</ref>
<p>इति । दण्डी तु प्रकारद्वयमपि युक्तमिच्छन्नाह--</p>
<lg type="mula">
<l>गुणतः प्रागुपन्यस्य नायकं तेन विद्विषाम् ।</l>
<l>निराकरणमित्येष मार्गः प्रकृतिसुन्दरः ।। २१ ।।</l>
</lg>
<p>ना[यकं प्रति]पक्षं प्राक् प्रथममुपन्यस्याभिधाय गुणतो गुणैः शौर्यादिभि-
रभिलक्षितं नायकं पूर्व वर्णयित्वेत्यर्थः । तेन पूर्ववर्णितेन नायकेन विद्विषां विपक्षाणां
निराकरणमभिभ[वः पराज]यः कथ्यत इति एष मार्गः क्रमः प्रकृत्या सुन्दरः शोभनः ।
स्वरूपसिद्ध ऋजुरयं क्रम इति मन्यते ।।</p>
<p>द्वितीयं क्रममाह, यो भामहेन द्विष्टः--</p>
<lg type="mula">
<l>वंशवीर्यश्रुतादीनि वर्णयित्वा रिपोरपि ।</l>
<l>तज्जयान्नायकोत्कर्षकथनं च धिनोति नः ।। २२ ।।</l>
</lg>
