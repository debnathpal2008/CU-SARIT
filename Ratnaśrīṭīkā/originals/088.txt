<pb n="088"/>
<lg type="mula">
<l>ताम्राङ्गुलिदलश्रेणि नखदीधितिकेसरम् ।</l>
<l>ध्रियते मूर्ध्‍नि भूपालैर्भवच्चरणपङ्कजम् ।। ६९ ।।</l>
</lg>
<p>राजन्, भवतश्चरण एव पङ्कजं भूपालैः ध्रियते धार्यते मूर्ध्नि शिरसि ।
किम्भूतम् ? ताम्राङ्गुलयो दलश्रेणिः पत्रपंक्तिर्यस्य । नखानां दीधि/?/तयः किरणाः
केसराणि यत्र तादृशं ध्रियते इति प्रकृतम् ।।</p>
<p>कतमदेतद्रूपकमित्याह--</p>
<lg type="mula">
<l>अङ्गुल्यादौ दलादित्वं पादे चारोप्य पद्मताम् ।</l>
<l>तद्योग्यस्थानविन्यासादेतत् सकलरूपकम् ।। ७० ।।</l>
</lg>
<p>एतदनन्तरोक्तमीदृशं सकलरूपकम् आख्यायते । सकलस्याङ्गिनः पादस्याङ्गस्य
चाङ्गुल्यादीनां रूपणात् । अङ्गुलिरादिर्यस्या नखदीधितेस्तत्र दलमादिर्यस्य केसरस्य
तस्य भावः तत्त्वं तदारोप्य इत्यङ्गरूप[49b]णमुक्तम् । पादे च पद्मतामारोप्य
उपचर्येति अङ्गिरूपणं तस्येदृशस्य पद्मस्य योग्यमुचितम् । स्थीयते इति स्थानम्
आधारो मूर्द्धा तत्र विन्यासात् निवेशनात् । सकलरूपकमेतदिति प्रकृतम् ।।</p>
<lg type="mula">
<l>अकस्मादेव ते चण्ङि ! स्फुरिताधरपल्लवम् ।</l>
<l>मुखं मुक्तारुचो धत्ते धर्माम्भःकणमञ्जरीः ।। ७१ ।।</l>
</lg>
<p>चण्डि कोपने ! ते तव मुखं स्फुरिताधरपल्लवं स्फुरितः कोपकम्पनः अधरः
ताम्रतादेः पल्लवो यस्येति । घर्माम्भःकणाः प्रणयकोपजन्मानः स्वेदबिन्दव एव मञ्जयः
कुसुमस्तबकाः शौक्ल्यादिना । यदाह-- मुक्तारुच इति । मुक्तानां रुचयो दीप्तयो यासां
ता धत्ते । अकस्मादेव विना व्यलीकेन केनचित् तादृशेन, कोऽयमस्थानकोप इति ।।</p>
<p>कतरदेतत् रूपकमित्याह--</p>
<lg type="mula">
<l>मञ्जरीकृत्य घर्माम्बु पल्लवीकृत्य चाधरम् ।</l>
<l>नान्यथाकृतमत्रास्यमतोऽवयवरूपकम् ।। ७२ ।।</l>
</lg>
<p>धर्माम्बु मञ्जरीत्वेन परिकल्प्य । अधरं चैकदेशं पल्लवीकृत्य पल्लवोऽयमिति
रूपयित्वा । आस्यं मुखम् अङ्गि अन्यथा नःकृतम् । पद्मादित्वेन न रूपितमत्र प्रयोगे ।
