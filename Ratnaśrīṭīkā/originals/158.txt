<pb n="158"/>
<lg type="mula">
<l>आनन्दाश्रु प्रवृत्तं मे कथं दृष्ट‍वैव कन्यकाम् ।</l>
<l>अक्षि मे पुष्परजसा वातोद्ध‍ृतेन दूषितम् ।। २६५ ।।</l>
</lg>
<p>कन्यकां पतिम्वरां दृष्ट‍वैव दर्शनसमनन्तरमेवानन्दजनितमश्रु हर्षवाष्पः प्रवृत्तं
जातं मे । कथमेतदयुक्तं बत संवृत्तमिति निर्भिन्नस्य वस्तुनोऽनुरागस्य लेशेन निगूहनमिदं
क्रियते । आ ज्ञातमक्षि मे पुष्पाणां रजसा रेणुना वातैरुद्ध‍ूतेन प्रेरितेन दूषितमुपद्रुतम्
इति अश्रुपातस्य रजोदूषणादपि सम्भवात् संवृत्तो लेशेन भावस्तादृश इति ।।</p>
<lg><l>तामनुस्मृत्य पद्माक्षीमक्षि वाष्पायते मम ।</l>
<l>श्रोत्रं सुभाषितानन्दममन्दमभिनन्दति ।।</l></lg>
<p>इत्यपरमुदारहणम् ।।</p>
<p>लेशप्रकारमुपसंहृत्य प्रकारान्तरमस्य दर्शयन्नाह--</p>
<lg type="mula">
<l>इत्येवमादिस्थानेऽयमलङ्कारोऽतिशोभते ।</l>
<l>लेशमेके विदुर्निन्दां स्तुतिं वा लेशतः कृताम् ।। २६६ ।।</l>
</lg>
<p>इत्येवंरूपमनन्तरोक्तं राजकन्यादर्शनादि यस्य रागनिगूहनादेस्यस्मिन् स्थाने
प्रस्तावे अयमलङ्कारो लेशः अतिशोभते, तस्यात्यन्तसुन्दरत्वात् इति स्वमतमुपसंहृतम् ।
एके अन्ये पुनर्निन्दां दोषोक्तिं लेशतो व्याजेन कथञ्चित् कृतां तादृशविषयां स्तुतिं
वा गुणाविष्क्रियामीषत्प्रयुक्तां लेशं विदुः स्मरन्ति । अ[य]मपरो लेशप्रकार इति ।।</p>
<p>तमुदाहरन्नाह--</p>
<lg type="mula">
<l>युवैव गुणवान् राजा योग्यस्ते पतिरूर्जितः ।</l>
<l>रणोत्सवे मनः सक्तं यस्य कामोत्सवादपि ।। २६७ ।।</l>
</lg>
<p>युवा तरुणः । विषयसम्भोगैकरसे विविधा[नन्दजु]षि वयसि वर्तमान एव
गुणवान् विनयसम्पन्नः । एवम्भूतोऽपि, न यः कश्चित् । किं तु राजा मध्यमलोकपालः ।
ऊर्जितस्तेजस्वो महानुभावः तवायमेव योग्यः समुचितः पतिर्वरो वरारोहे ! पुण्येन
महता प्राप्तः । यस्य विक्रमैकरसस्य रणे उत्सवे प्रीतिकरत्वान्मनः सक्तं निरतं
कामोसवात्सुरतसुखादप्यधिकम्, न तस्यात्रास्था यथा समरमहोत्सवे इति ।।</p>﻿
