<pb n="078"/>
<p>इति मतान्तरं निरस्तम् । एवं हि--</p>
<lg><l>समानवस्तुन्यासेन प्रतिवस्तूमपेष्यते ।</l>
<l>यथेवानभिधानेऽपिं गुणसाम्यप्रतीतितः ।।</l></lg>
<ref>[काव्यलङ्कारे २. ३४]</ref>
<p>इत्यादिना प्रतिंवस्तूपमादिरपि कथं न वृथा स्यात्, सामान्यगुणनिर्देशेनैव गतार्थ-
त्वात् ? अर्थप्रपञ्चार्थमेतदिष्यते [चेत्,] तदिंहापि समानमिति यत्किञ्चिदेतत् ।।</p>
<lg type="mula">
<l>शतपत्रं शरच्चन्द्रस्तवाननमिति त्रयम् ।</l>
<l>परस्परविरोधोति सा विरोधोपमा मता ।। ३३ ।।</l>
</lg>
<p>शतपत्रं पद्मं शरदि चन्द्रः तवाननमित्येतद् वस्तुत्रयं त्रयोऽवयवा अस्येति ।
परस्परेणान्योन्येन सह परस्परस्य वा विरोधिं प्रतिद्वन्द्वि समानगुणत्वात्, कान्त्यादि-
विशेषणयोगात् । इत्येवंविधा या सा विरोधोद्भावनेन साधर्म्यवर्णनाद् विरोधोपमा
मतेति ।।</p>
<lg type="mula">
<l>न जातु शक्तिरिन्दोस्ते मुखेन प्रतिगर्जितुम् ।</l>
<l>कलङ्किनो जड़स्येति प्रतिषेधोपमैव सा ।। ३४ ।।</l>
</lg>
<p>तव मुखेन सह प्रतिगर्जितुं स्पर्द्धां कर्तुमिन्दोः । न जातु न क[46a]दाचिदपि
शक्तिः सामर्थ्यमस्ति । कलङ्किनो जड़स्य कलङ्कित्वात् जड़त्वाच्चेत्यर्थः । कलङ्को
मृगलाञ्छनलक्षणो दोषः । जाड्यं शैत्यमकौशलं चेति शब्दच्छलेन दोषोक्तिः । मुखं
तु निंष्कलङ्कं विदग्धं चेति । कथमनेन [स]दृशं इति निषेधद्वारेण साधर्म्यावगमात् ।
प्रतिषेधोपमैव सा या ईदृशीति ।।</p>
<lg type="mula">
<l>मृगेक्षणाङ्कं ते वक्त्रं मृगेणैवाङ्कितः शशी ।</l>
<l>तथापि सम एवासौ नोत्कर्षीति चटूपमा ।। ३५ ।।</l>
</lg>
<p>तन्वि ! तव वक्त्रं मृगस्येक्षणमेकदेशोऽत्यन्तसाम्येनाभेदविवक्षया अङ्कश्चिह्नं
यस्य तत्तथा । शशी तु मृगेणैव सकलेनाङ्कितो लक्षितः ततश्चाधिक्यं शशिनः प्राप्तं
तथापि नाधिकः । नोत्कर्षी । किं तु सम एव मुखेनासौ शशी । इत्येवं चटुना
प्रियालापप्रकारेणेदृशेन सादृश्यप्रकाशनात् चटूपमेदृशी द्रष्टव्येति ।।</p>
