<pb n="048"/>
<p>तदुदाहरन्नाह--</p>
<lg type="mula">
<l>अर्थिनां कृपणा दृष्टिः स्त्वन्मुखे पतिता सकृत् ।</l>
<l>तदवस्था पुनर्देव नान्यस्य मुखमीक्षते ।। ७७ ।।</l>
</lg>
<p>अर्थिनां याचकानां दृष्टिश्चक्षुः कृपणा दीना निरानन्ददौर्गत्योपहतत्वात्
याच्ञामरणावस्थाप्राप्तत्वाच्च त्वन्मुखे वदने सकृदेकवारं पतिता प्रवृत्ता सती तदवस्था
सा [29a]कृपणा अवस्था यस्या इति विग्रहः । पुनस्तथैव कृपणा अप्राप्तकामत्वादन्यस्य
दातुर्मुखं नेक्षते न पश्यति देवेति कश्चिद्राजा स्तूयते । त्वामेकवारमर्थितया प्राप्य पुनरन्यं
न याचते त्वत्त एव पूर्णमनोरथत्वात् । आकारमात्रेण वार्थितां ज्ञात्वा कृतार्थयसि
यावद् याच्ञाक्षराणि कृपणानि नोद्गीरन्तीत्यर्थः ।।</p>
<p>कः पुनरिहोत्कर्षवान् गुणो येन सनाथं सर्व तत्काव्यमुदारं स्यादिति
विवृण्वन्नाह--</p>
<lg type="mula">
<l>इति त्यागस्य वाक्येऽस्मिन्‍नुत्कर्षः साधु लक्ष्यते ।</l>
<l>अनेनैव पथान्यच्च समानन्यायमूह्यताम् ।। ७८ ।।</l>
</lg>
<p>इत्यस्मिन्न[न]न्तरोक्ते वाक्ये काव्ये त्यागस्य दानस्य गुणोत्कर्षः अतिशयः
साधु सम्यक् परिस्फुटं क्रियाविशेषणं, लक्ष्यते प्रतीयते । तस्मात्तद्योगेनोत्कर्षवता
गुणेनेदं काव्यं सर्वं सनाथमुदारमाख्यायत इति योज्यम् । प्रकारमिममन्यत्राति[दि]-
शन्नाह-अनेनेत्यादि । अनेनैवोक्तेन पथा विधिना अन्यच्च परमपि समानः सदृशः
न्यायः प्रकारो यस्य तत् समानन्यायमेवंजातीयकमू[ह्य]तां स्वयमनुगम्यताम् । दिशो
दर्शितत्वाच्च शक्यमनुसर्तुमीदृशमिति भावः । तद्यथा--</p>
<lg><l>त्वन्नामग्रहणादेव देव ! त्वदरियोषितः ।</l>
<l>शोकारुणानि चक्षूंषि वहन्ति विधवा इव ।। इति ।</l></lg>
<p>अपरप्रकारं दर्शयन्नाह--</p>
<lg type="mula">
<l>श्‍लाध्यैर्विशेषणैर्युक्तमुदारं कैश्चिदिष्यते ।</l>
<l>यथा लीलाम्बुजक्रीडासरोहेमाङ्गदादयः ।। ७९ ।।</l>
</lg>
<p>श्‍लाध्यैरुत्कृष्टैर्विशेषणैरुपाधिभिर्युक्तं संगतमुदारं कैश्चिदि[29b]ति पौरस्त्यै-
