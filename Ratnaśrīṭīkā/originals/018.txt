<pb n="018"/>
कारणमित्यर्थः । अन्यथैवंविधस्य भेदस्य सर्वत्र सुलभत्वात् तावता विजातोयत्वेऽति-
प्रसङ्गः स्यादिति भावः । वाच्यं हि द्वयमप्येतत् । तत् केनाप्युच्यतां स्वयं परेण[वा]
यथायोगम् । किमेतावता जातेर्भेदः स्यात् । अर्थतस्त्वेकैव जातिरियं नाममात्रात्तु
भिद्यते । यद्वक्ष्यति-- एका जातिः संज्ञाद्वयाङ्किता <ref>[१. २८]</ref> । एवं तर्हीदमनयोर्भेद-
कारणम्, यत्र वक्त्रापरवक्त्रयो पद्ययोर्भविष्यदर्थसूचकयोः प्रवेशः साश्‍वासा च या
सा आख्यायिका । तद्विपरीता कथेति । तदुक्तम्--</p>
<l>वक्त्रं चापरवक्त्रं च कालभाव्यर्थशंसि च ।</l>
<ref>[काव्यालङ्कारे १. २६]</ref>
<p>इति । तथा--</p>
<l>साश्‍वासाख्यायिका मता ।</l>
<ref>[काव्यालङ्कारे १. २५]</ref>
<lg><l>न वक्त्रापरवक्त्राभ्यां युक्ता नाश्‍वासवत्यपि ।</l>
<l>संस्कृतासंस्कृता चेष्टा कथाऽपभ्रंशता तथा ।। इति ।।</l></lg>
<ref>[काव्यालङ्कारे १. २८]</ref>
<p>तदेवं तदुद्‌भाव्य परिहरन्नाह-</p>
<lg type="mula">
<l>वक्त्रं चापरवक्त्रं च साश्‍वासत्वं च भेदकम् ।</l>
<l>चिह्नमाख्यायिकायाश्चेत् प्रसङ्गेन कथास्वपि ।। २६ ।।</l>
</lg>
<lg type="mula">
<l>आर्यादिवत् प्रवेशः किं न वक्त्रापरवक्त्रयोः ।</l>
<l>भेदश्च दृष्टो लम्भादिराश्‍वासो वास्तु किं ततः ।। २७ ।।</l>
</lg>
<p>वक्त्रं चापरवक्त्रं च पद्यद्वयं सहाश्‍वासेन वर्त्तते तद्भावः तत्त्वम् । तच्चैतत्
त्रयम् आख्यायिकायाश्‍चि‍ह्नं लक्षणं भेदकं कथायाः सकाशाद्विशेषकं चाप्यस्यास्य कथा-
यामभावादितिचेन्मन्यसे, ननु यतः [प्रसङ्गेन] तत्र गद्याधिकारात् प्रस्तावेन भाव्यर्थ-
सूचनादिलक्षणेन हेतुभूतेन नाधिकारितया वक्त्रापरवक्त्रयोः कथास्वपि आख्या-
यिकावत् किं कस्मान्न प्रवेशः न प्रयोगः स्यादेवेत्यर्थः । किंवत् ? आर्यादिवत् ।
