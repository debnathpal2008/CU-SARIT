<pb n="181"/>
<lg><l>न विषं विषमं किञ्चिंन्न च पाशोऽस्ति तादृशः ।</l>
<l>मूर्च्छयन्तिं मृगाक्षीणां बध्‍नन्ति [च] दृशो जगत् ।।</l></lg>
<p>अविरुद्धक्रियाविशेषोक्तिः ।।</p>
<lg><l>न शस्त्रं निशितं किञ्चित्तादृशं नापि चामृतम् ।</l>
<l>स्त्रीणां कोपः प्रसादश्च हन्ति जीवयति क्षणम् ।।</l></lg>
<p>विरुद्धक्रियाविशेषोक्तिः ।।</p>
<lg><l>न किञ्चिन्मार्दवं तन्वि ! स्तनयोर्न च नम्रता ।</l>
<l>तथापि च तथैताभ्यां जनोऽयमतिरज्यते ।।</l></lg>
<p>चाटुविशेषोक्तिः ।।</p>
<p>दिशा अनया अन्येप्यूहनीया विकल्पा इति ।।</p>
<trailer>।। इति विशेषोक्तिचक्रम् ।।</trailer>
<p>तुल्ययोगितां योजयन्नाह--</p>
<lg type="mula">
<l>विवक्षितगुणोत्कृष्टैर्यत् समीकृत्य कस्यचित् ।</l>
<l>कीर्तनं स्तुतिनिन्दार्थं सा मता तुल्ययोगिता ।। ३२८ ।।</l>
</lg>
<p>विवक्षितः प्रतिपादयितुमिष्टः कश्चिद्नुणो धर्मः साधुरसाधुर्वा तेनोत्कृष्टैरधिमात्रैः
प्रसिद्धैः कैश्चिद्वस्तुभिः सह समीकृत्य वस्तुतोऽसाम्येऽपि तथाभावमारोप्य कस्यचिदर्थस्य
पुरुषादेः कीर्तनमाख्यानम् । किमर्थम् ? स्तुतिः प्रशंसा निन्दा जुगुप्सा चार्थः प्रयोजनं
यस्मिन् कीर्तने तत्तथा समीकृतस्य स्तुत्यर्थं निन्दार्थं वा, सा तल्लक्षणा तुल्ययोगिता
स्मृता । तेन गुणेन तादृशां तुल्ययोगिताप्रतिपादनात्, तादर्थ्येन तुल्ययोगिता
तथाविधोक्तिरिति ।।</p>
<p>तामुदाहरन्नाह--</p>
<lg type="mula">
<l>यमः कुबेरो वरुणः सहस्राक्षो भवानपि ।</l>
<l>बिभ्रत्यनन्यविषयां लोकपाल इति श्रुतिम् ।। ३२९ ।।</l>
</lg>﻿
