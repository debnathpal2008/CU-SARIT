<pb n="016"/>
त्यर्थः । एवलक्षणं गद्यम् । पद्यं तु पादस्वभावः पदसन्तान इत्यसङ्करः । कतिविधं
तदित्याह-- आख्यायिकेत्यादि । तस्य गद्यस्य भेदौ प्रकारौ द्वौ विज्ञेयौ । कथम् ।
आख्यायिकाकथेत्येवं[रू]पौ । [न] अनयोर्भेदः । भामहमतेन भेदमाह--</p>
<lg type="mula">
<l>तयोराख्यायिका किल ।। २३ ।।</l>
</lg>
<lg type="mula">
<l>नायकेनैव वाच्यान्या नायकेनेतरेण वा ।</l>
<l>स्वगुणाविष्क्रियादोषो नात्र भूतार्थशंसतः ।। २४ ।।</l>
</lg>
<p>तयोराख्यायिकाकथयोरयं भेदः किलेति परमतसूचने । आख्यायिका नायकेनैव
[स्वयम्][10b] उच्यते, यस्य चरितप्रतिपादनार्थमाख्यायिका प्रवृत्ता । नान्येनेति
वक्तृनियमः आख्यायिकायाम् । तदुक्तम्--</p>
<l>वृत्तमाख्यायते यस्यां नायकेन स्वचेष्टितम् । इति ।</l>
<ref>[काव्यालङ्कारे १. २६]</ref>
<p>अन्या कथा उक्ताया आख्यायिकाया अन्यत्वात् । नायकेन वाच्या यच्चरित-
प्रकाशनाय प्रवृत्ता, इतरेण वा नायकादन्येन वा, तत्सहायादिना वाच्येति न
वक्तृनियमः कथायाम् । अयं तावदनयोर्भेदः ।</p>
<p>न[न्विय]माख्यायिका स्वयं नायकेनोच्यते न कथा । एवं हि स्वगुणोद्भावन-
प्रसङ्गः । तच्चानुचितमभिजातस्य । तदुक्तम्-</p>
<l>स्वगुणाविष्कृतिं कुर्यादभिजातः कथं जनः । इति ।</l>
<ref>[काव्यालङ्कारे १.२९]</ref>
<p>अत्राह-स्वगुणाविष्क्रियेत्यादि । अयं तावददोषः । यतः स्वस्यात्मनः स्वेषां
वा गुणानां वंशस्य वीर्यादीनामाविष्क्रिया प्रस्ताववशात् कथनं न दोषः न दुष्यति ।
कस्य--भूतं यथावृत्तमर्थं स्वच[ा/?/रित्र्य]लक्षणं शंसतो ब्रुवतो नायकस्य । अत्राख्या-
यिकायां कथायां वा । तेन हि यथावृत्तं स्वचरितममिधेयं दोषरूपं गुणरूपमन्यद्वा,
न विपरीतम् । तत्[अ]विपरीतं यथावृत्तमात्मनः कथयतः प्रस्ताववशप्राप्तं स्वगुणकथनं
कथमाभिजात्यं हापयेत् । प्रत्युत विपरीतामिधाने आभिजात्यं हीयेत । आत्म-
व[ञ्चन]रूपं तु स्वगुणाविष्करणमनुचितमाभिजात्ये ।</p>
