<pb n="037"/>
तेषामिदमविदितमिति यावत् । नीरसं तर्हि तेषां काव्यमिति चेदाह- अनुप्रासस्तु तत्प्रिय
इति । तेषां गौड़ानां प्रियो बहुमान्यः । विदितानुप्रास[स्य] तु अनुप्रास एव शब्दरसः ।
दाक्षिणात्यानां तु समानपदासत्तिलक्षणः शब्दरसः प्रेयानित्याह- अनुप्रासादपीत्यादि ।
अनुप्रासादप्यधिकमिदं समानपदासत्तिलक्षणं माधुर्यमीप्सितमिष्टं वैदर्भैर्दाक्षिणात्यैः
प्रायो बाहुल्येन तत्प्रयोगात् । ततश्च अनुप्रासोऽपि तैरिष्यत इत्युक्तं भवति । न तु
तथासौ प्रियस्तेषां यथा समानपदासत्तिः । तादृशं हि माधुर्यं व्यापकं सर्वत्र सम्भवात् ।
अनुप्रासस्तु न तथा व्यापकः क्वचिद् दर्शनात् । अत एव प्राय इदमीप्सितमित्युक्तम् ।
शब्दरसस्तूभयमपि । द्वयेन तु हीनं नीरसं नास्वाद्यते कविभिरिति ।।</p>
<p>कः पुनरसावनुप्रासो यो गौड़ानां प्रियः ? दाक्षिणात्यानां चेत्यवसरप्राप्त-
मनुप्रासं लक्षणतो लक्ष्यतश्च दर्शयन्नाह-</p>
<lg type="mula">
<l>वर्णावृत्तिरनुप्रासः पादेषु च पदेषु च ।</l>
<l>पूर्वानुभवसंस्कारबोधनी यद्यदूरता ।। ५५ ।।</l>
</lg>
<p>वर्णस्य स्वरव्यञ्जनलक्षणस्य आवृत्तिः पुनःपुनरुच्चारणम् इत्यनूद्यानुप्रासो
वेदितव्य इति विघीयते । प्रथमस्तस्य प्रथमप्रयुक्तस्याक्षरस्य [22b] अनु पश्चादास
उपक्षेपः प्रयोगः अनुप्रासः । क्वासौ सम्भवीत्याह- पादेष्वित्यादि । पादेषु पर्वापेक्षया
पदेषु चेत्येतत्तु गद्यापेक्षया द्रष्टव्यम् । द्वयोरपि काव्यतयाधिकारात् । यद्वक्ष्यति-</p>
<l>एतद् गद्यस्य जीवितमिति ।</l>
<ref>[१.८०]</ref>
<p>अनुष्टुबादौ बृहति च वृत्ते गद्ये च सर्वत्र सन्निकर्षतो द्रष्टव्यः यतः प्रत्यासन्नतया-
ऽनुप्रासो गृह्येत । यदाह- पूर्वानुभवेत्यादि । पूर्वस्य पूर्वप्रयुक्तस्य वर्णस्य अनुभवः
श्रोत्रेण ग्रहणं पूर्वो वा पूर्वप्रयुक्तवर्णविषयत्वात् तस्य सम्बन्धी तदन्वितत्त्वात् ।
पूर्वानुभवेनाहितः संस्कारः पूर्वानुभवसंस्कार इति वा मध्यपदलोपी समास एव । वर्णः
तज्जातीय इति वा एकाकारस्मार्त्तविकल्पजननशक्तिलक्षणः । तस्य बोधनी प्रबो-
धिका स्वानुरूपविकल्पोत्पादनाभिमुख्यकारिणी अदूरता प्रत्यासन्नता पुनस्तद्वर्णा-
नुभवस्वभावा यदि भवति तदा वर्णावृत्तिरनुप्रासः पादेषु पदेषु च सम्पत्स्यते ।
अन्यथा तथाविधानुभवसंस्कारप्रबोधाभावात्तादृशविकल्पानुदयात् अनुप्रासो न
