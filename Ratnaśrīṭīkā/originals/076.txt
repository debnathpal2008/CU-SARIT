<pb n="076"/>
मेवेदं तस्यैव तादृशत्वात् न पद्ममिति । असावियमेवंविधा निर्णयोपमा विज्ञायते
मुखमिदं न पद्ममिति निश्‍चयमुखेनोपमावगमादिति ।।</p>
<lg type="mula">
<l>शिशिरांशुप्रतिद्वन्द्वि श्रीमत् सुरभिगन्धि च ।</l>
<l>अम्भोजमिव ते वक्त्रमिति श्‍लेषोपमा स्मृता ।। २८ ।।</l>
</lg>
<p>तव वक्त्रमम्भोजमिव शिशिरांशोश्‍चन्द्रस्य प्रति[45a]द्वन्द्वि प्रत्यनीकं मुखस्य
तत्समानकान्तित्वात् । अम्भोजस्य च तदुदये सङ्कोचभजनात् । शब्दश्‍लेषः । श्रीमत्
कान्तियुक्तं मुखमम्भोजं च श्रीर्देवता तत्र वसतीति श्रुतेः । अयमपि शब्दश्‍लेषः ।
उभयोरपि कान्तियोगादर्थश्‍लेषो वा । सुरभिरिष्टो गन्धोऽस्येति सुरभिगन्धि द्वयमपी-
त्यर्थश्‍लेषः । चकारः समुच्चये । इत्येवं श्‍लेषपरिग्रहणे चन्द्रवक्त्रयोरुपमाप्रयोगात्
श्‍लेषोपमैवेदृशी मतेति ।</p>
<lg type="mula">
<l>सरूपशब्दवाच्यत्वात् सा समानोपमा यथा ।</l>
<l>बालेवोद्यानमालेयं सालकाननशोभिनी ।। २९ ।।</l>
</lg>
<p>इयमुद्यानमाला प्रमदवनराजिर्बालेव स्त्रीव । कथं ? सालकाननशोभिनी । बाला
तावत् सहालकेन केशसन्निवेशविशेषेण वर्तते यत् सालकमाननं तेन शोभते साल-
काननशोभिनी । उद्यानमालापिं सालानां वृक्षविशेषाणां काननेन वनेन शोभते ।
एवंरूपा या सा तादृशी समानोपमा समाख्यायते । कुतः सरूपेण सदृशेन स्वरूपतो
नार्थतः तस्य भेदात्, यथोक्तमनन्तरम् । शब्देन सालकाननशोभिनीत्येवंविधेन
वाच्यत्वात्, प्रकाश्यत्वात् तस्या इति गम्यते । यथेति निदर्शने । ननु श्‍लेषोपमैवेयं,
सालकाननशोभिनीति शब्दश्‍लेषात् । सा च पूर्वमुक्ता, तत्किमनया ? को वा
तयोर्भेदः ? उच्यते । पूर्वं श्‍लेषाप्रयोगेऽप्युपमा गम्यते । अम्भोजमिव ते वक्त्रमिति
श्‍लेषानुवेधादृते व्यापदिश्यते । इह तु श्‍लेषानुत्प्रेक्षायामुपमैव नावसीयते । बाले-
वोद्यानमालेति । श्‍लेषाभिधान एव केवलमवगम्यते सालकाननशोभिनीति । अत-
स्तादृशेन शब्देनेयमुच्यते । अत एवाह- सरूपशब्दवाच्यत्वादिति । ततः समानोप-
मैवेयमाख्यायते, न श्‍लेषोपमेत्यलं प्रपञ्चेन ।।</p>
<lg type="mula">
<l>पद्मं बहुरजश्चन्द्रः क्षयी ताभ्यां तवाननम् ।</l>
<l>समानमपि सोत्सेकमिति निन्दोपमा मता ।। ३० ।।</l>
</lg>
