<pb n="043"/>
<p>परं शत्रुं प्रहृत्य हत्वा वीर्यवान् शूरः पुरुषो विश्रान्तो व्यवस्थित इत्येकोऽर्थ-
स्तावदग्राम्यः । परम् अत्यर्थं प्रहृत्याभिहत्य वीर्यवानुपचितप्रधानधातुः पुरुषः विश्रान्तो
विरतः पतित इत्यपरो ग्राम्यो वाक्यार्थः प्रतीयत इति वाक्यार्थग्राम्यमेतत् । एवमादी-
दृशमर्थग्राम्यं शब्दग्राम्यं चोभयोरपि वैदर्भगौड़ीययोर्मार्गयोरेकस्मिन्नपि न शंसन्ति
नाद्रियन्ते तद्विद एव । तच्च प्रायोग्रहणसंगृहीतम् ।</p>
<lg><l>कस्यचित् सहसोत्थानमग्रे विदधतो मदात् ।
पराघातप्रवृत्तस्य पतनायैव जायते ।।</l></lg>
<p>इति वाक्यार्थग्राम्योदाहरणमपरमिति ।।</p>
<p>भगिनीत्यादेः का गतिरित्याह--</p>
<lg type="mula">
<l>भगिनीभ[26a]गवत्यादि सर्वत्रैवानुमन्यते ।</l>
<l>विभक्तमिति माधुर्यमुच्यते सुकुमारता ।। ६८ ।।</l>
</lg>
<p>भगिनी भगवती सुभगा दुर्भगेत्यादि सर्वत्रैव शास्त्रे काव्ये लोके चानुमन्यते
आद्रियते । ततस्तादृशमग्राम्यं सभ्यमेव । ततश्च प्रयुज्यते एव कविभिः ।।</p>
<p>माधुर्यं निगमयन्नाह- विभक्तमित्यादि । इत्यनेन प्रकारेण माधुर्यं विभक्तं
निर्दिष्टम् । सुकुमारतेदानीमुच्यते निर्दिश्यते तदनन्तरमुपदिष्टत्वादिति ।।</p>
<lg type="mula">
<l>अनिष्ठुराक्षरप्रायं सुकुमारमिहेष्यते ।</l>
<l>बन्धशैथिल्यदोषो हि दर्शितः सर्वकोमले ।। ६९ ।।</l>
</lg>
<p>अनिष्ठुराणि अपरुषाणि अक्षराणि वर्णाः प्रायाणि भूयांसि यस्मिंस्तथा
अनिष्ठुरैर्वाक्षरैः प्रायं समधिकं काव्यमित्यनूद्य सुकुमारमपरुषमिष्यत इति विधिः ।
निष्ठुराणि तु स्वल्पानीति प्रायग्रहणेन सूचितम । इहेति वैदर्भमार्गे सर्वानिष्ठुराक्षरं
किं न सुकुमारमिंष्यत इति चेदाह- बन्धेत्यादिं । हिर्यस्मात्सर्वाणिं अक्षराणि कोमलानिं
सुकुमाराणि यस्मिंस्तत्तथा । सर्वैरेवाक्षरैः कोमलं तस्मिन् काव्ये बन्धस्य निवेशनस्य
शैथिल्यं लाघवं तदेव दोषो वैकृतं दर्शित उदाहृतः पूर्वम् । मालतीमाला लोलालिं-
कलितेति <ref>[१.४३]</ref> । तस्मादनिष्ठुराक्षरप्रायमेव सुकुमारमिहेष्यते न सर्वानिष्ठुराक्षर-
मिति योज्यम ।।</p>
