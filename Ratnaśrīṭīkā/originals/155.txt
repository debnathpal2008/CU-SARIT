<pb n="155"/>
<lg type="mula">
<l>पाणिपद्मानि भूपानां सङ्कोचयितुमीशते ।</l>
<l>त्वत्पादनखचन्द्राणामर्चिषः कुन्दनिर्मलाः ।। २५७ ।।</l>
</lg>
<p>देव ! तव पादानां नखाश्चन्द्राः कान्त्यादिना तेषामर्च्चिषः किरणाः कुन्दकुसुम-
निर्मलाः शुद्धाः भूपानां राज्ञां पाणीन् पद्मानि कान्त्यादिना सङ्कोचयितुं प्रणतिकर-
सम्पुटरूपेण मीलयितुमीशते कल्पन्ते । युक्तकारी चित्रहेतुरेवंविधः, चन्द्रतः पङ्कज-
संकोचस्योचितत्वादिति ।।</p>
<p>हेतुमुपसं[हरन्नाह]--</p>
<l>इति हेतुविकल्पस्य दर्शिता गतिरीदृशी ।</l>
<p>इति कथितेन विधिना हेतोर्विकल्पस्य प्रभेदस्य सामान्यरूपानुगतस्य गतिः
स्वरूपमीदृशी कथितरूपा दर्शिता प्रतिपादिता ।।</p>
<trailer>।। इति हेतुचक्रम् ।।</trailer>
<p>सूक्ष्ममालक्षयन्नाह--</p>
<lg type="mula">
<l>इङ्गिताकारलक्ष्योऽर्थः सौक्ष्म्यात् सूक्ष्म इति स्मृतः ।। २५८ ।।</l>
</lg>
<p>संप्रति सूक्ष्मो लक्ष्यते । इङ्गितं कस्यचिदन्तर्गस्य भावस्य ज्ञापनार्थं तादृशि
प्रस्तावे बुद्धिपूर्वकं क्रियमाणं तादृशं कायिकं चेष्टितम् । आकारस्तु स्वयमेव भावानु-
रूपमाविर्भवन् तत्सूचकमवस्थान्तरं शरीरस्येत्यनयोर्भेदः । ताभ्यां लक्ष्यो गम्योऽर्थः
कश्चिदन्तर्मात्राधिरूढः सुरतोत्सवादिः सूक्ष्मः इति स्मृतो विज्ञायते तज्ज्ञैः । कुतः ?
शब्दालोकातिवर्तिनो वस्तुनः कायविज्ञप्तिमात्रेण तादृशेन लक्ष्यतया सौक्ष्म्यात् सूक्ष्म-
त्वात् तथाविधैरेव ग्रहणादिति ।।</p>
<p>[इङ्गितलक्ष्य]सूक्ष्ममुदाहरति---</p>
<lg type="mula">
<l>कदा नौ सङ्गमो भावीत्याकीर्णे वक्‍तुमक्षमम् ।</l>
<l>अवेत्य कान्तमबला लीलापद्मं न्यमीलयत् ।। २५९ ।।</l>
</lg>﻿
