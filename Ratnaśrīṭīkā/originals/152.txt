<pb n="152"/>
उद्भेदरूपः पथिकनारीनिधनस्य जनक इति अभावकार्यः प्रागभावः कारकहेतुः
आविष्कृतः । प्रध्वंसाभावादयस्त्रयोऽभावहेतवोऽभावकार्या नोदाहृतास्त उदाह्रियन्ते--</p>
<lg><l>अदृष्ट्या हरिणीदृष्टस्तस्यास्तत्त[दनु]स्तरन् ।</l>
<l>व्यर्थजीवितसंकल्पः सोऽयमञ्चति पञ्चताम् ।।</l></lg>
<lg><l>[73b]पद्मिनीयं न सा तन्वी पद्ममेतन्न तन्मुखम् ।</l>
<l>इन्दीवरमिदं चक्षुर्न्न तदित्यसवो गताः ।।</l></lg>
<lg><l>न कदाचिदभूत्तन्व्यास्तस्या विनयविभ्रमः ।</l>
<l>इति ध्यायन्नयं लोकः परैति परलोकताम् ।।</l></lg>
<p>ज्ञापकहेतुश्च कश्चित् अभावोऽभावविष[य]ः प्रदर्श्यते--</p>
<lg><l>भ्रूभङ्गविगमस्तन्वि ! तव कोपविपर्ययम् ।</l>
<l>अस्य जीवितमाचष्टे दृष्टेः प्रकृतिमादिशन् ।। इति ।</l></lg>
<p>अभावहेतुप्रस्तावमुपसंहरन्नाह--</p>
<lg type="mula">
<l>प्रागभावादिरूपस्य हेतुत्वमिह वस्तुनः ।</l>
<l>भावाभावस्वरूपस्य कार्यस्योत्पादनं प्रति ।। २५० ।।</l>
</lg>
<p>प्रागभाव आदिर्यस्य प्रध्वंसाभावादेः तद्रूपं स्वभावो यस्य वस्तुनः पदार्थस्य ।
व्यावृत्तानुवृत्तबुद्धिग्राह्यत्वाद् अभावस्यापि भाववद्वस्तुत्वं न विरुध्यते । हेतुत्वं
कारकत्वमिह प्रस्तावे दर्शितमिति शेषः । कतरत्कार्यमधिकृत्येत्याह- भावेत्यादि ।
भावो विधिरभावः प्रतिषेधः । तदुभयं स्वरूपमात्मा यस्य तस्य [भावा]भावस्वरूपस्य
चेति प्रत्येकं योज्यम् । नत्वेकमुभयात्मकम् इति कार्यस्य फलस्य उत्पादनं प्रतिक्रिया-
मुद्दिश्य इति ।।</p>
<p>चित्रहेतूनधिकृत्याह--</p>
<lg type="mula">
<l>दूरकार्यंस्तत्सहजः कार्यानन्तरजस्तथा ।</l>
<l>अयुक्तयुक्तकारी चेत्यसंख्याश्चित्रहेतवः ।। २५१ ।।</l>
</lg>﻿
