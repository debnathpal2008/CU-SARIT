<pb n="171"/>
निर्धारितः कृच्छ्राद्यत्‍नेन निपुणं निरूपयता न भ/?/टित्येवेति भूतिमहत्त्वमनतिशयमुक्तं
गृहाण्यपि रत्‍नमयानि इति ।।</p>
<p>तदुभयं विवृण्वन्नाह--</p>
<lg type="mula">
<l>पूर्वत्राशयमाहात्म्यमत्राभ्युदयगौरवम् ।</l>
<l>सुव्यञ्जितमिति व्यक्तमुदात्तद्वयमप्यदः ।। ३०१ ।।</l>
</lg>
<p>पूर्वत्र गुरोरित्यादौ प्रयोगे आशयस्य चित्तस्य माहात्म्यमत्युदात्तत्वमुक्तरूपम् ।
अत्रा[न]न्तरे रत्‍नभित्तिष्वित्यादौ अभ्युदयस्य विभूतेर्गौरवं माहात्म्यमुक्तरूपं
सुव्यञ्जितमाख्यातमितीदृशमिति वा हेतोरदस्तदुदात्तयोर्द्वयमपि नैकम् । आशयोपात्तं
च व्यक्तं परिस्फुटमभवदिति ।।</p>
<trailer>।। इत्युदात्तम् ।।</trailer>
<p>अपह्नु/?/तिमधिकृत्याह--</p>
<lg type="mula">
<l>अपह्नुतिरपह्नुत्य किञ्चिदन्यार्थदर्शनम् ।</l>
<l>न पञ्चेषुः स्मरस्तस्य सहस्रं पत्रिणामिति ।। ३०२ ।।</l>
</lg>
<p>किञ्चिद्वस्तुरूपमपह्नुत्य निराकृत्य नेदमिति, अन्यस्यार्थस्य धर्मरूपस्य वा दर्शनं
विधानं यदित्यनूद्य सापह्नुतिरित्यभिधीयते । तामुदाहरति- [80b] स्मरः कामः
पञ्चेषवोऽस्येति पञ्चेषुर्न भवतीति । इषूणां पञ्चत्वं धर्मोऽत्रापह्नूयते । न स्मर इषवो
वा । यदाह- तस्य स्मरस्य पत्रिणामिषूणां सम्बन्धि सहस्रं सहस्रसंख्यता । अन्यथा
कथं भुवनत्रयं जयेदिति । अन्यस्य सहस्रसंख्यालक्षणस्यार्थस्य धर्मान्तरस्य दर्शन-
मितीदृशी धर्मापह्नतिरवसेयेति ।।</p>
<lg type="mula">
<l>चन्दनं चन्द्रिका मन्दो गन्धवाही च दक्षिणः ।</l>
<l>सेयमग्‍निमयी सृष्टिः शीता किल परान् प्रति ।। ३०३ ।।</l>
</lg>
<p>चन्दनं मलयजं चन्द्रिका ज्योत्स्‍ना मन्दो मृदुर्गन्धवाही पवनो दक्षिण इति
यदेतत् सेयमीदृशी सृष्टिः स्रष्टुरग्‍निमयी दहनस्वभावा अस्माकम् [कृते] । परान् प्रति
