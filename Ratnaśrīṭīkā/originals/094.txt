<pb n="094"/>
नृत्यभूमिः । तत्रास्मिन्नितिं प्रत्यक्षवर्तिनि । ईदृशं रूपकरूपकं रम्यं मनोज्ञं लतीकृतायाः
भ्रुवो नर्तकीकरणात् पङ्कजीकृतस्य च मुखस्य सङ्गीकृतेरिति ।।</p>
<lg type="mula">
<l>नैतन्मुखमिदं पद्मं न नेत्रे भ्रमराविमौ ।</l>
<l>एतानि केसराण्येव नैता दन्तार्चिषस्तव ।। ९४ ।।</l>
</lg>
<p>तव एतत् मुखं न भवति । किं तर्हि पद्मम् इदम् । एते च अत्र नेत्रे न
भवतः । किं तर्हि ? भ्रमराविमौ । एताश्च दन्तार्चिषो न भवन्ति किं तु केसराण्येतानि
इति ।।</p>
<p>तद् व्याचष्टे--</p>
<lg type="mula">
<l>मुखादित्वं निवत्यव पद्मादित्वेन रूपणात् ।</l>
<l>उद्भावितगुणोत्वकर्षं तत्त्वापह्नवरूपकम् ।। ९५ ।।</l>
</lg>
<p>मुखमादिर्यस्य नेत्रादेः तस्य भावः । तत्त्वम् । तद् विनिवर्त्यैव अपहृत्यैव ।
न तु मुखादिकमेवैतत् पद्मादिकमिति तत्त्वम् [51b] अपलाप्यते [अत]एवाक्षेपरूपक-
विलक्षणमेतत् । पद्ममादिर्यस्य भ्रमरादेः तस्य, भावः तेन लक्षितस्य रूपणात् परि-
कल्पनात् । मुखादेरिति गम्यते । तत्त्वापह्नवरूपकमीदृशं तत्त्वस्य वस्तुरूपस्य
अपह्नवेन रूपकमिति । किमेवमाविष्कृतं स्यादित्याह-- उद्भावितः प्रकाशितः । गुणस्य
कान्त्यादेरुत्कर्षा[ति]शयो येन यत्र वा तत्तथोक्तमिति ।।</p>
<p>कि[मि]यन्त एव रूप[क]भेदाः ? नेत्यपर्यवसायेन उपमासामान्येन
निगमयन्नाह--</p>
<lg type="mula">
<l>न पर्यन्तो विकल्पानां रूपकोपमयोरतः ।</l>
<l>दिङ्‍मात्रं दर्शितं धीरैरनुक्तमनुमीयताम् ।। ९६ ।।</l>
</lg>
<p>रूपकस्योपमायाश्च विकल्पाः प्रभेदाः सामान्यलक्षणव्याप्ताः । तेषां पर्यन्तोऽव-
सानं नास्ति यतस्ततः कारणात्, दिङ्‍मात्रं सर्वविकल्पव्यापकसामान्यलक्षणानुगत-
विशेषरूपं कियदपि लक्ष्यं शेषविकल्पानुगमद्वारं दर्शितम् उक्तं धीरैः कविभिरिति
परमुखेनाचष्टे । शेषमतिदिशति-- अनुक्तमिहानुपात्तं विकल्पजातं सामान्यविशेष-
