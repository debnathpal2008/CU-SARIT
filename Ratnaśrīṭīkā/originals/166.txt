<pb n="166"/>
तवारीणामित्यपेक्षणीयम् । नृत्यन्ति [इति] उत्प्रेक्षा, तेषा/?/मपि नृत्ययोगात् । अत्र
जुगुप्साख्यो भावः तादृशविभावजनितः, अनुभावेन तद्रूपेणाभिव्यक्तः । विकृतरूप-
बीभत्सरसस्वभावतामनुभवन्नलङ्कारत्वेनेष्ट इति द्रष्टव्यम् ।।</p>
<lg type="mula">
<l>इदमम्लानमालाया लग्‍नं स्तनतटे तव ।</l>
<l>छाद्यतामुत्तरीयेण नवं नखपदं सखि ।। २८७ ।।</l>
</lg>
<p>सखि ! तवाद्यापि अम्लाना प्रत्यग्रा परिणयोत्सवनिवेशिता माला कुसुमदामानि
यस्या इत्यम्लानमालायाः । अन्ये तु पुरुषायितपरिश्रमेण म्लानमालत्वेऽपि अम्लान-
मालाया इति विशेषणमुपहासपरम् इति व्याचक्षते । स्तनस्य तटे प्रदेशे लग्‍नं
व्यवस्थितं नखपदमिदं दृश्यमानं मयूरपदकशशप्लुतकादिरूपं१ नवमभिनवमा/?/र्द्रं
छाद्यतां संव्रियतामुत्तरीयेण संव्यानेन । किमेवमतित्वरितम् । आनन्दिताः सखि !
वयम् । साधु कुतम् । अत्रानुचितार्थदर्शनविभावात् कृतो हासाख्यो भावः समुद्रिक्तरूपो
हास्यरसतामागतः । काव्यशोभाकरमिदं विज्ञेयम् ।।</p>
<lg type="mula">
<l>अंशुकानि प्रवालानि पुष्पं हारादिभूषणम् ।</l>
<l>शाखाश्च मन्दिराण्येषां चित्रं नन्दनशाखिनाम् ।। २८८ ।।</l>
</lg>
<p>एषां नन्दने उद्यान शाखिनाम् अंशुकानि वस्त्राणि प्रवालानि पल्लवानि हारादि
च भूषणमलङ्कारः पुष्पम् । आदिशब्देनाङ्गदकुण्डलादिपरिग्रहः । शाखाश्च विचित्र-
संनिवेशविशेषाः । मन्दिराणि प्रासादाः । [अ]हो चित्रमिदमपूर्वमिदं दृष्टम् ! इह
विस्मयो नाम भावः परिस्फुटीभूतोऽद्भ‍ुतरसतामासेवत इति वेदितव्यम् ।।</p>
<lg type="mula">
<l>इदं मघोनः कुलिशं धारासन्निहितानलम् ।</l>
<l>स्मरणं यस्य दैत्यस्त्रीगर्भपाताय कल्पते ।। २८९ ।।</l>
</lg>
<p>मघोनः शक्रस्य कुलिशं वज्रमिदं दृश्यते । धारासु कोटिषु सन्निहितो
व्यवस्थितोऽनलोऽग्‍निरस्येति धारासन्नि[79a]हितानलम् । यस्य कुलिशस्य स्मरणं किमु
दर्शनम् ? दैत्यानामसुराणामन्तर्वत्‍न्यो याः स्त्रियस्तासामतिभयग्रस्तानां गर्भाणां पाताय
नाशार्थं कल्पते सम्पद्यते । यस्य स्मरणादप्यसुरस्त्रीणां गर्भाः पतन्ति तदिदं कुलिशमिति
<note>१. वात्स्या/?/यनीये कामसूत्रे २. ४. १९-२०</note>﻿
