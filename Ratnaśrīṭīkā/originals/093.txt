<pb n="093"/>
<lg type="mula">
<l>चन्द्रमाः पीयते देवैर्मया त्वन्मुखचन्द्रमाः ।</l>
<l>असमग्रोऽप्यसौ शश्वदयमापूर्णमण्डलः ।। ९० ।।</l>
</lg>
<p>[51a] चन्द्रमा मुख्यः पीयते देवैरमृतमयत्वात् पर्यायेण सुरैः चन्द्रः पीयते
यतः क्रमेणापचीयत इति श्रुतेः । अत एवासमग्रोऽप्यसौ मुख्यश्चन्द्रः । न केवलं
समग्र एवेत्यपिशब्दः । मया तव मुखचन्द्रमाः पीयते निषेव्यते । तथाप्ययं तव मुख-
चन्द्रमाः आपूर्णमखण्डं मण्डलं यस्येत्यापूर्णमण्डलः शश्वत् अनवरतं न कदाचित्
अन्यथेति गौणमुख्ययोर्वैधर्म्यात् व्यतिरेकरूपकमिदमीदृशमिति ।।</p>
<lg type="mula">
<l>मुखचन्द्रस्य चन्द्रत्वमित्थमन्योपतापिनः ।</l>
<l>न ते सुन्दरि ! संवादीत्येतदाक्षेपरूपकम् ।। ९१ ।।</l>
</lg>
<p>सुन्दरि ! तव मुखचन्द्रस्येत्थमेवमिति आत्मसंवेद्यतामुपतापस्य दर्शयति ।
अन्यमिमं जनमुपतापयतः । परमुखेन आत्मानमाह-- चन्द्रत्वं न संवादि न
यथार्थमेकान्तशीतत्वाच्चन्द्रस्यास्य च तद्विपरीतत्वात् । इतीदृशं चन्द्रत्वनिषेधादाक्षेप-
रूप[क]मवसेयमिति ।।</p>
<lg type="mula">
<l>मुखेन्दुरपि ते चण्डि ! मां निर्दहति निर्दयम् ।</l>
<l>भाग्यदोषो ममैवेति तत् समाधानरूपकम् ।। ९२ ।।</l>
</lg>
<p>चण्डि निर्दये ! एकान्तप्रीतिकरः तव मुखेन्दुः अतिनिर्दयम् अत्यर्थं मां
निर्दहति । नैतद्युज्यत इत्ययोगमपिशब्दः सूचयति । न केवलम् इन्दुरिंति वा [अपि]-
शब्दः समुच्चिनोति । अथवा किं न युज्यते ? संभाव्यते सर्वमीदृशमपि भाग्यपरावृत्तौ,
यदाह-- भाग्यदोषो ममैव इति ममैवायं भाग्यदोषः अभाग्यं यदेवं भवति । न तव
मुखचन्द्रस्यायं दोषः । इत्येवंरूपं यत् तदीदृशं समाधानरूपकमित्थं समाधानाभि-
धानादिति ।।</p>
<lg type="mula">
<l>मुखपङ्कजरङ्गेऽस्मिन् भ्रूलता नर्तकी तव ।</l>
<l>लीलानृत्तं करोतीति रस्यं रूपकरूपकम् ।। ९३ ।।</l>
</lg>
<p>सुन्दरि ! तव भ्रूलता लोलतादिना । सा च नर्तकी चित्तहरत्वादिना लीला-
प्रधानं शृङ्गारमयं नृत्तं वर्णितरूपं करोति । कुत्र ? मुखं पङ्कजं कान्त्यादिना तच्च रङ्गो
