<pb n="137"/>
मध्यं तत्रापि [उन्नेयम्] एव । अत्र निश्चयो जगतः । नैव/?/मन्यथानुपपत्तिमृते लभ्यतेः ।
तथापीयमतिगतिरीदृशी युक्ततया नीता कविनेति निश्चयातिशयोक्तिरीदृशी प्रीति-
सर्वस्वं रसिकानामिति ।।</p>
<lg type="mula">
<l>अहो विशालं भूपाल ! भुवनत्रितयोदरम् ।</l>
<l>माति मातुमशक्योऽपि यशोराशिर्यदत्र ते ।। २१७ ।।</l>
</lg>
<p>भुवनानां स्वर्गादीनां त्रितयं त्रयोऽवयवा अस्येति तस्योदरं मध्यं विशालम्
अतिविस्तीर्णम् अहो विस्मयनीयम् ! कथम् ? यत् यस्मात् भूपाल ! तव यशसां राशिः
कीर्तिसन्दोहो मातुं परिच्छेतुम् इयत्तया अशक्योऽपि अत्र भुवनत्रितयोदरे माति पर्याप्तः
तिष्ठति नातिरिच्यते । तस्मात् अतिप्रकाण्डमिदमिदानीं प्रतीयते सयुक्तिकमेवम्
अस्माभिः । लोकस्तु प्रसिद्ध[67b]मात्रमनुधावति । बहुगुणसंकीर्तनं यशः । तच्च
क्वचित् किञ्चित् । यदपि सर्वत्र तदपि न तथा जगत्त्रये माति, यथा [य]त्किञ्चिन्मूर्त्त-
[व]स्तु क्वचिदवकाशे । तथाप्येवं विशालं यशो विवक्षित्तं यत् तन्मानाद् भुवनोदरं
साध्यते इति यशोऽतिशयोक्तिरेवंविधा विदग्धेति ।।</p>
<p>अतिशयोक्तिप्रशं[सा]मुखेन निगमयन्नाह--</p>
<lg type="mula">
<l>अलङ्कारान्तराणामप्याहुरेकं परायणम् ।</l>
<l>वागीशमहितामुक्तिमिमामतिशयाह्वयाम् ।। २१८ ।।</l>
</lg>
<p>इमामनन्तरोक्तामुक्तिमतिशय इत्याह्वयः संज्ञा यस्या इत्यतिशयाह्वयामति-
शयोक्तिमिति यावत् । वागीशानां कवीनामुत्कर्षयोगात् । महितां पूजितामत्यन्त-
वल्लभाम् । अलङ्काराणां शेषाणामलङ्काराणामपि न केवलं काव्यस्य धर्मिणः । अतिशये
वापिशब्दः । परायणमाश्रयमेकं प्रधानमाहुः कथयन्ति कवयः । तथाहि स्वभावोक्तिरपि
विशेषोक्त्यनुगामिनी शोभते या यथावस्थितवस्तुस्वरूपपरिदीपनी । अन्यथा कथञ्चि-
दपि अतिशयाशंसनेन तन्मात्रकथने निर्जीव[ः/?/] कीदृशः काव्यालङ्कारः ? विशेष-
लक्षणत्वात्तस्य । किं पुनर्वक्रोक्तयस्तत्तद्विशेषरूपाः उपमारूपकादयः ? तस्मादलङ्काराणा-
मपीयमलंक्रियाऽतिशयोक्तिरिति सूक्तमेतत् अलङ्कारा[न्तरा]णामप्येकं परायणमिति ।
आदिशब्द<ref>[१. २१४]</ref>संगृहीताः अतिशयोक्तिविकल्पाः केचिदुदाह्रि/?/यन्ते-﻿</p>
