<pb n="100"/>
[53b] मारुतैरुद्ध‍ूता विकीर्णाः शीकरा जलकणा येषां येरिति वा विग्रहः । घमेस्य
तु निदाघस्य पुनः अवलेपं कर्षयन्ति कृ[शं कुर्व]न्ति इति ।।</p>
<p>तद् व्याचष्टे--</p>
<lg type="mula">
<l>अवलेपपदेनात्र बलाहकपदेन च ।</l>
<l>क्रिये विरुद्धे संयुक्ते तद्विरुद्धार्थदीपकम् ।। ११० ।।</l>
</lg>
<p>अवलेपपदेन व्याप्यभूतेन बलाहकपदेन कर्तृवाचिना सह विरुद्धे परस्परव्याहते
क्रिये वर्द्धनकर्षणे संप्रयुक्ते सम्बद्धे अवलेपविषयत्वात्, बलाहककर्तृकत्वाच्च भवतः
यतः तत्तस्मात् विरुद्धार्थदीपकमीदृशमिदम् । यद्वेदृशं तद् विरुद्धार्थदीपकमिति
योज्यत् ।।</p>
<lg type="mula">
<l>हरत्याभोगमाशानां गृह्णाति ज्योतिषां गणम् ।</l>
<l>आदत्ते चाद्य मे प्राणानसौ जलधरावली ।। १११ ।।</l>
</lg>
<p>आशानां दिशाम् आभोगं विस्तारं हरति गृह्णाति । ज्योतिषां नक्षत्राणां गणं
गृह्णाति हरति । योऽहमेवं विरहविधुरः, तस्य मे मम प्राणान् आदत्ते गृह्णाति । असौ
इयं जलधरावली मेघपंक्तिरिति ।।</p>
<p>तद् विवृणोति--</p>
<lg type="mula">
<l>अनेकशब्दोपादानात् क्रियैकैवात्र दीप्यते ।</l>
<l>यतो जलधरावल्या तस्मादेकार्थदीपकम् ।। ११२ ।।</l>
</lg>
<p>अनेकस्य हरत्यादेः शब्दस्य क्रियापदस्य पर्यायरूपस्य उपादानात् प्रयोगेण
एकैवापघातलक्षणा क्रिया दीप्यते उपक्रियते जलधरावल्या कर्तृभूतया यतः तस्मादेकार्थ-
दीपकमीदृशमवसेयमिति ।।</p>
<lg type="mula">
<l>हृद्यगन्धवहास्तुङ्गास्तमालश्यामलत्विषः ।</l>
<l>दिवि भ्रमन्ति जीमूता भुवि चैते मतङ्गजाः ।। ११३ ।।</l>
</lg>
<p>जीमूता मेघाः दिवि नभसि भ्रमन्ति अमी । मतङ्गजा हस्तिनश्च एते भुवि
भ्रमन्ति । हृद्यो मनोहरो गन्धवहः पवनो येषाम् जीमूतानां ते, तथा हृद्यं गन्धं</p>