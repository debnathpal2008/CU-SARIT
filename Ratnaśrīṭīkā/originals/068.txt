<pb n="068"/>
परिस्फुटं यथावदभिधातुमयं प्रकृतः अस्माकं परिश्रमो यत्‍नो वर्तते,/?/ नतु सर्वमलङ्कार-
मभिधातुम् । आनन्त्यादशक्तेश्च । किं तु परिमिताः केचिदलङ्काराः पूर्वाचार्योपदिष्टाः
प्रतिसंस्क्रियन्ते । तथा च वक्ष्यति--</p>
<lg><l>पन्थाः स एष विवृतः परिमाणवृत्या
संक्षिप्यविस्तरमनन्तमलंक्रियाणाम् <ref>[२. २६७]</ref> इत्यादि ।।</l></lg>
<p>पूर्वं श्‍लेषादयः शब्दालङ्कारा मार्गनियताः कथिताः । इदानीं सर्वमार्ग-
साधारणा अलंकारा उच्यन्त इति दर्शयन्नाह--</p>
<lg type="mula">
<l>काश्चिन्मार्गविभागार्थमुक्ताः प्रागप्यलंक्रियाः ।</l>
<l>साधारणमलङ्कारजातमन्यन्निरूप्यते ।। ३ ।।</l>
</lg>
<p>काश्‍चिदलंक्रियाः केचिदलङ्काराः श्‍लेषप्रसादादयः न सर्वाः, प्रागपि प्रथमे
परिच्छेदेऽपि उक्ताः श्‍लिष्टा[दयः] न केवलमिदानीमुच्यन्ते । प्राक् किमर्थमुक्ता
इत्याह -- मार्गविभागार्थमिति । मार्गयार्वैदर्भगौड़ीययोर्विभागो विवेकः उक्तलक्षणः
अर्थः प्रयोजनं यस्मिन् वचन इति क्रियाविशेषणम् । श्‍लेषादिषु हि कथितेषु
तत्स्वभावो वैदर्भ/?/मार्गः प्रती/?/यते । तद्विपर्ययस्वभावश्‍च गोड़ीय इति श्‍लेषाद्यलङ्कार--
वचनात् मार्गविभागो जायते । नान्ययेति श्‍लेषादिववनं मार्गविभागार्थं सम्पद्यते ।
किमिदानों वाच्यमित्याह-- साधारणमित्यादि । वैदर्भादिषु सर्वमार्गेषु साधारणं
सामान्यं न प्रागिवासाधारणम् । अलङ्कारजातम् अर्थालङ्कारवृन्दम् अन्यत् इदानीं
निरूप्यते शिष्यत इति ।।</p>
<p>यथोद्देशं निर्दिदिक्षुस्तावदलङ्कारानुद्दिशति--</p>
<lg type="mula">
<l>स्वभावाख्यानमुपमा रूपकं दीपकावृती ।</l>
<l>आक्षेपोऽर्थान्तरन्यासो व्यतिरेको विभावना ।। ४ ।।</l>
</lg>
<lg type="mula">
<l>समासातिशयोत्प्रेक्षा हेतुः सूक्ष्मो लवः क्रमः ।</l>
<l>प्रेयोरसवदूर्जस्वि पर्यायोक्तं समाहितम् ।। ५ ।।</l>
</lg>
<lg type="mula">
<l>उदात्तापह्नुतिश्‍लिष्टविशेषास्तुल्ययोगिता ।</l>
<l>विरोधाप्रस्तुतस्तोत्रे व्याजस्तुतिनिदर्शने ।। ६ ।।</l>
</lg>
