<pb n="031"/>
<p>प्रसिद्धः प्रकाशः सुगमोऽर्थोऽभिधेयं शब्दार्था यस्य तत्तथा । नतु भावार्थः,
तस्य स्वभावगम्भीरत्वात् । तदुक्तम्-</p>
<lg>
<l>कवेरभिप्रायमशब्दगोचरं स्फुरत्प्रकाशेषु पदेषु केवलम् ।</l>
<l>विशन्ति भावज्ञतया कृतश्रमाः [प्रकाशयन्त्याशयमर्थगौरवम् ।।]</l>
</lg>
<p>[ ]</p>
<p>इति । ततः प्रसिद्धार्थमनूद्य प्रसादवत्प्रसादगुणयुक्तं प्रसन्नं वेदिव्यमिति विधीयते ।
कथयन्नेव उदाहरति- इन्दोश्चन्द्रस्य लक्ष्म चिह्नम् इन्दीवरद्युति नीलोत्पलशोभं लक्ष्मीं
श्रियं तनोति विस्तारयति इन्दावेव । नीलोत्पलरुचिना चिह्नेन चन्द्रः शोभत इत्यर्थः ।
इत्येवंविधं वचः काव्यम् । प्रतीत्या भ्फटित्यर्थावगमेन सुतरां मनोहरं प्रसन्नमिति
यावत् । भावार्थगम्भीरं तु यद् भवेत् तदपि प्रसन्नमेव । शब्दार्थप्रसत्तेः प्रतिविशिष्टमेव
च तादृशम् । यदाह भारविः-</p>
<l>प्रवर्त्तते नाकृतपुण्यकर्मणां प्रसन्नगम्भीरपदा सरस्वतीति ।</l>
<ref>[किरातार्जुनीये १४. ३]</ref>
<lg>
<l>पतन्तः पद्मगर्भेषु लोहिताः सूर्यरश्मयः ।</l>
<l>चरणेषु वरस्त्रीणां शोभ[न्ते विद्रु]मा इव ।।</l>
</lg>
<p>इत्यपरमुदाहरणम् ।।</p>
<p>प्रसादविप[19a]र्ययमितरस्मिन् मार्गे दर्शयन्नाह-</p>
<lg type="mula">
<l>व्युत्पन्नमिति गौडीयैर्नातिरूढमपीष्यते ।</l>
<l>यथानत्यर्जुनाब्जन्मसदृक्षाङ‍को बलक्षगुः ।। ४६ ।।</l>
</lg>
<p>गौडीयैः पौरस्त्यैर्नातिरूढमपि अतिरूढमत्यन्तप्रसिद्धार्थम् । तद्विपरीतं नाति-
रूढमत्यन्ताप्रसिद्धार्थमपि । न केवलमप्रसिद्धमित्यपिशब्दः । अप्रसिद्धार्थमिष्यत
एव । यद्यपि अतिशयेनाप्य प्रसिद्धार्थं गूढ़ामिधेयमप्रसन्नतरं तदपीष्यते इत्यर्थः । किं
पुनः कारणं प्रसन्नं परित्यज्य अप्रसन्नमिष्यतो निष्कारणमेतन्न सम्भाव्यत इति चेदाह-
व्युत्पन्नमिति कृत्वा प्रसिद्धं सुकरमेवायत्ने[ना]पूर्वशब्दकल्पनया व्युत्पन्नं संस्कृतं विशिष्टं
तद् व्युत्पन्नमन्यै रेतादिष्यते इतीदमत्र कारणम् । यथेत्युदाहरति । वलक्षाः शुक्ला
