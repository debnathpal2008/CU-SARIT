<pb n="099"/>
<lg><l>सम्भारमकरोद्वोधेस्तत्त्वज्ञानमजीनत् ।</l>
<l>उज्जहार जगद् दुःखान्मुनीन्द्र भवतः कृपा ।।</l></lg>
<lg><l>दिगन्तबद्धनिर्घोषं ममन्थ क्षीरसागरम् ।</l>
<l>विगलन्मथनायासं लेभे लक्ष्मीमधोक्षजः ।।</l></lg>
<p>इति ।।</p>
<lg type="mula">
<l>शुक्लः श्वेतार्चिषो वृद्ध‍यै पक्षः पञ्चशरस्य सः ।</l>
<l>स च रागस्य रागोऽपि यूनां रत्युत्सवश्रियः ।। १०७ ।।</l>
</lg>
<p>शुक्लः पक्षः श्‍वेतार्चिषः चन्द्रस्य वृद्ध‍यै उपचयार्थं प्रवर्तते । स श्‍वेतार्चिः
पञ्चशरस्य वृद्ध‍यै । स पञ्चशरो यूनां रागस्य वृद्ध‍यै । रागोऽप्यसौ रत्युत्सवश्रियो वृद्ध‍यै
कल्पते । रतिः सम्भोग एवोत्सवः प्रीतिलक्षणत्वात् । तस्य श्रीः उत्कर्षः स एव वा
श्रीः विभूतिरूपत्वात् योज्यम् ।।</p>
<p>किमिदं दीपकमित्याह--</p>
<lg type="mula">
<l>इत्यादिदीपकत्वेऽपि पूर्वपूर्वव्यपेक्षिणी ।</l>
<l>वाक्यमाला प्रयुक्तेति तन्मालादीपकं मतम् ।। १०८ ।।</l>
</lg>
<p>इत्येवंविधं यत्तन्मालादीपकं मतम् इष्टम् । ननु क्रियादिदीपकमेतद् वृद्ध‍यै इति
क्रियावाचिनादिवर्तिना सर्ववाक्योपकारादित्याह--आदिदीपकत्वेऽपीति । यद्यप्यादि-
दीपकमेतत्तथापि विशेषापेक्षया मालादीपकमुच्यते । कः पुनरसौ विशेषः येनैवं
व्यपदिश्यत इत्याह--पूर्वेत्यादि । वाक्यानां श्‍वेतार्चिषो वृद्ध‍यै शुक्लः पक्षो भवति, स च
पञ्चशरस्य वृद्ध‍यै भवतीत्येवमादीनां माला पंक्तिः पूर्वं पूर्वं यथोक्तेन विधिना अपेक्ष-
माणा प्रयुक्तेति । अयमत्र विशेषोऽपेक्षितः । तस्मान्मालादीपकमीदृशमाख्यायते,
नादिदीपकमिति ।।</p>
<lg type="mula">
<l>अवलेपमनङ्गस्य वर्धयन्ति बलाहकाः । </l>
<l>कर्शयन्ति तु धर्मस्य मारुतोद्ध‍ुतशोकराः ।। १०९ ।।</l>
</lg>
<p>अनङ्गस्य अवलेपं दर्पं वर्धयन्ति उपचिन्वन्ति बलाहकाः । मारुतोद्ध‍ूतशीकराः
