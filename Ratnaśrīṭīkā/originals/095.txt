<pb n="095"/>
लक्षणात्मकं तादृशमुक्तविकल्पानुसारेणानुमीयताम् ऊह्यताम् । तस्याप्येवंप्रकारत्वात्
शक्यमनया दिशा तदप्यवसातुमभियुक्तैरिति ।।</p>
<p>तद्यथा--</p>
<lg><l>तव तन्वङअगि ! वदनमिन्दुना तुल्यमित्ययम् ।</l>
<l>अभिधत्तां जनो नाहमुत्सहे वक्तुमीदृशम् ।। अनुत्साहोपमा ।</l></lg>
<lg><l>गुञ्जद्भ‍ृङ्गमिवाम्भोजं सशीत्कारं मुखं तव ।</l>
<l>इति वक्तुमनुत्साहो न युक्तः कलभाषिणि ।। अयुक्तोपमा ।</l></lg>
<lg><l>पयोधरयुगे तन्वि ! तव चक्राह्वयद्वयम् ।</l>
<l>अविभक्तमिवाभाति भासुरं कुङ्कुमश्रिया ।। विशेषोपमा ।</l></lg>
<p>एवमन्येप्युपमाविकल्पा अभ्यूह्याः ।</p>
<lg><l>मुखेन्दावेव ते तन्वि ! रागपक्ष्मविचक्षणम् ।</l>
<l>कामः केवलमाधत्ते धनुः कुसुमसायकम् ।। नियमरूपकम् ।</l></lg>
<lg><l>अङ्गनासरसीं रम्यामुन्निद्रमुखपङ्कजाम् ।</l>
<l>शमनासाद्य [?] सन्तापं कथमेष गमिष्यति ।। आशंसारूपकम् ।</l></lg>
<lg><l>अनिच्छयैव ते तन्व्यास्तस्या वदनपङ्कजम् ।</l>
<l>विरहय्य विमूढ़ाद्य मनः किमनुतप्यसे ।। अनुशयरूपकम् ।</l></lg>
<p>एवमपरेऽपि रूपकविकल्पा ऊहितव्याः । इति रूपकप्रपञ्चः ।।</p>
<trailer>।। इति रूपकचक्रम् ।।</trailer>
<p>दीपकं परिदीपयन्नाह--</p>
<lg type="mula">
<l>जातिक्रियागुणद्रव्यवाचिनैकत्रवर्तिना ।</l>
<l>सर्ववाक्योपकारश्‍चेत् तदाहुर्दीपकं यथा ।। ९७ ।।</l>
</lg>
<p>[52a] जातिवाचिना क्रियाभिधायिना गुणप्रकाशिना द्रव्याभिलापिना वा
शब्देन वाक्यावयवभूतेन केनचित् एकत्र वाक्यस्यादौ मध्येऽन्ते वा वर्तमाने[न]
कर्तृभूतेन सर्वस्याभिमतस्य कस्यचिद् वाक्यस्य क्रियाकारकसम्बन्धाभिधायिनः
