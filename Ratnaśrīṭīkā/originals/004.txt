<pb n="004"/>
<p>......[5a] काव्यमिति व्यवति[ष्ठते]...........इत्यलं विस्तरेण ।।</p>
<p>शास्त्रमेव प्रकारान्तरेणानुसंहरन्नाह-</p>
<lg type="mula">
<l>आदिराजयशोबिम्बमादर्शं प्राप्य वाड्मयम् ।</l>
<l>तेषामसन्निधानेऽपि न स्वयं पश्य नश्यति ।।५।।</l>
</lg>
<p>आदयः आद्याः पूर्वे राजानः मन्वा[द्याः] तेषामादिराजानां [गुणख्यापकं कर्म]
यशस्करत्वाद् यश इत्युक्तम् । गुणा हि साक्षात् तेषां शास्त्रे काव्ये वा वर्ण्यन्ते ।
गुणानां तु प्रसिद्धिः सर्वलोककीर्त्तनं यशः । तदेव [श]रीरं सत्पुरुषाणां.........,
शरीरप्र[तिमत्वात् । त]दुक्तम्-</p>
<lg><l>अपि स्वदेहात् किमुतेन्द्रियार्थाद्
यशोधनानां हि यशो गरीयः । इति ।</l></lg>
<ref>[रघुवंशे १४.३५]</ref>
<p>तदेतत् । वागिह इतिहासकथादिलक्षणा, आदिरा[जयशः]कीर्त्तनात् । तत्स्वभाव-
मादर्शं दर्पणम् वैमल्यात्, प्राप्य तत्र प्रतिभाय तत्प्रत्ययारूढं स्वयमात्मना
न नश्यति नापगच्छति यस्येति विस्मापयन्नभिमुखयति परम् । कोऽत्र विस्मय
इ[ति चेत् ?] तेषामसन्निधानेऽपीति तेषामादिराजानां येषां तद्बिम्बम् ।
असन्निधानेऽपि अभावेऽपि । इदमत्र चित्रं यत् तद्वतोऽपगमेऽपि बिम्बं नापैति ।
दर्पणे हि तावद् बिम्बं दृश्यते [यावद् वस्तुस]न्निधानम् । अपगते तु तद्वति शरीरे-
ऽपैति । सोऽयं प्रसिद्धादर्शविलक्षणोऽपूर्व एव कश्चिदादर्शः, यत्रादिराजलक्षणस्य
तद्वतोऽसन्निधावपि इदानीम्[अपि] बिम्बं दृश्यते, न केवलं सन्निधान इत्यपिशब्दार्थः ।
अतिशये वाऽपिशब्दो वर्तते । असन्निधानेऽप्यहो दृश्यत इत्यतिशयः । अत एव
सर्व[/?/तिशायी] सनातनः कोऽप्ययमालोको लोकयात्राप्रवृत्तये । कुतोऽप्ययमाभाति
यदुत शास्त्रं नामेति ।।</p>
<p>शास्त्राद् गुणदोषविवेके सति को गुणस्तद्......आह-</p>
<lg type="mula">
<l>गौर्गौः कामदुघा सम्यक्प्रयुक्ता स्मर्यते बुधैः ।</l>
<l>दुष्प्रयुक्ता पुनर्गोत्वं प्रयोक्तः सैव शंसति ।।६।।</l>
</lg>
<p>गौर्वाक् काव्यादिस्वभावा । सम्यक् शास्त्रादिप्रभावेण स्वरूपतोऽर्थतश्च परिशुद्धा
