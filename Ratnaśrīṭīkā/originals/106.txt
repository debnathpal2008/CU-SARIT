<pb n="106"/>
<p>तन्वङ्गि ! तवाङ्गेषु मार्दवं सौकुमार्यं मिथ्यैव असत्यमपि रूढ़ं प्रसिद्धमासीत् ।
मिथ्याप्रसिद्धिरेवेयं यत् तवाङ्गानि मृदूनि इति यावत् । तथाहि यदि सत्यं परमार्थतो
मृद्वङ्गानि भवेयुः, नोपचारमात्रम् । सत्यमिति भवनक्रियाविशेषणम् । मां किं कस्मात्
रुजन्ति पीडयन्ति । अकाण्डे अकस्मात् । क्रूरकार्यं हि पीड़नम् । तत्कथं मादवे
युज्यत इति ।।</p>
<p>कतमोऽयमाक्षेप इत्याह--</p>
<lg type="mula">
<l>धर्माक्षेपोऽयमाक्षिप्तमङ्गनागात्रमार्दवम् ।</l>
<l>कामुकेन यदत्रैवं कर्मणा तद्विरोधिना ।। १२८ ।।</l>
</lg>
<p>यद् यस्मात् अत्र प्रयोगे कामुकेन केनचित् चाटुकारेण कर्तृभूतेन तद्विरोधिना
प्रतिद्वन्द्विना कर्मणा[न]ङ्गरुजारूपेण करणभूतेनाङ्गनाया गात्रेषु मार्दवमेवमुक्तेन
प्रकारेणाक्षिप्तं निषिद्धम् । तस्मादयमीदृशो धर्मस्याक्षेप इति ।।</p>
<lg type="mula">
<l>सुन्दरी सा न वेत्येष विवेकः केन जायते ।</l>
<l>प्रभामात्रं हि तरलं दृश्यते न तदाश्रयः ।। १२९ ।।</l>
</lg>
<p>सा विवक्षिता काचित् सुन्दरी भवतीति तावन्निश्चयरूपो विवेकः विभाग-
प्रतिपत्तिः । न वा सा भवतीत्यभावनिर्णयलक्षणो विवेकः । एषोऽयं केन हेतुना जायते ?
न केनचिदित्यर्थः । किं कारणमित्याह-- प्रभेत्यादि । हिर्यस्मादर्थे । तत्र तस्यां तरलम्
उज्ज्वलम् प्रभा कान्तिः धर्म एव मात्रं न धर्मी दृश्यते गृह्यते । यदाह-- नाश्रय इति ।
प्रभानाम्नो धर्मस्य आश्रयः अधिकरणं देहे न दृश्यते । [56a] तत्कथमयं विवेक इति
प्रकृतमुपसंहार्यमिति ।।</p>
<p>तद्विभजते--</p>
<lg type="mula">
<l>धर्म्याक्षेपोऽयमाक्षिप्तो धर्मी धर्मं प्रभाह्वयम् ।</l>
<l>अनुज्ञायैव यद्रूपमत्याश्चर्य विवक्षता ।। १३० ।।</l>
</lg>
<p>यद् यस्मात् अत्र विषये रूपं वर्णसंस्थानात्मकं भूतगुणम् अत्याश्चर्यम्
अत्यन्ताद्भतम्, एवं नामेदं प्रतिविशिष्टं यदाश्रयोऽपि तत्र लावण्यराशौ निमग्नो न
