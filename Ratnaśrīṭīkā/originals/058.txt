<pb n="058"/>
रन्यादृशं माधुर्यं क्षीरस्यान्यादृशमित्यादि कथ्यते तथापि न तथा शब्दाद् गम्यते यथानु-
भूयते परिस्फुटं तदन्तरम् । न चैतावता तदसदेवानुभव[35b]सिद्धस्य दुरपह्न[व]त्वात् ।
तथा मालतीमल्लिकाचम्पकपाटलादीनां सौरभ्यस्य महदन्तरं तथापि न तत्तथा वक्तुं
शक्यते, यथानुभूयते । तथाविधा हि वाचिका शक्तिः सामान्यैकता नाम । को नु
पर्यनुयुज्यताम् ? यथोक्तमाचार्यधर्मकीर्तिना सकलविद्वज्जनचूडामणिना--</p>
<lg><l>तद्रूपं सर्वतो भिन्नं तथा तत्प्रतिपादिका ।</l>
<l>न श्रुतिः कल्पना [वा]स्ति सामान्येनैव वृत्तितः । इति ।।</l></lg>
<ref>[प्रमाणवर्त्तिके ३.९०]</ref>
<p>यथा सुरभिकुसुम[ा/?/न्तर्भूतं] पारिजातं स्यात् । यदुक्तं सरस्वत्यापि च वक्तुं न शक्यत
इति, [तत् साधु,] तयापि वाचकशब्दशक्तेरन्यथा कर्तृमशक्यत्वात् । तदेवं मार्ग-
द्वयस्य प्रभेदाः यद्यपि प्रतिकवि स्थिता विद्यन्ते वस्तुतस्तथापि वक्तुमान[न्त्या]त्......
अतिप्रसङ्गाच्च न शक्यन्ते विशेषेण प्रत्येकम् । नैतावता न सन्त्येव । सामान्येन तु
मार्गद्वयस्य वैलक्षण्यं दर्शितमेव व्यक्तम् । प्रतिव्यक्ति तु वक्तुं को नाम शक्नुयात् ।
सर्वत्रैव लक्षणशास्त्रे सर्वभेदव्यापि सामान्यलक्षणमुच्यते । न तु तद्भेदाः परिसंख्या-
यन्ते । अत्रापि सैव व्यवस्था काव्यलक्षणशास्त्रत्वादस्य । न तु यथोक्तं सामान्यं
भेदलक्षणपरिस्फुटाभमनुसरद्भिरभियुक्तैस्ते भेदा मार्गद्वयसंभविनो विवेचयितुं शक्यन्ते ।
यथेदृशं नीलमीदृशं पीतमिति व्युत्पादिते[36a]न भेदलक्षणेन व्यक्तमुभयसम्भविनः
प्रतिभेदा यथादर्शनं विभज्यन्ते इत्यलं विस्तरेण ।।</p>
<p>सेयं काव्यलक्षणप्रयोजनस्वभावा काव्यगुणदोषविवेकरूपा व्युत्पत्तिर्यामभि-
सन्धाय क्रियाविधिं निबबन्धुः सूरयः, तस्य किं प्रयोजनमितीदानीमवसरं प्राप्य
प्रयोजनं वर्ण्यन्नाह--</p>
<lg type="mula">
<l>नैसर्गिकी च प्रतिभा श्रुतं च बहु निर्मलम् ।</l>
<l>अमन्दश्चाभियोगोऽस्याः कारणं काव्यसम्पदः ।। १०३ ।।</l>
</lg>
<p>नैसर्गिकी स्वाभाविकी जन्मान्तराभ्यास[स]म्भविनी । सहजेति यावत् ।
प्रतिभा हेयोपादेयपरिच्छेदलक्षणा । सा च प्रकरणात् काव्यविषया । सहजा शक्ति-
रियम् । उत्पाद्यां दर्शयन्नाह- श्रुतं चेत्यादि । श्रुतं काव्याङ्गविद्याश्रवणं श्रुतमयं तच्च
