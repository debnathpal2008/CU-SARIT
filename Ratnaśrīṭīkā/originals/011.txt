<pb n="011"/>
<l>शौद्धोदनिः सकलसत्त्वहितैकदीक्षः
पायादपायबहुलाज्जगदाविमुक्तेः ।।</l></lg>
<l>इत्येवंविधा आशीः ।</l>
<lg><l>नमस्त्रयाय रत्‍नानां त्रैलोक्य[महित]/?/ात्मने ।</l>
<l>स्थिताय सुरतद्वैरिनरनागेन्द्रमौलिषु ।।</l></lg>
<l>इत्येवंविधा नमस्क्रिया । वस्तुनिर्देशस्तु</l>
<l>श्रियः पतिः श्रीमति</l> <ref>[शिशुपालवधे १.१]</ref>
<l>इत्यादिः प्रसिद्ध एव ।</l>
<lg><l>गद्यमिश्रबन्धयोरप्येतदेव मुखं द्रष्टव्यमिति ।।</l></lg>
<p>किमाश्रयं तदित्याह--</p>
<lg type="mula">
<l>इतिहासकथोद्भ‍ूतमितरद्वा सदाश्रयम् ।</l>
<l>चतुवर्गफलायत्तं चतुरोदात्तनायकम् ।। १५ ।।</l>
</lg>
<p>इतिहासः पुरावृत्तम्, तत्प्रतिपादिका कथा रामायणादिका इतिहासकथा तत
उद्भ‍ूतं जातम्, इतिहासकथाश्रयमित्यर्थः । का[व्यमि]ति वक्ष्यति । किमितिहासकथा-
श्रयमेव महाकाव्यं कर्तव्यम् । नेत्याह-इतरदिति । इतिहासकथाश्रयादपरं वा । नात्र
नियमः, विशिष्टाश्रयमेव तु तत् कर्तव्यमिति- सदाश्रयमिति । सन् शोभनः
अधिगुणराजचरितादिलक्षणा आश्रयो भित्तिर्यस्य तत्तथा । अनेन महाकाव्यस्य द्विधा-
श्रयसम्पदुक्ता ।</p>
<p>चतुर्विषयत्वं प्रतिपादयन्नाह- चतुर्वर्गफलायत्तम् चतुर्णां धर्मार्थकाममोक्षाणां
वर्गः समूहः, स एव फलं पुरुषार्थत्पत्वात् । तत्राऽभ्युदयनिःश्रेयसहेतुर्धर्म.१ । विद्या-
भूम्यादीनां यथान्यायमर्जनमर्जितानां च रक्षणमर्थः । निरपायो विषयोपभोगः
कामः । [त्रैकालिक]सांसारिकदुःखनिवृत्तिर्मोक्षः । विस्तरस्तु त[त्त]च्छास्त्रेभ्यो
द्रष्टव्यः । तस्मिन्नायत्तं प्रतिबद्धं तद्विषयत्वात् । अत्र न नियमोऽवश्यं चत्वारोऽपि
पुरुषार्था निबध्यन्त इति । यथासंभवं क्वचिच्चतुर्वर्गः, [क्वचि]त् त्रिवर्ग इति
<note>१. तुल व॰ सू १. १. २.</note>
