<pb n="114"/>
<lg type="mula">
<l>अर्थो न सम्भृतः कश्चिन्न विधा काचिदर्जिता ।</l>
<l>न तपः सञ्चितं किञ्चिद् गतं च सकलं वयः ।। १५७ ।।</l>
</lg>
<p>कञ्चिद् विवक्षितोऽर्थो धनं न सम्भृतः नोपार्जितः । विद्यापि काचित् आन्वी-
क्षिक्यादिर्नार्जिता । तपश्च धर्मः किञ्चित् अभिमतं न सञ्चितम् । गतम् अतीतं च
सकलं वयः पुरुषायुषम् अपुरुषार्थोपयोगेन । किमेवमात्मैवमात्मना वञ्चितः ।।</p>
<p>तद्विभजते--</p>
<lg type="mula">
<l>असावनुशयाक्षेपो यस्मादनुशयोत्तरम् ।</l>
<l>अर्थार्जनादेर्व्यावृत्तिर्दर्शितेह गतायुषा ।। १५८ ।।</l>
</lg>
<p>यस्मात् अर्थस्यार्जनमादिर्यस्य विद्यार्जनादेः तस्य व्यावृत्तिः अभावः [दर्शिता]
कथम् ? अनुशयः पश्चाताप उत्तरोऽधिको यस्मिन् दर्शन इति क्रियाविशेषणम् ।
गतायुषा गतवयसा पुंसा केनचित् । तस्मात् असौ ईदृशोऽनुशयाक्षेप इति ।।</p>
<lg type="mula">
<l>अमृतात्मनि पद्मानां द्वेष्टरि स्‍निग्धतारके ।</l>
<l>मुखेन्दौ तव सत्यस्मिन्नपरेण किमिन्दुना ।। १५९ ।।</l>
</lg>
<p>तव मुखे इन्दौ सति अस्मिन् प्रत्यक्षवर्तिनि इतरेण मुखेन इन्दुना किमधिकं
कार्यम् ? न किञ्चित् । अमृतमिवात्मा स्वरूपमेकान्तप्रीतिकरत्वात् यस्य मुखेन्दोः स
तथा । अमृतं सुधैव [58b] आत्मा यस्येन्दोरिति शब्दश्‍लेषः । पद्मानां द्वेष्टा मुखेन्दुः
तत्सदृशत्वादिन्दुश्च तत्सं[को]चकारित्वात् । अयमपि शब्दश्‍लेषः । स्‍निग्धे रक्ते तारके
नेत्रमध्यभागे ततो वा समुदायोपलक्षणाच्चक्षुषी यस्य मुखेन्दोः । स्‍निग्धाः तारका
रोहिण्यादयो यस्येन्दोरिति शब्दश्‍लेष एव । एवम[क्षी]णगुणे मुखेणे मुखेन्दौ सति
किमितरेणेन्दुनेति प्रत्याम्नायः ।।</p>
<p>तद् व्याचष्टे--</p>
<lg type="mula">
<l>इति मुखेन्दुराक्षिप्तो गुणान् गौणेन्दुवर्तिनः ।</l>
<l>तत्समान् दशयित्वेह श्‍लिष्टाक्षेपस्तथाविधः ।। १६० ।।</l>
</lg>﻿
