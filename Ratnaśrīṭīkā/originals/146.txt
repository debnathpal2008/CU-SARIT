<pb n="146"/>
<p>अयमनुभूयमानो मलयमारुतो दक्षिणोऽनिलः सर्वत्र लोकस्य प्रीतिं
प्रमोदमुत्पादयति करोति । किंविशिष्टः ? आन्दोलितानि आकम्पितानि अप्रौढ़ानि
अभिनवानि चन्दनद्रुमाणां पल्लवानि येन स तादृशः सुरभिः शिशिरो मृदुश्च उत्पादयति
इति प्रकृतम् ।।</p>
<p>ननु किमत्र भूषणम् ? केवलमनेनैतत् क्रियते इति स्वरूपकथनमात्रम् ।
विशेषस्तु न कश्चित् । विशेषरूपश्चालङ्कार इति विशेषं योजयन्नाह--</p>
<lg type="mula">
<l>प्रीत्युत्पादनयोग्यस्य रूपस्यात्रोपबृंहणम् ।</l>
<l>अलङ्कारतयोद्दिष्टं निवृत्तावपि तत् समम् ।। २३५ ।।</l>
</lg>
<p>प्रीतेरुत्पादने करणे योग्यास्यानुरूपस्य स्वभावस्यान्दोलितेत्यादिनोद्भावितस्य
सुरभित्वादेरुपबृंहणं प्रतिसंस्करणं यदेतत्, तदत्र प्रयोगेऽ[लं]कारतया काव्यभूषण-
रूपेण उद्दिष्टं विवक्षितं विशेषरूपत्वात् । न पुनरनेनैतत् क्रियते इत्यर्थमात्रं तस्य
अलङ्कार्यत्वात् । अयं भावकार्यः कारकहेतुरपाकृतः, प्रीतिसत्ताकरणात् । यदेतद्भावकारि
दर्शितं रूपं तदिदं निवत्तावभावेऽपि कार्य न केवलं भावे । समं तुल्यम्, अभावस्यापि
कस्यचित् तेन करणादिति ।।</p>
<p>तददाहरति--</p>
<lg type="mula">
<l>चन्दनारण्यमाधूय स्पृष्ट‍वा मलयनिर्भ्‍क/?/रान् ।</l>
<l>पथिकानामभावाय पवनोऽयमुपस्थितः ।। २३६ ।।</l>
</lg>
<p>चन्दनानामरण्यं वनमाधूय आन्दोलयित्वा सौरभ्यं मान्द्यं चानेन सूचितम् ।
शैत्यमुद्भावयति- मलये महीधरे निर्भ्करान् सानुदेशपातिनी वारिधाराः स्पष्ट‍वा आमृश्य
अयं दक्षिणः पवनो मनोहरः पथिकानां विरहिणामभावाय निधनार्थमुपस्थितो
विजम्भत इति ।।</p>
<p>कथमेवंप्रीतिकरो मारुतो मृत्यवे भवतीत्याह--</p>
<lg type="mula">
<l>अभावसाधनायालमेवंभूतो हि मारुतः ।</l>
<l>विरहज्वरसम्भूतमनोज्ञारोचके जने ।। २३७ ।।</l>
</lg>﻿
