<pb n="248"/>

<p><q>श्रीः</q></p>
<p><q>नाट्यशास्त्रम्</q></p>
<p>चतुर्विंशोऽध्यायः</p>
<p>(पुंस्त्र्युपचारः)</p>
<lg><l>1समासतस्तु प्रकृतिस्त्रिविधा परिकीर्तिता ।</l>
<l>2पुरुषाणामथ स्त्रीणामुत्तमाधममध्यमा ।।</l></lg>
<!-- COMMENTARY page 248 !-->
<p>अभिनवभारती चतुर्विंशोऽध्यायः</p>
<lg><l>त्रिधा विकल्पनं यस्यां पुमान् यत्रोपचर्यते ।</l>
<l>तां वन्दे प्रकृतिं शम्भोः शक्तित्रयविजृम्भणात् ।।</l></lg>
<p>इह कामोपचारः पूर्वं दर्शितः कामश्च स्त्रीपुरुषहेतुक इत्युक्तम् । स्त्रीणां च पुंसां च यद्यपि विचित्राः
स्वभावास्तथापि ते प्रतिपदमशक्यकलना इति प्रकृतित्रयेण ते सर्वे शक्यसंग्रहा इति प्रकृतित्रयं वक्तव्यम् । तथा
चाह <q>समासत</q> इति कामोपचारश्च श्रृङ्गारपर्यवसायी नायकविशेष एवेति नायकभेदा वक्तव्याः । तस्य च
नायकस्यान्तःपुरो बहिर्वा किन्नामधेयः कियान्वा परिवार इति सर्वं कविना ज्ञातव्यं नटेन च । तदेवं
प्रकृतिनायकपरिवारभेदानभिधाय कोऽयमध्यायोऽस्याभिचारमारभ्यते प्रकृत्यादिभेदोपचारो हि
<!-- APPARATUS page 248 !-->
*अस्याध्यायस्य पाठक्रमो बहुधा भिद्यते जाद्यादर्शेषु चतुस्त्रिंशतितम इत्यवनद्धभूमिकाध्याययोर्मध्येऽयं पठ्यते <q>चनमयभा</q>दिषु
चतुर्विश एव बहुपाठभेदोऽप्ययं निर्वचनवाक्यसाम्येन द्विधाऽत्र दीयते प्रथमं वृत्तिकारपाठानुसारी <q>यनमभादर्शपाठः</q>,
अनन्तरमनुबन्धरूपेण <q>चफ</q>-- पाठस्तु निवेश्यते पाठान्तरप्रदर्शनसौलभ्यात् काश्यां मुद्रितकोशः पूर्वं पाठं, काव्यमालायां
मिद्रितस्तु द्वितीयं क्रममनुवर्तते । N पञ्चविंशोऽध्यायः । चतुर्विशोऽध्यायस्तु ३३तमेऽध्याये (N) मातृकायां समाविष्टो
दृश्यते ।
1. अत ऊर्ध्वं प्रवक्ष्यामि प्रकृतीनां तु लक्षणम् --इति चतुस्त्रिंशाध्यायप्रारम्भे (ज,ठ,ड, ढाद्यादर्शेषु) वर्तते । वृत्तिकारीयपाठे
तदर्धं वैशिकाध्यायान्त एव पठितम् । बनभादिष्वयमध्यायो वैशिकेनैव संमेलितः । 2(N):.स्त्रीणां च पुरुषाणां च
उत्तमाधममध्यमाः ।

<pb n="249"/>

<lg><l>1जितेन्द्रियज्ञानवती नानाशिल्पविचक्षणा ।</l>
<l>दक्षिणाधमहालक्ष्या 2भीतानां परिसान्त्वनी ।। २ ।।</l></lg>
<lg><l>नानाशास्त्रार्थसंपन्ना गाम्भीर्यौदार्यशालिनी ।</l>
<l>3स्थैर्यत्यागगुणोपेता ज्ञेया प्रकृतिरुत्तमा ।। ३ ।।</l></lg>
<lg><l>4लोकोपचार5चतुरा शिल्पशास्त्रविशारदा ।</l>
<l>6विज्ञानमाधुर्ययुता मध्यमा प्रकृतिः स्मृता ।। ४ ।।</l></lg>
<lg><l>7रूक्षवाचोऽथ दुःशीलाः कुसत्त्वाः8स्थूलबुद्धयः ।</l>
<l>क्रोधना घातकाश्चैव 9मित्रध्नाश्चिद्रमानिनः10 ।। 5 ।।</l></lg>
<lg><l>पिशुनास्तूद्धतै11 र्वाक्यैरकृतज्ञास्तथालसाः ।</l>
<l>मान्यामान्या12 विशेषज्ञा स्त्रीलोलाः 13कलहप्रियाः ।। 6 ।।</l></lg>
<!-- COMMENTARY page 249 !-->
स्त्रीणां नपुंसकस्य (काम) विरहत्वादुपचारः स्नेहव्यवहार इत्यध्यायसङ्गतिः । तत्र प्रकृतिव्यवहारं तावदाह
<q>समासतस्त्विति</q> । तुर्व्यतिरेक --पूर्वं विस्तरेण स्वभावो दर्शितोऽधुना तु संक्षेपत इति ।</p>
<p>(<q>लोकोपचारेति</q>) । लोकोपचारो व्यवहार (स्तस्मिन् च तु) पतत्यवश्यम् । कृतमुपकारं ये
विस्मरन्त्यकृतज्ञास्ते । मान्यामान्ययोरविशेषज्ञा इति समासः ।</p>
<!-- APPARATUS page 249 !-->
1. <q>भ</q>-- नरशीलगुणोपेता ह्युत्तमाधममध्यमाः ।
तस्मात्पृथक्पृथग्भावैर्विज्ञेयाः प्रकृतीर्बुधैः ।।
2. <q>द</q>--दीनानां 3. <q>द</q>--धैर्य 4. <q>भ</q>-- किंचिल्लोकोपकारज्ञा 5. <q>द</q>--कार 6. <q>भ</q>--साधारणगुणोपेता 7. <q>द</q>--रूक्षा 8. <q>द</q>--शल्प
<q>भ</q>--स्वल्प 9. <q>भ</q>--कृत 10. <q>द</q>--घातकाः <q>भ</q>--दर्शनाः 11. <q>द</q>--ता 12. <q>द</q>--मान्य 13. <q>म</q>--कुहक

<pb n="250"/>

<lg><l>सूचकाः पापकर्माणः परद्रव्यापहारिणः ।</l>
<l>एभिर्दोषैस्तु संपन्ना भवन्तीहाधमा नराः ।। ७ ।।</l></lg>
<lg><l>एवं 1तु शीलतो नॄणां प्रकृतिस्त्रिविधा स्मृता ।</l>
<l>2स्त्रीणां पुनश्च प्रकृतिं व्याख्यास्याम्यनुपूर्वशः ।। ८ ।।</l></lg>
<lg><l>3मृदुभावा चाचपला स्मित4 भाषिण्यनिष्ठुरा ।</l>
<l>गुरूणां वचने दक्षा सलज्जा विनयान्विता ।। ९ ।।</l></lg>
<lg><l>रूपाभि5जनमाधुर्यैर्गुणैः स्वाभाविकैर्युता ।</l>
<l>6गाम्भीर्यधैर्यसंपन्ना विज्ञेया प्रमदोत्तमा ।। १० ।।</l></lg>
<lg><l>नात्युत्कृष्टैरनिखिलैरेभिरेवान्विता गुणैः ।</l>
<l>अल्पदोषानुविद्धा च मध्यमा प्रकृतिः स्मृताः7 ।। ११ ।।</l></lg>
<!-- COMMENTARY page 250 !-->
<p><q>पुन</q>श्चेति पूर्वं यद्यप्युक्ता तथापीत्यर्थः । तत्र हि कामोपचाराभिप्रायेण प्रकृतित्रैविध्यं व्याख्यातम् । इह
तु सर्वव्यवहारविषयमिति विशेषो दृश्यते । (तत्र तु) विषयभेदादुत्तमादित्वं (सत्त्वसमुद्भवत्वात्) रस्याः
स्निग्धा इत्यादय आहाराः सात्त्विकस्य प्रिया इत्युच्यन्ते । तत्र हि सत्त्वमाहारविषयमेव सहधूमाभ्यवहारादिति ।
कृतकटुकाहारव्रतो मुनिर्न सात्त्विक इति नापि चोरो (?) घृतगुड (प) योन्नभोजी सात्त्विक इति । <q>वचने दक्षा
सती गुरूणां</q> विषये <q>सलज्जा</q> । <q>नात्युत्कृष्टै</q>रतिश्रेष्ठताहीनैः, अनिखिलैः असमग्रैः । <q>सङ्कीर्ण</q>
<!-- APPARATUS page 250 !-->
1. <q>भ</q>--हि शिल्प 2. <q>भ</q> --एवमेव तु बोद्धव्या स्त्रीणामपि यथाक्रमम् 3. <q>भ</q> --स्मितभाषिणी 4. <q>भ</q>--हासिनी 5. <q>न</q> -- नय
6. <q>भ</q>--गंभीरा धीरसत्त्वा वा योत्तमा प्रकतिः स्मृता 7. <q>भ</q> --मध्या प्रकृतिरिष्यते

<pb n="251"/>

<lg><l>अधमा प्रकृतिर्या तु पुरुषाणां प्रकीर्तिता ।</l>
<l>विज्ञेया सैव नारीणामधमानां समासतः ।। १२ ।।</l></lg>
<lg><l>1नपुंसकस्तु विज्ञेयः संकीर्णोऽधम एव च ।</l>
<l>प्रेष्यादिरपि विज्ञेया संकीर्णा प्रकृतिद्विजाः2 ।। १३ ।।</l></lg>
<lg><l>शकारश्च विटश्चैव ये चान्येऽप्येवमादयः ।</l>
<l>संकीर्णास्तेऽपि विज्ञेया ह्यधमा नाटके बुधैः3 ।। १४ ।।</l></lg>
<lg><l>एता ज्ञेयाः प्रकृतयः पुरुषस्त्रीनपुंसकैः4 ।</l>
<l>आसां तु संप्रवक्ष्यामि विधानं शीलसंश्रयम् ।। १५ ।।</l></lg>
<lg><l>5अत्र चत्वार एव स्युर्नायकाः परिकीर्तिताः ।</l>
<l>6मध्यमोत्तमप्रकृतौ नानालक्षणलक्षिताः ।। १६ ।।</l></lg>
<lg><l>धीरोद्धता धीरललिता धीरोदात्तास्तथैव च ।</l>
<l>धीरप्रशान्तकाश्चैव नायकाः परिकीर्तिताः ।। १७ ।।</l></lg>
<lg><l>देवा धीरोद्धता ज्ञेयाः स्युर्धीरललिता नृपाः ।</l>
<l>सेनापतिरमात्यश्च धीरोदात्तौ प्रकीर्तितौ ।। १८ ।।</l></lg>
<!-- COMMENTARY page 251 !-->
इति । कश्चिन्मिश्रप्रकृतिः कश्चिदधमप्रकृतिरेव । <q>प्रेष्याश्च संकीर्णा</q> इति स्वामिचित्तानुरोधात् । विटोऽप्येवं
शकारोऽप्य (नुभूत) विभवत्वादुत्तममध्यम चेष्टितमाचरति सङ्कीर्णः । परमार्थतस्तु प्रेष्यविटश<q>का</q>रा अधमा एव ।</p>
<p>प्रकृतिभेदमभिधाय नायकभेदमाह <q>अत्र चत्वार</q> इति । 1सुरतविषये सन्धिं विग्रहेण विग्रहं वा सन्धिना
दूषयतीति विदूषकः । विप्रलम्भं तु विनोददानेन दूषयन्ति विस्मारयन्तीति विदूषकाः ।</p>
<!-- APPARATUS page 251 !-->
1. <q>भ</q>--नपुंसकं....यं ......र्णमधमं तथा 2. <q>न</q> --द्विधा 3. <q>भ</q>--प्यधमाश्चैव विज्ञेयास्तेपि नाटके 4. <q>द</q> -- काः 5. <q>द</q> --
तत्र <q>न</q> --अथ 6. <q>द</q> --मध्योत्तमाया 7a (N) नाट्ये चत्वार एवैते नायकाः परिकीर्तिताः ।
मध्यमायां प्रकृतौ नानालक्षणलक्षिताः ।। (V. 3 /ch. 33N).
1. Kavi -- सम्बन्धिग्रहणे विग्रहं वा...विदूषकः विप्रलंभनत्वे (कथा) विनोदने(नैः) दूषयन्ति विस्मारयन्ति ।

<pb n="252"/>

<lg><l>धीरप्रशान्ता विज्ञेया ब्राह्मणा वणिजस्तथा ।</l>
<l>एतेषां तु पुनर्ज्ञेयाश्चत्वारस्तु विदूषकाः ।। १९ ।।</l></lg>
<lg><l>लिंगी द्विजो राजजीवी शिष्यश्चेति यथाक्रमम् ।</l>
<l>देवक्षितिभृतामात्यब्राह्मणानां प्रयोजयेत् ।। २० ।।</l></lg>
<lg><l>विप्रलंभसुहृदोऽमी संकथालापपेशलाः ।</l>
<l>व्यसनी प्राप्य दुःखं वा युज्यतेऽभ्युदयेन यः ।। २१ ।।</l></lg>
<lg><l>1तथा पुरुषमाहुस्तं प्रधानं नायकं बुधाः ।</l>
<l>यत्रानेकस्य 2भवतो व्यसनाभ्युदयौ पुनः3 ।। २२ ।।</l></lg>
<lg><l>सपुष्टौ यत्र तौ स्यातां न भवेत्तत्र नायकः ।</l>
<l>दिव्या च नृपपत्नी च कुलस्त्री गणिका तथा ।। २३ ।।</l></lg>
<lg><l>एतास्तु नायिका ज्ञेया नानाप्रकृतिलक्षणाः ।</l>
<l>धीरा च ललिता च स्यादुदात्ता निभृता तथा ।। २४ ।।</l></lg>
<!-- COMMENTARY page 252 !-->
<p><q>यथाक्रममिति</q> क्रमिकमौचित्यमत्र यथोचितं योजना, तद्यथा लिङ्गी ऋषिः देवानाम्, <q>द्विजो</q>
वीरः 1सेनापतेः राजजीवी राज्ञः, शिष्यो ब्राह्मणस्य । तेषां व्यापारमाह विप्रलम्भसुहृद इति विदूषकः ।</p>
<p>नन्वेकपुरुषसंभव इतिवृत्ते को नायक इत्याह <q>व्यसनीति</q> । प्राप्य दुःखं वेति । पूर्वमेव न व्यसनपतितो
व्यसनी वा अयमपि तु सुखी भूत्वा दुःखं प्राप्तः) ।</p>
<p>नन्वेतल्लक्षणमा<q>त्रेति</q>वृत्तेऽनेकस्यापि रामचरित इव सुग्रीवविभीषणयोरपीत्याह <q>यत्रानेकस्येति</q> । एवं
<!-- APPARATUS page 252 !-->
1. कथा 2. <q>न</q> --जायेते 3. <q>न</q>--समौ
1. Kavi reads-- सेनापते, राजा जीवी राज्ञः,

<pb n="253"/>

<lg><l>दिव्या राजांगनाश्चैव गुणैर्युक्ता भवन्ति हि ।</l>
<l>उदात्ता निभृता चैव भवेत्तु कुलजांगना ।। २५ ।।</l></lg>
<lg><l>ललिते चाभ्युदात्ते च गणिकाशिल्पकारिके ।</l>
<l>[प्रकृतीनां तु सर्वासामुपचाराद् द्विधा स्मृताः ।। २६ ।।</l></lg>
<lg><l>बाह्यश्चाभ्यन्तरश्चैव तयोर्वक्ष्यामि लक्षणम् ।</l>
<l>तत्र राजोपचारो यो भवेदाभ्यन्तरो हि सः ।। २७ ।।</l></lg>
<lg><l>ततो वाक्योपचारस्तु यस्य बाह्यः स उच्यते ।</l>
<l>अथ राजोपचारे च राज्ञामन्तःपुराश्रितम् ।। २८ ।।</l></lg>
<lg><l>स्त्रीविभागं प्रवक्ष्यामि विभक्तमुपचारतः ।]</l>
<l>राजोपचारं वक्ष्यामि ह्यन्तःपुरसमाश्रयम् ।। २९ ।।</l></lg>
<lg><l>महादेवी तथा देव्यः स्वामिन्यः स्थापिता अपि ।</l>
<l>भोगिन्यः शिल्पकारिण्यो नाटकीयाः सनर्तकाः ।। ३० ।।</l></lg>
<lg><l>अनुचारिकाश्च विज्ञेयास्तथा च परिचारिकाः ।</l>
<l>तथा संचारिकाश्चैव तथा प्रेषणकारिकाः ।। ३१ ।।</l></lg>
<lg><l>महत्तर्यः प्रतीहार्यः कुमार्यः स्थविरा अपि ।</l>
<l>आयुक्तिकाश्च नृपतेरमयमन्तःपुरो जनः ।। ३२ ।।</l></lg>
<!-- COMMENTARY page 253 !-->
नायकभेदं निरूप्य नायिकाभेदमाह <q>दिव्या</q> चेति । अथ परिवारभेदमाह <q>राजोपचार</q>मित्यादि ।
महादेवीप्रभृत्यायुक्तिकान्तः सप्तदशकः स्त्रीगणः, नपुंसकादिवर्गोऽष्टादश । अत एव वक्ष्यति एतदष्टादशविधं

<pb n="254"/>

<lg><l>अत्र मूर्धाभिषिक्ता या कुलशीलसमन्विता1 ।</l>
<l>गुणैर्युक्ता वयस्स्था च मध्यस्था क्रोधना तथा ।। ३३ ।।</l></lg>
<lg><l>2मुक्तेर्ष्या नृपशीलज्ञा सुखदुःखसहा समा3 ।</l>
<l>शान्तिस्वस्त्ययनैर्भर्तुस्सततं मङ्गलैषिणी ।। ३४ ।।</l></lg>
<lg><l>4शान्ता पतिव्रता धीरा अन्तःपुरहिते रता ।</l>
<l>एभिर्गुणैस्तु संयुक्ता महादेवीत्युदाहृता ।। ३५ ।।</l></lg>
<lg><l>एभिरेव गुणैर्युक्तास्तत्संस्कारविवर्जिताः ।</l>
<l>गर्विताश्चातिसौभाग्याः प्रतिसंभोगतत्पराः ।। ३६ ।।</l></lg>
<lg><l>शुचिनित्योज्ज्वलाकाराः प्रतिपक्षाभ्यसूयकाः ।</l>
<l>वयोरूपगुणाढ्या यास्ता देव्य इति भाषिताः ।। ३७ ।।</l></lg>
<lg><l>सेनापतेरमात्यानां भृत्यानामथवा पुनः ।</l>
<l>भवेयुस्तनया यास्तु प्रतिसम्मानवर्जिताः ।। ३८ ।।</l></lg>
<lg><l>शीलरूपगुणैर्यास्तु संपन्ना नृपतेर्हिताः ।</l>
<l>स्वगुणैर्लब्धसम्माना स्वामिन्य इति ताः स्मृताः ।। ३९ ।।</l></lg>
<!-- COMMENTARY page 254 !-->
प्रोक्तमन्तःपुरमिति, तद्विषयः परिवार इत्यर्थः । <q>महादेवीत्येकत्वं</q> विवक्षितम् । महादेवीनां क्रमेण लक्षणान्याह
<q>अत्र मूर्धाभिषिक्तेत्यादि</q> । <q>सर्वेषां मूर्धनि</q> प्रधानस्था<q>नेत्य</q>भिषिक्ता । वयसि मध्यमे तिष्ठतीति मध्यस्था ।
(<q>अन्तःपुरेति</q>) अन्तःपुरिके बाह्ये च वर्गे अन्तःपुराय हितं कौशल्यसंपादनम् । <q>देव्य</q> इति । महादेवी तु
शृङ्गारोचिता नातीव भवति साभिमुख्यमभिप्रयातीत्याशयेन <q>वासवदत्तादिषु</q> कवयो देवी वाचोयुक्त्या व्यवहरन्ति ।
<!-- APPARATUS page 254 !-->
1. <q>न</q>--विभूषिता दर्शनीया 2. <q>न</q> --अभीष्टानृत्त 3. <q>न</q>--तथा 4. <q>न</q>--शुचिः

<pb n="255"/>

<lg><l>रूपयौवनशालिन्यः1 कर्कशा विभ्रमान्विताः ।</l>
<l>रतिसंभोगकुशलाः प्रतिपक्षाभ्यसूयिकाः ।। ४० ।।</l></lg>
<lg><l>दक्षा भर्तुश्च चित्तज्ञा गन्धमाल्योज्ज्वलास्सदा ।</l>
<l>नृपतेश्छन्दवर्तिन्यो न हीर्ष्यामानगर्विताः2 ।। ४१ ।।</l></lg>
<lg><l>उत्थिताश्च प्रमत्ताश्च त्यक्तालस्या न निष्ठुराः ।</l>
<l>3मान्यामान्यविशेषज्ञाः स्थापिता इति ताः स्मृताः ।। ४२ ।।*</l></lg>
<lg><l>4कुलशील5लब्धपूजामृदवो नातिचोद्भटाः ।</l>
<l>मध्यस्था निभृताः क्षान्ता भोगिन्य इति ताः स्मृताः6 ।। ४३ ।।*</l></lg>
<lg><l>नाना7कलाविशेषज्ञा नानाशिल्पविचक्षणाः ।</l>
<l>गन्धपुष्पविभागज्ञा लेख्यालेख्यविकल्पिकाः ।। ४४ ।।</l></lg>
<lg><l>शयनासनभागज्ञाश्चतुरा 8मधुरास्तथा ।</l>
<l>दक्षाः सौम्याः स्फुटाः श्लिष्टा निभृताः शिल्पकारिकाः ।। ४५ ।।*</l></lg>
<lg><l>ग्रहमोक्षलयज्ञा या रसभावविकल्पिकाः ।9</l>
<l>चतुरा नाट्यकुशलाश्चोहापोहविचक्षणाः ।। ४६ ।।</l></lg>
<!-- COMMENTARY page 255 !-->
(<q>स्वगुणै</q>रिति समानं) लम्भिता गुणैर्योजिता (कलाशीलव) योभिः । <q>कर्कशा</q> सौभाग्यगर्वेण ।
<!-- APPARATUS page 255 !-->
1. <q>न</q>--शालिन्यः 2. <q>न</q> --ईर्ष्याकोपागमहते 3. <q>न</q>--अप्रमत्ता विवेकिन्यः 4. <q>न</q>--रूप 5. <q>न</q>--कुलैः पूजा 6. <q>न</q>--विश्रुताः
7. <q>ट</q>--काल 8. <q>न</q>--मुदिता 9. <q>ट</q>--स्वरताललयज्ञाश्च तथाचार्योपसेविताः <q>न</q>--परभावेङ्गितज्ञाश्च

<pb n="256"/>

<lg><l>रूपयौवनसंपन्ना नाटकीयास्तु ताः स्मृताः ।</l>
<l>हेलाभावविशेषाढ्या सत्त्वेनाभिनयेन च ।। ४७ ।।</l></lg>
<lg><l>माधुर्येण च संपन्ना ह्यातोद्यकुशला तथा ।</l>
<l>अङ्गप्रत्यङ्गसंपन्ना1 चतुष्षष्ठिकलान्विता ।। ४८ ।।</l></lg>
<lg><l>चतुराः प्रश्रयोपेताः स्त्रीदोषैश्च विवर्जिताः ।</l>
<l>2सदा प्रगल्भा च तथा त्यक्तालस्या जितश्रमा ।। ४९ ।।</l></lg>
<lg><l>नानाशिल्प3प्रयोगज्ञा नृत्तगीतविचक्षणा ।</l>
<l>4अथ रूपगुणौदार्यधैर्य5सौभाग्य6शीलसंपन्ना ।। ५० ।।</l></lg>
<lg><l>7पेशलमधुरस्निंग्धानुनादिकलचित्रकण्ठा च8 ।</l>
<l>समागतासु नारीषु9 रूपयौवनकान्तिभिः ।। ५१ ।।</l></lg>
<lg><l>न दृश्यते गुणैस्तुल्या यस्याः सा नर्तकी स्मृता ।</l>
<l>सर्वावस्थोपचारेषु या न मुञ्चति पार्थिवम् ।। ५२ ।।</l></lg>
<lg><l>विज्ञेया दक्षिणा दक्षा नाट्यज्ञैरनुचारिका ।</l>
<l>शय्यापाली छत्रधारी10 तथा व्यजनधारिणी ।। ५३ ।।</l></lg>
<lg><l>संवाहिका गन्धयोक्त्री11 तथा चैव प्रसाधिका ।</l>
<l>तथाभरणयोक्त्री च माल्यसंयोजिका तथा12 ।। ५४ ।।</l></lg>
<!-- COMMENTARY page 256 !-->
1. <q>न</q>--संयुक्ता 2. <q>न</q> -- प्रियंवदा सलज्जा च प्रगल्भा विजितश्रमा 3. <q>न</q>--शील 4. <q>न</q> -- अनु 5. <q>न</q> -- वीर 6. <q>न</q>--
संयुता 7. <q>न</q> --अनुवादिकलायुक्ता रक्तकण्ठा मनोरमा 8. <q>ट</q>--नीकलत्रकण्ठी च 9. <q>न</q> -- बह्वीषु 10. <q>न</q>--
छत्राधिकारिण्यः 11. <q>न</q>--अथ गन्धज्ञा 12. <q>न</q>-- तथा माल्यविचक्षणा.

<pb n="257"/>

<lg><l>एवंविधा भवेयुर्याः ता ज्ञेयाः परिचारिकाः ।</l>
<l>नानाकक्ष्या विचारिण्यः तथोपवनसंचराः ।। ५५ ।।</l></lg>
<lg><l>देवतायतनक्रीडा प्रासादपरिचारिकाः ।</l>
<l>यामकिन्यस्तथा चैव याश्चैवंलक्षणाः स्त्रियः ।। ५६ ।।</l></lg>
<lg><l>संचारिकास्तु विज्ञेया नाट्यज्ञैः समुदाहृताः1 ।</l>
<l>प्रेषणेऽकाम2संयुक्ते 3गूह्यगुह्यसमुत्थिते ।। ५७ ।।</l></lg>
<lg><l>नृपैर्यास्तु नियुज्यन्ते ता ज्ञेयाः परिचारिकाः4 ।</l>
<l>सर्वान्तःपुररक्षासु स्तुति5स्वस्त्ययनेन च ।। ५८ ।।</l></lg>
<lg><l>या वृद्धिमभिनन्दन्ति ता विज्ञेया महत्तराः ।</l>
<l>सन्धिविग्रहसंबद्धनानाचारसमुत्थितम् ।। ५९ ।।</l></lg>
<lg><l>6निवेदयन्ति याः कार्यं प्रतिहार्यस्तु ताः स्मृताः ।</l>
<l>अप्राप्त7 रससंभोगा न संभ्रान्ता न चोद्भटाः8 ।। ६० ।।</l></lg>
<lg><l>निभृताश्च सलज्जाश्च कुमार्यो बालिकाः स्मृताः9 ।</l>
<l>पूर्व10राजनयज्ञा याः पूर्वराजाभिपूजिताः ।। ६१ ।।</l></lg>
<lg><l>पूर्वराजानुचरितास्ता वृद्धा इति सुज्ञिताः11 ।</l></lg>
<!-- COMMENTARY page 257 !-->
<q>अथे</q>त्यपि चेत्यर्थः । <q>यामकिन्यः</q> प्रतिदहरं जाग्रति याः ।
<!-- APPARATUS page 257 !-->
1. <q>द</q> --उपचारतः <q>त</q>--भोगवारिताः 2. <q>न</q> --काम्य 3. <q>द</q> --गुह्यागुह्य 4. <q>ट</q>-- प्रेषणकारिकाः 5. <q>ट</q> -- रक्षायामाशीः
6. <q>ट</q> -- राज्ञो हरन्ति 7. <q>ट</q> --रति 8. <q>ट</q>--अविश्रान्ता न चोत्कटाः 9. <q>ट</q> -- इति कीर्तिताः <q>त</q>--पालिकाः स्मृताः 10. <q>ट</q>--
राजेन संज्ञा <q>त</q> रङ्ग 11. <q>ट</q> --स्थविरा इति ताः स्मृताः

<pb n="258"/>

<lg><l>भाण्डागारेष्वधिकृता1 श्चायुधाधिकृतास्तथा ।। ६२ ।।</l></lg>
<lg><l>फलमूलौषधीनां च 2तथा चैवान्ववेक्षिकी ।</l>
<l>गन्धाभरणवस्त्राणां माल्यानां तैव चिन्तिका ।। ६३ ।।</l></lg>
<lg><l>बह्वाश्रये तथा युक्ता3 ज्ञेया ह्यायुक्तिकास्तु ताः ।</l>
<l>इत्यन्तःपुरचारिण्यः स्त्रियः प्रोक्ताः समासतः ।। ६४ ।।</l></lg>
<lg><l>4विशेषणविशेषेण तासां वक्ष्यामि वै द्विजाः ।</l>
<l>अनुरक्ताश्च भक्ताश्च नानापार्श्वसमुत्थिताः ।। ६५ ।।</l></lg>
<lg><l>या नियुक्ता नियोगेषु कार्येषु विविधेषु च ।</l>
<l>न चोद्भटा असंभ्रान्ता न लुब्धा नापि निष्ठुराः ।। ६६ ।।</l></lg>
<lg><l>दान्ताः क्षान्ताः प्रसन्नाश्च जितक्रोधा जितेन्द्रियाः ।</l>
<l>अकामा लोभहीनाश्च स्त्रीदोषैश्च विवर्जिताः ।। ६७ ।।</l></lg>
<lg><l>5सा त्वन्तःपुरसंचारे योज्या पार्थिववेश्मनि ।</l>
<l>कारुकाः कञ्चुकीयाश्च तथा वर्षवराः पुनः ।। ६८ ।।</l></lg>
<!-- COMMENTARY page 258 !-->
<q>विशेषण</q>मिति विशेषमन्याभ्यः, आयुक्तिकानां वक्ष्यामीत्यर्थः । <q>आकाम्य</q> इति परस्य कामयितुमनर्हा अशक्याश्च
कामिता हि । सर्वे संसन्ति <q>आयोजनेष्विति</q> ।</p>
<!-- APPARATUS page 258 !-->
1. <q>ट</q>--गारनियुक्ता याः 2. <q>ट</q> --बीजानां चान्व 3. <q>ट</q> --ष्टसक्ता च 4. <q>ट</q> -- विशेषणं तु शेषाणां <q>त</q> --विशेषाणां
5. [एवंविधास्तु कर्तव्या नियोगिन्यो नियोक्तृभिः ।
अतः परं प्रवक्ष्यामि तृतीयं प्रकृतिं द्विजाः ।।
यस्यान्नपुंसकं नाम द्वितीया प्रकृतिः स्मृता ।]

<pb n="259"/>

<lg><l>औपस्थायिकनिर्मुण्डा 1स्त्रीणां प्रेषणकर्मणि ।</l>
<l>रक्षणं च कुमारीणां बालिकानां प्रयोजयेत् ।। ६९ ।।</l></lg>
<lg><l>अन्तःपुराधिकारेषु राजचर्यानुवर्त्तिनाम् ।</l>
<l>सर्ववृत्तान्तसंवाहाः पत्यागारे नियोजयेत् ।। ७० ।।</l></lg>
<lg><l>विनीताः स्वल्पसत्त्वा ये क्लीबा वै स्त्रीस्वभाविकाः ।</l>
<l>जात्या न दोषिणश्चैव ते वै वर्षवराः स्मृताः ।। ७१ ।।</l></lg>
<lg><l>ब्राह्मणाः कुशला वृद्धाः कामदोषविवर्जिताः ।</l>
<l>प्रयोजनेषु देवीनां प्रयोक्तव्या नृपैः सदा ।। ७२ ।।</l></lg>
<lg><l>एतदष्टादशविधं प्रोक्तमन्तःपुरं मया ।</l>
<l>अतः परं प्रवक्ष्यामि बाह्यं पुरुषसंभवम्2 ।। ७३ ।।</l></lg>
<lg><l>राजा सेनापतिश्चैव पुरोधा मन्त्रिणस्तथा ।</l>
<l>सचिवाः प्राड्विवाकाश्च कुमाराधिकृतास्तथा ।। ७४ ।।</l></lg>
<!-- COMMENTARY page 259 !-->
<p>अथ बाह्यपरिवारमाह <q>राजेति</q> । युवराजोऽत्र राजशब्देनोक्तः । (अमात्यइति)
<!-- APPARATUS page 259 !-->
1. [<q>म</q>-अभ्यगारास्तथैव च ।
अपुमांसोऽथ ये ज्ञात्वा स्त्रीलीलाधारिणश्च ये ।
अन्तःपुरचरास्तेऽपि कार्याः कार्यनियोगिनः ।।
द्वारस्थान्स्नातकान् कुर्यादायाचारसमन्वितान् ।
प्रेषणेष्टार्यरूपेण कञ्चुकीयान् प्रयोजयेत् ।।
अन्तःपुराणां रक्षार्यं योज्या वर्षवरा नृपैः ।]
[ज्ञानविज्ञानसंपन्नाः स्त्रीसंभोगविवर्जिताः ।
अमत्सरा ये पुरुषाः काञ्चुकीयास्तु ते स्मृताः ।।]
2. <q>म</q>--पुरुषांस्तु बहिश्चरान्

<pb n="260"/>

<lg><l>एके चान्ये च बहवो मान्या ज्ञेया नृपस्य तु ।</l>
<l>विशेषमेषां वक्ष्यामि लक्षणेन निबोधत ।। ७५ ।।</l></lg>
<lg><l>बलवान् बुद्धिसंपन्नः सत्यवादी जितेन्द्रियः ।</l>
<l>दक्षः प्रगल्भो धृतिमान् विक्रान्तो मतिमाञ्छुचिः ।। ७६ ।।*</l></lg>
<lg><l>दीर्घदर्शी महोत्साहः कृतज्ञः प्रियवाङ्मृदुः ।</l>
<l>लोकपालव्रतधरः 1कर्ममार्गविशारदः ।। ७७ ।।</l></lg>
<lg><l>उत्थितश्चाप्रमत्तश्च वृद्धसेव्यर्थशास्त्रवित् ।</l>
<l>परभावेङ्गिताभिज्ञः शूरो रक्षासमन्वितः ।। ७८ ।।</l></lg>
<lg><l>ऊहापोहविचारी च नानाशिल्पप्रयोजकः ।</l>
<l>नीतिशास/?/त्रार्थकुशलस्तथा चैवानुरागवान् ।। ७९ ।।</l></lg>
<lg><l>धर्मज्ञोऽव्यसनी चैव गुणैरेतैर्भवेन्नृपः ।</l>
<l>कुलीना बुद्धिसंपन्ना नानाशास्त्रविपश्चिताः ।। ८० ।।</l></lg>
<lg><l>स्निग्धाः परैरहार्याश्च न प्रमत्ताश्च देशजाः ।</l>
<l>अलुब्धाश्च विनीताश्च शुचयो धार्मिकास्तथा ।। ८१ ।।</l></lg>
<lg><l>पुरोधो मन्त्रिणस्त्वेभिर्गुणैर्युक्ता भवन्ति हि ।</l>
<l>बुद्धिमान्नीतिसंपन्नस्त्यक्तालस्यः प्रियंवदः ।। ८२ ।।</l></lg>
<!-- COMMENTARY page 260 !-->
अमेति सहार्थे सहभवाः सहचारिणोऽमात्या इत्येकोऽर्थः । <q>अनुराग</q>वानिति प्रजासुः प्रजास्वयत्नानुरक्ताः, अनुरागेहि
<!-- APPARATUS page 260 !-->
1. <q>म</q>--शूरो दाक्षिण्यसंयुतः । कलाज्ञश्चाप्रमत्तश्च वृद्धसेव्यथ नीतिवित् ।

<pb n="261"/>

<lg><l>पररन्ध्रविधिज्ञश्च यात्राकालविशेषवित् ।</l>
<l>अर्थशास्त्रार्थकुशलो1 ह्यनुरक्तः कुलोद्भवः ।। ८३ ।।</l></lg>
<lg><l>देशवित्कालविच्चैव 2कर्तव्यः क्षितिपैः सदा ।</l>
<l>व्यवहारार्थतत्त्वज्ञा बुद्धिमन्तो बहुश्रुताः ।। ८४ ।।</l></lg>
<lg><l>3मध्यस्था धार्मिका धीराः कार्याकार्यविवेकिनः ।</l>
<l>क्षान्ता दान्ता जितक्रोधाः सर्वत्र समदर्शिनः ।। ८५ ।।</l></lg>
<lg><l>ईदृशाः प्राडि्ववाकास्तु स्थाप्या धर्मासने द्विजाः ।</l>
<l>उत्थिताश्चाप्रमत्ताश्च त्यक्तालस्या जितश्रमाः ।। ८६ ।।</l></lg>
<!-- COMMENTARY page 261 !-->
सार्वगुण्यमिति <q>कौटल्यः</q>, अव्यसनिभिः स्त्रीमद्यमृगयाक्षादावसक्ताः । (<q>अर्थशास्त्रस्येति</q>)अर्थशास्त्रस्ययोऽर्थ
एकवाक्यतात्पर्यादिना तज्जानाति । <q>परैरहार्या</q> इति अभेद्याः । <q>ज्ञानं</q> अर्थशास्त्रस्य, (तस्य) विधौ (ज्ञानं)
विज्ञानं तदधिष्ठानकौशलं लक्ष्यलक्षणज्ञा इति यावत् । (<q>प्राङि्ववाक</q> इति ) पृच्छति विवादपदे
निर्णयमिति प्रायो विवदितारस्तेषां विवेक उच्यते यैस्तैः प्राडि्ववाकः, पृच्छेः क्विबचीति क्विपि
दीर्घे प्राडिति रूपम् । विपूर्वस्य ब्रूतेर्घञि विवाक इति । नयोऽत्रार्थशास्त्रं नयहेतुत्वात् ।
<!-- APPARATUS page 261 !-->
1. <q>म</q>--तत्वज्ञो
2. <q>म</q>--भवेत्सेनापतिद्विजाः ।
कुलीना बुद्धिसंपन्ना नानाशास्त्रविपश्चितः ।
स्निग्धाः परैरहार्याश्च न प्रमत्ताश्च देशजाः ।।
अलुब्धाश्च विनीताश्च शुचयो धार्मिकास्तथा ।
पुरोधोमन्त्रिणस्त्वेभिर्गुणैर्युक्ता भवन्ति हि ।।
दक्षाः प्रियंवदा भक्ताः शुचयः श्रमवर्जिताः ।
विनीताः कुशला दान्ताः प्रभवः सचिवाः स्मृताः ।।
3. <q>म</q>-- वाग्मिनो

<pb n="262"/>

<lg><l>स्निग्धाः क्षान्ता विनीताश्च मध्यस्था निपुणास्तथा ।</l>
<l>नयज्ञा विनयज्ञाश्च ऊहापोहविचक्षणाः ।। ८७ ।।</l></lg>
<lg><l>1सर्वशास्त्रार्तसंपन्नाः कुमाराधिकृतास्तथा ।</l>
<l>बृहस्पतिमतादेषां गुणांश्चाभिकांक्षयेत् ।। ८८ ।।</l></lg>
<lg><l>विज्ञेयं चोपहार्यं च सभ्यानां च विकल्पनम् ।</l>
<l>इत्येष वो मया प्रोक्तः 2प्राडि्ववाकविनिर्णयः 3 ।। ८९ ।।</l></lg>
<!-- COMMENTARY page 262 !-->
एवं विनयोऽत्र धर्मशास्त्रम् । कुमाराणां राजपुत्राणां रक्षार्थमधिकृताः ।</p>
<p>एतच्चैषां संक्षेपेण स्वरूपमुक्तं वितत्य तु तत्प्रधानेभ्य एव सास्त्रेभ्योऽवधारयेदिति दर्शयति
<q>बृहस्पतिमतादि</q>ति <q>बार्हस्पत्यौशनसादेरि</q>त्यर्थः । <q>एषा</q>मिति राजसेनापत्यादीनां कुमाराधिकृतपर्यन्तानां
यदेतैर्ज्ञातव्यमुपहरणीयं वा संपाद्य तदपि <q>बार्हस्पत्यादेर</q>भिलक्षयेदिति संबन्धः ।</p>
<p>ननु कियन्तः प्राडि्ववाका इत्याह <q>सभ्यानां</q> चेति । तन्मतादेव जानीयादित्यर्थः । प्रजानां
मात्स्यन्यायाद्रक्षितुं राज्ञोऽधिकारः, मात्स्यो न्यायश्च विवादनिर्णयेन रक्ष्यते । तत्र च प्राडि्ववाका एव
प्रधानम् । तथा च प्राङि्ववाको राजस्थानीय इति लोके प्रसिद्धम् । प्रधाने च व्यपदेशं कुर्वन्नुपसंहरति <q>इत्येष वो
मया प्रोक्तः प्राङि्ववा विनिर्णय</q> इति । राजोपयोगीति बाह्याभ्यन्तरपरिवारनिर्णय इति यावत् ।</p>
<!-- APPARATUS page 262 !-->
1. <q>म</q>--क्रमायाता हितासक्ताः कुमाराधिकृताः स्मृताः । 2. <q>म</q>--सर्वप्रकृतिलक्षणम् । 3. <q>म</q>--ज्ञानविज्ञानवेदिनः । स्वदेशजा
विनीताश्च शुचयो धार्मिकास्तथा ।

<pb n="263"/>

<lg><l>अत ऊर्ध्वं प्रवक्ष्यामि चित्राभिनयनं पुनः ।।</l></lg>
<lg><l>इति भारतीये नाट्यशास्त्रे पुंस्त्र्युपचारो नामाध्यायश्चतुर्विंशः ।।1</l></lg>
<!-- COMMENTARY page 263 !-->
<p>अध्यायान्तरमासूत्रयति <q>अत ऊर्ध्वमि</q>ति । पुनः पुनरयमभिप्रायो यद्यपि सामान्याभिनये
चित्राभिनयोऽस्ति तथापि रसस्वभावविशेषो दर्शितः। श्रृङ्गारतद्व्यभिचार्यादीनां हि प्राधान्यं पूर्वमेव
दर्शितम् । चित्राभिनये तु रसाद्युपयोगिबाह्यवस्तुविषयमेवाभिनयानां भावनारूपं मिश्रीकरणात्मकं
समानीकरणमुच्यते । तेन चित्राभिनयः सामान्याभिनयविशेषभूत एवेति शिवम् ।।</p>
<lg><l>चतुर्विंशोऽध्यायः किञ्चित्कृतविवेचनः ।</l>
<l>मया<q>भिनवगुप्तेन</q> शिवदास्यैकशालिना ।।</l></lg>
<lg><l><q>इति श्रीमहामाहेश्वराचार्याभिनवगुप्तविरचितायां</q></l>
<l><q>नाट्यवेदवृत्तावभिनवभारत्यां स्त्रीपुंसोपचारोऽध्यायश्चतुर्विशः</q> ।।</l></lg>
<!-- APPARATUS page 263 !-->
1. N इत्यस्मिन् आदर्शे ३३ --तमेऽध्याये श्लोकाः १--१४२ वर्तन्ते तत्र समानो विषयः दृश्यते इति कृत्वा अत्र परिशिष्टरूपेण
उद्धृताः ।। (Appendix --1)
