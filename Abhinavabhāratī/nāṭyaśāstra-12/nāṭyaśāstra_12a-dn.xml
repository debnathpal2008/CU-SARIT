<?xml version="1.0" encoding="UTF-8"?><TEI>
<pb n="176"/>

<header>*भ म मातृकाभिन्नपाठक्रमो द्वादशोऽध्यायः गतिप्रचारः ।</header>
<lg xml:id="NāŚā.12a.1">
  <l>एवं व्यायामसंजातं कार्यं मण्डलकल्पनम् ।</l>
  <l>अत ऊर्ध्वं प्रवक्ष्यामि गतीस्तु प्रकृतिस्थिताः ॥ १</l>
</lg>
<lg xml:id="NāŚā.12a.2">
  <l>तत्रोपवहनं कृत्वा भाण्डवाद्यपुरस्कृतम् ।</l>
  <l>यथामार्गरसोपेतं प्रकृतीनां प्रवेशनम् ॥ २</l>
</lg>
<lg xml:id="NāŚā.12a.3">
  <l>ध्रुवायां संप्रवृत्तायां पटे चैवापकर्षिते ।</l>
  <l>कार्यः प्रवेशः पात्राणां नानार्थरससंभवः ॥ ३</l>
</lg>
<lg xml:id="NāŚā.12a.4">
  <l>स्थानं तु वैष्णवं कार्यमुत्तमे मध्यमे तथा ।</l>
  <l>समुन्नतं समं चैव चतुरश्रमुरस्तथा ॥ ४</l>
</lg>
<lg xml:id="NāŚā.12a.5">
  <l>बाहुशीर्षे प्रसन्ने च नात्युत्क्षिप्ते च कारयेत् ।</l>
  <l>ग्रीवाप्रदेशः कर्तव्यो मयूराञ्चितमस्तकः ॥ ५</l>
</lg>
<lg xml:id="NāŚā.12a.6">
  <l>कर्णाभ्यां बाहुशिरसी स्यातामष्टाङ्गुलस्थिते ।</l>
  <l><app><rdg wit="#भ">ऊरुदेशच्च</rdg></app>उरसश्चापि चिबुकं चतुरङ्गुलसंस्थितम् ॥ ६</l>
</lg>
<lg xml:id="NāŚā.12a.7">
  <l>हस्तौ तथैव कर्तव्यौ कटीं नाभिं तु संस्थितौ ।</l>
  <l>दक्षिणो नाभिसंस्थस्तु वामः कटितटस्थितः ॥ ७</l>
</lg>
<lg xml:id="NāŚā.12a.8">
  <l><note place="app" xml:lang="sa">श्लोकार्धं भमातृकायां न दृश्यते</note>पादयोरन्तरं कार्यं द्वौ तालावर्धमेव च ।</l>
  <l>पादोत्क्षेपश्च कर्तव्यः स्वप्रमाणविनिर्मितः ॥ ८</l>
</lg>
<lg xml:id="NāŚā.12a.9">
  <l>चतुस्तालो द्वितालश्च तथा स्यादेकतालकः ।</l>
  <l>चतुस्तालस्तु देवानां पार्थिवानां तथैव च ॥ ९</l>
</lg>
<lg xml:id="NāŚā.12a.10">
  <l>द्वितालश्चैव मध्यानां तालः स्त्रीनीचलिङ्गिनाम् ।</l>
  <l>[<app><rdg wit="#भ">मातृकायां न वर्तते</rdg><rdg wit="#म">संज्ञके तु सार्धं श्लोकद्वयं कुण्डलीकृतम्</rdg></app>चतुष्कलोऽथ द्विकलस्तथा ह्येककलः पुनः ।</l>
  <l>चतुष्कलो ह्युत्तमानां मध्यानां द्विकलो भवेत् ॥ १०</l>
</lg>
*V - l -250 not found in N

<pb n="177"/>

<lg xml:id="NāŚā.12a.11">
  <l>तथा चैककलः पातो नीचानां संप्रकीर्तितः ।</l>
  <l>स्थितं मध्यं द्रुतं चैव समवेक्ष्य लयत्रयम् ॥ ११</l>
</lg>
<lg xml:id="NāŚā.12a.12">
  <l>यथाप्रकृति नाट्यज्ञो गतिमेवं प्रयोजयेत् ]।</l>
  <l>स्वभावेनोत्तमगतौ जानुं कुर्यात्कटीसमम् ॥ १२</l>
</lg>
<lg xml:id="NāŚā.12a.13">
  <l>युद्धचारीप्रचारेषु जानु स्तनसमं भवेत् ।</l>
  <l>अयं विधिस्तु कर्तव्यः स्वच्छन्दगमनं प्रति ॥ १३</l>
</lg>
<lg xml:id="NāŚā.12a.14">
  <l>संभ्रमोत्थानरोषेषु प्रमाणं न विधीयते ।</l>
  <l>दृप्तानां दैत्ययक्षाणां तथा पन्नगरक्षसाम् ॥ १४</l>
</lg>
<lg xml:id="NāŚā.12a.15">
  <l>चतुस्तालप्रमाणेन कर्तव्या तु गतिर्बुधैः ।</l>
  <l>दिवौकसां तु शेषाणां मध्यमा गतिरुच्यते ॥ १५</l>
</lg>
<lg xml:id="NāŚā.12a.16">
  <l>तत्रापि चोत्तमा ये तु तेषां देवैः समा गतिः ।</l>
  <l>पुळि( ?लि)न्दाः शबराश्चैव शेषा ये मलेच्छजातयः ॥ १६</l>
</lg>
<lg xml:id="NāŚā.12a.17">
  <l>तेषां देशानुरूपेण कार्यं गतिविचेष्टितम् ।</l>
  <l>जलाशयमृगव्याळ( ?ल)पशुश्वापदपक्षिणाम् ॥ १७</l>
</lg>
<lg xml:id="NāŚā.12a.18">
  <l>देशजातिसमुत्थेन गतिं भावेन योजयेत् ।</l>
  <l>स्थितं मध्यं द्रुतं चैव समवेक्ष्य लयं बुधैः ॥ १८</l>
</lg>
<lg xml:id="NāŚā.12a.19">
  <l>पादयोः पतनं सम्यक्प्रकुर्वीत यथाक्रमम् ।</l>
  <l>स्थैर्योपपन्ना गतिरुत्तमानां मध्या गतिर्मध्यमसंस्थितानाम् ।</l>
  <l>द्रुता गतिश्च प्रचुराधमानां लयत्रयं सत्त्ववशेन योज्यम् ॥ १९</l>
</lg>
<lg xml:id="NāŚā.12a.20">
  <l>चतुष्कलं तूत्तमानां मध्यानां द्विकलं भवेत् ।</l>
  <l>तथा चैककलं पातं नीचानां संप्रयोजयेत् ॥ २०</l>
</lg>
<lg xml:id="NāŚā.12a.21">
  <l>यः समैः संहितो गच्छेत्तत्र कार्यो लयाश्रयः ।</l>
  <l>चतुष्कलश्च द्विकलस्तथा चैककलः पुनः ॥ २१</l>
</lg>
<lg xml:id="NāŚā.12a.22">
  <l>अथ मध्यमनीचैस्तु गच्छेत्संपरिवारितः ।</l>
  <l>चतुष्कलस्तथार्धं च तथा चैककलो भवेत् ॥ २२</l>
</lg>
<lg xml:id="NāŚā.12a.23">
  <l>एवमेष तु विज्ञेयः कलानां गमने विधिः ।</l>
  <l>पुनर्गतिप्रचारस्य प्रयोगं शृणुतानघाः ॥ २३</l>
</lg>

<pb n="178"/>

<lg xml:id="NāŚā.12a.24">
  <l>पार्श्वाक्रान्तैः सललितैः पादैर्वाद्यान्वितैरथ ।</l>
  <l><note place="app" xml:lang="sa">सार्धं श्लोकद्वयं <hi rend="bold">भ</hi>संज्ञके न विद्यते</note>रङ्गकोणोन्मुखो गच्छेत्सम्यक्पञ्चपदानि तु ॥ २४</l>
</lg>
<lg xml:id="NāŚā.12a.25">
  <l>एवं गतागतैर्गत्वा पदानामेकविंशतिम् ।</l>
  <l>वामबन्धं ततः कुर्याद्विक्षेपं दक्षिणस्य च ॥ २५</l>
</lg>
<lg xml:id="NāŚā.12a.26">
  <l>रङ्गे विकृष्टे भरतेन कार्यो गतागतैः पादगतिप्रचारः ।</l>
  <l>त्र्यश्रस्तिकोणे चतुरश्ररङ्गे गतिप्रचारश्चतुरश्र एव ॥ २६</l>
</lg>
<lg xml:id="NāŚā.12a.27">
  <l>द्रुता गतिस्तु कर्तव्या द्विकलापादपातने ।</l>
  <l>ज्येष्ठे चतुष्कला कार्या द्विकला तत्र मध्यमे ॥ २७</l>
</lg>
<lg xml:id="NāŚā.12a.28">
  <l>द्विकला चोत्तमे यत्र मध्ये त्वेककला भवेत् ।</l>
  <l>कलाप्रमाणं मध्ये च नीचे त्वर्धकला ततः ॥ २८</l>
</lg>
<lg xml:id="NāŚā.12a.29">
  <l>एवमर्धार्धहानिं तु कलानां संप्रयोजयेत् ।</l>
  <l>उत्तमानां गतिर्या तु न तां मध्येषु योजयेत् ॥ २९</l>
</lg>
<lg xml:id="NāŚā.12a.30">
  <l>या गतिश्चैव मध्यानां न तां नीचेषु योजयेत् ।</l>
  <l>उत्तमानां मयोक्ता तु गतिर्विप्रा यथायथम् ॥ ३०</l>
</lg>
<lg xml:id="NāŚā.12a.31">
  <l>मध्यानामधमानां च गतिं वक्ष्याम्यहं पुनः ।</l>
  <l>वणिजां मन्त्रिणां चैव गतिः कार्या स्वभावजा ॥ ३१</l>
</lg>
<lg xml:id="NāŚā.12a.32">
  <l>अतिक्रान्तपदैः सा तु द्वितालान्तरगामिभिः ।</l>
  <l>कृत्वा नाभितटे हस्तमुत्थानं कटकामुखम् ॥ ३२</l>
</lg>
<lg xml:id="NāŚā.12a.33">
  <l>आद्यं चाराळ ( ?ल) मुत्तानं कुर्यात्पार्श्वस्तनान्तरे ।</l>
  <l>न निषण्णं न च स्तब्धं न चैव परिवाहितम् ॥ ३३</l>
</lg>
<lg xml:id="NāŚā.12a.34">
  <l>कृत्वा गात्रं तथा गच्छेत्तेन वाद्यक्रमेण तु ।</l>
  <l>हासे त्वथ गतिः कार्या तथा खञ्जनवामने ॥ ३४</l>
</lg>
<lg xml:id="NāŚā.12a.35">
  <l>द्विकलार्धप्रयोगेषु कुहकाभिनयं प्रति ।</l>
  <l>खञ्जे गतिस्तु कर्तव्या स्तब्धैकचरणाश्रया ॥ ३५</l>
</lg>
<lg xml:id="NāŚā.12a.36">
  <l>तथा द्वितीयः कार्यस्तु पादोऽग्रतलसंचरः ।</l>
  <l>स्तब्धेनोन्नमनं कार्यमङ्गस्य चरणेन तु ॥ ३६</l>
</lg>

<pb n="179"/>

<lg xml:id="NāŚā.12a.37">
  <l>गमने च निषण्णः स्यात्तथान्यचरणाश्रये ।</l>
  <l>एष खञ्जनप्रयोगेषु तलशल्यक्षते तथा ॥ ३७</l>
</lg>
<lg xml:id="NāŚā.12a.38">
  <l>पादेनाग्रतलेनाथ गतिः कार्याञ्चितेन तु ।</l>
  <l>निषण्णदेहा कर्तव्या नतजङ्घा तथैव तु ॥ ३८</l>
</lg>
<lg xml:id="NāŚā.12a.39">
  <l>सर्वसंकोचिताङ्गी च वामने गतिरिष्यते ।</l>
  <l>न तस्यातिक्रमः कार्यो विक्षेपश्चरणस्य तु ॥ ३९</l>
</lg>
<lg xml:id="NāŚā.12a.40">
  <l>उद्वाहिता चूर्णपदैः सा कार्या कुहकात्मिका ।</l>
  <l>विदूषकस्यापि गतिर्हास्यत्रयविभूषिता ॥ ४०</l>
</lg>
<lg xml:id="NāŚā.12a.41">
  <l>अङ्गहास्यं कार्यहास्यं हास्यं नेपथ्यजं तथा ।</l>
  <l>कुब्जः खञ्जोऽथ खलतिर्दन्तुरो विकृताननः ॥ ४१</l>
</lg>
<lg xml:id="NāŚā.12a.42">
  <l>यत्तादृशो भवेद्विप्रा अङ्गहास्यं तु तद्भवेत् ।</l>
  <l><note place="app">अयं श्लोको <hi rend="bold">भ</hi>मातृकायां न वर्तते</note>यदा तु बकवद्गच्छेदुल्लोकितविलोकितैः ॥ ४२</l>
</lg>
<lg xml:id="NāŚā.12a.43">
  <l>अत्यायतपदत्वाच्चाप्यङ्गहास्यो भवेत्तु सः ।</l>
  <l>चीरचर्ममषीभस्मगैरिकादिविभूषणैः ॥ ४३</l>
</lg>
<lg xml:id="NāŚā.12a.44">
  <l>यत्तादृशो भवेद्विप्रा हास्यं नेपथ्यजं तु तत् ।</l>
  <l>काव्यहास्यं तु विज्ञेयमसंबद्धप्रभाषणैः ॥ ४४</l>
</lg>
<lg xml:id="NāŚā.12a.45">
  <l>अनर्थवाक्यैर्विविधैस्तथा चाश्लीलभाषणैः ।</l>
  <l>तस्य तु प्रकृतिं ज्ञात्वा तथा भावं विचक्षणः ॥ ४५</l>
</lg>
<lg xml:id="NāŚā.12a.46">
  <l>गतिप्रचारं विभजेन्नावस्थान्तरात्मकम् ।</l>
  <l>स्वभावजायां विन्यस्य कुटिलं वामके करे ॥ ४६</l>
</lg>
<lg xml:id="NāŚā.12a.47">
  <l>दक्षिणं चैव हस्तं तु कुर्याच्चतुरकं तथा ।</l>
  <l>पार्श्वमेकं शिरश्चापि हस्तं चरणमेव च ॥ ४७</l>
</lg>
<lg xml:id="NāŚā.12a.48">
  <l>पर्यायतः सन्नमयेल्लयताळ ( ?ल) वशानुगम् ।</l>
  <l>स्वभावजाता तस्यैषा गतिरिन्या विकारजा ॥ ४८</l>
</lg>
<lg xml:id="NāŚā.12a.49">
  <l>लाभे तथा च भुक्तस्य तुष्टे चापि गतिर्भवेत् ।</l>
  <l>शकारस्यापि कर्तव्या गतिश्चञ्चलदेहिका ॥ ४९</l>
</lg>

<pb n="180"/>

<lg xml:id="NāŚā.12a.50">
  <l>वस्त्राभरणसंस्पर्शं सम्यक्पञ्चपदानि तु ।</l>
  <l>वामवेधं ततः कुर्याद्विक्षेपं दक्षिणेन च ॥ ५०</l>
</lg>
<lg xml:id="NāŚā.12a.51">
  <l>परिवृत्य द्वितीयं तु गच्छेत्कोणं ततः परम् ।</l>
  <l>तत्रापि वामवेधं तु विक्षेपो दक्षिणेन च ॥ ५१</l>
</lg>
<lg xml:id="NāŚā.12a.52">
  <l>ततो भाण्डोन्मुखो गच्छेदेतान्येव पदानि तु ।</l>
  <l>एवं गतागतैर्गत्वा पदानि त्वेकविंशति ॥ ५२</l>
</lg>
<lg xml:id="NāŚā.12a.53">
  <l>वामवेधं ततः कुर्याद्विक्षेपं दक्षिणेन च ।</l>
  <l>एषा स्वभावगमने गतिः कार्या प्रयोक्तृभिः ॥ ५३</l>
</lg>
<lg xml:id="NāŚā.12a.54">
  <l>अवस्थान्तरयोगे तु गतिं समनुबोधत ।</l>
  <l>अस्वस्थकामिते चैव भयवित्रासयोस्तथा ॥ ५४</l>
</lg>
<lg xml:id="NāŚā.12a.55">
  <l>आवेगे च तथा हर्षे तथानिष्टश्रुतावपि ।</l>
  <l>कालातिक्रमणे चैव क्षेपे चाद्भुतदर्शने ॥ ५५</l>
</lg>
<lg xml:id="NāŚā.12a.56">
  <l>कार्य आत्ययिके चैव दुःखिते चारिमार्गणे ।</l>
  <l>अवरुद्धानुकरणे श्वापदानुगतौ तथा ॥ ५६</l>
</lg>
<lg xml:id="NāŚā.12a.57">
  <l>गतिमेतेषु भावेषु द्विकलां संप्रयोजयेत् ।</l>
  <l>दिव्यानां नृपतीनां च गतिरेवं विधीयते ॥ ५७</l>
</lg>
<lg xml:id="NāŚā.12a.58">
  <l>अत्रोच्यते कथं देवैः समा राज्ञां गतिर्भवेत् ।</l>
  <l>दिव्या तु प्रकृतिर्ज्ञेया तथान्या दिव्यामानुषी ॥ ५८</l>
</lg>
<lg xml:id="NāŚā.12a.59">
  <l>मानुषी चैव मन्तव्या नाट्यवृत्तिक्रियां प्रति ।</l>
  <l>दिव्या तु देवप्रकृती राज्ञां स्याद्दिव्यमानुषी ॥ ५९</l>
</lg>
<lg xml:id="NāŚā.12a.60">
  <l>अन्या या लोकसंस्था तु मानुषी सा प्रकीर्तिता ।</l>
  <l>तस्माद्देवानुकरणे दोषस्तत्र न विद्यते ॥ ६०</l>
</lg>
<lg xml:id="NāŚā.12a.61">
  <l>गतिः शृङ्गारिणी कार्या स्वस्थकामितसंभवा ।</l>
  <l>चतुष्कलाप्रमाणेन सविलासा तथैव च ॥ ६१</l>
</lg>
<lg xml:id="NāŚā.12a.62">
  <l>दूतीदर्शितमार्गस्तु प्रविशेद्रङ्गमण्डलम् ।</l>
  <l>सूच्या चैवाप्यभिनयं प्रकुर्यादर्थसंश्रयम् ॥ ६२</l>
</lg>

<pb n="181"/>

<lg xml:id="NāŚā.12a.63">
  <l>हृद्यैवस्त्रैस्तथागन्धैर्धूपैश्चूर्णैश्च योजितैः ।</l>
  <l>सुगन्धिभिश्च मालाभिर्विचित्राभिरलंकृतः ॥ ६३</l>
</lg>
<lg xml:id="NāŚā.12a.64">
  <l>गच्छेत्सललितैः पादैरतिक्रान्तोत्थितैरथ ।</l>
  <l>सौष्ठवेन समायुक्तैर्लयताळ(? ल)वशानुगैः ॥ ६४</l>
</lg>
<lg xml:id="NāŚā.12a.65">
  <l>पादयोरनुगौ चापि हस्तौ कार्यौ प्रयोक्तृभिः ।</l>
  <l>प्रच्छन्नकामिते चैव गतिं भूयो निबोधत ॥ ६५</l>
</lg>
<lg xml:id="NāŚā.12a.66">
  <l>विसर्जितजनस्तत्र तथा दूतीसमन्वितः ।</l>
  <l>निर्वाणदीपो नात्यर्थं भूषणैश्च विभूषितः ॥ ६६</l>
</lg>
<lg xml:id="NāŚā.12a.67">
  <l>वेलासदृशवस्त्रश्च निवृत्तस्तु शनैः शनैः ।</l>
  <l>शब्दशंक्युत्सुकश्चापि पश्चाल्लोकनतत्परः ॥ ६७</l>
</lg>
<lg xml:id="NāŚā.12a.68">
  <l>वेपमानशरीरश्च प्रस्खलंस्तु मुहुर्मुहुः ।</l>
  <l>शङ्कितः पुरुषो गच्छेद्दिदृक्षुर्वल्लभं जनम् ॥ ६८</l>
</lg>
<lg xml:id="NāŚā.12a.69">
  <l>उत्तमानामियं कार्या पुरुषाणां गतिर्बुधैः ।</l>
  <l>मध्यमानां गतिं चैव संप्रवक्ष्याम्यहं पुनः ॥ ६९</l>
</lg>
<lg xml:id="NāŚā.12a.70">
  <l>ज्वरातें च रुजार्ते च तपःश्रान्ते भयान्विते ।</l>
  <l>विक्षते च्छन्नगमने त्ववहित्थे तथैव च ॥ ७०</l>
</lg>
<lg xml:id="NāŚā.12a.71">
  <l>चिन्तान्विते तथा स्वस्थ औत्सुक्ये संहते तथा ।</l>
  <l>गतिः स्थिरलया कार्यां करणाश्रयभाविनी ॥ ७१</l>
</lg>
<lg xml:id="NāŚā.12a.72">
  <l>भये वित्रासिते चैव प्रमत्ते शङ्किते तथा ।</l>
  <l>व्याधिते हर्षिते क्रोधे कार्यं तु चतुराञ्चितम् ॥ ७२</l>
</lg>
<lg xml:id="NāŚā.12a.73">
  <l>संभ्रमाद्भुतसंदर्शे मुहुर्मुहुरवेक्षणैः ।</l>
  <l>कम्पनेन च गात्राणां वस्त्रस्याकर्षणेन च ॥ ७३</l>
</lg>
<lg xml:id="NāŚā.12a.74">
  <l>सुसन्धिता चूर्णपदा शकारस्य गतिर्भवेत् ।</l>
  <l>स्थूलस्यापि तु कर्तव्या गतिर्देहानुकर्षिणी ॥ ७४</l>
</lg>
<lg xml:id="NāŚā.12a.75">
  <l>समुद्धाहितगात्रा च विलम्बितपदक्रमा ।</l>
  <l>विष्कम्भगामिनी चैव निश्वासबहुला तथा ॥ ७५</l>
</lg>
<lg xml:id="NāŚā.12a.76">
  <l>अतिक्रान्ता च कर्तव्या तथा चूर्णपदैः सदा ।</l>
  <l>कार्या चैव तु हीनानां चेट्यादीनां द्विजोत्तमाः ॥ ७६</l>
</lg>

<pb n="182"/>

<lg xml:id="NāŚā.12a.77">
  <l>अधमा इति ये ख्याता नानाशीलाः कुवृत्तयः ।</l>
  <l>पार्श्वमेकं शिरश्चैव करं चरणमेव च ॥ ७७</l>
</lg>
<lg xml:id="NāŚā.12a.78">
  <l>नामयेत्तद्गतौ किंचित्कुजन्मा चेटसंज्ञितः ।</l>
  <l>जातिनीचेषु कर्तव्या विलोकनपरा गतिः ॥ ७८</l>
</lg>
<lg xml:id="NāŚā.12a.79">
  <l>विकला बकसंचारा गात्रं सर्वं नियम्य च ।</l>
  <l>स्वजातिसदृशी चैव तथा देहानुकर्षिणी ॥ ७९</l>
</lg>
<lg xml:id="NāŚā.12a.80">
  <l>संभ्रमे चैव हर्षे च विक्षिप्तपदविक्रमा ।</l>
  <l>आसाद्य हास्यं तु रसमेताश्चान्याश्च योजयेत् ॥ ८०</l>
</lg>
<lg xml:id="NāŚā.12a.81">
  <l>पुनश्च करुणे कार्या गतिः स्थिरपदक्रमा ।</l>
  <l>सबाष्पः साश्रुनयनः सन्नगात्रस्तथैव च ॥ ८१</l>
</lg>
<lg xml:id="NāŚā.12a.82">
  <l>उत्क्षिप्तपातितकरः तथा सस्वनरोदनैः ।</l>
  <l>गच्छेदथाध्यर्धिकया प्रत्यग्राप्रियसंश्रयात् ॥ ८२</l>
</lg>
<lg xml:id="NāŚā.12a.83">
  <l>एषा स्त्रीषु प्रयोक्तव्या नीचसत्त्वेषु चैव हि ।</l>
  <l>उत्तमानां तु कर्तव्या सबाष्पा धैर्यसंयुता ॥ ८३</l>
</lg>
<lg xml:id="NāŚā.12a.84">
  <l>निश्वासैरायतोत्सृष्टैस्तथा चोर्ध्वनिरीक्षणैः ।</l>
  <l>न तत्र सौष्ठवं कार्यं न प्रमाणं यथोदितम् । ८४</l>
</lg>
<lg xml:id="NāŚā.12a.85">
  <l>नात्युत्क्षिप्तैः पदैर्गच्छेदिष्टबन्धुनिपातने ।</l>
  <l>गाढप्रहारे कार्या च शिथिलाङ्गभुजाश्रया ॥ ८५</l>
</lg>
<lg xml:id="NāŚā.12a.86">
  <l>विघूर्णितशरीरा च गतिश्चूर्णपदैरथ ।</l>
  <l>गतिः काञ्चुकिनी प्रोक्ता वयोऽवस्था विशेषतः ॥ ८६</l>
</lg>
<lg xml:id="NāŚā.12a.87">
  <l>वृद्धे वा मध्यमे वापि तथा चैव कनीयसि ।</l>
  <l>अर्धतालोत्थितैः पादैर्विष्कम्भैर्ऋजुभिस्तदा ॥ ८७</l>
</lg>
<lg xml:id="NāŚā.12a.88">
  <l>उद्वहन्निव गात्राणि पङ्कमग्न इव व्रजेत् ।</l>
  <l>अथ वृद्धस्य कर्तव्या गतिः कम्पितदेहिका ॥ ८८</l>
</lg>
<lg xml:id="NāŚā.12a.89">
  <l>विष्कम्भितगतिप्राणा मन्दोत्क्षिप्तपदा तथा ।</l>
  <l>शीतेन चाभिभूतस्य वर्षेणाभिहतस्य च ॥ ८९</l>
</lg>
<lg xml:id="NāŚā.12a.90">
  <l>गति प्रयोक्तृभिः कुर्यात्स्त्रीनीचप्रकृतैः सदा ।</l>
  <l>पिण्डीकृत्य च गात्राणि तेषां चैव प्रकम्पनात् ॥ ९०</l>
</lg>

<pb n="183"/>

<lg xml:id="NāŚā.12a.91">
  <l>करौ वक्षसि निक्षिप्य कुब्जदेहा तथैव च ।</l>
  <l>दन्तोष्ठस्फुरणाच्चैव चिबुकस्य प्रकम्पनात् ॥ ९१</l>
</lg>
<lg xml:id="NāŚā.12a.92">
  <l>शनैः शनैश्च कर्तव्या शीतार्ताभिनये गतिः ।</l>
  <l>उष्णे चापि प्रयोक्ताव्या गतिर्दाहसमाकुला ॥ ९२</l>
</lg>
<lg xml:id="NāŚā.12a.93">
  <l>नेत्रसंकोचनस्वेदगात्रसंहरणान्विता ।</l>
  <l>अतिक्रान्तैरपक्रान्तैरेलकाक्रीडितैस्तथा ॥ ९३</l>
</lg>
<lg xml:id="NāŚā.12a.94">
  <l>क्रमैरभिनयैर्युक्ता तथा चूर्णपदैरपि ।</l>
  <l>एतानन्यांश्च युञ्जीत नाट्यज्ञैः करुणे रसे ॥ ९४</l>
</lg>
<lg xml:id="NāŚā.12a.95">
  <l>रौद्रे रसे प्रवक्ष्यामि दैत्यरक्षोगणान्प्रति ।</l>
  <l>एक एव रसस्तेषां स्थायी रौद्रो द्विजोत्तमाः ॥ ९५</l>
</lg>
<lg xml:id="NāŚā.12a.96">
  <l>नेपथ्यरौद्रो विज्ञेयः स्वाङ्गरौद्रस्तथैव च ।</l>
  <l>अथ स्वभावजश्चैव त्रिधा रौद्रः प्रकीर्तितः ॥ ९६</l>
</lg>
<lg xml:id="NāŚā.12a.97">
  <l>रुधिरक्लिन्नदेहो यो रौद्राभिविकृताननैः ।</l>
  <l>तथा पिशितहस्तश्च रौद्रो नैपथ्यजस्तु सः ॥ ९७</l>
</lg>
<lg xml:id="NāŚā.12a.98">
  <l>बहुबाहुर्बमुखो नानाप्रहरणाकुलः ।</l>
  <l>स्थूलकायस्त्वतिप्रांशुरङ्गरौद्रस्तु स स्मृतः ॥ ९८</l>
</lg>
<lg xml:id="NāŚā.12a.99">
  <l>रक्ताक्षः पिङ्गकेशश्च कृष्णाङ्गो विकृतस्वरः ।</l>
  <l>रौद्रनिर्भर्त्सनकथो रौद्रोऽयं स्यात्स्वभावजः ॥ ९९</l>
</lg>
<lg xml:id="NāŚā.12a.100">
  <l>चतुस्तालोत्तरोत्क्षिप्तैः पादैस्त्र्यन्तरपतितैः ।</l>
  <l>गतिरेवं प्रकर्तव्या शेषा ये चापि तद्विधाः ॥ १००</l>
</lg>
<lg xml:id="NāŚā.12a.101">
  <l>एक एव रसस्तेषां स्थायी रौद्रो द्विजोत्तमाः ।</l>
  <l>विग्रहः प्रहसश्चैव तथा श्रृङ्गार इष्यते ॥ १०१</l>
</lg>
<lg xml:id="NāŚā.12a.102">
  <l>तथा भयानके चापि गतिः कार्या विचक्षणैः ।</l>
  <l>स्त्रीणां कापुरुषाणां च ये चान्ये सत्त्ववर्जिताः ॥ १०२</l>
</lg>
<lg xml:id="NāŚā.12a.103">
  <l>विष्फा (?स्फा)रितचलन्नेत्रो विधुन्वन् स्वशिरस्तथा ।</l>
  <l>भयाकुलितचित्तत्वात्पार्श्वानि च विलोकयन् ॥ १०३</l>
</lg>
<lg xml:id="NāŚā.12a.104">
  <l>द्रुतैश्चूर्णपदैश्चैव कृत्वा हस्तं कपोतकम् ।</l>
  <l>प्रले (?वे) पितशरीरस्तु शुष्कोष्ठश्च स्खलन्व्रजेत् ॥ १०४</l>
</lg>

<pb n="184"/>

<lg xml:id="NāŚā.12a.105">
  <l>एषानुकरणे कार्या तर्जने कलहे तथा ।</l>
  <l>सत्त्वं च विकृतं दृष्ट्वा श्रुत्वा च विकृतस्वरम् ॥ १०५</l>
</lg>
<lg xml:id="NāŚā.12a.106">
  <l>एषा स्त्रीणां प्रयोक्तव्या नॄणां चाक्षिप्तविक्रमा ।</l>
  <l>क्वचिदासन्नपतितैर्विकृष्टपतितैः क्वचित् ॥ १०६</l>
</lg>
<lg xml:id="NāŚā.12a.107">
  <l>एळ(? ल)काक्रीडितैः पादैरुपर्युपरिपातितैः ।</l>
  <l>एषामेवानुगैर्हस्तैर्गतिर्भीतेषु योजयेत् ॥ १०७</l>
</lg>
<lg xml:id="NāŚā.12a.108">
  <l>अहृद्या तु मही यत्र श्मशानरणकश्मला ।</l>
  <l>गतिस्तत्र प्रकुर्वीत बीभत्साभिनयं प्रति ॥ १०८</l>
</lg>
<lg xml:id="NāŚā.12a.109">
  <l>क्वचिदासन्नपतितैर्विकृष्टपतितैः क्वचित् ।</l>
  <l>अतिक्रान्तैः पदैर्गच्छेज्जुगुप्सितगतिं प्रति ॥ १०९</l>
</lg>
<lg xml:id="NāŚā.12a.110">
  <l>तथा वीरे च कर्तव्या पादविक्षेपसंयुता ।</l>
  <l>द्रुतप्रचारणाविद्धा नानाचारीसमाकुला ॥ ११०</l>
</lg>
<lg xml:id="NāŚā.12a.111">
  <l>पार्श्वाक्रान्तैर्द्रुताविद्धैः सूचीविद्धैस्तथैव च ।</l>
  <l>कलाताळ(?ल) गतैः पादैरावेगे योजयेद्गतिम् ॥ १११</l>
</lg>
<lg xml:id="NāŚā.12a.112">
  <l>विटस्यापि तु कर्तव्या गतिर्ललितविक्रमा ।</l>
  <l>किंचिदाकुञ्चितैः पादैस्ताळा(? ला)भ्यन्तरपातितैः ॥ ११२</l>
</lg>
<lg xml:id="NāŚā.12a.113">
  <l>रङ्गसौष्ठवसंयुक्तं तथा हस्तौ कटिस्थितौ ।</l>
  <l>खटकावर्धमानौ च कृत्वा कार्या विटे गतिः ॥ ११३</l>
</lg>
<lg xml:id="NāŚā.12a.114">
  <l>कृशाङ्गानां तु कर्तव्या गतिर्मन्दपरिक्रमा ।</l>
  <l>व्याधिग्रस्तो ज्वरार्तश्च तपश्श्रान्तः क्षुधान्वितः ॥ ११४</l>
</lg>
<lg xml:id="NāŚā.12a.115">
  <l>विष्टम्भनगतप्राणस्तथा क्षामोदरः सदा ।</l>
  <l>क्षामस्वरकपोलश्च सन्नगात्रस्तथैव च ॥ ११५</l>
</lg>
<lg xml:id="NāŚā.12a.116">
  <l>हस्तपादसमुत्क्षेपं शनैस्तत्र प्रयोजयेत् ।</l>
  <l>कम्पनं चैव गात्राणां श्लथनं चैव योजयेत् ॥ ११६</l>
</lg>
<lg xml:id="NāŚā.12a.117">
  <l>प्रकर्तव्याध्वगस्यापि गतिर्मन्दपरिक्रमा ।</l>
  <l>विकूणनेन वक्त्रस्य जानुनोश्च विमर्शनान् ॥ ११७</l>
</lg>
<lg xml:id="NāŚā.12a.118">
  <l>नीचानां मध्यमानां च गतिः कार्या सदा बुधैः ।</l>
  <l>तालमात्रोत्थितैः पादैस्तथा व्याकुञ्चिताञ्चितैः ॥ ११८</l>
</lg>

<pb n="185"/>

<lg xml:id="NāŚā.12a.119">
  <l>यतिनश्चाश्रमस्था ये ये चान्ये तपसि स्थिताः ।</l>
  <l>ऋषयस्तापसाश्चैव नैष्ठिकं व्रतमास्थिताः ॥ ११९</l>
</lg>
<lg xml:id="NāŚā.12a.120">
  <l>आलोलचक्षुः स्याच्चैव युगमात्रनिरीक्षणे ।</l>
  <l>उपस्थितस्मृतिश्चैव गात्रं सर्वं नियम्य च ॥ १२०</l>
</lg>
<lg xml:id="NāŚā.12a.121">
  <l>अचञ्चलमनाश्चैव गच्छेल्लिङ्गसमाश्रितः ।</l>
  <l>विनीतवेषश्च तथा काषायवसनोऽपि च ॥ १२१</l>
</lg>
<lg xml:id="NāŚā.12a.122">
  <l>प्रथमं समपादेन स्थित्वा स्थानेन नाट्यवित् ।</l>
  <l>हस्तं चतुरकं कृत्वा तथा चैतत्प्रसारयेत् ॥ १२२</l>
</lg>
<lg xml:id="NāŚā.12a.123">
  <l>प्रसन्नवदनं कृत्वा प्रयोगस्य वशानुगम् ।</l>
  <l>सुनिषण्णेन गात्रेण गतिं कुर्याद्यतेस्तथा ॥ १२३</l>
</lg>
<lg xml:id="NāŚā.12a.124">
  <l>उत्तमानां भवेदेषा लिङ्गिनां ये महाव्रताः ।</l>
  <l>एभिरेव विपर्यस्तैर्गुणैरन्येषु लिङ्गिषु ॥ १२४</l>
</lg>
<lg xml:id="NāŚā.12a.125">
  <l>तथा व्रतानुगा च स्यादन्येषां लिङ्गिनां गतिः ।</l>
  <l>हस्तौ तदनुगौ चापि यथायोगं प्रयोजयेत् ॥ १२५</l>
</lg>
<lg xml:id="NāŚā.12a.126">
  <l><note place="app" xml:lang="sa">श्लोकार्धं भसंज्ञके नास्ति 2 श्लोकार्धं भादर्शे न वर्तते</note>विभ्रान्ता वा ह्युदात्ता च विक्रान्ता विहृता तथा ।</l>
  <l>शकटास्यस्थितैः पादैरतिक्रान्तैस्तथैव च ॥ १२६</l>
</lg>
<lg xml:id="NāŚā.12a.127">
  <l>कार्या पाशुपतानां च गतिरुद्भ्रान्तगामिनी ।</l>
  <l>2एवं लिङ्गस्थितानां हि प्रयोज्यैव गतिर्बुधैः ॥ १२७</l>
</lg>
<lg xml:id="NāŚā.12a.128">
  <l>अन्धस्येव गतिं कुर्यादन्धकारेषु योगवत् ।</l>
  <l>भूमौ विसर्पितैः पादैर्हस्तदर्शितमार्गकैः ॥ १२८</l>
</lg>
<lg xml:id="NāŚā.12a.129">
  <l>रथस्थस्यापि कर्तव्या गतिश्चूर्णपदक्रमा ।</l>
  <l>समपादं तथा स्थानं कृत्वा रथगतिं व्रजेत् ॥ १२९</l>
</lg>
<lg xml:id="NāŚā.12a.130">
  <l>धनुरेकेन हस्तेन गृहीत्वान्येन सायकम् ।</l>
  <l>सूतश्चास्य भवेदेवं प्रतोदप्रग्रहाकुलः ॥ १३०</l>
</lg>
<lg xml:id="NāŚā.12a.131">
  <l>करणानि वचित्राणि कर्तव्यानि विभागतः ।</l>
  <l>द्रुतैश्चूर्णपदैश्चैव गन्तव्यं रङ्गमण्डलम् ॥ १३१</l>
</lg>

<pb n="186"/>

<lg xml:id="NāŚā.12a.132">
  <l>विमानस्थस्य कर्तव्या गती रथगतोपमा ।</l>
  <l>आरोढुमुद्वहेद्गात्रं किंचित्स्यादुन्मुखस्तथा ॥ १३२</l>
</lg>
<lg xml:id="NāŚā.12a.133">
  <l>अस्यैव वैपरीत्येन कुर्याच्चाप्यवरोहणम् ।</l>
  <l>अधोऽवलोकनेनैव मण्डलावर्तनेन च ॥ १३३</l>
</lg>
<lg xml:id="NāŚā.12a.134">
  <l>आकाशगमने चैव कर्तव्यं गतिचैष्टितम् ।</l>
  <l>स्थानेन समपादेन तथा चूर्णपदैरथ ॥ १३४</l>
</lg>
<lg xml:id="NāŚā.12a.135">
  <l>व्योम्नस्त्ववतरेद्यस्तु तस्येमां कारेयद्गतिम् ।</l>
  <l>ऋज्वायतोन्नतनतैः कुटिलावर्तितैस्तथा ॥ १३५</l>
</lg>
<lg xml:id="NāŚā.12a.136">
  <l>भ्रममाणस्य चाकाशादपरुद्धभुजागतिः ।</l>
  <l>विकीर्णवसना चैव तथा भूगतलोचना । १३६</l>
</lg>
<lg xml:id="NāŚā.12a.137">
  <l>द्रुमप्रासादशैलेषु नदीनिम्नोन्नतेषु च ।</l>
  <l>आरोहणावतरणं कार्यमर्थवशाद्बुधैः ॥ १३७</l>
</lg>
<lg xml:id="NāŚā.12a.138">
  <l>प्रासादारोहणं कार्यमतिक्रान्तैः पदैरथ ।</l>
  <l>1उद्वाह्य गात्रं पादं च सोपानं निक्षिपेद्बुधः ॥ १३८</l>
</lg>
<lg xml:id="NāŚā.12a.139">
  <l>तथावतरणे चैव गात्रमानम्य रेचयेत् ।</l>
  <l>अतिक्रान्तेन पादेन द्वितीयेनाञ्चितिन च ॥ १३९</l>
</lg>
<lg xml:id="NāŚā.12a.140">
  <l>प्रासादारोहणं यत्तु तद्देवादिषु कारयेत् ।</l>
  <l>केवलं तूर्ध्वविक्षेपमद्रिष्वङ्गं भवदेथ ॥ १४०</l>
</lg>
<lg xml:id="NāŚā.12a.141">
  <l>द्रुमे चारोहणं कार्यमतिक्रान्तोत्थितैः पदैः ।</l>
  <l>सूचीविद्धैरपक्रान्तैः पार्श्वक्रान्तैस्तथैव च ॥ १४१</l>
</lg>
<lg xml:id="NāŚā.12a.142">
  <l>एवं देवावतरणं प्रयोज्यं सरिदादिषु ।</l>
  <l>प्रासादेषु तथा प्रोक्तं तथैवोत्तरणं भवेत् ॥ १४२</l>
</lg>
<lg xml:id="NāŚā.12a.143">
  <l>द्रुमप्रासादशैलांश्च संज्ञामात्रेण दर्शयेत् ।</l>
  <l><note place="app" xml:lang="sa">श्लोकत्रयं भसंज्ञके न दृश्यते</note>जलप्रमाणापेक्षा तु जलमध्ये गतिर्भवेत् ॥ १४३</l>
</lg>
<lg xml:id="NāŚā.12a.144">
  <l>तोयेऽल्पे वसनोत्कर्षैः प्राज्ये पाणिविकर्षणैः ।</l>
  <l>किंचिन्नताग्रकाया तु प्रतारे गतिरिष्यते ॥ १४४</l>
</lg>

<pb n="187"/>

<lg xml:id="NāŚā.12a.145">
  <l>प्रसार्य बाहुमेकैकं मुहुर्वारिविकर्षणैः ।</l>
  <l>तिर्यक्प्रसारिता चैव ह्रियमाणा स्ववारिणा ॥ १४५</l>
</lg>
<lg xml:id="NāŚā.12a.146">
  <l>अशेषाङ्गाकुलाधूतवदना गतिरिष्यते ।</l>
  <l>नौस्थस्यापि प्रयोक्तव्या द्रुतैश्चूर्णपदैर्गतिः ॥ १४६</l>
</lg>
<lg xml:id="NāŚā.12a.147">
  <l>अनेनैव विधानेन कर्तव्यं गतिचेष्ठितम् ।</l>
  <l><note place="app" xml:lang="sa">सार्धं श्लोकचतुष्टयं भसंज्ञके न वर्तते</note>(संज्ञामात्रेण कर्तव्यान्येतानि विधिपूर्वकम्) ॥ १४७</l>
</lg>
<lg xml:id="NāŚā.12a.148">
  <l>अङ्कुशग्रहणान्नागं प्रग्रहग्रहणाद्रथम् ।</l>
  <l>खलीनग्रहणादश्वं नावं चैवावरोहणात् ॥ १४८</l>
</lg>
<lg xml:id="NāŚā.12a.149">
  <l>अश्वयाने गतिः कार्या वैशाखस्थानकेन तु ।</l>
  <l>तथा चूर्णपदैश्चैव ह्युपर्युपरिपातितैः ॥ १४९</l>
</lg>
<lg xml:id="NāŚā.12a.150">
  <l>पन्नगानां गतिः कार्या पादैः स्वस्तिकसंस्थितैः ।</l>
  <l>पार्श्वाक्रान्तक्रमं कृत्वा स्वस्तिकं योजयेत्तथा ॥ १५०</l>
</lg>
<lg xml:id="NāŚā.12a.151">
  <l>मत्तानां तु गतिः कार्या तरुणे मध्यमे मदे ।</l>
  <l>वामदक्षिणपादाभ्यां घूर्णमानापसर्पणात् ॥ १५१</l>
</lg>
<lg xml:id="NāŚā.12a.152">
  <l><app><rdg wit="#म">अपकृष्टमदे चैव</rdg></app>आकाशस्खलितैः प्रायः पादैश्चाप्यनवस्थितैः ।</l>
  <l>विघूर्णितशरीरा च करैः प्रचलितैस्तथा ॥ १५२</l>
</lg>
<lg xml:id="NāŚā.12a.153">
  <l>उन्मत्तस्यापि कर्तव्या गतिस्त्वनियमक्रमा ।</l>
  <l>बहुचारीसमायुक्ता लोकानुकरणाश्रया ॥ १५३</l>
</lg>
<lg xml:id="NāŚā.12a.154">
  <l>रूक्षस्फुरितकेशस्तु रेणुध्वस्ततनुस्तथा ।</l>
  <l>अनिमित्तप्रकथनो बहुभाषी विकारवान् ॥ १५४</l>
</lg>
<lg xml:id="NāŚā.12a.155">
  <l>प्रगीतहसितश्चापि नानाविकृतभूषणः ।</l>
  <l>नृत्ते गीते च वाद्ये च भाषणे च सदा रतः ॥ १५५</l>
</lg>
<lg xml:id="NāŚā.12a.156">
  <l>कदाचिद्धावति जवात्कदाचिदवतिष्ठते ।</l>
  <l>कदाचिदुपविष्टस्तु शयानश्च कदाचन ॥ १५६</l>
</lg>
<lg xml:id="NāŚā.12a.157">
  <l>नानाचीरधरश्चैव रथ्यास्वनियतालयः ।</l>
  <l>उन्मत्ताभिनयस्त्वेवं तस्येमां कारयेद्गतिम् ॥ १५७</l>
</lg>

<pb n="188"/>

<lg xml:id="NāŚā.12a.158">
  <l>स्थित्वा नूपुरपादेन दण्डपादं प्रसारयेत् ।</l>
  <l>कृत्वा चारीं तथोद्बद्धामथ स्वस्तिकमेव च ॥ १५८</l>
</lg>
<lg xml:id="NāŚā.12a.159">
  <l>अनेन चारीयोगेन परिभ्राम्य तु मण्डलम् ।</l>
  <l>वक्रं तु भ्रमणं चैव रङ्गकोणेषु योजयेत् ॥ १५९</l>
</lg>
<lg xml:id="NāŚā.12a.160">
  <l>त्रिकं सललितं कृत्वा लताख्यं हस्तमेव च ।</l>
  <l>विपर्ययगतैर्हस्तैः पादैर्हंसगतिं व्रजेत् ॥ १६०</l>
</lg>
<lg xml:id="NāŚā.12a.161">
  <l>सिंहर्क्षवानराणां च गतिः कार्या प्रयोक्तृभिः ।</l>
  <l><note place="app" xml:lang="sa"><hi rend="bold">भ</hi>या पुरा च कृतासम्यक्</note> या कृता नरसिंहेन विष्णुना प्रभविष्णुना ॥ १६१</l>
</lg>
<lg xml:id="NāŚā.12a.162">
  <l>आलीढस्थानकं कृत्वा गात्रं तस्यैव चानुगम् ।</l>
  <l>ऊर्ध्वजानु च विक्षिप्य करमेकं च संस्थितम् ॥ १६२</l>
</lg>
<lg xml:id="NāŚā.12a.163">
  <l>विलोलितं शिरः कृत्वा चिबुकं बाहुमस्तके ।</l>
  <l>गन्तव्यं विक्रमैश्चैव पञ्चतालान्तरस्थितैः ॥ १६३</l>
</lg>
<lg xml:id="NāŚā.12a.164">
  <l><note place="app" xml:lang="sa">भसंज्ञरे नास्ति</note>नियुद्धे संशये चैव रङ्गावतरणे तथा ।</l>
  <l>सिंहादीनां च योक्तव्या गतिरेषा प्रयोक्तृभिः ॥ १६४</l>
</lg>
<lg xml:id="NāŚā.12a.165">
  <l>शेषाणामर्थयोगेन स्थानान्यपि तु कारयेत् ।</l>
  <l>गजवाजिरथादींस्तु चिह्नमात्रेण कारयेत् ॥ १६५</l>
</lg>
<lg xml:id="NāŚā.12a.166">
  <l>वाहनार्थप्रयोगेषु रङ्गावतरणेषु च ।</l>
  <l>एवमेताः प्रयोक्तव्या नॄणां तु गतयो बुधैः ॥ १६६</l>
</lg>
<lg xml:id="NāŚā.12a.167">
  <l>अत्र नाभिहिता यास्तु विज्ञेयाः शास्त्रलोकतः ।</l>
  <l><note place="app" xml:lang="sa">श्लोकार्धं <hi rend="bold">भ</hi>संज्ञके न वर्तते</note>अतः परं प्रवक्ष्यामि स्त्रीणां गतिविचेष्टितम् ॥ १६७</l>
</lg>
<lg xml:id="NāŚā.12a.168">
  <l>स्त्रीणां स्थानानि कार्याणि गतिष्वाभाषणेषु च ।</l>
  <l>आयतं चावहित्थं तथाश्वक्रान्तमेव च ॥ १६८</l>
</lg>
<lg xml:id="NāŚā.12a.169">
  <l>दक्षिणस्तु समः पादस्त्र्यश्रः पक्षस्थितोऽपरः ।</l>
  <l>वामो नतः कटीपार्श्वमायतस्थानके भवेत् ॥ १६९</l>
</lg>

<pb n="189"/>

<p>अथवा-</p>
<lg xml:id="NāŚā.12a.170">
  <l><note place="app" xml:lang="sa">श्लोकाश्चत्वारो <hi rend="bold">भ</hi>संज्ञकादर्शे न विद्यन्ते</note>वामः स्वाभाविको यत्र पादो विरचितस्ततः ।</l>
  <l>तालमात्रान्तरे न्यस्तस्त्र्यश्रः पक्षस्थितोऽपरः ॥ १७०</l>
</lg>
<lg xml:id="NāŚā.12a.171">
  <l>प्रसन्नमाननमुरस्समं यत्र समुन्नतम् ।</l>
  <l>लतानितम्बगौ हस्तौ ज्ञेयं स्थानं तदायतम् ॥ १७१</l>
</lg>
<lg xml:id="NāŚā.12a.172">
  <l>रङ्गावतरणारम्भं पुष्पाञ्जलिविसर्जनम् ।</l>
  <l>मन्मथेर्ष्योद्भवः कोपस्तर्जनाङ्गुलिमोटनम् ॥ १७२</l>
</lg>
<lg xml:id="NāŚā.12a.173">
  <l>निषेधगर्वगाम्भीर्यमौनमायावलम्बनम् ।</l>
  <l>स्थानेऽस्मिन् सन्निधानीयं दिगन्तरनिरूपणम् ॥ १७३</l>
</lg>
<lg xml:id="NāŚā.12a.174">
  <l>आवाहने विसर्गे च तथा निर्वर्णनेषु च ।</l>
  <l>चिन्तायामवहित्थे च स्थानमेतत्प्रयोजयेत् ॥ १७४</l>
</lg>
<lg xml:id="NāŚā.12a.175">
  <l>समो यत्र स्थितो वामस्त्र्यश्रः पक्षस्थितोऽपरः ।</l>
  <l>वामोन्नतं त्रिकं यस्मिन्नवहित्थं तदुच्यते ॥ १७५</l>
</lg>
<lg xml:id="NāŚā.12a.176">
  <l>स्थानमेतत्तु नारीणां सल्लापे तु स्वभावजे ।</l>
  <l>निश्चये परितोषे च वितर्के लज्जिते तथा ॥ १७६</l>
</lg>
<lg xml:id="NāŚā.12a.177">
  <l>एकः समस्थितः पाद एकस्त्वत्र तलाञ्चितः ।</l>
  <l>सूचीविद्धमविद्धं वा तदश्वक्रान्तमुच्यते ॥ १७७</l>
</lg>
<lg xml:id="NāŚā.12a.178">
  <l><note place="app" xml:lang="sa"><hi rend="bold">भ</hi>संज्ञके श्लोको नास्ति</note>स्खलिते घूर्णिते चैव स्खलिताम्बरधारणे ।</l>
  <l>चित्रासने सललिते स्थानमेतत्तु रक्षणे ॥ १७८</l>
</lg>
<lg xml:id="NāŚā.12a.179">
  <l>शाखावलम्बने कार्या स्तबकग्रहणे तथा ।</l>
  <l>विश्रान्तिषु तथैव स्यात्पादताडन एव च ॥ १७९</l>
</lg>
<lg xml:id="NāŚā.12a.180">
  <l><note place="app" xml:lang="sa">अयं श्लोको <hi rend="bold">भ</hi>संज्ञके न दृश्यते</note>स्थानकं तावदेव स्याद्यावच्चेष्टा प्रवर्तते ।</l>
  <l>भग्नं च स्थानकं नृत्ते (नृत्त) चारीसमन्विताः ॥ १८०</l>
</lg>
<lg xml:id="NāŚā.12a.181">
  <l>एवं स्थानविधिः कार्यः स्त्रीणां सम्यग्द्विजोत्तमाः ।</l>
  <l>पुनरासां प्रवक्ष्यामि गतीस्तु प्रकृतिस्थिताः ॥ १८१</l>
</lg>

<pb n="190"/>

<lg xml:id="NāŚā.12a.182">
  <l>कृत्वावहित्थं स्थानं तु वामं चाधोमुखं भुजम् ।</l>
  <l>नाभिप्रदेशे विन्यस्य सव्यं च खटकामुखम् ॥ १८२</l>
</lg>
<lg xml:id="NāŚā.12a.183">
  <l>ततः सललितं पादं तालमात्रं समुत्थितम् ।</l>
  <l>दक्षिणं वामपादस्य बाह्ये पार्श्वे विनिक्षिपेत् ॥ १८३</l>
</lg>
<lg xml:id="NāŚā.12a.184">
  <l>तेनैव समकालं च लताख्यं वामकं भुजम् ।</l>
  <l>दक्षिणं च नयेत्पार्श्वं न्यसेन्नाभितटे ततः ॥ १८४</l>
</lg>
<lg xml:id="NāŚā.12a.185">
  <l>नितम्बे दक्षिणं कृत्वा हस्तं चोद्वेष्टय वामकम् ।</l>
  <l>ततो वामपदं दद्याल्लताहस्तं च दक्षिणम् ॥ १८५</l>
</lg>
<lg xml:id="NāŚā.12a.186">
  <l>लीलयोद्वाहितेनाथ शिरसानुगतेन च ।</l>
  <l>किंचिन्नतेन चाङ्गेन गच्छेत्पञ्चपदीं ततः ॥ १८६</l>
</lg>
<lg xml:id="NāŚā.12a.187">
  <l>यो विधिः पुरुषाणां तु रङ्गपीठप रिक्रमे ।</l>
  <l>स एव प्रमदानां तु कर्तव्यो नाटययोक्तृभिः ॥ १८७</l>
</lg>
<lg xml:id="NāŚā.12a.188">
  <l>षट्कलं न प्रयोक्तव्यं तथाष्टकलमेव च ।</l>
  <l>पादस्य पतनं तज्ज्ञैः खेदजं तद्भवेस्त्रियाः ॥ १८८</l>
</lg>
<lg xml:id="NāŚā.12a.189">
  <l>सयौवनानां नारीणां कार्या त्वेवं गतिर्बुधैः</l>
  <l>स्थानीया या स्त्रियस्तासां संप्रवक्ष्याम्यहं गतीः ॥ १८९</l>
</lg>
<lg xml:id="NāŚā.12a.190">
  <l>कृत्वाऽवहित्थं स्थानं तु वामं न्यस्य कटीतटे ।</l>
  <l>आद्यं चाराळ(?ल)मुत्तानं कुर्यान्नाभिस्तनान्तरे ॥ १९०</l>
</lg>
<lg xml:id="NāŚā.12a.191">
  <l>न निषण्णं न च स्तब्धं न चैव परिवाहितम् ।</l>
  <l>कृत्वा गात्रं ततो गच्छेत्तेनैवाद्यक्रमेण तु ॥ १९१</l>
</lg>
<lg xml:id="NāŚā.12a.192">
  <l>प्रेष्याणामपि कर्तव्या गतिर्विभ्रान्तगामिनी ।</l>
  <l>किंचिदुन्नमितैर्गात्रैराविद्धपदविक्रमा ॥ १९२</l>
</lg>
<lg xml:id="NāŚā.12a.193">
  <l>स्थानं कृत्वावहित्थं तु वामं चाधोमुखं भुजम् ।</l>
  <l>नाभिप्रदेशे विन्यस्य सव्यं च खटकामुखम् ॥ १९३</l>
</lg>
<lg xml:id="NāŚā.12a.194">
  <l>अर्धनारीगतिः कार्या स्त्रीपुंसाभ्यां विमिश्रिता ।</l>
  <l>उदात्तललितैर्गात्रैः पादैर्लीलासमन्वितैः ॥ १९४</l>
</lg>
<lg xml:id="NāŚā.12a.195">
  <l>या मयाभिहिता पूर्वमुत्तमानां गतिर्बुधाः ।</l>
  <l>स्त्रीणां कापुरुषाणां च ततोऽर्धार्धं च कारयेत् ॥ १९५</l>
</lg>

<pb n="191"/>

<lg xml:id="NāŚā.12a.196">
  <l>उत्तमाधममध्यानां नॄणां यद्गतिचेष्टितम्।</l>
  <l>स्त्रीणां तदेव कर्तव्यं ललितैः पदविक्रमैः ॥ १९६</l>
</lg>
<lg xml:id="NāŚā.12a.197">
  <l>बालानामपि कर्तव्या स्वच्छन्दपदविक्रमा ।</l>
  <l>न तस्यां सौष्ठवं कार्यं न प्रमाणं तथाविधम् ॥ १९७</l>
</lg>
<lg xml:id="NāŚā.12a.198">
  <l><note place="app" xml:lang="sa">एकःश्लोक <hi rend="bold">भ</hi>मातृकायां न वर्तते</note>तृतीया प्रकृतिः कार्या नाम्ना चैव नपुंसके ।</l>
  <l>नरस्वभावमुत्सृज्य स्त्रीगतिं तत्र योजयेत् ॥ १९८</l>
</lg>
<lg xml:id="NāŚā.12a.199">
  <l>विपर्यस्तप्रयोगस्तु पुरुषस्त्रीनपुंसके ।</l>
  <l>स्वभावमात्मनस्त्यक्त्वा परभावेन योजयेत् ॥ १९९</l>
</lg>
<lg xml:id="NāŚā.12a.200">
  <l>निजां प्रकृतिमुत्सृज्य क्रीडया वञ्चनेन वा ।</l>
  <l>स्त्री पुंसः प्रकृतिं कुर्यात्स्त्रीभावं पुरुषोऽपि वा ॥ २००</l>
</lg>
<lg xml:id="NāŚā.12a.201">
  <l>सौष्ठवेनाथ सत्त्वेन बुद्ध्या तद्वच्च कर्मणा ।</l>
  <l>स्त्री पुमांसं ह्यभिनयेद्वेषवाक्यविचेष्टितैः ॥ २०१</l>
</lg>
<lg xml:id="NāŚā.12a.202">
  <l>स्त्रीवेषभाषितैर्युक्तं प्रेक्षिताप्रेक्षितस्मितैः ।</l>
  <l>मृदुसन्नगतिश्चैव पुमान् स्त्रीभावमाचरेत् ॥ २०२</l>
</lg>
<lg xml:id="NāŚā.12a.203">
  <l><note place="app" xml:lang="sa">श्लोकत्रयं <hi rend="bold">भ</hi>संज्ञके न विद्यते</note>जातिहीनास्तु या नार्यः पुळि( ?लि)न्दशबराङ्गनाः ।</l>
  <l>याश्चापि तासां कर्तव्या तज्जातिसदृशी गतिः ॥ २०३</l>
</lg>
<lg xml:id="NāŚā.12a.204">
  <l>व्रतस्थानां तपःस्थानां लिङ्गस्थानां तथा पुनः ।</l>
  <l>स्वस्थानां चैव नारीणां समपादं प्रयोजयेत् ॥ २०४</l>
</lg>
<lg xml:id="NāŚā.12a.205">
  <l>उद्धता येऽङ्गहाराः स्युर्याश्चार्यो मण्डलानि वा ।</l>
  <l>तानि नाट्यप्रयोगज्ञैर्न कर्तव्यानि योषिताम् ॥ २०५</l>
</lg>
<lg xml:id="NāŚā.12a.206">
  <l>अथासनविधिः कार्यः स्त्रीणां नॄणां तथैव च ।</l>
  <l>नानाभावसमायुक्तं तथैव शयनाश्रयः ॥ २०६</l>
</lg>
<lg xml:id="NāŚā.12a.207">
  <l><note place="app" xml:lang="sa">श्लोकद्वयं <hi rend="bold">भ</hi>मातृकायां नास्ति</note>स्वस्थं मन्दालसं क्लान्तं<app><rdg wit="#न">कान्तं</rdg></app> स्रस्तालसमथापि च ।</l>
  <l><app><rdg wit="#न">विष्कंभितमुत्कृटिकम्</rdg></app>विष्कम्भकमुत्कटिकं मुक्तजानु तथासनम् ॥ २०७</l>
</lg>
<lg xml:id="NāŚā.12a.208">
  <l>जानूगतं विमुक्तं च स्थानकान्युपवेशने ।</l>
  <l>लक्षणं पुनरेतेषां विनियोगं च वक्ष्यते ॥ २०८</l>
</lg>

<pb n="192"/>

<lg xml:id="NāŚā.12a.209">
  <l>विष्कम्भेनाञ्चितौ पादौ किंचिद्वक्षः समुन्नतम् ।</l>
  <l>हस्तौ कट्यूरुविन्यस्तौ <app><rdg wit="#भ">स्वभावापि प्रवेशने (मध्ये लुप्तः स्यात्)</rdg></app>स्वस्थे स्यादुपवेशने ॥ २०९</l>
</lg>
<lg xml:id="NāŚā.12a.210">
  <l>स्वभावाभिनये चैव तथा स्वस्थोपवेशने ।</l>
  <l><app><rdg wit="#म">अविकृतेषु</rdg></app>आविष्कृतेषु सर्वेषु भावेष्वेतत्प्रयोजयेत् ॥ २१०</l>
</lg>
<lg xml:id="NāŚā.12a.211">
  <l><app><rdg wit="#न">एकः प्रसारितः पादस्त्वन्यश्चैवासनाश्रितः</rdg></app>एकः प्रसारितः किंचित्पादोऽन्यस्त्वासनाश्रितः ।</l>
  <l><note place="app" xml:lang="sa"><hi rend="bold">भ</hi>“शिरः पार्श्वगतं चैव चिन्तायुक्तोपवेशने”—इति सार्धश्लोकद्वयस्थाने</note>शिरः <app><rdg wit="#न">पार्श्वानतं कार्यं</rdg></app>पार्श्वगतं चैव स्थानं मन्दालसं तु तत् ॥ २११</l>
</lg>
<lg xml:id="NāŚā.12a.212">
  <l>चिन्तायां च तदौत्सुक्ये निर्वेदे विरहे तथा ।</l>
  <l>विवादादिषु चाधेयं स्थानमेतत्प्रयोक्तृभिः ॥ २१२</l>
</lg>
<lg xml:id="NāŚā.12a.213">
  <l>चिबुकापाश्रयौ हस्तौ बाहुशीर्षाश्रयं शिरः ।</l>
  <l><note place="app" xml:lang="sa">
<lg xml:id="NāŚā.12a.1"><l>संप्रनष्टेन्द्रियमना भवेच्छोकोपवेशने ।</l>
<l>प्रसार्य बाहू शिथिलौ तथाचापाश्रयाश्रितः ॥</l></lg>
<lg xml:id="NāŚā.12a.2"><l>श्रमग्लानिविषादेषु मदे चोपविशेद्बुधः ।</l>
<l>सर्वैः पिण्डीकृतैरङ्गैः स्रस्ताङ्घ्रिकरजानुकम् ॥</l></lg>
<lg xml:id="NāŚā.12a.3"><l>व्याधावार्तौ च निद्रायां ध्याने चोपविशेन्नरः ।</l>
<l>तथा चोत्कटिकं स्थानं पुनः पार्ष्णिसमागमः ॥</l></lg>
<lg xml:id="NāŚā.12a.4"><l>पित्रोर्निवापजप्ये च सन्ध्यास्वाचमनेषु च ।</l>
<l>आकुञ्चितः पुनश्चैव जानु भूमौ निपातयेत् ॥</l></lg>
<l>प्रियप्रसादने कार्यं होमादिकरणेषु च ।</l> इति सार्धश्लोकाष्टकस्थाने <hi rend="bold">भ</hi>संज्ञके वर्तते</note>संप्रनष्टेन्द्रियमना विज्ञेयं <app><rdg wit="#न">क्रान्तं</rdg></app>क्लान्तमासनम् ॥ २१३</l>
</lg>
<lg xml:id="NāŚā.12a.214">
  <l><app><rdg wit="#न">छलेनापि</rdg></app>बलेन विगृहीतस्य रिपुणा खण्डितस्य च ।</l>
  <l>शोकग्लानस्य चौत्सुक्ये स्थानमेतद्विनिर्दिशेत् ॥ २१४</l>
</lg>
<lg xml:id="NāŚā.12a.215">
  <l>स्रस्तौ हस्तौ विमुक्तौ च शरीरमलसं तथा ।</l>
  <l>खेदालसं तथा चक्षुर्यत्र स्रस्तालसं तु तत् ॥ २१५</l>
</lg>
<lg xml:id="NāŚā.12a.216">
  <l>श्रमग्लानौ मदे चैव मूर्धायां व्याधितेषु च ।</l>
  <l>मोहे प्राणभये चैव विषादे चैव तद्भवेत्<app><rdg wit="#न">विषादेषूपवेशयेत्</rdg></app> ॥ २१६</l>
</lg>

<pb n="193"/>

<lg xml:id="NāŚā.12a.217">
  <l>विष्कम्भादञ्चितौ पादावूरू विष्कम्भितौ भुजौ ।</l>
  <l>निमीलितं तथा चक्षुः स्थाने विष्कम्भनामनि<app><rdg wit="#न">गामिनी</rdg></app> ॥ २१७</l>
</lg>
<lg xml:id="NāŚā.12a.218">
  <l>स्ववक्षोगतया दृष्ट्या योगध्याने विलीयते ।</l>
  <l>स्वभावसंस्थया चैव नटानामुपगम्यते<app><rdg wit="#न">जटानामुपवेशने</rdg></app> ॥ २१८</l>
</lg>
<lg xml:id="NāŚā.12a.219">
  <l>समौ पादौ समाधाय समं यदुपविश्यते ।</l>
  <l>अस्पृष्टभूतलं चैव ज्ञेयमुत्कटिकासनम् ॥ २१९</l>
</lg>
<lg xml:id="NāŚā.12a.220">
  <l>पित्र्ये समाधिजप्ये च होमादिकरणेषु च ।</l>
  <l>एतत्स्थानं विधातव्यं तथा चमनकर्मणि ॥ २२०</l>
</lg>
<lg xml:id="NāŚā.12a.221">
  <l>एकं जानु यदास्यैव महीपृष्ठे निधीयते ।</l>
  <l>मुक्तजानुकमेतद्धि विज्ञेयं ह्यासनं बुधैः ॥ २२१</l>
</lg>
<lg xml:id="NāŚā.12a.222">
  <l>एतत्कृतव्यळी( ?ली)कानां प्रियाणां संप्रसादने ।</l>
  <l>मार्जने कृट्टिमानां च तथाभूम्यनुलेपने ॥ २२२</l>
</lg>
<lg xml:id="NāŚā.12a.223">
  <l><app><rdg wit="#भ">महीगताभ्यां पादाभ्यामधोमुखमवस्थितम्</rdg></app>महीगताभ्यां जानुभ्यां स्थानं जानूगतं भवेत् ।</l>
  <l><app><rdg wit="#न">देवपूजाभिगमने कुपितप्रिययाचने</rdg></app>देवाभिवन्दने कार्यं रुष्टानां च प्रसादने ॥ २२३</l>
</lg>
<lg xml:id="NāŚā.12a.224">
  <l>शोके चाक्रन्दने तीव्रे <app><rdg wit="#न">भूतानां</rdg></app>मृतानां चैव दर्शने ।</l>
  <l><app><rdg wit="#न">त्रासने च</rdg></app>संत्रासने कुसत्त्वानां नीचानां चैव याचने ॥ २२४</l>
</lg>
<lg xml:id="NāŚā.12a.225">
  <l><note place="app" xml:lang="sa">श्लोकोऽयं <hi rend="bold">भ</hi>संज्ञके न विद्यते</note>भूमौ यदूर्ध्वपतनं तद्विमुक्तमिति स्मृतम् ।</l>
  <l>प्रहारे तत्प्रयोक्तव्यमावेगे क्रन्दिते तथा ॥ २२५</l>
</lg>
<lg xml:id="NāŚā.12a.226">
  <l><app><rdg wit="#न">अथासनविधिः</rdg></app>तथासनविधिः कार्यो विधिवन्नाटकाश्रयः ।</l>
  <l>स्त्रीणां च पुरुषाणां च बाह्योऽथाभ्यन्तरस्तथा ॥ २२६</l>
</lg>
<lg xml:id="NāŚā.12a.227">
  <l>देवानां नृपतीनां च योज्यं सिंहासनं तथा ।</l>
  <l>पुरोधः श्रेष्ठ्यमात्यानां भवेद्वेत्रासनं तथा ॥ २२७</l>
</lg>
<lg xml:id="NāŚā.12a.228">
  <l>मुण्डासनं तु कर्तव्यं सेनानीयुवराजयोः ।</l>
  <l>काष्ठासनं ब्राह्मणानां कुमाराणां कुथासनम् ॥ २२८</l>
</lg>
<lg xml:id="NāŚā.12a.229">
  <l>स्थानीया ये तु पुरुषाः कुलविद्याप्रकाशिताः ।</l>
  <l>तेषामासनसत्कारः कर्तव्यो गुरुपार्थिवैः ॥ २२९</l>
</lg>

<pb n="194"/>

<lg xml:id="NāŚā.12a.230">
  <l>समे समासनं चैव मध्ये मध्यं तथासनम् ।</l>
  <l>अतिरि त्त्केऽतिरिक्तं च हीने भूम्यासनं तथा ॥ २३०</l>
</lg>
<lg xml:id="NāŚā.12a.231">
  <l>उपाध्यायस्य नृपतेर्गुरूणां चाग्रतो बुधैः ।</l>
  <l>भूम्यासनं तथा कार्यं काष्ठासनमथापि वा ॥ २३१</l>
</lg>
<lg xml:id="NāŚā.12a.232">
  <l>नौनागरथभूमीषु तथा काष्ठासनेषु च ।</l>
  <l>सहासनं न दुष्येत गुरूपाध्यायपार्थिवैः ॥ २३२</l>
</lg>
<lg xml:id="NāŚā.12a.233">
  <l>एवं राजसभां प्राप्य कार्यस्त्वासनजो विधिः ।</l>
  <l>प्रकृतीनां तु सर्वासां तथा ज्ञानसमुत्थितम् ॥ २३३</l>
</lg>
<lg xml:id="NāŚā.12a.234">
  <l>पुरुषाणां भवेदेष विधिरासनसंश्रयः ।</l>
  <l>स्त्रीणां चैवासनविधिं संप्रवक्ष्याम्यतः परम् ॥ २३४</l>
</lg>
<lg xml:id="NāŚā.12a.235">
  <l>सिंहासनं महादेव्या राज्ञीनां मुण्डमासनम् ।</l>
  <l>पुरोधोऽमात्यपत्नीनां भवेद्वेत्रासनं तथा ॥ २३५</l>
</lg>
<lg xml:id="NāŚā.12a.236">
  <l>भगिनीनां तु कर्तव्यं वस्त्रचर्मकुथापि वा ।</l>
  <l><note place="app" xml:lang="sa"><hi rend="bold">भ</hi>एकः श्लोको <hi rend="bold">भ</hi>संज्ञके नास्ति 2 श्लोकाः षट् <hi rend="bold">भ</hi>संज्ञायां मातृकायां न वर्तन्ते</note>ब्राह्मणीनां तापसीनां पट्टासनमथापि च ॥ २३६</l>
</lg>
<lg xml:id="NāŚā.12a.237">
  <l>वेश्यानामपि कर्तव्यामासनं हि मसूरकम् ।</l>
  <l>शेषाणां प्रमदानां तु भवेद्भूम्यासनं बुधाः ॥ २३७</l>
</lg>
<lg xml:id="NāŚā.12a.238">
  <l>एवमन्तःपुरे ज्ञेयो बाह्यश्चासनतो विधिः ।</l>
  <l>तथा स्वगृहवार्तासु छन्देनासनमिष्यते ॥ २३८</l>
</lg>
<lg xml:id="NāŚā.12a.239">
  <l>नियमस्थो मुनीनां तु भवेदासनतो विधिः ।</l>
  <l>लिङ्गिनां चासनविधिः कार्यो व्रतसमाश्रयः ॥ २३९</l>
</lg>
<lg xml:id="NāŚā.12a.240">
  <l>2ब्रुसीमुण्डासनप्रायं वेत्रासनमथापि च ।</l>
  <l>होमयज्ञक्रियायां च पित्र्यर्थे च प्रयोजयेत् ॥ २४०</l>
</lg>
<lg xml:id="NāŚā.12a.241">
  <l>आकुञ्चितं समं चैव प्रसारितविवर्तिते ।</l>
  <l>उद्वाहितं नतं षोढा शय्यास्थानानि निर्दिशेत् ॥ २४१</l>
</lg>
<lg xml:id="NāŚā.12a.242">
  <l>सर्वैराकुञ्चितैरङ्गैः शय्याविद्धे तु जानुनी ।</l>
  <l>स्थानमाकुञ्चितं नाम शीतार्तानां प्रयोजयेत् ॥ २४२</l>
</lg>

<pb n="195"/>

<lg xml:id="NāŚā.12a.243">
  <l>उत्तानितमुखं चैव प्रत्यङ्मुक्तकरं तथा ।</l>
  <l>समं नाम प्रसुप्तस्य स्थानकं संविधीयते ॥ २४३</l>
</lg>
<lg xml:id="NāŚā.12a.244">
  <l>एकं भुजमुपाधाय संप्रसारितजानुकम् ।</l>
  <l>स्थानं प्रसारितं नाम सुखसुप्तस्य कारयेत् ॥ २४४</l>
</lg>
<lg xml:id="NāŚā.12a.245">
  <l>अधोमुखस्थितं चैव विवर्तितमिति स्मृतम् ।</l>
  <l>शस्त्रक्षतमृतोत्क्षिप्तमत्तोन्मत्तेषु कारयेत् ॥ २४५</l>
</lg>
<lg xml:id="NāŚā.12a.246">
  <l>हस्तोपरि शिरः कृत्वा कूर्परक्षोभमेव च ।</l>
  <l>उद्वाहितं तु विज्ञेयं लीलयाविशने विभोः ॥ २४६</l>
</lg>
<lg xml:id="NāŚā.12a.247">
  <l>ईषत्प्रसारिते जङ्घे यत्र स्रस्तौ करावुभौ ।</l>
  <l>आलस्यश्रमखेदेषु नतं स्थानं विधीयते ॥ २४७</l>
</lg>
<lg xml:id="NāŚā.12a.248">
  <l>रङ्गे विकृष्टे भरतेन कार्यो गतागतैः पादगतिप्रचारः ।</l>
  <l>त्र्यश्रे त्रिकोणश्र्चतुरश्रके वा समैर्गतैरर्थवशेन नित्यम् ॥ २४८</l>
</lg>
<lg xml:id="NāŚā.12a.249">
  <l>वयोऽनुरूपः प्रथमस्तु वेषो वेषानुरूपेण गतिप्रचारः ।</l>
  <l>गतिप्रचारानुगतं च पाठ्यं पाठ्यानुरूपोऽभिनयश्च कार्यः ॥ २४९</l>
</lg>
<lg xml:id="NāŚā.12a.250">
  <l>गतिप्रचारस्तु मयोदितोऽयं नोक्तस्तु यः सोऽर्थवशेन साध्यः ।</l>
  <l>अतःपरं रङ्गपरिक्रमस्य वक्ष्यामि कक्ष्यानुगतं विभागम् ॥ २५०</l>
</lg>
<trailer>इति श्रीभारतीये नाट्यशास्त्रे गतिप्रचारो नाम द्वादशोऽध्यायः ।</trailer>
</TEI>