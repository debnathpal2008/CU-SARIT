<pb n="515"/>

<p>।। <q>श्रीः</q> ।।</p>
<p><q>अथ सप्तत्रिंशोऽध्यायः</q> ।</p>
<lg><l>कस्यचित्त्वथ कालस्य नहुषो नाम पार्थिवः ।</l>
<l>प्राप्तवान् देवराज्यं हि नयबुद्धिपराक्रमैः1 ।। १ ।।</l></lg>
<lg><l>प्रशशास तदा राज्यं देवैर्व्युष्टिमवाप्नुवन्2 ।</l>
<l>गान्धर्वं चैव नाट्यं च दृष्ट्वा चिन्तामुपागमत् 3 ।। २ ।।</l></lg>
<lg><l>स चिन्तयित्वा मनसा कथमेष गृहे मम ।</l>
<l>4नाट्यप्रयोगो हि भवेदिति सादर एव सन् 5 ।। ३ ।।</l></lg>
<lg><l>कृताञ्जलिः प्रयोगार्थं प्रोक्तवांस्तु सुरान् नृपः ।</l>
<l>6अप्सरोभिरिदं सार्धं नाट्यं भवतु मे गृहे ।। ४ ।।</l></lg>
<!-- COMMENTARY page 515 !-->
<p>।। अथ सप्तत्रिंशोऽध्यायः ।।</p>
<lg><l>आकाङ्क्षाणां प्रशमनविधेः पूर्वभावावधीतां</l>
<l>धाराप्राप्तस्तुतिगुरुगिरां गुह्यतत्त्वं प्रतिष्ठा ।</l>
<l>ऊर्ध्वाधध्यः (धो यः) परभुवि(च) वा यत् समानं चकास्ति</l>
<l>प्रौढानन्तं तदहमधुनाऽनुत्तरं धाम नन्दे ।।</l></lg>
<p>अथ यद्वशान्नाट्यशास्त्रमुपादेयं तदुपदेशसम्भवमूलभूयिष्ठभूतं भूलोकावतरणं नाट्यस्येतिहासेन
प्रदर्शयन्नितिहासोपडन्न(न्य)त्वाद् गूढत्वेनोपदेशरूपस्य सारभागस्य तत्त्वस्य कथनाद्
<q>गुह्यतत्त्वकथनम</q>ध्यायमारभते । <q>कस्यचित्त्वथ कालस्य नहुष</q> इति ।। १ ।।</p>
<p>कालेन प्रयुक्तो यतो देवराज्यं चकार ततस्तत्सम्बन्धित्वेनोक्तं <q>गान्धर्वमि</q>ति । नृत्तं <q>नाट्यं</q> स्वर्गे <q>दृष्ट्वा</q>
बद्धमिति श्लिष्टम् । तेनाप्सरस एवमन्येऽवतरन्त्वित्यर्थः ।। २ ।। ३--६ ।।</p>
<!-- APPARATUS page 515 !-->
1. <q>र</q>. तपःक्रमैः 2. <q>ड</q>. अवाप्नुयात् N. वृद्धिमुपागतः 3. <q>ड</q>. उपागतः 4. <q>ड</q>. ममानाट्यप्रयोगोऽथ भवेदिति
ससंभ्रमः 5. <q>र</q>. सः 6. N <q>र</q>. इदमप्सरसां

<pb n="516"/>

<lg><l>प्रत्युक्तो(क्तश्च) ततो देवैर्बृहस्पतिपुरोगमैः ।</l>
<l>1दिव्याङ्गनानां नैवेह मानुषैः सहं सङ्गतिः 1a।। ५ ।।</l></lg>
<lg><l>1bहितं पथ्यं च वक्तव्यो भवान् स्वर्गाधिपो (हि यत्) ।</l>
<l>आचार्यास्तत्र गच्छन्तु गत्वा कुर्वन्तु ते प्रियम् ।। ६ ।।</l></lg>
<lg><l>प्रोक्तवांस्तु ततो मां तु नृपतिः स कृताञ्जलिः ।</l>
<l>इदमिच्छामि 2भगवन् नाट्यमुर्व्यां प्रतिष्ठितम् ।। ७ ।।</l></lg>
<lg><l>3पूर्वमाचार्यकं चैव भवताऽभिहिंत (हि प्रति)श्रुतम् ।</l>
<l>व्यक्तभावात्त्विदं लब्धं4 त्वत्सकाशाद् द्विजोत्तम ।। ८ ।।</l></lg>
<lg><l>पितामहगृहेऽस्माकं (ऽस्माभिरे)तदन्तःपुरे जने ।</l>
<l>पितामहक्रियायुक्तमुर्वश्यां सम्प्रवर्तितम् ।। ९ ।।</l></lg>
<lg><l>तस्याः प्रणाशशोकेन उन्मादोपर(ह)ते5 नृपे ।</l>
<l>विपन्नेऽन्तःपुरजने पुनर्नाशमुपागतम् ।। १० ।।</l></lg>
<lg><l>प्रकाशमेतदिच्छामोभू6यस्तत् संप्रयोजितम् ।</l>
<l>तिथियज्ञक्रियास्वेतद् यथा स्यान् 7मङ्गलैः शुभैः ।। ११ ।।</l></lg>
<!-- COMMENTARY page 516 !-->
<p><q>मामि</q>ति भरतमुनिम् ।। ७ ।।</p>
<p><q>प्रतिश्रुतम</q>ङ्गीकृतं व्यक्ततामवलम्ब्येति । व्यक्तीभूतं तु <q>त</q>(<q>त्व</q>)<q>त्सकाशात्</q> ।। ८ ।।</p>
<p><q>पितामहगृहे</q> ब्रह्मलोके यत् त<q>दस्माभिरि</q>ति मर्त्यैरन्तःपुरजने लब्धं दृष्टं चेत्याह । <q>पितामहक्रियायुक्त</q>--
कर्मण्यां यद्ब्रह्मणा कृतं <q>तदुर्वश्यां</q> सत्यां <q>सम्प्रवर्तितं पुरूरवसो</q> गृहेऽवतीर्णम् ।। ९ ।।</p>
<p><q>तस्याः</q> प्रणय(या)पला(ली)यमानं स्वर्गगमनं जातम् । स्वात्मने प्राणार्पके प्रणयिनि <q>नृपे</q> पुरूरवसि
वि(प)ने(न्ने) योऽपि च तत्परि<q>जनः</q> <q>सोऽपि विपि</q>(<q>प</q>)<q>न</q>(<q>न्न</q>) इति प्राणसङ्ग(ङ्क)तं(टं) नाट्यमस्माकम्
।। १० ।। ११--१६ ।।</p>
<!-- APPARATUS page 516 !-->
1. <q>ड</q>. सुराङ्गनानां नोक्तोऽयं मानुषैः सह सङ्गमः 1a N: दिव्याङ्गनानामेवायं नोक्तो मानुषसंगमः (209 N; ch-33)
1b N: हितं च पथ्यं च वाच्यो भवान् स्वर्ग जपेच्छया (V 210 ab:N) 2. <q>ड</q>. भगवान् स्वर्जयेप्सया । <q>र</q>. भवान्
3. <q>ड</q>. पूर्वमाकलितं चैव द्रव्ये हि किल वः श्रुतम् 4. <q>ड</q>. भावाश्रयं लब्ध्वा । N. वाक्यभावोह्ययं सर्वः 5. <q>ड</q>. पहते
6. <q>ड</q>. भूतले संप्रकीर्तितम् 7. <q>ड</q>. मङ्गलं शुभम्

<pb n="517"/>

<lg><l>1तस्मिन् (स्मान्) मम गृहे बद्धं नानाप्रकृतिसंश्रयम् ।</l>
<l>स्त्रीणां ललितविन्यासैर्यतो नः प्रथयिष्यति ।। १२ ।।</l></lg>
<lg><l>तथाऽस्त्विति मया प्रोक्तो नहुषः पार्थिवस्तदा ।</l>
<l>सुताश्चाहूय सम्प्रोक्ता 2सामपूर्वं सुरैः सह ।। १३ ।।</l></lg>
<lg><l>अयं हि नहुषो राजा याचते नः कृताञ्जलिः ।</l>
<l>गम्यतां सहितैर्भूमिं प्रयोक्तुं नाट्यमेव च3 ।। १४ ।।</l></lg>
<lg><l>करिष्यामश्च शापान्तमस्मिन् सम्यक् प्रयोजिते ।</l>
<l>ब्राह्मणानां नृपाणां च 4भविष्यथ न कुत्सिताः ।। १५ ।।</l></lg>
<lg><l>तत्र गत्वा 5प्रयुज्यन्तां (ध्वं)प्रयोगान् वसुधातले ।</l>
<l>न शक्यं चान्यथा कर्तुं वचनं पार्थिवस्य हि ।। १६ ।।</l></lg>
<lg><l>6अस्माकं चैव 7सर्वेषां नहुषस्य महात्मनः ।</l>
<l>8आत्मो(प्तो)पदेशसिद्धं हि नाट्यं प्रोक्तं स्वयंभुवा ।। १७ ।।</l></lg>
<lg><l>9शेषमुत्तरतन्त्रेण9a कोहलस्तु करिष्यति10 ।</l>
<l>11प्रयोगः(गान्)कारिकाश्चैव निरुक्तानि तथैव च ।। १८ ।।</l></lg>
<lg><l>अप्सरोभिरिदं 12सार्धं क्रीडनीयकहेतुकम् ।</l>
<l>अधिष्ठितं मया स्वर्गे स्वातिना नारदेन च ।। १९ ।।</l></lg>
<lg><l>ततश्च13 वसुधां गत्वा नहुषस्य गृहे द्विजाः ।</l>
<l>स्त्रीणां प्रयोगं बहुधा 14बद्धवन्तो यथाक्रमम् ।। २० ।।</l></lg>
<!-- COMMENTARY page 517 !-->
<p>प्रयोज्यत्वेन वाद्यं(नाट्यं)ब्रह्मणैवोक्तमित्यलङ्घ्योऽयमिति भाव इति शेषः ।। १७ ।।</p>
<p><q>कोहल</q> इति । यदस्माभिर्लोकानुमानादिसिद्धत्वे नोक्तं निमित्त इति ।। १८ ।।</p>
<p>उत्सर्गे तु नोपदेशफलमपि तु <q>क्रीडनीयकहेतुकम्</q> । रसचर्वणापात्रसारमननुवृत्या विभावानुभावनभागगते
कर्मफलसम्बन्धावबोधविश्रान्त.........तत्र <q>भर</q>तश्चापि । <q>नारदैर</q>(<q>देना</q>)<q>प्सरोभिश्चाधिष्ठितं परिरक्षितम्</q>
।। १९ ।। २० ।।</p>
<!-- APPARATUS page 517 !-->
1. <q>ड</q>. तस्मात् 2. <q>च</q>. सम 3. <q>च</q>. हि 4. <q>ड</q>. न भविष्यन्ति 5. <q>ड</q>. प्रयुज्यध्वं प्रयोगं 6. <q>ड</q>. युष्माकं
7. <q>ड</q>. संक्षेपात् 8. <q>ड</q>. आप्तोपदेश 9. <q>च</q>. प्रस्तार 9a N. योऽयमुत्तरतन्त्रेण 10. <q>च</q>. कथयिष्यति
11. <q>च</q>. प्रयोगान् 12. <q>ड</q>. शास्त्रं 13. <q>ड</q>. ते 14. <q>ड</q>. सृष्टवन्तो

<pb n="518"/>

<lg><l>1अत्रोपभोगतस्ते तु मानुषीपु ममात्मजाः2 ।</l>
<l>बद्धवन्तोऽधिकस्नेहं तासु तंद् द्विजसत्तमाः (तेषु तेषु द्विजोत्तमाः) ।। २१ ।।</l></lg>
<lg><l>प्रत्रानुत्पाद्य बद्ध्वा च प्रयोगं च यथाक्रमम् ।</l>
<l>ब्रह्मणा समनुज्ञाताः प्राप्ताः स्वर्गं पुनः सुताः3 ।। २२ ।।</l></lg>
<lg><l>एवमुर्वीतले नाट्यं शिष्यैः समवतारितम् ।</l>
<l>भरतानां च 4वंशोऽयं भविष्यं च प्रवर्तितः ।। २३ ।।</l></lg>
<lg><l>कोहलादिभिरेवं तु वत्सशाण्डिल्यधूर्तितैः ।5</l>
<l>मर्त्यधर्मक्रियायुक्तैः कञ्चित्कालमवस्थितैः ।। २४ ।।</l></lg>
<lg><l>एतच्छास्त्रं प्रणीतं हि नराणां बुद्धिवर्धनम् ।</l>
<l>त्रैलोक्यस्य क्रियोपेतं सर्वशास्त्रनिदर्शनम् ।</l>
<l>मङ्गल्यं ललितं चैव ब्रह्मणो वदनोद्भवम् ।। २५ ।।</l></lg>
<lg><l>य इदं शृणुयान् नित्यं प्रोक्तं चेदं स्वयम्भुवा ।</l>
<l>कुर्यात् प्रयोगं यश्चैवमथवाऽधीतवान् नरः ।। २६ ।।</l></lg>
<lg><l>या गतिर्वेदविदुषां या गतिर्यज्ञकारिणाम् ।6</l>
<l>या गतिर्दानशीलानां तां गतिं प्राप्नुयाद्धि सः ।। २७ ।।</l></lg>
<!-- COMMENTARY page 518 !-->
<p><q>तेषु तेष्वि</q>ति लीलादिषु । <q>द्विजोत्तमा</q> इत्यत्र पूर्वभोगत्वात् तावदेव प्रीताः ।। २१ ।। २२ ।।</p>
<p><q>शिष्यै</q>र्भरतसुतैः ।। २३ ।।</p>
<p><q>कोहलादिभिरि</q>ति । तत्प्रधानैः सर्वशास्त्रनिबन्धनदर्शनमितिहासपुराणार्थवादकार्यचित्रपुस्तलेपादिभिः
।। २४ ।।</p>
<p><q>सर्वं</q> नाट्यस्यांशाः सर्वत्र रसप्राधान्यात् साक्षात्कारकल्पबुद्धिसम्पादनात् प्राव(वी)ण्याच्च । यथोक्तं
<q>ते विहितेर्ष्यामि</q>त्यादि । सन्तो(तो)बुद्धिविषयान् प्रकाशयन्तीति ।। २५ ।। २६--२९ ।।</p>
<!-- APPARATUS page 518 !-->
1. <q>र</q>. N: अत्रोत्पाद्य सुतांस्ते तु । 2. N: <q>र</q>. सुता मम 3. <q>ड</q>. तदा 4. N. विंशोऽयं मर्त्त्यलोके प्रवर्तितः
(२२४ b N.) 5. N धूर्तिलैः (224 d N.) 6. N: यज्ञयाजिनाम्

<pb n="519"/>

<lg><l>दानधर्मेषु सर्वेषु कीर्त्यते तु महत् फलम् ।</l>
<l>प्रेक्षणीयप्रदानं हि सर्वदानेषु शस्यते ।। २८ ।।</l></lg>
<lg><l>न तथा गन्धमाल्येन देवास्तुष्यन्ति पूजिताः ।</l>
<l>यथा नाट्यप्रयोगस्थैर्नित्यं तुष्यन्ति मङ्गलैः ।। २९ ।।</l></lg>
<lg><l>गान्धर्वं चेह नाट्यं च यः सम्यक् परि(म्यगनु) पालयेत् ।</l>
<l>स ईश्वरगणेशानां लभते सद्गतिं पराम् ।। ३० ।।</l></lg>
<lg><l>एवं नाट्यप्रयोगे बहुविधिविहितं कर्मशास्त्रं प्रणीतं</l>
<l>नोक्तं 1यच्चात्र लोकादनुकृतिकरणात् संविभाव्यं तु तज्ज्ञैः ।</l></lg>
<lg><l>किं चान्यत् सम्प्रपूर्णा भवतु वसुमती नष्टदुर्भिक्षरोगा</l>
<l>शान्तिर्गोब्राह्मणानां भवतु नरपतिः पातु पृथ्वीं समग्राम् ।। ३१ ।।*</l></lg>
<lg><l>[इति भारतीये नाट्यशास्त्रे गुह्यतत्त्वकथनाध्यायः सप्तत्रिंशः ।।]2</l></lg>
<lg><l><q>नाट्यशास्त्रं संपूर्णम्</q> ।।</l></lg>
<!-- COMMENTARY page 519 !-->
<p><q>गान्धर्वमिति</q> । नृत्यं <q>नाट्यं योऽनुपालयेत्</q> । उपदेशव्याख्यानविवरणादिना च । <q>ईश्वरगणेशतां</q>(<q>शानां</q>)
<q>लभन्ते</q>(<q>ते</q>)<q>सद्गतिं परामिति</q> । शिवसायुज्यम् ।। ३० ।।</p>
<p>अनुयायिताकरण<q>मनुकृतिः</q> । <q>नरपति</q>रिति । पुरुषोत्तम ईश्वरः सकलजगत्पालयिता । इति शिवम्
।। ३१ ।।</p>
<p>श्री<q>मध्यदेश</q>भवविप्रवरा<q>र्तिगुप्त</q>-
वंशोत्थितः शिवपदार्पितचित्तवृत्तिः ।।
(संगीत)रागनयशृङ्खल(सु)प्रसिद्धो
वंशोद्भवस्थितिवशात्त<q>नृसिंहगुप्तः</q> ।। १ ।।</p>
<p>तस्यात्मजोऽ<q>भिनवगुप्त</q>पदाभिधानो
<q>भट्टेन्दु</q>रात्मपदपांसुपवित्रमूर्तिः ।।
सद्विप्रतातवदनादधिगम्य <q>नाट्य-
वेदं</q> व्यधत्त विवृत्तिं लघुमर्थपूर्णाम् ।। २ ।।</p>
<!-- APPARATUS page 519 !-->
1. N: यतच्च (V 232 (N)
* (N) reads one more verse(V. 233) : महापुण्यं प्रशस्त च लोकानां नयनोत्सवं ।
नाट्यशास्त्रं समाप्तोऽयं भवतामायुषोवहम् ।।
2. (N) इति भारतीये नाट्यशास्त्रे <q>तत्त्वविधानो</q> नामाध्यायः त्रयस्त्रिंशत् ।।

<pb n="520"/>

<!-- COMMENTARY page 520 !-->
<p>शिवपुरविजयहेतुविजयादिकरुद्रसहस्रपूतया
<q>प्रवरपुरा</q>भिधान<q>काश्मीरक</q>धानशुभे <q>वितस्तया</q> ।।
अधिगतजन्मवसतिरमृतकरशेखरभक्तिसक्तितो
रचयति <q>नाट्यवेदविवृतिं</q> लघु<q>मभिनवगुप्त भारतीम्</q> ।। ३ ।।</p>
<p>प्रभुः शम्भुर्यस्य प्रथितपरमार्थस्थितिसुखः
पराधीनश्चेतो व्यधित स तदारार्ज(ध)नविधौ ।।
ततः शस्तस्वात्मान्तरहृदयविश्रान्तिकृतिनः
कृतिं तस्येत्थं भोः शृणुत भगवन्तः सहृदयाः ।। ४ ।।</p>
<p>सज्जनान् कविरसौ न याचते
ह्लादनाय शशभृत् किमर्थितः ।
नापि निन्दति खलान् मुहुर्मुहु-
र्धिक्कृतोऽपि न हि शीतलोऽनलः ।। ५ ।।</p>
<p>नाट्यार्थप्रथनात् तस्मात् तुष्ट(ष्टो)नाट्ये परेण यत् ।
क्रियात् तेनैष जनतामानन्दोल्लाससुन्दराम् ।। ६ ।।</p>
<p>इति महामाहेश्वरा<q>भिनवगुप्ताचार्य</q>विरचितायां <q>नाट्यवेदवृत्ता-
वभिनवभारत्यां गुह्यतत्त्वकथनं सप्तत्रिंशः</q> ।।</p>
<p>।। समाप्ता चेयमभिनवगुप्तकृतिः ।।</p>
