<pb n="001"/>

<p>श्रीरस्तु</p>
<p>श्रीगणपतये नमः</p>
<p><q>नाट्यशास्त्रम्</q></p>
<p>एकोनविंशोऽध्यायः1</p>
<p>(सन्धिनिरूपणम्)</p>
<lg><l>इतिवृत्तं 2तु नाट्यस्य3 शरीरं परिकीर्तितम्4 ।</l>
<l>पञ्चभिः सन्धिभिस्तस्य 5विभागः संप्रकल्पितः6 ।। १ ।।</l></lg>
<!-- COMMENTARY page 001 !-->
<p>अभिनवभारती--एकोनविंशोऽध्यायः</p>
<lg><l>देहे ससन्ध्यङ्गगणे समस्ते</l>
<l>यत्स्थापनं स्पर्शनवृत्तिकारि ।</l></lg>
<lg><l>तदिन्द्रियं यस्य वपुर्नमामि</l>
<l>तमान्तरस्पर्शमयं महेशम् ।।</l></lg>
<p>"पुनरस्य शरीरविधाने" त्यादिना (१८-१२७)* शरीरमितिवृत्तात्मकं विधानं च तस्य
विधानरूपप्रकारात्मकं, सन्धयश्च मुखादयो विधयश्च सन्ध्यङ्गस्वभावा लक्षणीयत्वेन1
प्रतिज्ञाताः, तत्र शरीरमादौ2 लक्षयितव्यमिति1 दर्शयति <q>इतिवृत्तं त्वि</q>ति । तुशब्दो व्यतिरेके-
काव्यमात्रस्यानभिनेयस्य तावद् वृत्तमात्रं शरीरं, नटनीयस्य त्वभिनेयरूपस्य इति एवंप्रकारतया
यदुपस्कृतं वृत्तं, अत एवेतिवृत्तशब्दवाच्यं तद्वस्तु शरीरं, रसाः पुनरात्मा
<!-- APPARATUS page 001 !-->
1. <q>भ</q>-- अत्राध्यायविभागो नास्ति <q>ट</q>-- विंशोऽध्यायः जादिबान्तेषु यसंज्ञके च एकविंशः 2. <q>द</q> N -- हि. 3. <q>ड</q>--काव्यस्य
ट कार्यस्य 4. <q>द</q> N --इति कीर्त्यते 5. <q>ड</q>-- विभागाः परिकीर्तिताः 6. <q>न</q> N-- परिकल्पितः <q>प</q>-संप्रलक्षितः
* अष्टादशेऽध्यायेऽन्तिमश्लोकस्योत्तरार्धमित्थं संस्करणीयम्--
"पुनरस्य शरीरविधानसन्धिविधिलक्षणं वक्ष्ये" इति ।
1. लब्धायत्त्वेन 2. शरीरमेव

<pb n="002"/>

<lg><l>इतिवृत्तं द्विधा चैव1 बुधस्तु परिकल्पयेत् ।</l>
<l>आधिकारिकमेकं स्यात्2 प्रासङ्गिकमथापरम् ।। २ ।।</l></lg>
<!-- COMMENTARY page 002 !-->
शरीराविर्भावकाः, अत एवार्थनिर्मापकत्वात् अर्थतादात्म्यात् अर्थरूपताघ्यासात् अर्थैकज्ञाननिवेशितत्वात्
अर्थोपरञ्जकत्वात् अर्थनिमित्तत्वाद्वा, इतिवृत्तार्थैकयोगक्षेमत्वं वागात्मनां शब्दानामिति । तदाशयेन--</p>
<p>वाचि यत्रस्तु कर्तव्यो नाट्यस्यैषा तनुःस्मृता । (ना.शा.१४-२) इति पूर्वमुक्तम्, इह वृत्तं शरीरमिति
दर्शितमित्यविरोधः । स तु कथं प्रकारवैचित्र्य इत्याशंक्याह <q>पञ्चभिः सन्धिभि</q>रिति । एतदुक्तं भवति--
प्रकारवैचित्र्यकल्पनामया एव सन्धयः । तत्र पारम्यपरतया1 पञ्चसंख्येति, तेन हीनसन्धित्वेऽपि न कश्चिदत्र
विरोधः ।</p>
<p>अन्ये तु सर्वत्र पञ्चैव सन्धयः, अपूर्णाङ्गत्वात्तु कस्यचित्सन्धेर्हीनसन्धित्वमुच्यत इत्याहुः । एतच्च
स्वस्थाने वितनिष्यामः ।</p>
<p>एवमितिवृत्तशब्दे <q>इति</q> भागस्य योऽर्थः सोऽप्रसिद्ध इति कृत्वा द्वितीयार्धेन पञ्चभिरित्यादिना
व्याख्यातः, न तु सन्धिनिरूपणमेतदुद्देशक्रमस्तस्यानेकविधत्वात् ।</p>
<p>एवं शरीरमभिधाय तस्य विधानशब्देनोद्दिष्टं प्रकारवैचित्र्यं दर्शयति <q>इतिवृत्तं द्विधा चैवेति</q> । इतिवृत्तं
स्थितं सत्, बुधो विवेचकः कविर्द्विधैव परिकल्पयेत् । चकारात् प्रकरणादावितिवृत्तं च कल्पयेत् । तच्च द्विधा ।
<q>एकमपर</q>मित्यनेनेदमाह--न निसर्गतः किञ्चिदाधिकारिकम्, अन्यद्वा । कविधिया यदेतदाधिकारिकं कृतं
तदापरस्य प्रासङ्गिकतास्तीति द्विधाशब्देन सूचितं, तदेवेदं दर्शितम् । "अधिकरणविचाले च" (पा. ५-
३-४३) इति
<!-- APPARATUS page 002 !-->
1. <q>प</q>. ह्येव <q>च</q>--द्विधाप्येव 2. <q>च</q>--तु <q>ट</q>--आद्यं स्यात् <q>ज</q> आद्यं च <q>ब</q>--एवं स्यात्
1. पारम्पर्यता

<pb n="003"/>

<lg><l>यत्कार्यं हि1 फलप्राप्त्या 2सामर्थ्यात्परिकल्प्यते3 ।</l>
<l>तदाधिकारिकं ज्ञेयमन्यत्प्रासङ्गिकं विदुः4 ।। ३ ।।</l></lg>
<lg><l>5कारणात्फलयोगस्य वृत्तं स्यादाधिकारिकम् ।</l></lg>
<!-- COMMENTARY page 003 !-->
धाप्रत्ययः । एकं राशिं द्विधा कुर्विति यथा तेनैकमेवेतिवृत्तं द्विशाखमिति यावत् ।</p>
<p>तत्प्रकारद्वयं क्रमेण दर्शयति <q>यत्कार्यं ही</q>ति । प्रधानत्वेन सम्पाद्ये फले यो ज्ञानेच्छाप्रयत्नक्रियालक्षण
आरम्भः तत्कार्यमिति वक्ष्यते--'यदाधिकारिकं वस्तु' (१९-२६) इति, तथाभूतो य आरम्भो मुख्यफलप्राप्त्या
परिकल्प्यते स आधिकारिकमितिवृत्तम् । हि यस्मात् तथैव ज्ञेयम् । निरुक्तेनाधिकारः सर्वत्रानुयायित्वं
हृदयानुयायित्वं प्रयोजनमस्य । प्रासङ्गिकेऽपि हि तदन्तर्लीनमेव । यथा--आधिकारिके
सहाप्तेनाचिख्यासासाधनैषाफलजिहीर्षानिष्पत्तौ यथा न शक्त्यन्तरव्यापारणं, तद्वत्प्रासङ्गिकेऽपि सर्वत्र
शक्त्यन्तरव्यापाराभाव एव । शक्त्यन्तरेऽपि पृथग्व्यापार्यमाणे तस्याप्याधिकारिकत्वमेव स्यात् । प्रतिज्ञानिर्वहणं
जगत्कण्टकरावणोद्धरणं शरणागतविभीषणरक्षणमित्याद्यपि हि प्रधानफले सीताप्रत्यानयनलक्षणे विवक्षिते
न शक्त्यन्तरव्यापारसाध्यं, अपि तु तदुपयोगिसामाद्युपायचतुष्टयतद्द्विकत्रिकादि--
भेदसम्पादननान्तरीयकोपनीतमेव । <q>तापसवत्सराजे</q> राज्यप्रत्यापत्तेः प्रधानफलत्वे
वासवदत्तासङ्गपद्मावतीप्राप्त्यादौ क्रियान्तरानुपयोग एव मन्तव्यः । यदि ह्यस्य वासदवदत्ताप्राप्त्युपायत्वं
पद्मावतीपरिणयस्य नोच्यते न वत्सराजस्तत्र प्रवर्तेत, तदप्रवृत्तौ कुतः प्रधानफलमिति
सर्वप्रासङ्गिकमेकरूपमेव । प्रसक्तिर्हि प्रसङ्गः तत आगतं प्रासङ्गिकं, प्रसज्यते वा प्रधानफलनिष्पत्तये इति
प्रसङ्गस्तत आगतमिति । तेन शक्त्यन्तरयोगायोगाभ्यां च यत्प्रासङ्गिकस्यानेकविधत्वं टीकाकृद्भिरभ्यधायि
न तदुपाध्यायाः संमन्यन्ते । अत एवाह <q>कारणात्फलयोगस्ये</q>ति । अयमर्थः -आधिकारिकं
<!-- APPARATUS page 003 !-->
1. <q>ट</q>. तु 2. <q>षु</q> N--समर्थं <q>म</q> -- सामर्थ्यं 3.<q>ठ</q>--परिकल्पते <q>ट</q>-- परिकल्पितम् 4.अयं श्लोकः <q>च</q> संज्ञके न विद्यते 5. अयं
श्लोकः 'कवेः' इति श्लोकानन्तरमेव जादिभान्तेष्वादर्शेषु पठितः.

<pb n="004"/>

<lg><l>1तस्योपकरणार्थं तु कीर्त्यते 2ह्यानुषङ्गिकम् ।। ४ ।।</l></lg>
<lg><l>कवेः प्रयत्नान्नेतॄणां युक्तानां 3विध्यपाश्रयात् ।</l></lg>
<!-- COMMENTARY page 004 !-->
नामास्त्वितिवृत्तं [यतः] फलसंबन्धं करोति स कविना वर्णनोपायारोहमानीतः तत्समर्थाचरणेन प्रयुज्यते ।
एवमन्यत्स्यादितिवृत्तमिति पूर्वपक्षमाशंक्य तत्रोत्तरमवान्तरेणाह <q>तस्योपकरणार्थं त्वि</q>ति । हिरप्यर्थे भिन्नक्रमः
आनुषङ्गिकमपि कीर्त्यत इति ।</p>
<p>ननु फलप्राप्तिलक्षणेन प्रयोजनेन सप्रयोजनत्वमाधिकारिकस्य लक्षणत्वमुक्तम्, फलप्राप्तिश्च
प्रासङगिकेऽप्यस्ति सा प्रासङ्गिकीति चेत्, सिद्धे प्रासङ्गिकस्याधिकारिकाद् भेदे भवेदेतत्, तत एव तत्सिद्धौ
चक्रकान्योन्याश्रयदोषः तस्मात्फलप्राप्तिरेव विशिष्य वक्तव्येत्यभिप्रायेणाह <q>कवेः प्रयत्नान्नेतॄणां
युक्तानामिति</q> । समुत्कर्षं प्राधान्यमवलम्ब्य फलप्राप्तिः कल्प्यते, प्रधानफलप्राप्तिप्रयोजनमाधिकारिकमित्यर्थः ।</p>
<p>ननु फलप्राप्तेः कथं प्राधान्यम् आधिकारिकनिर्वर्त्यत्वादिति चेत् स एव दोष इत्याशङ्क्याह <q>कवेः
प्रयत्नादिति</q> । कविर्यत्फलमुत्कर्षेण विवक्षति तत्प्रधानफलम् । ननु पुरुषेच्छा यद्यनियन्त्रिता, तदा पुनरपि स
एव प्रश्न1 इत्याह । नेतॄणां युक्तानां विध्यपाश्रयाद् धीरोदात्तादिभेदानां नायकानां मध्ये यो यत्र नायको युक्त
उचितः तस्य यो विधिः सम्पाद्यं वस्तु तदपाश्रयप्रयत्नाद्धेतोः कविफलं प्रधानमिति । यस्मिंश्च विधौ यो नायको
युक्तः उचितस्तस्य मयैतत्कर्तव्यमित्यभिसन्धानाभावेऽपि तत्सन्निधौ फलं नायकत्वं विना कर्तव्यम्, यथा
<q>तापसवत्सराजे</q> वत्सराजस्य राज्यप्रत्यापत्तिः कर्तव्यतायाममात्याभिसंहितायाम्, अत एव ह्यस्यासौ नेता फलस्य
चाक्रष्टा अमात्यसम्पादिताभिसन्धिप्रत्युपायपरम्परार्जितस्यापि ।</p>
<!-- APPARATUS page 004 !-->
1. <q>ड</q>. परोप 2. <q>ढ</q>--अप्यानुषङ्गिकम् <q>ट</q>--अस्यानु - 3. <q>ट</q>-- विध्युपाश्रयात्
1. प्रयत्नः

<pb n="005"/>

<lg><l>1कल्प्यते हि2 फलप्राप्तिः 3समुत्कर्षात्फलस्य4 च5 ।। ५ ।।</l></lg>
<lg><l>[6लौकिकी7 सुखदुःखाख्या यथावस्था रसोद्भवा ।</l>
<l>दशधा मन्मथावस्था व्यवस्था त्रिविधा मता] ।। ६ ।।</l></lg>
<!-- COMMENTARY page 005 !-->
<p>नन्वेवमपि रामस्य स्वदारप्रत्यानयनकण्टकोद्धरणभीताभयवितरणादौ सर्वत्र कर्तव्यतौचित्यमस्ति,
तथापि न व्यवस्थितं लक्षणमित्याह <q>फलस्य चेति</q> । चकारेण समुत्कर्षादित्यस्यावृत्तिर्द्योत्यते । तेनायमर्थः-
यदेव फलं तावत्यंशे अधिकमुत्कर्षमवलम्बते तत्रैव तस्यौचित्यं कविना कल्पनीयम् । तथा हि--रावणोच्छेदाद्यवधि
सीताप्रत्यानयनमेव समुत्कृष्टं भवति, तस्यैव सम्पादनायेतरप्रवृत्तिः, सचिवायत्तसिद्धिस्तु यतो वत्सराजस्ततो
यौगन्धरायणाद्यमात्यवर्गप्रयत्नस्तावानसाविति तदमात्याद्यभिसंहितराज्यप्राप्तिफलस्यैव तत्रोत्कर्षः । स ह्येवं
मन्यते- राज्यभारचिन्ता एतैर्या कृता सा मयैवेति । एवमधिकाधिकं हृदयविपरिवर्तमानं समुचितं च नायकस्य
फलं यद्यदा कविप्रयत्नेन विवक्ष्यते सम्पाद्यतया तदा तस्य प्रधानफलत्वं, रामाभ्युदयादौ सीताप्रत्यानयनादेरिव,
न हि तत्राश्वमेधयागादेर्नायकोचितस्य कविविवक्षितत्वमस्ति ।</p>
<p>नन्वेमपि कविविवक्षैव पुनरपि प्रधानीभूता तत्र चोक्तो नियमहेत्वभाव इति तत्राह <q>विध्यपाश्रयादिति</q> ।
विधीयत इति विधिः सव्युत्पत्तिः तस्यापाश्रयात् । एतदुक्तं भवति--यादृशि पुरुषार्थे व्युत्पत्तिः कर्तव्या
तदुचितनायकग्रहणेन कविः प्रवर्तमानो न स्वेच्छया प्रवृत्तो भवतीति । हिशब्देन समुच्चयाभिधायिनैतत्सूचितं--
विध्यपाश्रयाद्युक्ता ये नेतारस्तेषां यत्फलं तस्योत्कर्षाद्यः कवेः प्रयत्नः ततः फलप्राप्तिः समुत्कर्षावलम्बिनी कल्प्यत
इति तात्पर्यम् ।</p>
<!-- APPARATUS page 005 !-->
1. <q>ट</q>. कल्प्येत <q>य</q> --कल्पन्ते हि फलप्राप्तिं 2. <q>ड</q>-- यत् 3.<q>च</q>. समुत्कर्षः 4.<q>ट</q>-- फलाय 5. <q>ड</q>--तु 6. अयं
<q>ट ड ढ</q> मातृकासूपलभ्यते 7. ड--लौकिकं

<pb n="006"/>

<lg><l>संसाध्ये फलयोगे तु व्यापारः 1कारणस्य यः ।</l>
<l>तस्यानुपूर्व्या2विज्ञेयाः पञ्चावस्थाः प्रयोक्तृभिः3 ।। ७ ।।</l></lg>
<lg><l>प्रारम्भश्च प्रयत्नश्च तथा प्राप्तेश्च संभवः ।</l>
<l>नियता च फलप्राप्तिः फलयोगश्च पञ्चमः ।। ८ ।।</l></lg>
<lg><l>औत्सुक्यमात्रबन्धस्तु4 5यद्बीजस्य निबध्यते ।</l>
<l>महतः फलयोगस्य 6स फलारम्भ इष्यते ।। ९ ।।</l></lg>
<!-- COMMENTARY page 006 !-->
<p>अथ कविप्रयत्नेन साध्ये व्यापारः परिस्पन्दो यो वाङ्मनसगतस्तस्य या अवस्था <q>आनुपूर्व्ये</q>ति
उद्देशक्रमेणैव प्रयोक्तृभिः कविभिर्निबन्धनीयतया ज्ञातव्याः ता उद्दिशति <q>प्रारम्भश्चेति</q> । चकारैस्तथाशब्देन
चावश्यंभावि क्रमत्वमासामुच्यते । न हि प्रेक्षापूर्वकारिणोऽवस्थान्तरासम्भावनायां प्रारम्भ उचितो भवति,
तत्प्रारम्भश्चेदुत्तरोत्तरोत्तरावस्थाप्रसर एव । <q>पञ्चम</q> इत्यनेन क्रमो विवक्षित इति दर्शयति । एताःक्रमेण लक्षयितुमाह
<q>औत्सुक्यमात्रबन्ध</q>स्त्विति । महतः प्रधानभूतस्य फलस्य युज्यमानस्य तत्तन्नायकोचितस्य यद्बीजमुपायसम्पत्
तस्य यदौत्सुक्यमात्रं तद्विषयस्मरणोत्कण्ठानुरूपं, अनेनोपायेनैतत् सिद्ध्यतीति, तस्य बन्धो हृदये निरूढिः
प्रारम्भः, सा च नायकस्यामात्यस्य नायिकायाःप्रतिनायकस्य दैवस्य वा । तस्या हि तथैवानुमानाद् व्यवस्था ।
दैवसाध्यमपि च समुद्रदत्ताभिमतप्राप्त्यादिकं *पुण्योपार्जनं प्रयत्नबहुमानसिद्धये दैवसाहाय्यस्य पुरुषकारस्य
<!-- APPARATUS page 006 !-->
1. <q>य</q>. कारकस्य <q>ड</q>-- N साधकस्य 2. <q>ड</q>-- पूर्व्यात् 3. एतदनन्तरं <q>टडढ</q>मातृकासु दृश्यतेऽधिकः पाठः --नाट्यप्रकरणाभावा
द्व्यवस्था (त्र्यवस्था--<q>ढ</q>)स्ता मता इह । धर्मकामार्थसंबन्धः फलयोगस्तु कथ्यते ।। इति । 4 <q>य</q>-- बन्धमात्रस्तु 5. <q>ट</q>--यो
6. <q>ड</q>--स खल्वारम्भ, सोऽत्र प्रारम्भः
*ब्रह्ययशस्स्वामिना कृते पुष्पदूषितके षष्ठेऽङ्के नन्दयन्तीसमुद्रदत्तयोः समागमः केवलं दैवसाधित एव न तु नीतिचक्षुषा
पौरुषप्रभावेन ।

<pb n="007"/>

<lg><l>अपश्यतः फलप्राप्तिं 1व्यापारो यः फलं प्रति ।</l>
<l>2परं चौत्सुक्यगमनं 3स प्रयत्नः प्रकीर्तितः ।। १० ।।</l></lg>
<lg><l>ईषत्प्राप्तिर्यदा4 काचित्फलस्य5 परिकल्प्यते6 ।</l>
<l>भावमात्रेण 7तं प्राहुर्विधिज्ञाः 8प्राप्तिसम्भवम् ।। ११ ।।</l></lg>
<lg><l>नियतां तु9 फलप्राप्तिं यदा10 भावेन पश्यति ।</l>
<l>नियतां तां फलप्राप्तिं 11सगुणां परिचक्षते ।। १२ ।।</l></lg>
<!-- COMMENTARY page 007 !-->
फलवर्तिता तद्व्युत्पत्तिलाभाय [च] प्रदर्श्यत इति । <q>एवमपश्यत</q> इति तदुपायव्यतिरेकेण फलप्राप्तिमपश्यतः
फलदर्शनमसंभाव्यमानं विवेचयतः फलमुद्दिश्य यो व्यापारः उपायविषयपरमौत्सुक्यगमनलक्षणं, तेन विनेदं
फलं न भवति तस्मात् स एवोपायोऽन्वेष्यः इत्युपायविषयस्मरणेच्छासन्तानस्वभावः, स प्रयत्नः ।
<q>ईषत्प्राप्ति</q>रित्यादि । भवत्यस्मादिति <q>भावः</q> उपायः, तस्य सहकार्यन्तरयोगः प्रतिबन्धकवारणं च
मात्रपदेनापसारितम् । तदयमर्थः -उपायमात्रेण लब्धेन यदा कदाचिद् विशिष्टफलप्राप्तिरीषत् कल्प्यते
संभावनामात्रेण स्थाप्यते न तु निश्चीयते तदा प्राप्तेः सम्भवः । संभावनायोग्यत्वमसंभावनाविशिष्टत्वं नाम
तृतीया कर्तृरवस्था ।</p>
<p><q>नियतां तु फलप्राप्तिं यदेति</q> । फलस्य प्रकर्षेणाप्तिर्यतः सहकारिवर्गः प्रतिबन्धकविध्वंसनसहितता
च सामग्रीरूपतः, तां सामग्रीं, यदा तेन भावेन पूर्वोपात्ततया मुख्योपायेन नियतां नियन्त्रितां
फलाव्यभिचारिणीं पश्यति तदा नियतफलप्राप्तिर्नामावस्था । ननु कर्तरीत्याशङ्कयाह
<q>सगुणा</q>मिति--गौणी उपचरिता तस्येयमवस्था । नियतफलकर्तृविषयत्वेन नियतफलप्राप्तिशब्दो विषय--
<!-- APPARATUS page 007 !-->
1. <q>च</q> --यो व्यापारः <q>न</q>--फलाप्राप्तं यो 2. <q>ड</q>-- पदं 3.<q>प</q>-- प्रयत्नः परिकीर्तितः <q>न</q> --स प्रयत्न इति स्मृतः
4. <q>ड</q>-- प्राप्तिश्च या 5. <q>ड</q> -- अर्थश्च <q>ढ</q> --अर्थस्य 6. <q>ड</q>--कल्पते <q>द</q>-- कीर्त्यते 7. <q>ढ</q>-- स ज्ञेयो विधिज्ञैः प्राप्तिसंभवः
8. <q>ट</q>--प्राप्त 9. <q>ड</q>--च 10. <q>ड</q>--यत्र 11. <q>ड</q>--सगुणं तु विनिर्दिशेत् <q>च</q> --सगुणाः <q>ट</q>-- N स्वगुणात्

<pb n="008"/>

<lg><l>1अभिप्रेतं समग्रं च प्रतिरूपं2 क्रियाफलम् ।</l>
<l>3इतिवृत्ते भवेद्यस्मिंन्4 फलयोगः प्रकीर्तितः5 ।। १३ ।।</l></lg>
<lg><l>6सर्वस्यैव हि कार्यस्य प्रारब्धस्य7 फलार्थिभिः ।</l></lg>
<!-- COMMENTARY page 008 !-->
विषयिणोरभेदोपचाराद् युक्त [? उक्त] इति यावत् । अत एव पश्यतीत्पनेन दर्शनमेवावस्थेति दर्शितम् । यदि
वा सह गुणेन दर्शनेन वर्तते, नियतफलप्राप्तिदर्शनं तन्नामावस्थेत्यर्थः । ये त्वकारप्रश्लेषादभावेन नियतां
सन्देहमयीमिति व्याचक्षते ते नियता फलप्राप्तिः संदिग्धा चेत् कथमेतद्विरुद्धं संगच्छतामिति प्रष्टव्याः ।</p>
<p><q>अभिप्रेतं समग्र</q> चेति । यस्मिन्नितिवृत्ते कर्त्रवस्थात्मनि नायकस्याभिप्रेतं तादृशम्, अपि च नानुचितं,
अपि तु प्रतिरूपमुचितं संभवात् पूर्णं <q>क्रियाफल</q>मिति समनन्तफलं न च विधिफलमिव स्वर्गादि कालान्तरापेक्षि
वर्ण्यते, सावस्था नायकस्य फलयोगः फलोत्पत्तिर्नाम । तत्र सचिवामात्यादेरपि यावस्था सा वस्तुतो
नायकगामिन्येव भवतीति नाटकेषु नावश्यं सर्वा नायकस्य साक्षादेवोपनिबन्धनीयाः, अपि तु सचिवादिगतत्वेनापि
फलयोगस्तु साक्षादेव तद्गत इत्यभिप्रेतमित्यनेन दर्शितम् । अवस्थान्तराणि सचिवादिगतान्यपि पर्यवस्यन्ति
नायकादेरेवेत्येतदेव सुकविना <q>रत्नावल्यां</q> "प्रारम्भेऽस्मिन् स्वामिनः सिद्धिहेतौ" (अ-१-७) इति श्लोकेन
प्रतिपदमुक्त्वा अस्मदभिप्रायः समुच्छ्रितेन दर्शितः ।</p>
<p>ननु मानुषव्यापारे नायकस्य तत्सचिवादेर्वा भवन्त्येता (? भवन्त्वेता) अवस्थाः, प्रतिनायकेऽप्येवं
तत्र परमसदुपायापेक्षया । यत्र तु दैवायत्तं फलं वर्ण्यते तत्र कथं न च वर्ण्य पुरुषकारमात्राभिमानिनां
दैवमवजानानां चार्वाकादिमतमुपेयुषां, स दैवबहुमानव्युत्पत्तये हि पुरुषकारोऽप्यफलः, तदभावोऽपि
सफलः प्रदर्शनीयः, अत एव <q>दरिद्रचारुदत्तादिरू</q> पकाणि तद्विषयाणि । तस्माद्दैवायत्तत्वे
कथमेतदवस्थापञ्चकम्, तत्परिहर्तुमाह <q>सर्वस्यैव हीति</q> दैवादागच्छतोऽपीत्यर्थः । तत्रापि हि यद्यपि
<!-- APPARATUS page 008 !-->
1. <q>द</q>--श्लोकार्धं न वर्तते 2. <q>ढ</q> -- रूपं 3.<q>ड</q>-- यद्दृश्यते निवृत्ते तु फलयोगः स दृश्यते (<q>ट</q>-उच्यते) 4. <q>न</q> N यत्र
5. <q>द</q>-- स कीर्तितः 6. <q>य</q>--इतिवृत्तादिकाव्यस्य 7. <q>द</q>-- प्रारम्भस्य

<pb n="009"/>

<lg><l>1एतास्त्वनुक्रमेणैव पञ्चावस्था भवन्ति हि ।। १४ ।।</l></lg>
<lg><l>2आसां स्वभावभिन्नानां परस्परसमागमात् ।</l>
<l>3विन्यास एकभावेन फलहेतुः प्रकीर्तितः ।। १५ ।।</l></lg>
<!-- COMMENTARY page 009 !-->
नायको न यतते [? प्रवर्तते] तथापि यत्र फलं भवति तत्रावश्यमवस्थादिभिर्भाव्यम् । स एव च परं फलेन
तदानीमर्थीभवति 'यमर्थमधिकृत्य प्रवर्तत' इति हि प्रयोजनलक्षणं वदन्ति । तथा हि सेवाद्यशेषोपायप्रारम्भं
विनानन्दसंपादनहृदय एव, अपरथा परतः प्राप्तमपि फलं नाङ्गीकुर्यात्, अनङ्गीकरणेऽपि वास्य [? चास्य]
फलार्थित्वमेवाधिकफलान्तरसन्तोषमनु प्रसिद्ध्यादिफलान्तराभिसन्धानादिति युक्तमुक्तं मुनिना सर्वस्यैव
पञ्चावस्था इति ।</p>
<p>नन्वासां तावत् स्वरूपभेदः कालभेदश्च कालभिन्नानां चैककालत्वाभावात् 'संसाध्ये फलयोगे तु
व्यापारः कारणस्य' इति (१९-७) यदुक्तं तत् कथम्, किं च फलयोगे साध्ये तत्रावस्था कारणस्येति
पञ्चमीहावस्था फलयोग एव, न तु सा काचिदन्येत्याशङ्क्याह <q>आसां स्वभावभिन्नाना</q>मिति स्वभावभेदेन
कालभेदोऽप्युपलक्ष्यते, स्वभावभेदे दिक्काले दण्डचक्रादिभिरेकफलसंपादना, तेन कालभिन्नानामपि, आसां
परस्परमन्योन्यं संगत्या नान्तरीयकत्वेन यदागमनं तदवलम्ब्य यो विन्यासो यत्फलहेतु1स्तत आद्यन्तापकर्षणं
निश्चितोत्तरोत्तरकार्याणां कारणकारणानामपि हेतुत्वानपायादिति भावः । यच्चोक्तं फलयोगे कथं फलयोगान्तरमिति
तत्राप्याह <q>एकभावेन फलहेतु</q>रिति । एकभावः संबन्धः । तेनायं भावः -फलस्योत्पत्त्यवस्था एका नायकेन सह
संबद्धा, द्वितीया येयं संसाध्ये फलयोग इत्यत्र निर्दिष्टा, पूर्वा त्ववस्था मध्यत्रयेण युज्यमाना योग्यफलोत्पत्तिदर्शना
<!-- APPARATUS page 009 !-->
1. <q>ड</q>--यथानुक्रमशो ह्येताः <q>ढ</q> N --यथानुक्रममेतास्तु <q>च</q>.--एता अनु 2. <q>य</q> N-- तासां 3. <q>ड</q>-- विन्यासः फलभावेन
फलाय परिकल्प्यते
1. भेदः

<pb n="010"/>

<lg><l>1इतिवृत्तं 2समाख्यातं 3प्रत्यगेवाधिकारिकम् ।</l>
<l>4तदारम्भादि कर्तव्यं फलान्तं च 5यथा भवेत् ।। १६ ।।</l></lg>
<lg><l>पूर्णसन्धि च 6कर्तव्यं7 हीनसन्ध्यपि वा पुनः ।</l>
<l>नियमात् 8पूर्णसन्धि स्याद्धीनसन्ध्यथ9 कारणात् ।। १७ ।।</l></lg>
<!-- COMMENTARY page 010 !-->
पञ्चम्यवस्थेत्यर्थः । एवमवस्थापञ्चकं प्रदर्श्य तदनुयायित्वेनेतिवृत्तस्याधिकारिकत्वं समर्थयितुमाह <q>इतिवृत्तं
समाख्यातमिति</q> । यद्यस्मात्तत् कर्तव्यं कार्यं वस्त्वारम्भादि फलान्तं च तदिति
तस्मात्तदवस्थानुयायित्वेनाधिकृतत्वाधिकारिकमुच्यते । <q>चस्तु</q>शब्दस्यार्थे, यथा तु तदितिवृत्तशब्दवाच्यं भवेत्
तथा प्राक् सम्यगाख्यातमितिशब्दार्थमिति निरूपणेन 'पञ्चभिः सन्धिभिस्तस्य विभागः' इत्यनेनैतच्च
तद्गतवक्तव्यान्तरोपक्षेपाय पुनरभिहितम् ।</p>
<p>ननु किं सर्वत्र पञ्चैव सन्धय इत्याह <q>पूर्णसन्धि</q> चेति । विकल्पः सर्वत्रेति कश्चिदाशङ्कते तं प्रत्याह
<q>नियमादिति</q> । उत्सर्गेणेति के केचित् । उपाध्यायास्त्वाहुः --सर्वत्रेतिवृत्तं पञ्चसन्ध्येव, न हि कश्चिदपि व्यापारो
प्रारम्भाद्यवस्थापञ्चकं विना सिद्ध्येत् न शक्यमौनीकृत्यं वा । उक्तं च--
<lg><l>सर्वस्यैव हि कार्यस्य प्रारब्धस्य फलार्थिभिः ।</l>
<l>एतास्त्वनुक्रमेणैव पञ्चावस्था भवन्ति हि ।। इति (१९-१४)</l></lg>
अवस्थापञ्चकानुयायिना सन्धिपञ्चकेनापि भाव्यमेव, तेन सर्वं नियमात्पञ्चसन्धि, 1हीनसन्धित्वं तु तत्र कारणा--
दपूर्णाङ्गत्वलक्षणादुच्यते, अत एव पूर्णसन्ध्यपि व्यपदिश्यते इत्यपिशब्देन चोक्तं '<q>हीनसन्ध्यपि वा पुनः</q>' इति ।
<!-- APPARATUS page 010 !-->
1. <q>य</q> N -- यद्वृत्तं हि 2. <q>ट</q>--यथाख्यातं, <q>ड</q>--यदाख्यातं 3. <q>ड</q>-- N पुरस्तात् 4. <q>ट</q>-- कविना तत्र कर्तव्यं फलान्तं
च यथाक्रमम् 5. <q>प</q>-- यदा 6. <q>ड</q>-- अपि, <q>य</q>--तु 7. <q>ड</q>-- यत्कार्यं, <q>च</q>-- तत्कार्यं 8. <q>न</q>-- N पञ्च 9. <q>ट</q>--
सन्धि तु <q>ड</q>--सन्धिस्तु <q>न</q>--अपि
1. विधुर

<pb n="011"/>

<lg><l>1एकलोपे चतुर्थस्य 2द्विलोपे त्रिचतुर्थयोः ।</l>
<l>3द्वितीयत्रिचतुर्थानां त्रिलोपे लोप इष्यते ।। १८ ।।</l></lg>
<lg><l>प्रासङ्गिके परार्थत्वान्न ह्येष नियमो भवेत् ।</l>
<l>4aयद्वृत्तं 4सम्भवेत्तत्र5 6तद्योज्यमविरोधतः ।। १९ ।।</l></lg>
<!-- COMMENTARY page 011 !-->
'डिमः समवकारश्च चतुस्सन्धी' इति वक्ष्यते, तत्रावमर्शस्य लोपः । 'व्यायोगेहामृगौ चापि सदा कार्यै त्रिसन्धिकौ'
इत्यत्र गर्भविमर्शयोर्लोपः । 'द्विसन्धि तु प्रहसनं वीथ्यङ्को भाण एव च' तत्र प्रतिमुखगर्भावमर्शानां लोपः,
त्रिशब्देन (द्वितीयत्रिचतुर्थानामित्यत्र) तृतीयो लक्ष्यते । तत्रोपक्रमोपसंहारौ तावत् सर्वत्रावश्यंभाविनौ । तत्र
तु ये प्रेक्षापूर्वंकारिणो विततं बहुफलं कर्तव्यमारभन्ते तेषां पञ्चैव सन्धयः । आर्तिसहिष्णुत्वेन
शंक्यमानविरुद्धप्रत्ययस्यापाकरणे-- "द्वौप्रतिषेधौ विधिं द्रढयतः" इति न्यायात् सुदृढो हि भवत्येषां फलयोगः ।
डिमादिनायकास्त्वत्युद्धतप्रायत्वान्नातीव विनिपातमाशङ्कन्ते । व्यायोगादिनायका अपि तारतम्येन
फलयोगाङ्गीभावान्नाद्रियन्ते । प्रहसनादिनायकास्त्वधर्मप्रायत्वात्तदितिवृत्तस्य चर्वितशरीरत्वादुपक्रमोपसंहारमात्रे
विश्राम्यन्तीत्यपूर्णा अवमर्शादयः ।</p>
<p>एवं पञ्चभिरितीतिवृत्तशब्दे यस्य हीतिशब्दो व्याख्यातः, सोऽनेन निर्वाहितार्थः, प्रासङ्गिके तु क
इतिशब्दस्यार्थ इति दर्शयति <q>प्रासङ्गिक</q> इति । नियमो य उक्तो नियमात्पूर्णसन्धि स्यादित्यादि स तत्र न भवेत्,
विभीषणप्रतिष्ठापनविषये रामस्य चेदौत्सुक्यबन्धादि योज्येत तर्हि तदेव यत्नसंपाद्यं भवेत् । परामृशति <q>यद्वृत्त</q>मिति
तत्राधिकारिके यदविरुद्धमत्र प्रासङ्गिके सम्भवि वृत्तं प्रारम्भेष्वन्यतमं च तदेव प्रासङ्गिके योजनार्हमिति ।</p>
<p>ननूक्तं 'औत्सुक्यमात्रबन्धस्तु यद्बीजस्य' (१९.९) इत्यादि तत्र चोपायतत्सहकारिवर्गप्रतिबन्धत्वं
<!-- APPARATUS page 011 !-->
1. <q>भ</q> N - चतुर्थस्यैकलोपे तु <q>ढ</q>--चतुर्थः स्यात् 2. <q>च</q>--लोपं 3. <q>ढ</q>--द्वितृतीय 4.a: N यद् वृत्तं संभवेत् किञ्चित्
4. <q>ड</q>-- तु भवेत् किञ्चित् 5 <q>ट</q>--यत्र 6. <q>ड</q>--संयोज्यमविरोधि तत्

<pb n="012"/>

<lg><l>1इतिवृत्ते यथावस्थाः पञ्चारम्भादिकाः स्मृताः ।</l>
<l>अर्थप्रकृतयः 2पञ्च 3तथा बीजादिका अपि ।। २० ।।</l></lg>
<lg><l>बीजं बिन्दुः पताका च प्रकरी कार्यमेव च ।</l>
<l>4अर्थप्रकृतयः पञ्च 5ज्ञात्वा योज्या यथाविधि ।। २१ ।।</l></lg>
<!-- COMMENTARY page 012 !-->
तद्विध्वंसनं चोपक्षिप्तं तत्र तत्स्वरूपं न ज्ञातमित्युपायसामग्रीस्वरूपं दर्शयितुमाह <q>इतिवृत्ते यथावस्ता</q> इति,
इतिवृत्तविषये यथा येन प्रकारेणाधिकारिकस्य खण्डन1 लक्षणेन पञ्चावस्था उक्ताः तेनैव प्रकारेणार्थप्रकृतयोऽपि
पञ्चैव पठ्यन्ते । तदनभिधाने उपायादिस्वरूपापरिज्ञानात् प्रारम्भाद्यवस्थानां परमार्थतोऽसंवेदने
आधिकारिकत्वमविदितं स्यात् । यत्रार्थः फलं तस्य प्रकृतय उपायाः फलहेतव इत्यर्थः । तत्र जडचेतनतया
द्विधाकरणं, जडश्च मुख्यकारणभूतः, गूढतरो वा, आद्यं बीजं द्वितीयं कार्यं करणीयं प्रयोक्तव्यमित्यर्थे ।
चेतनोऽपि द्विधा मुख्य उपकरणभूतश्च, अन्त्योऽपि द्विधा स्वार्थसिद्धिसहिततया परार्थसिद्ध्या युक्तः शुद्धयापि
च*, तत्राद्यो बिन्दुः द्वितीयः पताका तृतीयः प्रकरी । तदेतैः पञ्चभिरुपायैः पूर्णफलं निष्पाद्यते । अत एवाह
<q>ज्ञात्वा योज्या यथाविधि</q> इति तासामौद्देशिकोक्तिववदुपनिबन्धक्रमनियम इत्यर्थः । अन्ये त्वाहुः --अर्थस्य
समस्तरूपकवाच्यस्य प्रकृतयः प्रकरणान्यवयवार्थखण्डा इत्यर्थप्रकृतयः एतच्च व्याख्यानं नातीव प्रकृतं पोषयति ।
सन्ध्यादीनामपि चार्थप्रकृतित्वमत्र व्याख्याने स्यात्, इतिवृत्तमेव च समुदायरूपम् । अर्थ इतिवृत्ते प्रकृतय इति
वक्तव्येऽर्थग्रहणमतिरिक्तं स्यात्, इत्यवस्थाभिश्च तुल्यतावर्णनं वर्णनमात्रं स्यादिति किमनेन ।</p>
<!-- APPARATUS page 012 !-->
1. इदमर्धं <q>टपडदनबय</q> मातृकासु न वर्तते । 2. <q>ड</q>--चासां पञ्च 3. <q>द</q> N--प्रबन्धेषु प्रकीर्तिताः <q>ट</q>--अन्या बीजाद्या पञ्च
नाटके । द्रष्टव्याः कविभिर्नित्यं लक्षणं च निबोधत ।। 4. <q>ट</q>--इदमर्धं टदयबादिष्वादर्शेषु न दृश्यते 5. <q>ड</q>--विनियोज्या
1. मन्थन
*शुद्धयेति केवलपरार्थसिद्ध्येत्यर्थः

<pb n="013"/>

<lg><l>1स्वल्पमात्रं समुत्सृष्टं बहुधा यद्विसर्पति2 ।</l>
<l>फलावसानं 3यच्चैव बीजं 4aतत्परिकीर्तितम्4 ।। २२ ।।</l></lg>
<lg><l>प्रयोजनानां विच्छेदे यदविच्छेदकारणम् 5 ।</l></lg>
<!-- COMMENTARY page 013 !-->
<p>तदेतत्पञ्चकमुद्देशक्रमेण लक्षयति <q>स्वल्पमात्र</q>मिति । यद्वस्तु--सागरिकान्तःपुरनिवासेन (वसन्तोत्सव)
समये गम्भीरप्रयोजनसंवेदनाभावात् स्वल्प मात्रमकिंचित्करप्रायं शंक्यते संवादेनोत्सृष्टं प्रक्षिप्तं यथावश्यं फलान्तं
यतो बहुभिः प्रकारैर्विसर्पत्येव, सर्वथा प्रसरति यत्तत् सिद्धिस्तत्फलमपि यदि निरुध्य फलत्वेन प्रवर्तते प्रथमप्रक्षेपेणैव
देशकालौचित्यापेक्षैस्तद्बीजवन्न्यास्यारघट्टपरिवर्तन्यायेन बहुतरोपायपरम्परोपरि1 कार्यमेव यस्यापेक्ष्पं तद्बीजम् ।
यद्यस्मात्परितः समन्तात्कीर्तितं प्रसिद्धम् । तच्च क्वचिदुपायमात्रं क्वचित्फलमात्रं क्वचिद्द्वयं फलं च क्वचिदुपादानं
क्वचिद्धेयव्यसननिवर्तनं क्वचिदुभयमिति । तत्रापि क्वचिन्नायकोद्देशेन क्वचित्प्रतिनायकाश्रयेणेत्यादिभेदैर्बहुधा
भिद्यते । तत्र चक्रवर्तिपुत्रलाभो मुनिजनाशीर्वचनद्वारेंण फलस्वभावस्यैवा<q>भिज्ञानशाकुन्तले</q> ।</p>
<p>फलमपि च भविष्यदुपायाविनाभावाद् बीजमित्युच्यते । एवमन्यत्रापि यथायथमुदाहार्यम् । आनन्त्याद्
ग्रन्थगौरवभयाच्च न प्रतिदिशं लिखितम् ।</p>
<p>अथ बिन्दुं लक्ष्यति <q>प्रयोजनानां बिच्छेद</q> इति । प्रयुज्यते फलं यैरुपायानुष्ठानैः तेषामिति--
वृत्तवशादवश्यकर्तव्यादिभिर्विच्छेदेऽपि सति यदनुसन्धानात्मकं प्रधाननायकगतं सन्धिद्रव्यज्ञानं बिन्दुः,
ज्ञानविचारणं फललाभोपायत्वात् । यावदविच्छेदः प्रत्यनुसन्धानेन (न)कृतस्तावन्न किञ्चिदपि कार्यं निर्वहति ।</p>
<!-- APPARATUS page 013 !-->
1. <q>ट</q>--अल्पमात्रं समुद्दिष्टं <q>प</q>--अल्पमात्रमुपक्षिप्तं 2. <q>ड</q>--प्रसर्पति 3. <q>न</q>--यच्चैव <q>प</q>--तच्च स्यात्तद् बीजमिति ।
4a: N: तदिह कीर्तितम् 4. <q>ड</q>--अभिधीयते 5 <q>न</q>--कारकम्
1. <q>क</q>--परसरापरि <q>ख</q>--पुरस्सरापरि

<pb n="014"/>

<lg><l>यावत्समाप्तिर्बन्धस्य1 स बिन्दुः 2परिकीर्तितः ।। २३ ।।</l></lg>
<!-- COMMENTARY page 014 !-->
<p>ननु बीजं तावत् फलान्तमास्ते, बिन्दोस्तु कथं स्थितिरित्याह <q>यावत्समाप्तिरिति</q>। यावत्स्वस्य
बध्यमानस्य फलस्य सम्यगाप्तिस्तावत् । एतदुक्तं भवति-- सकलोपायप्रतिजागरणनिमित्तं ह्यनुसन्धानं यावद्धि
मुख्यानायकेन प्रत्यनुसन्धानेन (न) क्रियते तावद् जडाजडरूपः सर्वोऽप्युपायधर्मोऽनुपायकल्प एव । तथा हि--
<q>तापसवत्सराजे</q> वासवदत्ताप्रेमानुसन्धानं राजमुखेन प्रत्यङ्कं दर्शितम्--''तद्वक्त्रे न्दुविलोकनेन दिवसो नीतः
प्रदोषस्तथा'' * इति यावत् षष्ठेऽङ्के--
<lg><l>त्वत्संप्राप्तिविलोभितेन सचिवैः प्राणा मया धारिताः</l>
<l>तन्मत्वा त्यजतः शरीरकमिदं नैवास्ति निःस्नेहता ।</l>
<l>आसन्नोऽवसरस्तवानुगमने जाता रतिः किं त्वयं</l>
<l>खेदो यच्छतधागतं न हृदयं तस्मिन् क्षणे दारुणे ।। (६.३)</l></lg>
तत्र प्रधानसिद्धिरायत्तसिद्धिरुभयसिद्धिः, प्रधानसिद्धावयं बिन्दुः, आयत्तसिद्धिस्तु राज्यप्राप्तिलक्षणा । तस्या--
ममात्यवर्गकृतमेवानुसन्धानं बिन्दुः । उभयसिद्धौ तूभयकृतः येन यत्प्राधान्येनाभिसंहितं स एव तदनुसंघत्ते ।
इत्येवं प्रधानानुसन्धानचेतनव्यापारः कारणानुग्राही स्वयं च परमकारणस्वभावस्तैलबिन्दुवत् सर्वव्यापकात्वादपि
बिन्दुः । बीजं च मुखसन्धेरेव प्रभृत्यात्मानमुन्मेषयति बिन्दुस्तदनन्तरमिति विशेषोऽनयोः, द्वे अपि तु
समस्तेतिवृत्तव्यापके ।</p>
<!-- APPARATUS page 014 !-->
1. <q>ढ</q>--कार्यस्यं, <q>न</q>--समाप्तिमद्बन्धः 2. <q>ड</q>--इति संज्ञितः
*तद्गोष्ठयैव निशापि मन्मथकृतोत्साहैस्तदङ्गार्पणैः ।
तां संप्रत्यपि मार्गदत्तनयनां द्रष्टुं प्रवृत्तस्य मे
बद्धोत्कण्ठमिदं मनः किमथवा प्रेमाऽसमाप्तोत्सवः ।। (१--१५)
यावदिति । अत्र प्रत्यङ्कदर्शितप्रेमानुसन्धानं वृत्तिकारेण ध्वन्यालोकलोचने तृतीयोद्योत उदाहरणबाहुल्येन
विशदीकृतमेव । अथवास्माभिः प्रकटीकृतस्य तापसवत्सराजस्योपोद्धाते तन्निरूपणं द्रष्टव्यम् । (इति सम्पादकः कविः) ।

<pb n="015"/>

<lg><l>यद्वृत्तं 1तु 2परार्थं स्यात् प्रधानस्योपकारकम् ।</l>
<l>3प्रधानवच्च कल्प्येत सा पताकेति कीर्तिता ।। २४ ।।</l></lg>
<lg><l>फलं 4प्रकल्प्यते 5यस्याः 6परार्थायैव केवलम् ।</l>
<l>अनुबन्धविहीनत्वात्7 8प्रकरीति विनिर्दिशेत् ।। २५ ।।</l></lg>
<lg><l>यदाधिकारिकं 9वस्तु सम्यक् प्राज्ञैः प्रयुज्यते ।</l>
<l>10तदर्थो यः समारम्भस्तत्कार्यं परिकीर्तितम्11 ।। २६ ।।</l></lg>
<!-- COMMENTARY page 015 !-->
<p><q>यद्वृत्तं तु परार्थं</q> स्यादिति । यस्य संबन्धि वृत्तं संविदनुसन्धानं परस्य प्रयोजनसंपत्तये भवदपि स्वप्रयोजनं
संपादयति । अत एवाह <q>प्रधानवच्च कल्प्येते</q>ति । सचेतनानुसन्धाना पताकासिद्धिः प्रधानस्योपकारिणी । एवं
सुग्रीवविभीषणप्रभृतिरपि रामादिनोपक्रियमाणो रामादेरात्मनश्चोपकाराय प्रभवमानो प्रसिद्धिप्राशस्त्ये
संपादयती । एवमौचित्यानौचित्यज्ञानोपयोगिन्यानयात्र पताकावदुपयोगित्वादियं पताकेति चिरन्तनाः ।</p>
<p><q>फलं प्रकल्प्यते यस्या</q> इति यतश्च ततः परार्थमेव केवलं सर्वमनुतिष्ठति सा प्रकरी । यथा <q>कृत्यारावणे</q>
कुलपतिः, <q>वेणीसंहारे</q> भगवान्वासुदेवः । प्रकर्षेण स्वार्थानपेक्षया करोतीति । इक् सार्वधातुभ्यः संविदपेक्षया
च, स्त्रीलिङ्गत्वे कृदिकारादिति डीष् । फलमिति फलतिति कृत्योपायानुष्ठानमुच्यते ।</p>
<p><q>यदाधिकारिकमिति</q> प्राज्ञैः प्रधाननायकपताकानायकप्रकरीनायकैश्चेतनरूपैः, यद्वस्तु फलरूपं प्रयुज्यते
<!-- APPARATUS page 015 !-->
1. <q>न</q> N --हि, <q>प</q> यस्यावृत्तं 2. <q>ट</q> --परार्थंस्य 3. <q>द</q> N --प्रधानवच्चात्मनोऽपि, <q>प</q>--तत्संबन्धाच्च फलवत् <q>फ</q>--
प्रधानबन्धफलवत् 4. <q>ढ</q>--संकल्प्यते, <q>ट-स</q>, <q>प</q>--प्रकल्पते 5. <q>ड</q>--सद्भिः <q>द</q>--यस्य 6. <q>न</q>--परार्थं केवलं बुधैः <q>ड</q>--परार्थं यस्य
केवलम्, <q>फ</q>--परार्थं केवलं बुधाः 7. <q>प</q> N --विहीनां तां <q>फ</q> --विहीना च <q>ड</q> --बन्धेन हीनस्य <q>ढ</q> --विहीनस्य 8. <q>य</q> N
प्रकरीमिति निर्दि <q>ड</q> --प्रकरी तां 9. <q>प</q> वृत्तं, <q>य</q> N कार्यं N पूर्वमेवप्रकल्पितम् (द N कीर्तितम्) 10. <q>प</q>--यदर्थश्च, <q>ट</q>--
तदर्थे यच्च संसाध्यं <q>फ</q>--यदर्थस्तु 11. <q>न</q>--इति कीर्तितम्, <q>ट</q>--समुपाहृतम् <q>य</q>--समुदाहृतम्

<pb n="016"/>

<lg><l>एतेषां यस्य येनार्थो यतश्च गुण इष्यते ।</l>
<l>1तत् प्रधानं तु कर्तव्यं गुणभूतान्यतः2 परम् ।। २७ ।।</l></lg>
<lg><l>एको3ऽनेकोऽपि वा सन्धिः पताकायां तु यो भवेत्4 ।</l>
<l>5aप्रधानार्थानु 5यायित्वादनुसन्धिः प्रकीर्त्यते6 ।। २८ ।।</l></lg>
<!-- COMMENTARY page 016 !-->
संपाद्यते संपाद्यत्वेनानुसन्धीयते तत्फलप्रयोजनो यः संपूर्णतादायी पूर्वपरिगृहीतस्य प्रधानस्य बीजाख्योपायस्य
फलम्, आरभत इत्यारम्भशब्दवाच्यो द्रव्यक्रियागुणप्रभृतिः सर्वोऽर्थः (यस्य) सहकारी (तत्) कार्यमित्युच्यते,
चेतनैः कार्यते फलमिति व्युत्पत्त्या । <q>सम्यगिति</q> प्रभुमन्त्रोत्साहशक्तित्रयसंपन्नैरित्यर्थः । तेन
जनपदकोशदुर्गादिकव्यापारवैचित्र्यं सामाद्युपायवर्ग इत्येवत्सर्व कार्येऽन्तर्भवति । तत्र परं प्रथमपरिगृहीतः
प्रधानभूतोऽभ्युपायो बीजत्वेनोक्तः ।</p>
<p>ननु प्रारम्भादिवदासामर्थप्रकृतीनां किं सर्वत्र सर्वासां सम्भवस्तथार्थप्रकृतिसन्धवस्थाभिः सह किं
यथासख्यं नियमस्तथा किं स्वात्मन्यासां कर्तृक्रम इति शङ्कात्रयमपाकर्तुमाह <q>एतेषा</q>मिति1 पञ्चकवर्गत्रयं परामृश्यते
एकैकस्य वर्गस्यैकशेषेण । तदयमर्थः --न सर्वत्र प्रारम्भादिवत् सर्वा अर्थप्रकृतयोऽपि । अपि तु यस्य नायकस्य
येनार्थप्रकृतिविशेषेण प्रयोजनसंपत्तिरधिका तदेव प्रधानम्, अन्यत्तु भवदपि गुणभूतमसत्कल्पम्, यथा
स्वपराक्रमबहुमानशालिनां पताकाप्रकर्यौ अविवक्षिते एव । बीजबिन्दुकार्याणि तु सर्वत्रानपायीनि । तत्रापि तु
गुणप्रधानभावः तथा सन्ध्यवस्थार्थप्रकृतीनां <q>यस्य येनो</q>चितः संबन्धस्तत्प्रधानं नाटकादिकार्यंमिति
द्वितीयापि निरस्ता । <q>यतश्च गुण</q> उपकारो झटिति वाच्यते तदेवार्थप्रकृतिरूपं पञ्चानामन्यतमं प्रधानत्वेन
बाहुल्येन निबन्धनीयम्, अन्यद् गुणाभावेन संबन्धस्तत्प्रधानं प्रधानसिद्धावायत्तसिद्धौ च
<!-- APPARATUS page 016 !-->
1. <q>ड</q>--प्रधानं तत्प्रकर्तव्यं 2. <q>ट</q>--भूतमतः 3. <q>ड</q>--नैको 4. <q>ड</q>--च योजयेत्, <q>ढ</q>--पताकायाश्च योजयेत्
5a.N. प्रधानार्थानुवाहित्वात् 5. <q>द</q>--अनुवादि 6. <q>ढ</q>--कीर्त्यते <q>ट</q>--सन्धिसती (?) भवेत् <q>ड</q>--अनुबन्धः स कीर्तितः
1. एतासां

<pb n="017"/>

<!-- COMMENTARY page 017 !-->
निबद्धमानायां यो यत्रांशेऽप्यधिकोपकारी स तत्र प्रधानीकर्तव्यः । यथा वासवदत्तालाभे (तापसवत्सराजे)
बिन्दुः प्रधानं, कौशाम्बीराज्यलाभे तु प्रकरी पताका च प्रधाना, आमात्यस्य राज्यसिद्धौ स्वार्थसिद्धिरिति
पताकात्वं केचिदाहुः । एवं सुसङ्गतासांकृत्यायनी* बीजधर्मादिषु वाच्यम् । अपरे तु--प्रथमतरमेव नायकस्य
तावद्रूपत्वान्नैव प्रमाणं पृथङ्नायकत्वं सुग्रीवादयस्तु पृथग्भूता एव, सांप्रतिके कार्ये केवलमाश्रिता इति एवंप्रमाणमेव
पताकादिरूपत्वम् । तेषां मते <q>तापसवत्सराजे</q> उभयत्रापि बिन्दुरेव प्रधानं, पञ्चानामप्यर्थप्रकृतीनामन्यतमस्य
द्वयोस्तिसृणां चतसृणां सर्वासां वा प्राधान्यं यथास्वं विभजनीयम् । पताकावृत्तस्य प्रधानवदतिदेशात् पञ्च
सन्धीत्यासां1 भवेत् पृथग्गणना । अस्त्वित्यसौ परार्थत्वादेव । अत एव च कुतः सन्धिः सूच्यते वाभ्यूहृते वा
निबध्यते वा । <q>यथा मायापुष्पके</q>
<lg><l>वाली यथा विनिहतः प्रथितप्रभावो</l>
<l>दग्धा यथैककपिना प्रसभं च लङ्का ।</l>
<l>तीर्णो यथा जलनिधिर्गिरिसेतुना च</l>
<l>मन्ये तथा विलसितं चपलस्य धातुः ।</l></lg>
पताकायां हि पूर्णवर्णने पताकान्तरं स्यादित्यनवस्था । तद्युक्तमुक्तमनुसन्धित्वान्न पृथग्गणनमस्येति ।</p>
<p>तथा <q>लोल्लटाद्यास्तु</q> मन्यन्ते परार्थे साधयितव्ये पताकानायकस्येतिवृत्तभागा अनुसन्धयः । यथा
<q>कृत्यारावणे--</q>
<lg><l>धन्यास्ते ते कृतिनः श्लाघ्या तेषां च जन्मनो वृत्तिः ।</l>
<l>यैरुज्झितात्मकार्यैर्येषामर्थाः प्रसाध्यन्ते ।।</l></lg>
इति मुखानुसन्धिः "वाली यथे" ति प्रतिमुखस्यानुसन्धिः, शक्तिहते लक्ष्मणे ओषध्यानयने गर्भस्य, अङ्गददौत्ये
मन्दोदर्याक्षेपेऽवमर्शस्य, "आ ! अशक्त, अनार्ये तिष्ठ तिष्ठ, अतिरथस्त्वं सा न" इति निर्वहणस्य, इति ।
एतत्तु भवति सर्वस्यैव हि पञ्चावस्था भवन्तीत्युक्तम् । किं त्वस्यानुसन्धित्वाभिधाने प्रयोजनं न पश्यामः ।</p>
<!-- APPARATUS page 017 !-->
* सुसङ्गता रत्नावल्यां, सांकृत्यायनी तापसवत्सराजे । 1. त्यास्यात्

<pb n="018"/>

<lg><l>आगर्भादाविमर्शाद्वा1 पताका विनिवर्तते ।</l>
<l>2कस्माद्यस्मा 3न्निबन्धोऽस्याः 4परार्थः परिकीर्त्यते ।। २९ ।।</l></lg>
<lg><l>5यत्रार्थे चिन्तितेऽन्यस्मिन् 5aस्तल्लिङ्गोऽन्यः प्रयुज्यते ।</l></lg>
<!-- COMMENTARY page 018 !-->
<p>स्वफलसिद्धये यतमानस्य तत्र तत्रावश्यं पृथग्गणनाशङ्केति, तत्प्रशमनप्रयोजनम्, अस्मत्पक्षे कस्मिंस्तर्हि
प्रधानसन्धौ तस्यानुयायित्वमिति दर्शयितुमाह <q>आगर्भादाविमर्शाद्वेति</q> प्रतिमुखे गर्भे यदि वा यमर्थ व्याप्य
निवर्तते पताकेतिवृत्तं तावत्येव पताकानायकस्य स्वफलसिद्धिरुपनिबन्धनीया, सिद्धफलस्त्वसौ प्रधानफल
एव व्याप्रियमाण आसीनोऽपि भूतपूर्वगत्या पताकाशब्दवाच्यो न मुख्यत्वेन । अत्राह <q>कस्माद्यस्मादिति</q> ।
कस्मादस्याभिप्रायः, प्रधानवच्च कल्प्येतेत्युक्तत्वात् । निर्वाहादपि किं तद्भवति, अत्रोत्तरं <q>यस्मादिति</q>
निर्वहणपर्यन्ते तत्फले क्रियमाणे तुल्यकालयोगरुपकार्योपकारकत्वाभावात् तेन प्रधानोपकारो न भवेत् ।
अभिविधावाङ् । ये तु मर्यादायां तं व्याचक्षते ते न सम्यगमंसत--विनिपातप्रतीकारेः प्रधानविमर्शसन्धौ प्रत्युतोपयोगः
पताकायाः, यत्र कृतघ्नता दृष्टा तन्नोच्यते कृतज्ञस्तु प्राप्तफलो विनिपातान् प्रतिकुर्यादेवेति । तत्र पताकानायको
यथास्वार्थे प्रवर्तते <q>परार्थं</q> च (संपद्यते), भृत्यस्यान्यस्य वा जडस्य वा स्थितिः-- स्वार्थेऽपि सति परार्थे
संपद्यते । तत्पताकास्थानकं, पताका सदृशम् तत्र जडस्य स्वार्थपरार्थप्रवृत्तौ तावदभिसन्धानाभावात्
अभिसन्धानवतः सुग्रीवादेः पताकानायकाद्भेदः, अजडस्यापि स्वार्थे यद्यप्यभिसन्धानमस्ति तत्रापि परार्थे
नास्तीति विशेषः, प्रधानवच्च कल्प्येतेति पताकालक्षणेऽभिधानाद् बहुतरेवृत्ते व्यापकता नायकस्य, अस्य तु
परिमितेतिवृत्तव्यापकत्वमित्यपि विशेषः ।</p>
<p>तस्य पताकास्थानकस्य वक्ष्यमाणभेदैर्भिदवत्त्वात् सामान्यलक्षणं तावदाह यत्रार्थे
<q>चिन्तितेऽन्यस्मि</q>न्निति । अर्थः प्रयोजनं, उपायश्च, कर्मकरणव्युत्पत्त्या, अन्यस्मिन्नुपाये प्रयोजने वा चिन्तिते
<!-- APPARATUS page 018 !-->
1. <q>ट</q>--च 2. <q>ड</q>--तस्मात् <q>द</q> N --कस्मान्निबन्धो ह्येतस्याः 3. <q>ड</q> --तु बन्धो 4. <q>ड</q> --परार्थायोपकल्प्यते <q>ट</q>--परार्थाय
तु कल्प्यते 5. <q>न</q>--N यत्रान्यस्मिन् चिन्त्यमाने कल्पितोऽन्यः <q>ढ</q>--यत्रार्थश्चिन्त्यमानोऽपि तल्लिङ्गोऽर्थः 5a.N. तत्रान्योऽन्यः
प्रयुज्यते

<pb n="019"/>

<lg><l>आगन्तुकेन भावेन पताकास्थानकं तु तत् ।। ३० ।।</l></lg>
<lg><l>सहसैवार्थसम्पत्ति1र्गुणवत्युपकारतः2 ।</l>
<l>पताकास्थानकमिदं प्रथमं परिकीर्तितम्3 ।। ३१ ।।</l></lg>
<!-- COMMENTARY page 019 !-->
अन्यः उपायान्तरप्रयोजनान्तरलक्षणः प्रकर्षेण युज्यते संबध्यते यत्रेति तत्पताकास्थानकम्,
पताकाधारत्वादुपचारादितिवृत्तमपि पताकास्थानकम् । <q>उपाध्यायास्त्वाहुः</q>--पताकायाः स्थानमितिवृत्तता,
तत्र चार्थः क्रियमाणोऽपि पूर्वपदार्थमुपसंक्रामति, राजवाहन इवामुद्धुरकन्धरस्तिष्टतीति यथा, तेन पताकायाः
स्थानकमितिवृत्तमेवोच्यते । तत्र वर्ण्यमानं तु जडाजडरूपं पताकासदृशमित्यर्थादुक्तं भवति । स
चान्योऽर्थस्तल्लिङ्गस्तन्मुख्यमर्थं लिङ्गयति विचित्रयतीति ।</p>
<p>ननु कि तत्र पताकासादृश्यमित्याह <q>आगन्तुकेन भावेनेति</q> । भावनं भावः कारणत्वम्, तच्च द्विविधं
स्वरूपकृंत सहकारिकृतं च । सहकारिकृतमागन्तुकमुच्यते । तेन सहकारित्वसामान्यात् तत्समर्थाचरणलक्षणात्
पताकासादृश्यमिति यावत् । अन्याभिसन्धानेऽन्यसिद्धिश्वेत् भूषणभूतापि कैश्चिद्दूषणत्वेन गृहीता, तैरर्थशब्दः
उपायवाच्योपाश्रितः । <q>तल्लिङ्ग</q> इति कारणत्वधर्माभावप्रवृत्तिनिमित्त उपायः । उदाहरणं सामान्यलक्षणस्य
विशेषलक्षणव्याख्याने शक्ययोजनमिति तत्रैव दर्शयिष्यामः । तद्भेदान् क्रमेण लक्षयति <q>सहसैवार्थसंपत्तिरिति</q> ।
यत्रोपकारकमपेक्ष्य गुणवती उत्कृष्टा अर्थस्थ फलस्य सहसैवाचिन्तितोपनतत्वेन भवति संपत्तिः तत् प्रथममिति
साध्यफलयोगात्प्रधानं पताकास्थानम् । यथा <q>रत्नावल्यां</q> सागरिकायां पाशावलम्बनप्रवृत्तायां वासवदत्तेयमिति
मन्यमानो यदा राजा पाशं मुञ्चति तदा तदुक्त्या सागरिकां प्रत्यभिज्ञाय "हा कथं प्रिया मे सागरिका,
अलमलमतिमात्र" मित्यादि । अत्रान्यत्प्रयोजनं चिन्तितं तद्वैचित्र्यकारि च प्रयोजनान्तरं संपन्नम् । तत्र च
दैवयोगः तथाभूतदेशकालयोगो नायकः स्वात्मैवान्याभिसन्धिबलात् कल्पितभेदः, सागरिकैव वा
<!-- APPARATUS page 019 !-->
1. <q>न</q>--संपत्तौ 2. <q>न</q> कारकः, <q>ड</q>--चारतः 3. <q>न</q> स्थानमित्याद्यमलङ्कारार्थसंयुतम्, N <q>द</q> समुदाहृतम् <q>ढ</q>--परिकीर्त्यते

<pb n="020"/>

<lg><l>1वचः सतिशयं श्लिष्टं काव्यबन्धसमाश्रयम्2 ।</l>
<l>3पताकास्थानकमिदं द्वितीयं परिकीर्तितम्4 ।। ३२ ।।</l></lg>
<lg><l>अर्थोपक्षेपणं 5aयत्र5 लीनं 6सविनयं भवेत् ।</l>
<l>7श्लिष्टप्रत्युत्तरोपेतं तृतीयमिदमिष्यते ।। ३३ ।।</l></lg>
<!-- COMMENTARY page 020 !-->
मरणमेवोचितमित्यन्याभि सन्धानेन वदतीति पताकानायकसदृशत्वं भजते । अन्यस्मिन्नुपाये चिन्तिते
सहसोपायान्तरप्राप्तिः यथा <q>नागानन्दे</q> जीमूतवाहनस्य शङ्खचूडादप्राप्तवध्यपटस्य कञ्चुकिना वासोयुगलार्पणम् ।</p>
<p>अन्ये तु 'चतुष्पताकापरममिति भाविसन्धिचतुष्टयाभिप्रायेण मन्यमानाः प्रथमद्वितीयादिशब्दान्
मुखादिसन्धिविषयप्रयोगाभिप्रायेण व्याचक्षते । अत्र च युक्तिर्न लक्ष्यते, न वा चमत्कारं भजतीत्यसदेव ।
एतत्तुल्लतया गणनभूतेन्द्रियैः सह पताकापञ्चकगणनमप्यापादयेदिति च वदद्भिश्चिरन्तनैरेवायमुपहासपात्रीकृतः
पक्ष इत्यास्ताम् ।</p>
<p><q>वचः</q> <q>सातिशयं श्लिष्ट</q>मिति । काव्यस्य प्रकृतस्य वर्णनीयस्य यो बन्धः, अतिशयोक्त्यादिना योजनं तन्निमित्तवशाद्यद्ववचनं सातिशयं श्लिष्टप्रकृतं प्रत्युचितं जातं तद्वचनं तदर्थो वा तदुच्चारयिता वा यादृच्छिकं
वा प्रकृतोपयोगित्वेन सहकारित्वेन गच्छद् (? गच्छन्) द्वितीयं पताकास्थानमभिसन्धानापेक्षया । यथा
<q>रामाभ्युदये</q> तृतीयेऽङ्के सीतां प्रति सुग्रीवस्य संदेशोक्तिः--
<lg><l>बहुनात्र किमुक्तेन पारेऽपि जलधेः स्थिताम् ।</l>
<l>अचिरादेव देवि त्वामाहरिष्यति राघवः ।।</l></lg>
अत्रान्यप्रयोजनेनातिशत्त्क्याशयेन प्रयुक्तेऽपि वचसि पारेऽपीत्यादि प्रकृतोपयोगातिशयात्पताकास्थानकम् ।</p>
<p><q>अर्थोपक्षेपणं यत्रे</q>ति । लीनमस्फुटरूपं उपक्षिप्यमाणमर्थंजातं, श्लिष्टेन संबन्धयोग्येनाभिप्रायन्तरप्रयुक्तेनापि
प्रत्युत्तरेणोपेतं सद्यत्र, सविनयं विशेषेण नयनेन विशेषनिश्चयप्राप्त्या सहितं संपद्यते तत् तृतीयं पताकास्था--
<!-- APPARATUS page 020 !-->
1. <q>ड</q>--वचसातिशय 2. <q>ट</q>--रसाश्रयम् 3. <q>ट</q>--पताकं 4. <q>य</q> N --कल्पितम् 5a. N वाक्यं 5. <q>द</q>--क्षेपकं यत्तु, <q>ड</q>--
यत्तु, <q>भ</q>--यत्तत् 6. <q>ढ</q>--संविनयं 7. <q>भ</q>--श्लिष्टं

<pb n="021"/>

<lg><l>1द्व्यर्थो वचनविन्यासः 2सुश्लिष्टः 3काव्ययोजितः ।</l>
<l>4उपन्याससुयुक्त4aश्च 5तच्चतुर्थमुदाहृतम् ।। ३४ ।।</l></lg>
<!-- COMMENTARY page 021 !-->
नकम् । यथा <q>मुद्राराक्षसे</q> चाणक्यः -- "अपि नाम राक्षसो दुरात्मा गृह्येत" एवमस्फुटेऽर्थे उपक्षिप्ते,
(प्रविश्य) सिद्धार्थकः-- "अय्य गहिदो"*इत्येतत्प्रत्युत्तरं सन्देशाशयेन प्रयुक्तमौचित्याद्विशेषनिश्चयं करोति ।
तथा च पुनश्चाणक्यः -- (सहर्षमात्मगतं) "हन्त गृहीतो दुरात्मा <q>राक्षसः</q>" इति । इदं च
प्रकृतसाध्योपयोगाङ्गित्वात् पताकास्थानीयमिति वीथ्यङ्गाद् गण्डादस्य भेदः --"ऊरुयुग्मं च भग्नं" तद्धि
प्रत्युत दुर्योधननाशादाशयश्च दुष्टः । कस्तस्योपयोगः, पाण्डवानुसारेण तु भवतु । इदं पताकास्थानकं भिन्न--
विषयत्वं कृतं ह्येतद्रूपं न क्षतिमावहति ।</p>
<p><q>द्वयर्थो वचनविन्यास</q> इति यो वचनविन्यासः [काव्यरूपं] कथारूपं वा सालङ्कारत्वसंपत्त्याशयेन,
शोभनः प्रसादयुक्तः श्लेषवशात्, <q>द्वयर्थ</q> इति अनेकार्थसंप्रयुक्तः तादृशः सन्नुपन्यासे वस्त्वन्तरोपक्षेपे सुष्ठु युक्तः
संपद्यते, तच्चतुर्थम् । यथा "प्रीत्युत्कर्षकृतो दृशामुदयनस्येन्दोरिवोद्वीक्षते" 1 (<q>रत्नावली</q> अ १--२३) इत्यत्र
हि काव्यरूपताशयेन श्लेषः प्रयुक्तः प्रधानवस्त्वन्तरं सागरिकागतमुत्क्षिपति-- 'अयं सो राआ उदयणो जस्स
अहं तादेण दिण्णा--अयं स राजा उदयनो यस्याहं तातेन दत्ता" (<q>रत्ना</q> अ १) इति । "उद्दामोत्कलिकां2"</p>
<!-- APPARATUS page 021 !-->
1. <q>भ--ढ</q> --व्यर्थो 2. <q>ढ</q>--सं, <q>भ</q>--यत्र स्यात् 3. <q>प</q>--कार्य 4. <q>ढ</q>--उपमित्या संप्रयुक्तः, <q>न</q>--उपपत्त्या युतं यच्च, <q>द</q> N उपपत्त्या
<q>च</q>--उपन्याससंयुतश्च 4a. N. सुयुक्तं च 5. <q>ढ</q>--चतुर्थमिति कीर्तितम् <q>द</q>--चतुर्थं परिकीर्तितम् <q>फ</q>--द्वार्थं न्यासं ----ष्टं
---तम्, युक्तं च......तत्...
*आर्य गृहीतः
1. अस्तापास्तसमस्तभासि नभसः पारं प्रयाते रवा
वास्थानीं समये समं नृपजनः सायन्तने संपतन् ।
संप्रत्येष सरोरुहद्युतिमुषः पादांस्तवासेवितुं..
1. उद्दामोत्कलिकां विपाण्डुरुचं प्रारब्धजृम्भां क्षणा--
दायासं श्वसनोद्गमैरविरतैरातन्वतीमात्मनः !
अद्योद्यानलतामिमां समदनां नारीमिवान्यां ध्रुवं
पश्यन् कोपविपाटलद्युतिमुखं देव्याः करिष्याम्यहम् ।।

<pb n="022"/>

<lg><l>1[यत्र सातिशयं वाक्यमर्थोपक्षेपणं भवेत् ।</l>
<l>विनाशिदृष्टमन्ते च पताकार्धं तु तद्भवेत्] ।। ३५ ।।</l></lg>
<lg><l>2aचतुष्पताकापरमं 2नाटके 3कार्यमिष्यते ।</l>
<l>पञ्चभिः सन्धिभिर्युक्तं 4तांश्च वक्ष्याम्यतः परम् ।। ३६ ।।</l></lg>
<!-- COMMENTARY page 022 !-->
<p>इति तु नोदाहरणं, द्व्यर्थताप्रतिपत्तावपि हि नात्रार्थेन सहकारिता कुत्रचिदाचरिता ।
तस्मादेतद्वीथ्यङ्गस्य व्याहारस्यैवोदाहरणं युक्तम्1 ।</p>
<p>एषामुत्कर्षं दर्शयतिमाह <q>चतुष्पताकापरम</q>मिति । पताकाशब्देन समनन्तरं पताकास्थानकमुक्तं तैश्चतुर्भिः
कृतैः परममुत्कृष्टं <q>नाटके</q> नाट्यविषये <q>कार्य</q>मिष्यते तस्मात्तथाकर्तव्यमित्यर्थः ।</p>
<p>पताकानायकेन [? स्थानकेन] हि यल्लेशतः कर्तव्यं तदेकेन क्रियते चतुष्टयेन वा । केचिदित्याहुः
चतुर्षु सन्धिषु चत्वारः पताकानायकाः, तेषां यथाक्रमं सूचकानि पताकास्थानकानि, प्रथमं मुखसन्धौ
यावच्चतुर्थमवमर्शसन्धाविति-- तच्चासत्, पताकाया इव प्रकरीकार्यबिन्दुबीजानामपि सूचकान्तराणि तदानीं
वक्तव्यानि स्युः चत्वारश्च नियमेन पताकानायका भवेयुः आगर्भादिति च पक्षे <q>चतुष्पताकापरम</q>मित्यसङ्गतं
स्यात्, मुख्यनायके चेतिवृत्तसूचकं न लक्षणतः ( ?लक्षणं) कथ्यते पताकानायके तु कथ्यत इत्यधरोत्तरमाश्रितं
स्यात्, न च मुख्यसंघावाद्यं द्वितीयं प्रतिमुखसन्धावित्यादिक्रमो न्यायं लक्ष्ये वा साक्ष्यमाक्षिपति--इत्यलमनेन ।</p>
<p>एवमितिवृत्तं व्याख्यातं, तस्य च भेदद्वयं निरूपितं, प्रसङ्गादाधिकारिकत्वसिद्धये
अनुवृत्तिस्थानभूता अवस्थाः पञ्च दर्शिता अर्थप्रकृतयश्च, तत्प्रसङ्गादेव पताकास्थानानि ।
अधुना त्वितिशब्दार्थं प्रयुक्तं <q>पञ्चभिः सन्धिभिर्युक्तमिति</q> । तत्र प्रतिज्ञां करोति <q>तांश्च वक्ष्यामिति</q> । अथ
<!-- APPARATUS page 022 !-->
1. ढ--आदर्श एव 2a. N चतुःपताकापरमं 2. <q>भ</q>--पताकमेवं हि 3. <q>न</q>--काव्य 4. <q>द</q>--तानप्रव <q>ढ</q>--तत्प्रव
1. "अन्ये तु कार्ययोजितः" इति पाठं स्वीकृत्य उद्दामेत्याद्युदाहृत्यायं वचनविन्यास उपक्षेपणार्थेन समालिङ्गितः प्रसङ्गादिति
व्याचक्षते ।

<pb n="023"/>

<lg><l>मुखं प्रतिमुखं चैव गर्भो विमर्शे 1aएव च1 ।</l>
<l>तथा निर्वहणं चेति नाटके पञ्च सन्धयः2 ।। ३७ ।।</l></lg>
<lg><l>3[पञ्चभिः सन्धिभिर्युक्तं प्रधानमनु कीर्त्यते ।</l>
<l>शेषाः प्रधानसन्धीनामनु4 ग्राह्यनुसन्धयः] ।। ३८ ।।</l></lg>
<lg><l>यत्र बीज5 समुत्पत्तिर्नानार्थरससम्भवा ।</l>
<l>6काव्ये शरीरानुगता6a तन्मुखं परिकीर्तितम् ।। ३९ ।।</l></lg>
<!-- COMMENTARY page 023 !-->
निर्णिनीषुरुद्देशं तावदाह <q>मुखं प्रतिमुखं</q> चैवेति । समुच्चयपदैः पञ्चानां सर्वत्रावंश्यभावित्वं द्योतितम् ।
नियमवाचिभिः क्रमनियमः । नाटक इत्यभिनेयरूपके इत्यर्थः । महावाक्यार्थरूपस्य रूपकार्थस्य पञ्चांशा
अवस्थाभेदेन कल्प्यन्ते । तत्र मुखस्य (? मुख्यस्य) स्वतन्त्रस्येतिवृत्ते समस्तप्रयोजनस्यात एव नायकस्य
स्वमुखेन परद्वारेण वा या प्रारम्भावस्था प्रथमा व्याख्याता तदुपयोगी यावानर्थराशिः स मुखसन्धिः ।
तस्यार्थराशेरवान्तरभागान्युपक्षेपाद्यानि सन्ध्यङ्गानि । एवमन्येषु सन्धिषु वाच्यम् । तेनार्थावयवा सन्धीयमानाः
परस्परमङ्गैश्च सन्धय इति समाख्या निरुक्ताः । तदेषां सामान्यलक्षणम् । तत्रैषां क्रमेण विशेषलक्षणमाह <q>यत्र
बीजसमुत्पत्ति</q>रिति । प्रागारम्भभावित्वान्मुखमिव मुखं, यावत् क्रियावत्यर्थभागराशौ बीजस्य मुखोपायस्य
सम्यगुत्पत्तिः शरीरेण प्रारम्भात्मना अनुगता भवति, नानभूतोऽर्थवशात् प्रसङ्गायातो रससंभवो यः स्यात्
(यस्याम् ?) । एतदुक्तं --प्रारम्भोपयोगी यावानर्थराशिः प्रसक्तानुप्रसक्त्या विचित्रास्वाद आपतितः तावान्
<!-- APPARATUS page 023 !-->
1a N. निमर्शनस्तथा 1. <q>प</q>--गर्भो विमर्शश्च तथैव हि <q>भ</q>-- चैव गर्भोऽवमर्श एव च 2. <q>ड</q>--सन्धयो नाटके स्मृताः, <q>ढ</q>--
नाटके सन्धयः स्मृताः, <q>प</q>--सन्धयः पञ्च नाटके 3. अयं श्लोको <q>डनयमभढ</q>--मातृकासु वर्तते 4. <q>ढ</q>--ग्राह्यानु <q>फ</q>--
ग्राह्यस्तु 5. <q>द</q>--N ससाप्तिस्तु 6. <q>न</q>--श्लिष्टा काव्यशरीरेण, <q>द</q> शरीरकाव्यानुगमात्, <q>भ</q>--काव्यशीर्षानुगता मुखं
तत्समुदाहृतम्, <q>प</q> --कथाशरीरानुगता 6a N. शरीरकाव्यानुगता
*विमर्शावमर्शशब्दयोरन्यतस्वीकारेण बहूनां पाठानामश्राव्यता दृश्यते

<pb n="024"/>

<lg><l>बीजस्योद्धाटनं यत्र1 दृष्टनष्टमिव क्वचित् ।</l></lg>
<!-- COMMENTARY page 024 !-->
मुखसन्धिः, तदभिघायी च रूपकैकदेशः । यथा <q>रत्नावल्यां</q> प्रथमोऽङ्कः, तथा हि अमात्यस्य वीरो,
वत्सराजस्य श्रृङ्गाराद्भुतौ ततः श्रृङ्गार इति इयानयं सागरिकाया
राजदर्शनेऽमात्यप्रारम्भविषयीकृतेऽर्थराशिरुपयोगीति मुखसन्धिः । एवं प्रतिसन्धि वक्तव्यम् ।</p>
<p><q>बीजस्योद्धाटनं यत्रेति</q> । कार्यतया दृष्टं कारणतया नष्टमिति <q>केचित्</q>, उपादेये दृष्टं हेये नष्टमित्यन्ये,
नायकवृत्ते दृष्टं प्रतिनायकेतिवृत्ते नष्टमित्यपरे । न चैतत्समञ्जसम्, एकविषयमन्तरेण सन्धानायोगात्, नाशस्यापि
च हेयादिविषयस्य प्रारम्भवशेन दृष्टतयैव संग्रहसंपत्तेः । तस्मादयमत्रार्थः --बीजस्योद्धाटनं तावत् फलानुगुणो
दशाविशेषः तद् दृष्टमपि विरोधिसंनिधेर्नष्टमिव, पांसुना पिहितस्येव बीजस्याङ्कुररूपमुद्धाटनम् । यथा <q>वेणीसंहारे</q>
कञ्चुकिवचनम्--
<lg><l>आशस्त्रग्रहणादकुण्ठपरशोस्तस्यापि जेता मुने--</l>
<l>स्तापायास्य न पाण्डुसूनुभिरयं भीष्मः शरैः शायितः ।</l>
<l>प्रौढानेकधनुर्धरारिविजयश्रान्तस्य चैकाकिनो</l>
<l>बालस्यायमरातिलूनधनुषः प्रीतोऽभिमन्योर्वधात् ।। (अ २--२)</l></lg>
अत्र पाण्डवाभ्युदयस्य मुखोपक्षिप्तस्योद्धाटनं भीष्मवधाद् दृष्टमभिमन्युवधान्नष्टमिति वेदितव्यमिति <q>केचित्</q> ।
तदा चार्थो1 न संगमितः स्यात् । दृष्टतैव प्रतिमुख उपयोगिनी नष्टता त्ववमर्श एवेति केचिदुत्तरोत्तरविकास--
तारतम्यं दृष्टनष्टत्वमाहुः । पूर्वावस्था हि दृष्टाप्युत्तरदृष्टविकासापेक्ष्या नष्टा । एवं संमृष्टोपमविकास उत्तरापेक्षयेति
मन्यन्ते, अत्रापीवार्थो न संगच्छत एव ।</p>
<p>तस्मादयमत्रार्थः--दृष्टं नष्टमिव कृत्वा तावन्मुखे न्यस्तं भूमाविव बीजं, अमात्येन
सागरिकाचेष्टितं वसन्तोत्सवकामदेवपूजादिना तिरोहितं नष्टमिव2
<!-- APPARATUS page 024 !-->
1. <q>ड</q>--उद्धटनं यत्तु
1. तदपार्थो 2. नष्टमेव

<pb n="025"/>

<lg><l>मुखन्यस्तस्य सर्वत्र2 तद्वै प्रतिमुखं स्मृतम्3 ।। ४० ।।</l></lg>
<lg><l>उद्धेदस्तस्य4 बीजस्य प्राप्तिरप्राप्तिरेव वा ।</l>
<l>5पुनश्चान्वेषणं यत्र6 स गर्भ इति संज्ञिताः ।। ४१ ।।</l></lg>
<!-- COMMENTARY page 025 !-->
सागरिकाचेष्टितस्य हि बीजस्येव तदाच्छादकमप्युत्सवादिरूपं भूमिरिव भूमिवत् प्रत्युत कार्यजननशक्त्युद्बोधकम् ।
तस्य दृष्टनष्टतुल्यं कृत्वान्यस्तस्य, अत एव कुङ्कुमबीजस्य यदुद्धाटनं2तत्कल्पं, यत्रोद्धाटनं <q>सर्वत्रैव</q> कथाभागसमूहे3
तत्प्रतिमुखं3a, प्रतिराभिमुख्ये4मुख्यस्या (मुखस्य)भिमुख्येन यतोऽत्र वृत्तिः । पराङमुखता हि
दृष्टनष्टकल्पनानिर्दशनम् । <q>रत्नावल्यां</q> --परप्पेसत्तणदूसिदं वि मे सरीरं एदस्य दंसणेण अज्ज मे बहुमदं
संपण्णं (परषेष्यत्वदूषितमपि मे शरीरमेतस्य दर्शनेनाद्य मे बहुमतं सम्पन्नम्) इत्यादि सागरिकोक्तेरनङ्गाङ्कात्
(प्रथमाङ्कात्) सुसङ्गतारचितराजतत्समागमपर्यन्तं काव्यं द्वितीयाङ्कगतं प्रतिमुखसन्धिः । उद्घाटितत्वाद् बीजस्य
स्तोकमात्रं तु शङ्कुकादिभिरुदाहृतं यत्तदेकदेशलक्षणमिति द्रष्टव्यम् ।</p>
<p><q>उद्धेद</q> इति । <q>तस्येति</q> उत्पत्त्युद्धाटनदशाद्वयाविष्टस्य बीजस्य यत्रोद्भेदः फलजननाभिमुख्यत्वं स
गर्भः । उद्भेदमेवं विवृणोति <q>प्राप्ति</q>रित्यादिना । प्राप्तिर्नायकविषया, अप्राप्तिः प्रतिनायकचरिते
पुनश्चान्वेषणमित्युभयसाधारणम् । <q>अन्ये</q> तु वीररौद्रविषय एवैतस्यार्थस्य भावादव्यापित्वादेवमाहुः । प्राप्तिः,
अप्राप्तिरन्वेषणामित्येवं भूताभिरवस्थाभिः पुनः पुनर्भवन्तीभिर्युक्तो गर्भसन्धिः, प्राप्तिसम्भवाख्ययावस्थया
युक्तत्वेन फलस्य गर्भीभावात् । तथा हि <q>रत्नावल्यां</q> द्वितीयेऽङ्के <q>सुसङ्गता</q> --अदक्खिणा दाणि तुमं, जा एव्वं
भट्ठिणा इत्थेण गहीदा वि कोवं ण मुंचेसि (अदक्षिणा इदानीं त्वं या एवं भर्त्रा हस्तेन गृहीतापि कोपं न
मुञ्चसि) इत्यादौ प्राप्तिः । पुनर्वासवदत्ताप्रवेशेऽप्राप्तिस्तृतीयेऽङ्के । "तद्वृत्तान्वेषणाय गतश्चिरयति वसन्तकः"
<!-- APPARATUS page 025 !-->
1. <q>भ</q>--उपक्षेपार्थसंयुक्तं 2. <q>प</q>--दृश्येत. 3. <q>ड</q>--भवेत् 4. <q>प</q> -- कार्य भ -- उद्भेदो यत्र 5. <q>ट</q> --अतः 6. <q>भ</q>--तस्य
<q>द</q>--N यत्तु <q>य</q> --यच्च
1. Kavi भूमिरिव प्रत्युद्बोधकम् 2. यदुच्चाटनं 3. भावसमूहो 3a. स प्रतिमुखं 4. प्रतिराभिमुख्येन यतोऽत्र वृत्तिः ।

<pb n="026"/>

<lg><l>1गर्भनिर्भिन्नबीजार्थो 2विलोभनकृतोऽथवा3 ।</l>
<l>4क्रोधव्यसनजो वापि स विमर्श इति स्मृतः5 ।। ४२ ।।</l></lg>
<!-- COMMENTARY page 026 !-->
इत्यन्वेषणम् । विदूषकः--"ही ही भोः कोसंबीरज्जलंभेणावि ण तारिसो पिअवअस्सस्स परितोसो जारिसो
मम सआसादो पिअवअणं सुणिअ भविस्सदिं" *इत्यादौ प्राप्तिः । पुनः "इह तदप्यस्त्येव बिम्बाधरे +"
इति, विदूषकस्य--"भो वयस्य, किं अवरं" †† इत्यत्र वासवदत्ताप्रत्यभिज्ञानादप्राप्तिः । पुनः सागरिकायाः
सङ्केतस्थानागमने अन्वेषणम् । पुनर्लतापाशकरणे प्राप्तिरित्येवं गर्भः । अप्राप्त्यंशश्चात्रावश्यंभावी, अन्यथा हि
सम्भावनात्मा प्राप्तिसम्भवः कथं निश्चय एव हि स्यात् । अवमर्शे त्वप्राप्तेरेव प्रधानता प्राप्त्यंशस्य च न्यूनतेति
विशेषः ।</p> /?/
<p><q>गर्भनिर्भिन्नबीजार्थ</q> इति । <q>केचिद्वि</q>मर्श इति पठन्ति, <q>अन्ये</q>ऽवमर्श इति । तत्र सन्देहात्मको विमर्शः ।
ननु पूर्वः सम्भावनाप्रत्ययः, ततः संशय इति नेदमुचितम्, संशयनिर्णयान्तरालवर्तिनं हि तर्कं तार्किकाः प्राहुः ।
किं च विमर्शसन्धिर्नियतफलप्राप्त्यवस्थया व्याप्तः, तच्च नियतत्वं सन्देहश्चेति किमेतत् । अत्राहुः --तर्कानन्तरमपि
<!-- APPARATUS page 026 !-->
1. <q>ट</q>--गर्भो <q>ढ</q>--गर्भात् 2. <q>ढ</q>--विलोपन, <q>प</q>--विप्रलम्भकृतोऽपि वा 3. <q>च</q>--अपि वा 4. <q>भ</q>--किंचिदाश्लेषसंयुक्तोऽ<q>वमर्श
इति संज्ञितः</q> (ड--विमर्श इति स स्मृतः) 5. <q>प</q>--विमर्श इति कीर्तितः, <q>ट</q>--सोऽवमर्शः प्रकीर्तित-- <q>द</q>--विचारो विमर्शः स्मृतः
*ही ही भोः कौशाम्बीराज्यलाभेनापि न तादृशः प्रियवयस्यस्य परितोषो यादृशो मत्सकाशात् प्रियवचनं श्रुत्वा
भविष्यति ।
†किं पद्मस्य रुचिं न हन्ति नयनानन्दं विधत्ते न किं
वृद्धिं वा झषकेतनस्य कुरुते नालोकमात्रेण किम् ।
वक्रेन्दौ तव सत्ययं यदपरः शीतांशुरुज्जृम्भते
दर्पः स्यादमृतेन चेदिह तदप्यस्त्येव बिम्बाधरे ।।
††भो वयस्य किमपरम् ।
/?/ 'अवमर्शे तु प्राप्तेरेव प्रधानता, अप्राप्त्यंशस्य च न्यूनता" इति पाठः स्यात् । यतः, गर्भसन्धावप्राप्त्यंशः प्रधानं
फलसंभावनात्मकत्वात्, अन्यथा स फलनिश्चयात्मक एव स्यादित्युक्तं, तद्व्यतिरेकेऽवमर्शे प्राप्तेरेव प्रधानता ।
--टिप्पणमिदमनावश्यकम् । मूलपाठो यथार्थोऽस्ति ।-- संपादकौ.

<pb n="027"/>

<!-- COMMENTARY page 027 !-->
हेत्वन्तरवशाद् बाधच्छलरूपतापराकरणे संशयो भवेत्, किं न भवति । इहापि च निमित्तबलात्कुतश्चित्संभावितमपि
फलं यदा बलवता प्रत्यूह्यते कारणानि च बलवन्ति भवन्ति तदा जनकविघातकयोस्तुल्यबलत्वात् कथं न
सन्देहः । तुल्यबलविरोधकविधीयमानवैधुर्यव्याधूननसन्धीयमानस्फारफलावलोकनायां च पुरुषकारः
सुतरामुद्धुरकन्धरीभवतीति तर्कानन्तरमत्र संशयः ततो निर्णय इत्येतदेवोचिततरम् । तथा हि-- पुरुषकारशालिन
एव श्लाघ्यन्ते, अद्भुतमद्भुतं प्राणसन्देहादप्यनेनात्मा समुत्तारितो यत्र संभावनाविनाभवति, यत एवान्यप्रयत्नतो
विधुरप्रयत्नतो य उपनिपातः, तत एव पुरुषकारोद्यतः पुमानपि विजिगीषागर्भत्वेन प्रोद्यमं भजतीति तदाशयेन
नियता फलप्राप्तिरुच्यते । श्रेयांसि बहुविघ्नानीति पश्यन्, तदत्र मया विघ्नापसारणं कर्तव्यमिति साभिमानः
स्वमुद्योगसूत्रं सहस्रगुणीकुरुते, तथा हि सागरिकाबन्धनेऽपि महामात्यप्रयुक्तमैन्द्रजालिकवृत्तं सुनिपुणमुपनिबद्धं
तावत् ।</p>
<p><q>अन्ये</q> त्ववमर्शो विघ्न इति विदन्ति । बीजशब्देन बीजफलम् । अर्थशब्देन निवृत्तिरुच्यते । तेन
गर्भनिर्भिन्नप्रदर्शितमुखं यद्बीजफलं तस्य योऽर्थो निवृत्तिः पुनस्तत्रैव संपादनं (निष्प्रत्यूहप्राणतया फलप्रसूतिः?)
स इति तच्छब्देन यत्रेत्याक्षिप्तम्1 । सा च निवृत्तिः क्रोधेन च निमित्तेन लोभेन वा व्यसनेन शापादिना वा ।
अपिशब्दाद् विघ्ननिमित्तान्तराणां प्रतिपदमशक्यनिर्देशानां सङ्ग्रहः, स च देव्या वासवदत्तया सागरिकायाः
कारानिक्षेपात्प्रभृति येयं तुरीयेऽङ्के राज्ञ उक्तिः--
<lg><l>कण्ठाश्लेषं समासाद्य तस्याः प्रभ्रष्टयानया ।</l>
<l>तुल्यावस्था सखीवेयं तनुराश्वास्यते मम ।।</l></lg>
अत्र विघ्ने वासवदत्ताक्रोधो निमित्तम् । लोभस्तु निमित्तं, यथा <q>तापसवत्सराजे</q>--"त्वत्संप्राप्तिविलोभितेन सचिवैः
प्राणा मया धारिताः" *(६--३) इति । <q>तदपरे</q> न सहन्ते न ह्यत्र वासदत्ताप्राप्तिलोभः प्रकृते फले विघ्न--
<!-- APPARATUS page 027 !-->
1. Kavi --स च व्याख्याने बीज.......तद्बीजफलं 'स' इति......not read in Kavi
*त्वत्संप्राप्तिविलोभितेन सचिवैः प्राणा मया धारिताः
तन्मत्वा त्यजतः शरीरकमिदं नैवास्ति निस्स्नेहता ।
आसन्नोऽवसरस्तवानुगमने जाता धृतिः किं त्वियान्
खेदो यच्छतघा गतं न हृदयं तस्मिन् क्षणे दारुणे ।।
अयं श्लोको भिन्नपाठत्वेन कुन्तकाभिनवगुप्तभट्टनायकहेमचन्द्रदिभिरुदाहृतः ।

<pb n="028"/>

<!-- COMMENTARY page 028 !-->
कारीति, इदं तदोदाहरणं --तत्रैव परिणीतायामपि <q>पद्मावत्यां वासवदत्ताम</q>लभमानस्य राज्ञो मरणाध्यवसायो
मुमूर्षोः, तदलाभे मन्त्रिणां सुतरां राज्यप्राप्तिदीर्घलोभो निमित्तमिति ।</p>
<p>शापव्यसनं त्वमर्षनिमित्तमिति <q>अभिज्ञानशाकुन्तले</q> दर्शितम् । एवमन्यदुत्प्रेक्ष्यम् । तथा हि -- सपत्न्या
विद्याप्रभावो निमित्तमवमर्शे, क्कचिद्दैवं, क्कचित्समयः --यथा <q>विक्रमोर्वश्यां</q> पुत्रवदनावलोकनादूर्वश्याः
स्वर्गगमनाध्यवसाये ।</p>
<p><q>अन्ये</q> त्वावृत्तिविमर्शशब्दं कल्पयन्त इत्थं व्याचक्षते --गर्भान्निर्भिन्नो बीजार्थफलं यस्मिन्,
विमर्शादिकारणत्वाद् विमर्शरूपे कथावयवे स विमर्शो नामेति । अत्र व्याख्याने मुख्यमस्य सन्धेर्यद्रूपं विघ्नकारण--
संपातात्मकत्वं नाम तदस्पृष्टमेव स्यात् ।</p>
<p><q>अन्ये</q> तु लाभयोग्यत्वं, नाशावस्था, अन्वेषणावस्था च यथारुचि गर्भे निबन्धनीया, तत्र यदा
लाभात्मिका प्राप्त्यवस्था प्रतिमुखेनैव निबध्यते तदान्ये द्वे गर्भे सन्धौ, यदाप्यवमर्शे नाशावस्था तदा
गर्भेऽन्वेषणमेव, गर्भे यदा नाशान्वेषणे तदा चावमर्शे विचारो निबन्धनीयः । कथं मया प्राप्तप्रायमप्यपहारितं
किमत्र विगुणोपायानुष्ठानं मया कृतं, उत प्राप्तियोग्यमेवैतन्न भवतीति, यदा<q>होद्भटः</q>
यासावन्वेषणभूमिरवमृष्टिरवमर्श इति, तच्चेदं व्याख्यानं लक्ष्यविरुद्धं युक्त्या च
पूर्वोदितप्रारम्भाद्यवस्थापञ्चकगतक्रमनियमसमर्थनप्रस्तावोक्तया विरुद्धमित्यास्ताम् ।</p>
<p>"अहमनेन विफलायां क्रियायां विलोभ्य प्रवर्तित इति यत्र कर्ता विमृशाति स विलोभनकृत इति,
क्रोधव्यसनादेस्तु व्यापद्यमाने फलव्यापत्तिविषयो यः कर्तुर्विचारः स क्रोधव्यसनजे विमर्श इत्येवं विमर्शनस्वभाव
एव विमर्शः, कार्यविनिपातस्तूत्तरनिर्वहणसन्धिनिब ध्यमानाद्भुतरसपरिपोषकत्वेन निबध्यते" इति <q>श्रीशङ्कुकः</q> ।
तन्मते विचारस्य सर्वसन्ध्यनुपायत्वात् पृथग्विमर्शशब्देनाभिधानं स्यात् ।</p>
<p>व्यापत्तिविषयो विचार इति <q>केचित्</q> । पुनरप्यस्य सरणिरेव1, सा च न व्याख्यानेन क्रमेण दर्शिता ।
विलोभनकृतोदाहरणं तु न व्यापत्तिविमर्श इति सर्वं त्वसमञ्जसं यथारुचि परिकल्पितमित्यलमनेन ।</p>
<!-- APPARATUS page 028 !-->
1. अस्मत्सरणिरेव ।

<pb n="029"/>

<lg><l>1समानयनमर्थानां 2मुखाद्यानां सबीजिनाम्3 ।</l>
<l>4नानाभावोत्तराणां 5यद्भवेन्निर्वहणं तु तत् ।। ४३ ।।</l></lg>
<!-- COMMENTARY page 029 !-->
<p><q>समानयन</q>मिति । मुखाद्यानां चतुर्णां सन्धीनां येऽर्थाः प्रारम्भाद्या तेषां सह बीजिभिः बीजविकारैः
क्रमेणावस्थाचतुष्टयेन भवद्भिः उत्पत्त्युद्धाटनोद्भेदगर्भनिर्भेदलक्षणैः वर्तमानानां नानाविधैः सुखदुःखात्मकैः [रति]--
हासशोकक्रोधादिभिर्भवैरुत्तराणां चमत्कारास्पदत्वे जातोत्कर्षाणां यत्समानयनं, यस्मिन्नर्थराशौ समानीयन्ते
फलनिष्षत्तौ योज्यन्ते तन्निर्वहणं1 फलायोगावस्थया व्याप्तम् । अत्र<q>केचिद</q>मून् सर्वान् सन्धीनवस्थास्थापञ्चकनिर्वहणे
पृथग्वृत्त्या 2योज्यमानानिच्छन्ति ।</p>
<p><q>अन्ये</q> तु सन्धौ सन्ध्यन्तरानुप्रवेशमिच्छन्तोऽपि प्रागवस्थाया एकोत्तरावस्थापरिणामात्मकत्वे कारणं
न पश्यन्त्यपि (ताः) कार्याभवन्तीति सांख्यदर्शनच्छायाश्रयेणैकावस्थायाः फलसंगमनसंबन्धोकरणभावप्राप्तं
तदेकभावानामवस्थान्तराणां फलसंगमनमुचितमेवेति मन्यन्ते ।</p>
<p><q>अन्ये</q> तु मुखसन्धौ ये अवलम्ब्यमानतया आद्याः प्रधानभूता अर्थाः उपायास्ते महौजसः फलसंपत्तौ
साधकाः तेषां फलसंगत्या समानयनमिति व्याचक्षते । "महौजसां फलोपसंगतानां च" इति पाठेन3 --यदा च
सुखप्राप्तेः फलवत्त्वं तदा रतिहासादिबाहुल्यं प्रारम्भादीनां, दुःखहानेस्तु फलत्वे क्रोधशोकादिदुःखात्मक--
भावबाहुल्यं, स्वोचितव्यभिचारिसहितं द्रष्टव्यम् । उदाहरणं <q>रत्नावल्यामै</q>न्द्रजालिकप्रवेशात्प्रभृत्यासमाप्तेः ।
एषामवस्था सन्ध्यादीनां नायकतदमात्यतत्परिवारनायिकादिमुखेनापि नियोजनं न त्वेकमुखेनैवेति नियम
इत्युक्तं पूर्वमेव ।</p>
<!-- APPARATUS page 029 !-->
1. <q>प</q>--यत्रानयन 2. <q>ढ</q>--मुखार्थानां 3. <q>भ</q>--यथातथम् <q>प</q>--महौजसाम् 4. <q>ड</q>--फलोपसङ्गतानां च <q>प</q>--फलोपबृंहितानां
स्याज्ज्ञेयं निर्वहणं च तत् 5. <q>भ</q>--च यत्र
1. <q>क</q>--निबर्हणं 2. योज्यमानमिच्छन्ति । 3. भोजदेवोऽपि पठति --'महौजसां फलोसङ्गतानां' इति ।

<pb n="030"/>

<lg><l>एते तु1 सन्धयो ज्ञेया 2नाटकस्य प्रयोक्तृभिः ।</l>
<l>3तथा प्रकरणस्यापि शेषाणां च निबोधत ।। ४४ ।।</l></lg>
<lg><l>डिमः समवकारश्च चतुःसन्धी प्रकीर्तितौ4 ।</l>
<l>5न तयोरवमर्शस्तु कर्तव्यः कविभिः सदा ।। ४५ ।।</l></lg>
<lg><l>व्यायोगेहामृगौ चापि सदा कार्यौ त्रिसन्धिकौ6 ।</l>
<l>7गर्भावमर्शौ7a न स्यातां तयोर्वृत्तिश्च कौशिकी ।। ४६ ।।</l></lg>
<lg><l>द्विसन्धि तु प्रहसनं वीथ्यङ्को भाण एव च ।</l>
<l>मुखनिर्वहणे 8तत्र कर्तव्ये9a कविभिः सदा9 ।। ४७ ।।</l></lg>
<lg><l>10[वीथी चैव हि भाणश्च तथा प्रहसनं पुनः ।</l>
<l>कैशिकीवृत्तिहीनानि कार्याणि कविभिः सदा] ।। ४८ ।।</l></lg>
<!-- COMMENTARY page 030 !-->
<p>एतेषां विनियोगं विभजति <q>एते त्वि</q>त्यादिना "मुखनिर्वहणे तत्र <q>कर्तव्ये कविभिः सदा"</q> इत्यन्तेन । एतच्च
पूर्वमेव निर्णीतार्थं 'एकलोपे चतुर्थ' स्येत्यादि (१९--१८) व्याख्यानावसरे ।</p>
<p>कस्मात्तौ (डिमसमवकारौ) चतुःसन्धी इत्याह न तयोरित्यादिना । तुर्हेतौ,
यतस्तयोरवमर्शं निबद्धुमशक्यमिति । एवमुत्तरत्रापि । हेतुग्रन्थान्तरत्वे--
<!-- APPARATUS page 030 !-->
1. <q>ड</q>--हि 2. <q>ट</q>--नाटकेषु 3. <q>ढ</q>--यथा 4. <q>ट</q>--चतुःसन्धिः प्रकीर्तितः, <q>ड</q>--प्रकीर्तितौ । गर्भावमर्शही<q>नौ</q> (नः) तु कर्तव्यौ
(व्यः) कविभिः सदा *।। कैशिकीवृत्ति<q>हीनौ</q> तु (नस्तु) कर्तव्यौ च (व्यश्च) त्रिवृत्ति<q>कौ</q> (कः) । भारत्या त्वथ सात्त्वत्या
ह्यारभट्या तथैव च ।। 5. ट--विमर्शस्तु तयोर्न स्यान्न च वृत्तिस्तु कैशिकी, <q>न</q>--न तयोर्विमर्शस्तु स्यान्न च वृत्तिस्तु कैशिकी ।
6. <q>भ</q>--त्रिसन्धी संप्रकीर्तितौ (<q>ड</q>--परि) 7. <q>प</q> --न गर्भो न विमर्शश्च न च वृत्तिश्च कैशिकी <q>द</q>--गर्भो विमर्शो न स्यातां
न च वृत्तिस्तु, <q>ड</q>--गर्भ चैवावमर्शं च त्यक्त्वा वृत्तिं च कैशिकीम् 7a.N. न तयोर्विमर्शः स्यात्तथा वृत्तिस्तु कैशिकी ।
8. <q>भ</q>--चैव--<q>ब</q>--N-- तेषां, <q>ट</q>--तेषु <q>ड</q>-- स्यातां तेषां वृत्तिश्च भारती, 9. <q>भ</q>--कैशिकीं विना <q>भ</q>-- द्विजाः 9a.N. कर्तव्यं
कैशिकीं विना, 10. अयं श्लोकार्थः पूर्वाध्याये (१८--१२) उक्त एव <q>भ</q>--मातृकायामिहैवदृश्यते

<pb n="031"/>

<lg><l>एवं 1हि सन्धयः कार्या 2दशरूपे प्रयोक्तृभिः ।</l>
<l>3पुनरेषां तु सन्धीनामङ्गकल्पं निबोधत4 ।। ४९ ।।</l></lg>
<lg><l>सन्धीनां यानि वृत्तानि 5प्रदेशेष्वनुपूर्वशः ।</l>
<l>6स्वसम्पद्गुणयुक्तानि तान्यङ्गान्युपधारयेत्7 ।। ५० ।।</l></lg>
<!-- COMMENTARY page 031 !-->
नेदं योज्यम्, न तु लोपस्थानित्वेन, तस्य "एकलोपे (चतुर्थस्य)" (१९/१८) इत्यादिना पूर्वमेवोक्तत्वात् ।</p>
<p>ननु सन्धिपञ्चकात्मक इतिवृत्तशरीराराम्भे कथं दशरूपकादिभेद इत्याशंक्याह <q>एवं हीति</q>। हि यस्मात्,
एवमुक्तेन विनियोगप्रकारेण सन्धयो भवन्ति ततो दशरूपभेद इति <q>केचिदा</q>शङ्कापूर्वकं व्याचक्षते, तच्चासत्,
1लक्ष्यभेदादेव दशरूपकभेदस्य दर्शितत्वात् । अवश्यं चैतत्, अन्यथा डिमसमवकारयोश्चतुः सन्धित्वाविशेषात्
कथं भेदः स्यात्, नाटकादीनां वा, तस्मादुपसंहारग्रन्थोऽयमिति हीति । अङ्गानां कल्पं कल्पनाप्रकारो वा
तेनैवंप्रायमन्यदपीतिवृत्तोपयोगि भवति ।</p>
<p>अङ्गानां सामान्यस्वरूपं प्रयोजनद्वारेण दर्शयितुं प्रथमेन स्वरूपं द्वाभ्यां प्रयोजनमेकेन द्वयं 2प्रकाशयन्नाह
श्लोकषट्कं "<q>सन्धीनां सम्बन्धीनि यानि वृत्तानी</q>"3 त्यादि "<q>शोभामेति न संशयः</q>" इत्यन्तम् ।</p>
<p>अर्थभागराशिः सन्धिरित्युक्तं, तत्र सन्धीनां संबन्धनीयानि <q>वृत्तानि</q> संविधानखण्डानि । <q>अनुपूर्वश</q>
इति मुख्यप्रयोजनसंपादनबलोपनतेन क्रमेण, न तु लक्षणानिरूपणप्रसङ्गपरिकल्पितेन, <q>प्रदेशोष्वा</q>दिमध्यान्तभागेषु
वर्तनेनाङ्गानि, कुत इत्याह स्वस्याङ्गिनः सन्धेर्या संपत्तिर्निष्पत्तिः तत्र गुणवत्त्वे शेषभावे यतो युक्तान्युचितानि
सन्धिसंपादकत्वादङ्गानीत्यर्थः ।</p>
<!-- APPARATUS page 031 !-->
1. <q>भ</q>--N तु 2. <q>भ</q>--दशरूपेषु 3. <q>ड</q>--पुनःसन्ध्यन्तरं तेषां 4. <q>ड</q>--अतः परं "साम भेदः" इत्यादि श्लोकत्रयं वर्तते
5. <q>च</q>--प्रदेशश्च तु पूर्वतः, <q>ढ</q>--प्रवेशेषु 6. <q>प</q>--सु 7. <q>म</q>--अवधारयेत्
1. पक्षभेदादेव 2. <q>द्वयेन</q>--Kavi; 3. Kavi does not read 'सम्बन्धीनि'

<pb n="032"/>

<lg><l>इष्टस्यार्थस्य रचना1 वृत्तान्तस्यानुपक्षयः ।</l>
<l>रागप्राप्तिः प्रयोगस्य गुह्यानां चैव गूहनम्2 ।। ५१ ।।</l></lg>
<lg><l>आश्चर्यवदभिख्यानं प्रकाश्यानां प्रकाशनम् ।</l>
<l>3अङ्गानां षड्विधं ह्येतद् 4दृष्टं शास्त्रे प्रयोजनम् ।। ५२ ।।</l></lg>
<lg><l>अङ्गहीनो नरो 5यद्वन्नैवारम्भ6क्षमो भवेत् ।</l>
<l>अङ्गहीनं तथा 7काव्यं न प्रयोगक्षमं भवेत् ।। ५३ ।।</l></lg>
<!-- COMMENTARY page 032 !-->
<p><q>अन्ये</q> त्वाहुः--स्वसंपदो बीजोत्पत्त्युद्धाटनादिका गुणाश्च शब्दार्थवैचित्र्याणि, स्वसंपदां वा गुणाः
तैरेव युक्तानीति ।</p>
<p><q>इष्टस्ये</q>त्यादिना प्रयोजनमाह । अभीष्टस्य प्रयोजनस्य रसास्वादकृतो <q>रचना</q> विस्तारणा ।
<q>वृत्तान्तस्यानुपक्षयः</q> क्रमेण स्फुटत्वादयःशलाकाकल्पत्वाभावः एतत्प्रयोजनं सर्वसाधारणम् । प्रयोगस्येतिवृत्तस्य
स्वयं परस्परस्यापि रागप्राप्तिः रञ्जनायोग्यत्वलाभः व्युत्पत्त्यस्थायोगात्, यदि वा पौनरुक्त्याद्याभासाद् ये
गुह्याः संछादनीया अर्थाः तेषां संछादनम् । पुनः पुनः श्रुतमपि यदभिख्यानं इतिवृत्तं तत एव नाश्चर्यकारि तदपि
अङ्गयोजनायामपूर्वतामिव दधदद्भुततामेति, तदाह <q>आश्चर्यवदिति</q> । यच्च व्युत्पत्तौ सातिशयोपयोगि तत एव
प्रकाश्यं तस्य प्रकाशनं विस्तारणम्, आद्यन्तु प्रयोजनं चमत्कारकृतं स्मृतिदृष्टमपि प्रत्यक्षविशेषसिद्धमेव, न तु
सन्ध्योपासनादिवददृष्टं, नापि पूर्वरङ्गाङ्गवदुभयरूपमित्यर्थः । <q>शास्त्र</q> इति नाट्यात्मके वेद इत्यर्थः । एषां
प्रयोजनानामङ्गलक्षणेषूदाहरणं वर्णयिष्यामः । अत एव दृष्टान्तेन द्रढयति । अङ्गकर्तव्यसंपादनं <q>प्रयोगक्षम</q>मिति ।
<!-- APPARATUS page 032 !-->
1. <q>ड</q>--वचनं <q>य</q>--वचनात् 2. <q>च</q>--च निगूहनम् 3. इदमर्धं <q>च</q>--मातृकायां न दृश्यते 4. <q>ड</q>--उक्तं शास्त्र
5. <q>ट</q>--यावत् 6. <q>ड</q>--आरम्भे 7. <q>ट</q>--कार्यमप्रयोग

<pb n="033"/>

<lg><l>1उदात्तमपि यत्काव्यं2 3स्यादङ्गैः परिवर्जितम् ।</l>
<l>हीनत्वाद्धि4 प्रयोगस्य न सतां 5रञ्चयेन्मनः ।। ५४ ।।</l></lg>
<lg><l>काव्यं 6यदपि हीनार्थ सम्यगङ्गैः समन्वितम् ।</l>
<l>7दीप्तत्वात्तु प्रयोगस्य शोभामेति न संशयः ।। ५५ ।।</l></lg>
<lg><l>[तस्मात् सन्धिप्रदेशेषु 8यथायोगं9 यथारसम् ।</l>
<l>10कविनाङ्गानि कार्याणि सम्यक्तानि निबोधत] ।। ५६ ।।11*</l></lg>
<!-- COMMENTARY page 033 !-->
ततः प्रयोजनस्यासंपत्तेर्दृष्टस्य वा प्रत्युतासंभावनात्1 । एतद् व्यतिरेकद्वारेण स्फुटयति <q>उदात्तमपी</q>ति
लक्षणगुणालङ्कृतियुक्तमित्यर्थः । प्रयोगस्येति अपादानमपि संबन्धित्वेन (षष्ठी), वृक्षस्य पर्णं पततीति
यथात्र । तस्य प्रयोगस्य तस्य काव्यस्य यतो हीनत्वं यदयोग्यत्वं यस्मात्, सतां परोपरकारप्रवृत्तानां कविनटानां
साधुभूतानां वा सामाजिकानां मनो न रञ्जयतीति संभाव्यते । अन्वयद्वारेणोपसंहरति <q>यदपि</q> इति । <q>हीना</q>र्थमिति
स्वलमपि प्रयोजनं 2प्रहसनानिदर्शितकथं चाधीत्यादि कथाख्यायिकादिकं* प्रयोगः प्रयुक्तिः तत्राङ्गं प्रयोजकं
रञ्जनातिशयो व्युत्पत्त्यतिशयश्च तदुभयम्, तत्र काव्ये दीप्तं स्फुटमित्यर्थः ।</p>
<!-- APPARATUS page 033 !-->
1. अयं श्लोकः सर्वासु मातृकासु ''काव्यं यदपि'' इत्यादि श्लोकानन्तरमेव दृश्यते । 2. <q>च</q>--कार्यं 3. <q>ट</q>--तदङ्गैः
4. <q>ड</q>--तत् 5. <q>ट</q>--सतो 6. <q>न</q>--पदविहीनार्थं 7. <q>भ</q>--दीप्ताङ्गत्वात्, <q>ब</q>--दीप्तिं गत्वा प्रयोगश्च, <q>ढ</q>--दीप्ताङ्गस्य
8. <q>च</q>--प्रयोगेषु 9. <q>ड</q>--देशं <q>प</q>--काव्यं 10. <q>भ</q>--कार्याण्यङ्गानि तेषां तु प्रविभागः प्रदर्श्यते, <q>ब</q>--कविता 11. <q>अतः</q>--
परं <q>यमनप</q>--आदर्शेषु "साम भेद" इत्यादि श्लोकत्रयं च, तदनु--"एते विशेषाः सन्धीनां स्युः सन्धिष्वर्थयोगतः ।
एभ्योऽङ्गान्यर्थयोगेन सन्धितानि निबोधत" इति श्लोको वर्तते
*The asterisk mark indicates that the verse accoding to the first editor, Kavi, is a later
interpolation.
* प्रहसननिदर्शितकथंचाधीक्यादि (?)
1. प्रच्युत--Kavi 2. प्रहसननिदर्शनकथाख्यायिकादि--Kavi,

<pb n="034"/>

<lg><l>उपक्षेपः परिकरः परिन्यासो विलोभनम् ।</l>
<l>युक्तिः प्राप्तिः समाधानं 1aविधानं परिभावना ।। ५७ ।।</l></lg>
<lg><l>उद्भेदः करणं भेद 1एतान्यङ्गानि वै मुखे ।</l>
<l>तथा प्रतिमुखे चैव श्रृणुताङ्गानि नामतः2 ।। ५८ ।।</l></lg>
<lg><l>विलासः पिरसर्पश्च विधूतं 3तापनं तथा ।</l>
<l>4नर्म नर्मद्युतिश्चैव तथा 5प्रगयणं पुनः ।। ५९ ।।</l></lg>
<lg><l>निरोधश्चैव विज्ञेयः पर्युपासनमेव च ।</l>
<l>6पुष्पं वज्रमुपन्यासो वर्णसंहार एव च7 ।। ६० ।।</l></lg>
<lg><l>8एतानि वै प्रतिमुखे8a गर्भेऽङ्गानि निबोधत ।</l>
<l>अभूताहरणं मार्गो रूपोदाहरणे क्रमः10 ।। ६१ ।</l></lg>
<lg><l>संग्रहश्चानुमानं च 11प्रार्थनाक्षिप्तमेव च ।</l>
<l>तोटकाधिबले चैव 12ह्युद्वेगो विद्रवस्तथा ।। ६२ ।।</l></lg>
<!-- COMMENTARY page 034 !-->
<p>अथाङ्गानामुद्देशमाह <q>उपक्षेपः परिकर</q> इत्यादिना <q>एतान्यङ्गानि सन्धिषु</q> (६७) इत्यन्तेन । <q>मुखे</q>
द्वादश, प्रतिमुखे गर्भे च त्रयोदश, अवमर्शे द्वादश, निर्वहणे चतुर्दशेति मिलित्वा चतुःषष्टिः ।</p>
<p><q>केचिन्मन्यन्ते</q> --इह उपक्रम उपसंहारो मध्यमिति प्रत्यवस्थं स्थानभेदत्रयं,
तत्र प्रत्येकं सूक्ष्मेणारम्भावस्थापञ्चकेन भाव्यमिति पञ्चदश्यो दशाः क्रमभाविन्यः,
<!-- APPARATUS page 034 !-->
1a. N <q>म</q> परिभावं तु भावना 1. <q>म</q> N--द्वादशाङ्गानि 2. <q>ट</q>--वक्ष्याम्यङ्गानि <q>ढ</q>--वक्ष्याम्यङ्गान्यतः परम्
<q>ड</q>--अतः परम् 3. <q>ड</q>--शमनं 4. <q>ट</q>--नर्मद्युतिः <q>प्रगमनं</q> विरोधः पर्युपासनं (<q>भ</q>--शम, नि) 5. <q>ढ</q>--प्रसवणं <q>न</q>
प्रगमनं <q>च</q>--प्रशमनं 6. <q>ड</q>--वज्रं पुष्यं 7. अतःपरं, <q>नमयोः</q>--"संपादार्थानि बीजस्य संप्रसिद्धिकराणि च" इत्यर्धंमप्युपलभ्यते
8. <q>भ</q>--एतान्येव 8a. N. इति प्रतिमुखेऽङ्गानि बीजस्योद्घाटितानि तु । त्रयोदशाय गर्भंस्य
बीजोद्भेदा [<q>न्</q>] निबोधत 9. <q>भ</q>--गर्भाङ्गनि, <q>य</q>--गर्भे चैव 10. <q>भ</q>--रूपमाहरणं क्रमः <q>ढ</q>--हरणक्रमाः
11. <q>च</q>--प्रार्थनाक्षिप्तिरेव <q>भ</q>--तोटकाधिबले तथा । उद्वेगसंभ्रमाक्षेपा गर्भाङ्गानीति योजयेत् 12. <q>ट</q>--चोद्भेदोः विभ्रमः

<pb n="035"/>

<lg><l>1एतान्यङ्गानि1a वै गर्भे 2ह्यवमर्शे निबोधत ।</l>
<l>3अपवादश्च4 संफेटो5 विद्रवः 6शक्तिरेव च ।। ६३ ।।</l></lg>
<lg><l>7व्यवसायः प्रसङ्गश्च द्युतिः खेदो निषेधनम् ।</l>
<l>विरोधनमथादानं छादनं8 च प्ररोचना ।। ६४ ।।</l></lg>
<lg><l>9व्यवहारश्च युक्तिश्च विमर्शाङ्गान्यमूनि च ।</l>
<l>सन्धिर्निरोधो10 ग्रथनं निर्णयः परिभाषणम् ।। ६५ ।।</l></lg>
<lg><l>11द्युतिः प्रसाद आनन्दः12 समयो 13ह्युपगूहनम् ।</l>
<l>14भाषणं पूर्ववाक्यं च 15काव्यसंहार एव च ।। ६६ ।।</l></lg>
<lg><l>प्रशस्तिरिति 16संहारे ज्ञेयान्यङ्गानि नामतः 17 ।</l>
<l>17aचतुष्षष्ठिर्बुधैर्ज्ञेयान्येतान्यङ्गानि सन्धिषु ।। ६७ ।।</l></lg>
<!-- COMMENTARY page 035 !-->
तत्राद्यास्तावद्दशानामङ्गत्वेन वर्ण्यन्ते । अङ्गिबुद्ध्युदयात् । तत्रेति चतुर्दश निर्वहणे फलयोगबलात् सर्वा
एवोपपाद्यन्ते । अन्यत्र तु मुखादौ काश्चिल्लीनीक्रियन्ते, न द्वादशादिभेदानि तत्राङ्गानीति । तदेत--
<!-- APPARATUS page 035 !-->
1. <q>भ</q>--अवमर्शे तु वक्ष्यानि यथाङ्गानि भवन्ति हि <q>ड</q>--अङ्गान्येतानि वै गर्भे विमर्शे च, 1a. N. गर्भे त्रयोदशाङ्गानि
विमर्शेऽथ निबोधत ।। 2. <q>ट</q>--विमर्शे च 3. <q>भ</q>--अवपातोऽथ 4. <q>म</q>--अथ 5. <q>प</q>--संस्फोटो 6. <q>भ</q>--द्रव एव च ।
युक्तिर्द्युतिः प्रसङ्गश्च व्यवसायो विरोधनम् । प्ररोचनाविचलनमादानं च्छेदनं तथा । अवमर्शे समाख्यातान्येतान्यङ्गानि वै
द्विजाः ।। 7. <q>न</q>--प्रसङ्गो व्यवसायश्च विरोधश्च प्रकीर्तितः । प्ररोचनातिबलनमादानं छलनं तथा । <q>ड</q>--एतान्यवमृशेऽङ्गानि
भूयो निर्वहणे शृणु ।। 8. <q>च</q>--छन्दनं 9. <q>य</q>--व्याहारश्चैव 10. <q>ड</q>--विरोधो 11. <q>भ</q>--स्तुतिः, <q>न</q> कृतिः 12. <q>ड</q>--
प्रसादानन्दौ च 13. <q>ड</q>--अप्युय, <q>य</q>--श्चोप--, 14. <q>य</q>--आभाषणं पूर्वभावं 15. <q>ड</q>--कार्य 16. <q>भ</q>--चाङ्गानि कुर्यान्निर्वहणे
पुनः, <q>म</q> N--संहारे सन्ध्यङ्गानि चतुर्दश 17. अतः परं <q>यढ</q> योः "सन्धौ निर्वहणाख्ये तु कर्तव्यानि प्रयोक्तृभिः ।
एतेषामर्थसंबन्धं पुनर्वक्ष्यामि लक्षणम् । इत्यधिकः श्लोको विद्यते । 17aN:. इत्येतानि चतुःषष्टि
त्द्युक्तान्यङ्गान्यनुक्रमात् ।।

<pb n="036"/>

<lg><l>[संपादनार्थं बीजस्य सम्यक्1सिद्धिकराणि च ।</l>
<l>कार्याण्येतानि कविभि 2र्विभज्यार्थानि नाटके] ।। ६८ ।।</l></lg>
<lg><l>3पुनरेषां 3aप्रवक्ष्यामि लक्षणानि यथाक्रमम् ।</l></lg>
<!-- COMMENTARY page 036 !-->
दसत् । एवं हि वक्ष्यमाणेषु तेनैव क्रमेण भाव्यम् । न चासावस्ति प्रयोजनशङ्काषट्कं ततश्चानुपपन्नं स्यात्,
अनुपक्षय इत्येकमेव हि प्रयोजनं भवेत् । बीजकरणेऽपि च नियमनिदानानुपपत्तौ द्वयोर्द्वादश द्वयोस्त्रयोदशेति
कुतस्त्यो विभाग इत्यास्तामदः ।</p>
<p><q>पुनरेषामिति</q> । पुनश्शब्दो विशेषद्योतकः, लक्षण एवायं क्रमो न निबन्धन इति यावत् । तेन
यदुद्भटप्रभृतयोऽङ्गानां सन्धौ क्रमे च नियममाहुस्तद्युक्त्यमागविरुद्धमेव । तथा हि--'संप्रधारणमर्थानां युक्ति--
रित्यभिधीयते' इति यन्मुखसन्धौ पञ्चममङ्गं वक्ष्यति तत्सर्वेषु सन्धिषु तावन्निबन्धनयोग्यं, न च तथा
निवेश्य1 बध्यमानमदृष्टकृतं विदध्यात् । न च लक्ष्येन दृश्यते । <q>वेणीसंहारे</q> हि तृतीयेऽङ्के गर्भसन्धौ
दुर्योधनकर्णयोर्महति संप्रधारणे <q>द्रोणवधे</q> वृत्ते--
<lg><l>तेजस्वी रिपुहतबन्धदुःखापारं</l>
<l>बाहुभ्यां तरति धृतायुधप्लवाभ्यात् ।</l>
<l>आचार्यः सुतनिधनं निशम्य संख्ये</l>
<l>किं शस्त्रग्रहसमये विशस्त्र आसीत् ।।</l></lg>
इत्यादि यावत्--
<lg><l>दत्त्वाभयं सोऽतिरथो हन्यमानं <q>किरीटिना</q> ।</l>
<l><q>सिन्धुराजमुपेक्षेत</q> नैवं चेत् कथमन्यथा ।। इति ।</l></lg>
न चात्र प्रीतिव्युत्पत्त्योः2 क्षतिः काचित् । यत्तु सन्धिनैयत्येनाभिधानं तत्र सन्धाववश्यंभावित्वख्यापनार्थं
युक्तिर्मुखे भवत्येव । सन्ध्यन्तरालानि तु नेत्थमिति पृथक् तानि वर्णयिष्यन्ते । कानिचित्त्वङ्गानि स्वरूपबलादेव
<!-- APPARATUS page 036 !-->
1. <q>ड</q>--सन्धिकाराणि तु 2 <q>ड</q>--विस्पष्टार्थानि 3. <q>च</q>--एतेषां तु पुनर्वक्ष्ये 3a. अथैषामर्थसम्बन्धं लक्षणं तु निबोधत ।।
1. निवेश्यं --Kavi, 2 प्रतीतिव्युत्पत्त्योः, Kavi.

<pb n="037"/>

<!-- COMMENTARY page 037 !-->
नियमभाञ्जि, यथोपक्षेपो मुखसन्धावेव प्रथममेव च1 । न ह्यनुपक्षिप्ते वस्तुनि किञ्चिदपि शक्यक्रियम् ।
यत्तूच्यते 'चतुःषष्ट्यङ्गसंयुत' (१९.१६९)मिति तेन संभवमात्रमेषामुक्तं, न तु नियमः । यथासन्धि तु
कर्तव्या (१९. १०४) इति वचनं प्रत्युत सन्ध्यौचित्येनैषां निबन्धनमभिदधदस्मदभिहितनीतिपथोपदेश्येव,
योग्यतार्थवृत्तिना हि यथाशब्देनायमव्ययीभावः ।</p>
<p>यत्तूक्तं शरीराङ्गनियमदर्शनात् कथमेतदिति, तत्रापि दृष्टान्ताद् व्यवस्थापि तु न संभवतः स चास्तीत्युक्तं,
शाखादयश्च वृक्षावयवा मध्येऽपि ब्रध्नेऽप्यूर्ध्वेऽपि भवन्ति, न च शरीर2 पादपादिवदुपक्षेपादिभिरवयवविकल्पः
सन्धिरारभ्यते, यच्च प्रतिसन्ध्यभिधानं तद्बाहुल्येन तथा दर्शनात् । तथा हि उपक्षिप्तेऽर्थे 3विस्तारिते
निश्चितगुणादभिलषिते संभावनीयमुपायादिविषयं संप्रधारणमित्युपक्षेपपरिकरपरिन्यासविलोभनहेतु--
त्वादन्यान्यभिधाय युक्तिरक्ता, न तु तत्रैव सद्भावात् । आनन्तर्यनियमश्च मुनेरनभिमतो लक्ष्यते । अन्यथा
सन्ध्यन्तरालानि सामादीनि मदान्तान्येकविंशातिः, लास्याङ्गानि गेयपदादीनि दश यानि वक्ष्यन्ते, तेषां कुत्र
निवेशः स्यात् । सन्धिपञ्चकमयं हि रूपकं क्रमनियतं, तदङ्गसंहारभावितश्च सन्धिरिति, न च क्रमेणानेनैव
तानि प्रयोज्यानीति वचनमस्ति । सदपि वा न्यायापेतमन्यथा योज्येत । न चोद्देशक्रममनूच्यते निबन्धं,
*लक्षणालङ्कारगुणवीथ्यङ्गसन्ध्यतराणि लास्याङ्गवृत्तितदङ्गान्यपि तु साधर्म्यदृष्टान्तः4 । तदेतत्प्रत्येकं लक्षणे
स्फुटीभाविष्यतीत्यास्तां तावत् ।</p>
१. <p>उपक्षेपः--तत्र प्रस्तावना न तावद्रूपकाङ्गं नटवृत्तव्याप्ततयेतिवृत्ताननु प्रवेशात् । इति तदनन्तरं पूर्वं,
<q>काव्यार्थ</q> इति वृत्तशरीरलक्षणोऽभिधेयः प्रधानरसलक्षणं च प्रयोजनसंक्षेपेणोपक्षिप्ये5 । यथा <q>वेणीसंहारे</q>
भीमः--</p>
<lg><l>लाक्षागृहानलविषान्नगृहप्रवेशैः</l>
<l>प्राणेषु वित्तनिचयेषु च नः प्रहत्य ।</l>
<l>आकृष्य पाण्डववधूपरिधानकेशान्</l>
<l>स्वस्था भवन्तु कुरुराजसुताः सभृत्याः ।। (१.६) इति</l></lg>
<!-- APPARATUS page 037 !-->
*क्रम इत्युच्यते निबन्धः' इति स्यात् ।
1. प्रथमे । एवं च....Kavi; 2 शरीरे पादपादि.--Kavi 3. तथाप्युपक्षिप्तेऽर्थे--Kavi; 4. असाधर्म्य.--Kavi
5. क्षिप्यते --Kavi

<pb n="038"/>

<lg><l>1काव्यार्थस्य समुत्पत्तिरुपक्षेप इति स्मृतः ।। ६९ ।।</l></lg>
<!-- COMMENTARY page 038 !-->
<p>२. <q>परिकरः</q> --तत ईषद् विस्तार्यते (परिकरः) यथा भीमः--</p>
<lg><l>प्रवृद्धं यद्वैरं मम खलु शिशोरेव कुरुभि--</l>
<l>र्न तत्रार्यो हेतुर्न भवति किरीटी न च युवाम् ।</l>
<l>जरासन्धस्योरस्तलमिव विरूढं पुनरपि</l>
<l>क्रुधा भीमः सन्धिं विघटयति यूयं घटयत ।। (<q>वेणी</q>. १--१०)</l></lg>
<p>३. <q>परिन्यासः</q> --ततोऽपि निश्चयापत्तिरूपतया परितो हृदये सोऽर्थो न्यस्यते (परिन्यासः) ।</p>
<lg><l>यथा--चञ्चद्भुजाभ्रमितचण्डगदाभिघात--</l>
<l>संचूर्णितोरुयुगलस्य सुयोधनस्य ।</l>
<l>स्त्यानावनद्धघनशोणितशोणपाणि--</l>
<l>रुत्तंसयिष्यति कचांस्तव देवि भीमः ।। (१--२१) इत्यादि ।</l></lg>
<p>४. <q>विलोभनम्</q>--ततस्तदेव गुणवदिति श्लाध्यते, श्लाघैव विलोभनहे्तुत्वाद्विलोभनम् । यथा--द्रौपदी--
अणुगिह्णन्तु मए एदं वअणं देवदाओ (अनुगृह्णन्तु मे एतद्ववचनं देवताः) इत्यादि । यथा वा <q>विक्रमोर्वश्यां</q>--
<lg><l>अस्याः सर्गविधौ प्रजापतिरभूच्चन्द्रो नु कान्तिप्रदः ।
श्रृङ्गारैकरसः स्वयं नु मदनो मासो नु पुष्पाकरः ।</l>
<l>वेदाभ्यासजडः कथं नु विषयव्यावृत्तकौतूहलो</l>
<l>निर्मातुं प्रभवेन्मनोहरमिदं रूपं पुराणो मुनिः ।। (१.८) इत्यादि ।</l></lg>
तदेतदुपक्षेपाद्यङ्गचतुष्कं प्रायशो मुखन्सन्धौ भवति । उक्तेनैव [क्रमेण] न पौर्वार्येण भवति । आनन्तर्यनियमस्तु
नास्ति सन्ध्यन्तराणां सामादीनां मध्येःनुप्रवेशात् । तदेतदाह <q>मुनिः काव्यार्थस्य समुत्पत्ति</q>रित्यादिना
<q>विलोभनमिति स्मृत</q>मित्यन्तेन तत्र वृत्तान्ते नोपक्षयः सर्वेषां प्रयोजनमित्युक्तम् । परिकरस्य प्रयोजनमिष्टार्थस्य
रचनापि ।</p>
<!-- APPARATUS page 038 !-->
1.--<q>भ</q>-- काव्यस्यार्थ, <q>ड</q>--कार्यस्यार्थ

<pb n="039"/>

<lg><l>1यदुत्पन्नार्थबाहुल्यं2 ज्ञेयः परिकरस्तु सः ।</l>
<l>3तन्निष्पत्तिः परिन्यासो विज्ञेयः कविभिः सदा ।। ७० ।।</l></lg>
<lg><l>गुणनिर्वर्णवं चैव4 विलोभनमिति स्मृतम् ।</l>
<l>संप्रधारणमर्थानां युक्तिरित्यभिधीयते5 ।। ७१ ।।</l></lg>
<lg><l>6सुखार्थस्याभिगमनं प्राप्तिरित्यभिसंज्ञिता7 ।</l>
<l>8बीजार्थस्योपगमनं 8aसमाधानमिति स्मृतम् ।। ७२ ।।</l></lg>
<!-- COMMENTARY page 039 !-->
<p>५. युक्तिर्यथा--'सहदेवः--आर्य, किं महाराजसन्देशोऽयं आर्येणाव्युत्पन्न एव गृहीतः' इत्यतः प्रभृति
यावद्भीमवचनम्--
<lg><l>युष्मान् ह्रेपयते क्रोधाल्लोके शत्रुकुलक्षयः ।</l>
<l>न लज्जयति दाराणां सभायां केशकर्षणम् ।। (१--१७) इति ।</l></lg>
अस्याः प्रयोजनं प्रकाश्यप्रकाशनमपि ।</p>
६. <p>प्राप्तिः--<q>सुखार्थस्याभिगमनं प्राप्ति</q>रिति । सुखयतीति सुखं तादृशस्य वस्तुनः । यथा (<q>वेण्याम्</q>)--
"एष खलु भगवान् वासुदेवः पाण्डवपक्षपातामर्षितेन सुयोधनेन संयमितुमारब्धः" इत्यादि "कुमारमविलम्बितं
द्रष्टुमिच्छामीति । "अयं ह्यर्थो भीमस्य चेतः सुखय" तीति सन्धेर्विघटनात् (प्राप्तिः) ।</p>
७. <p><q>समाधानम्--बीजार्थस्योपगमनमिति</q> । यस्मिन् बीजं तदिदानीं
<!-- APPARATUS page 039 !-->
1. <q>भ</q>--समुत्पन्न, <q>ढ</q>--यदल्पं नार्थ 2 <q>भ</q>--बाहुल्ये 3. <q>ड</q>--तन्निष्पत्त्या तु कथनं परिन्यासः प्रकीर्तितः, <q>च</q>--तन्निर्वृत्तिः <q>ट</q>--
तन्निष्पत्तिस्तु कथनं परिन्यासः प्रचक्ष्यते 4. <q>ढ</q>--N निर्वहणं तज्ज्ञैः <q>ड</q>--यत्तु <q>ट</q>--निर्वर्णना यत्तत् 5. <q>भ</q>--संज्ञितम् ।
6. <q>भ</q>--मुख्यार्थस्योप, <q>प</q>--सुखार्थस्योप, 7. <q>न</q>--धीयते 8. <q>भ</q> N बीजस्यागमनं यत्तु तत्समाधानामिष्यते <q>ढ</q>--बीजार्थस्याभि,
<q>फ</q>--बीजार्थागमनं यत्तु तत्....उच्यते 8a:N: तत्समाधानमुच्यते

<pb n="040"/>

<lg><l>1सुखदुःखकृतो योऽर्थस्तद्विधानमिति स्मृतम् ।</l>
<l>2कुतूहलोत्तरावोगो3 विज्ञेया 4परिभावना ।। ७३ ।।</l></lg>
<!-- COMMENTARY page 040 !-->
प्रधाननायकानुगतत्वेन सम्यगाहितं भवतीति (समाधानम्) । ''<q>यौधिष्ठिर</q>''--मित्यनेन* समाधानं दर्शितम् ।</p>
८. <p><q>विधानम्--सुखदुःखकृतो योऽर्थस्तद्विधान</q>मिति । व्यामिश्रतया सुखदुःखे अभिधीयेते यत्रेति (विधानम्) ।</p>
यथा--
<lg><l>भीमः--तत्पाञ्चालि गच्छामो व्यमिदानीं कुरुकुलक्षयाय ।</l></lg>
<p>द्रौपदी--णाह जं असुरसमराहिमुहस्स हरिणो मङ्गलं तं तुंहाण होदु-- (नाथ, यदसुरसमराभिमुखस्य
हरेर्मङ्गलं तत्तव भवतु) इत्यादि (अ १) तथा--"मा अनवेक्खिदसरीरा संचरह, अप्पमत्तसंचारिणिज्जाइं
रिपुबलाइं--(मा अनपेक्षितशरीराः संचरथ, अप्रमत्तसंचरणीयानि निपुबलानि)" इति । अत्र द्रौपद्याः प्रहर्षो
भयं च मिश्रतया विहितमिति विचित्रत्वाद् रसवत्ता भवति । तेनेष्टस्यार्थस्य रचना, तथा निगूह्यस्य
नायिकाचित्तानिस्त्रिंशभावस्य निगूहनं प्रयोजनम् । एवमन्यत्रापि प्रयोजनमुत्प्रेक्ष्यम् । युक्तिवच्चेदमन्यत्रापि
संभवत्येवेत्येमन्यत्राप्यूह्यम् ।</p>
९. <p><q>परिभावना</q>--कुतूहलेति कौतुकेन जिज्ञासातिशयेन व्यामिश्रो य आवेगः सा परिभावना किमेतदिति
। यथा--संग्रामं संधिविघटनादाशंसमाना1 द्रौपदी तूर्यशब्दं श्रुत्वाह--"णाह किं दाणिं एसो
<!-- APPARATUS page 040 !-->
1. <q>भ</q>--सुखतो दुःखतो योऽर्थस्तद्विधानमिहोच्यते 2 <q>ड</q>--कौतूहलोत्तरो वेधो भवेत्तु 3. <q>भ</q>--वेध्यो, <q>न</q>--वेधो, <q>ट</q>--वेदो,
<q>च</q>--वेध्या 4. <q>प</q>--प्रोक्ता तु <q>न</q>--भवेत्तु
<lg><l>*यत्सत्यव्रतभङ्गभीरुमनसा यत्नेन मन्दीकृतं</l>
<l>यद्विस्मर्तुमपीहितं शमवता शान्तिं कुलस्येच्छता ।</l>
<l>तद् द्यूतारणिसंभृतं नृपशुना केशाम्बराकर्षणैः</l>
<l>क्रोधज्योतिरिदं महत् कुरुवने यौधिष्ठिरं जृम्भते ।। (१--२५)</l></lg>
1. संघटना संशयामाना--Kavi,

<pb n="041"/>

<lg><l>1बीजार्थस्य प्ररोहो यः स उद्भेद इति स्मृतः2 ।</l>
<l>3प्रकृतार्थसमारम्भः करणं नाम तद्भवेत्4 ।।</l></lg>
<lg><l>5संघातभेदनार्थो यः स भेद इति कीर्तितः6 ।</l></lg>
<!-- COMMENTARY page 041 !-->
पळअंतजळहरत्थणिदमंसळो खणे खणे समरदुन्दुभी ताडीअदि--(नाथ किमिदानीमेष
प्रलयान्तजलधरस्तनितमांसलो क्षणे क्षणे समरदुन्दुभिस्ताड्यते)" इति</p>
<p>१० <q>उद्भेदः--बीजार्थस्य प्ररोह</q> इति । यथा--<q>द्रौपदी</q>--हा णाह पुणो वि तुए अहं समस्ससइदव्वा (हा
नाथ, पुनरपि त्वयाहं समाश्वासयितव्या)</p>
<lg><l>भीमः--भूयः परिभवक्कान्तिलज्जाबन्धुरिताननम् ।</l>
<l>अनिश्शेषितकौरव्यं न पश्यसि वृकोदरम् ।। (१. २६) इति ।</l></lg>
<p>न चेदमुद्धाटनं येन प्रतिमुखं भवेत्, अपि 1तु शत्रुक्षयारम्भ बीजस्योद्घाटनेन विनापि
प्ररोहमात्रमवस्थानमानुगुण्यात् भूमिसंश्लेष इव ।</p>
<p>११ <q>करणम्--प्रकृतार्थसमारम्भः करण</q>मिति *। यथा--
सहदेवः--गच्छामो वयमिदानीं गुरुजनानुज्ञाता2 विक्रमानुरूपमाचरितुम्, इत्यादि (<q>वेणी</q>--१)।</p>
<p>१२ <q>भेदः--संघातभेदनार्थो यः स भेद</q> इति । पात्रसंघातस्य यन्निजप्रयोजनोपक्षेपेण निष्क्रमणसिद्धये भेदनं
विकिरणमिव3 स भेदः । सर्वत्राङ्केऽन्तर्भावी वस्तूपायात्मा भेदः, स सन्ध्यन्तरैकविंशतौ वक्ष्यते । अस्यो--
<!-- APPARATUS page 041 !-->
1. भ--उद्भेदस्तद्विनिष्पत्तिर्विज्ञेयो द्विजसत्तमाः (<q>ब</q> उद्भेदस्य विनि) 2 <q>प</q>--उद्भेदः स तु कीर्तितः 3. <q>भ</q>--अर्थानुस्मरणं
चैव <q>प</q>--प्रत्यक्षार्थ 4. <q>ड</q>--समारम्भं करणं परिचक्षते 5. <q>च</q>--संपात <q>भ</q>--उत्साहजननं भेदो विज्ञेयस्तु प्रयोक्तृभिः <q>प</q>--
संघातरूपभेदो यः <q>ट</q>--संभूत 6. <q>ड</q> N--संज्ञितः
1. शत्रुक्षयारम्भं बीजस्याङ्कुरः कुरुकुलोद्घाटनेन विनापि प्ररोहमात्रमनुस्तानानुगुण्यात् भूमिसंश्लेष इव बीजस्य;--Kavi
2. कुरुराजानुज्ञाता--Kavi-- 3. प्रकरणमिव--Kavi
*अन्ये तु विपदां शमनं करणमाहुः

<pb n="042"/>

<lg><l>[एतानि तु मुखाङ्गानि वक्ष्ये प्रतिमुखे पुनः] ।। ७५ ।।*</l>
<l>1समीहा रतिभोगार्था विलास इति संज्ञितः2 ।</l></lg>
<!-- COMMENTARY page 042 !-->
दाहरणं -(<q>वेणी॰</q> १--२७ भीमवाक्यम्) "अन्योन्यास्फालभिन्न" इत्यादि यावत् "पाण्डुपुत्राः"* इति ।
अथ प्रतिमुखोद्दिष्टानामङ्गानामुद्देशक्रमेण लक्षणमाह</p>
<p>१३ <q>विलासः --समीहा रतिभोगार्था विलास</q> इति । रतिलक्षणस्य भावस्य हेतुभूतो यो भोगो विषयः
प्रमदा पुरुषो वा तदर्था या समीहा स विलासः । कामफलेषु रूपकेषु प्रतिमुख एव ह्यास्थावत्त्वेन1 रतिरूपेण
भाव्यम् । यथाभिज्ञानशाकुन्तले--
<lg><l>तापसः -- कस्येदमुशीरानुलेपनमित्यादि । तथा राजा--</l>
<l>कामं प्रिया न सुलभा मनस्तु तद्भावदर्शनाश्वासि ।</l>
<l>अकृतार्थेऽपि मनसिजे रतिमुभयप्रार्थना कुरुते ।। (२.१) इत्यादि ।</l></lg>
यस्तु <q>वेणीसंहारे</q> भानुमत्या सह दुर्योधनस्य दर्शितो विलासः, स नायकस्य तादृशेऽवसरेऽत्यनुचित इति
चिरन्तनैरेवोक्तम् । यथा <q>सहृदयालोककार:--</q>
<lg><l>सन्धिसन्ध्यङ्गघटनं रसबन्धव्यपेक्षया ।</l>
<l>न तु केवलशास्त्रार्थस्थितिसंपादनेच्छया ।। (<q>ध्वन्यालोक</q> ३.१२)</l></lg>
एतच्च विवरण एवास्माभिर्वितत्य दर्शितम् ।</p>
<p>इह च रतिग्रहणं पुमर्थोपयोगिरसगतस्थायिभावोपलक्षणं तेन वीरप्रधानेषु रूपकेषु2 उत्साहविषया सम्यगीहा
चेष्टाविलास इति मन्तव्यम् ।
<!-- APPARATUS page 042 !-->
1. <q>भ</q>--संभोगरतिसंपन्नो 2. <q>ड</q>--कीर्तितः
* अन्योन्यास्फालभिन्नद्विपरुधिरवसासान्द्रमस्तिष्कपङ्के
मग्नानां स्यन्दनानामुपरिकृतपदन्यासविक्रान्तपत्तौ ।
स्फीतासृक्पानगोष्ठीरसदशिवशिवातूर्यनृत्यत्कबन्धे
संग्रामैकार्णवान्तःपयसि विचरितुं पण्डिताः पाण्डुपुत्राः ।।
1. फलत्वेन--Kavi, 2. Kavi, प्रतिमुख एव ह्यास्था रतिरूपेन उत्साहः सम्यग्	विषया समीहा ।

<pb n="043"/>

<lg><l>दृष्टनष्टानुसरणं परिसर्प1a इति स्मृतः1 ।। ७६ ।।</l></lg>
<lg><l>2कृतस्यानुनयस्यादौ विधूतं ह्यपरिग्रहः ।</l>
<l>3अपायदर्शनं यत्तु तापनं4 नाम तद्भवेत् ।। ७७ ।।</l></lg>
<!-- COMMENTARY page 043 !-->
युक्तचैतन्य एव हि रसो मुख उपक्षिप्तः । तस्यैव स्वयं प्रतिमुखस्वोचितारम्भसंभावितः कर्तव्यः । लस श्लेषणेऽपि
हि पठयते ।</p>
<p>१४ <q>परिसर्पः --दृष्टनष्टानुसरणं परिसर्प</q> इति । यथा कञ्चुकी-- "आशस्त्रग्रहणादकुण्ठपरशोः"1
(<q>वेणी॰</q>२/२) इत्यादि । दृष्टनष्टप्रायो हि कार्यान्तरव्यासङ्गात् । कुरुकुलक्षयो भीष्मवधेन अस्थानपरितोषसूचितेन
च दुर्योधनस्यायुक्तचेष्टितत्वेनानुसृत इति प्रकृतस्यार्थस्य परिसर्पणात् प्रसरणात् परिसर्पः । यथा
<q>चाभिज्ञानशाकुन्तले</q> भवितव्यमत्र तया । तथा हि--</p>
<lg><l>अभ्युन्नता पुरस्तादवगाढा जघनगौरवात्पश्चात् ।</l>
<l>द्वारेऽस्य पाण्डुसिकते पदपङ्क्तिर्दृश्यते हि नवा ।। (३--७) इति ।</l></lg>
<p>१५<q>विधूतम्</q>--2<q>कृतस्यानुनयस्येति</q> । आदौ प्रथमतः, कृतस्यानुनयस्य सामवचसोऽनङ्गीकरणं विधूतं,
पश्चात् पुनरङ्गीकरणमिति आदिशब्दात् यथा--तत्रैव--शकुन्तला--अइ किं अंतेउरविरहपय्युस्सुएण राएसिणा
अवरुद्धेण--इत्यादि ।</p>
<p>१६ <q>तापनम्</q>-3<q>अपायदर्शनं यत्तु तापन</q>मिति । यथा <q>रत्नावल्याम्</q>--</p>
<!-- APPARATUS page 043 !-->
1a.N. परिसर्पस्तु कथ्यते 1. <q>स</q> वर्ण्यते, <q>प</q>-- श्च कथ्यते 2. <q>भ</q>--विधूतमरतिं प्राहुस्तथा च द्विजसत्तमाः <q>ट</q>--कुद्घस्य <q>न</q>--
कृतस्य विनयस्य 3. <q>भ</q>--विलापवचनं <q>म</q>--तस्यापनयनं यत्र शमनं 4. <q>ट</q>--शमनं
1. वेणीसंहारे (अ-२.२)
2. विधूतमरतिं प्राहुः केचित् । तत्रारतिरित्यभीष्टानवाप्तितो दुःखम्
3. केचित्तु तापनस्थाने शमनं पठन्ति, अरतेः शमनमथवानुनयग्रहणादरतेर्निग्रहः शमनम् ।

<pb n="044"/>

<lg><l>1क्रीडार्थं विहितं यत्तु हास्यं नर्मेति 2तत्स्मृतम् ।</l>
<l>3दोषप्रच्छादनार्थं तु हास्यं नर्मद्युतिः स्मृता4 ।। ७८ ।।</l></lg>
<!-- COMMENTARY page 044 !-->
<lg><l>दुल्लहजणाणुराओ लज्जागरुई परवस्सो उप्पा ।</l>
<l>पिअसहि विसमं पेम्पं मरणं सरणं णवरमेक्कम् ।।* (<q>रत्नावली</q> २--१)</l></lg>
<p>.....१७ <q>नर्म</q>--क्रीडार्थं विहितं यत्तु हास्यं नर्मेति । यथा (<q>रत्नावल्यां</q> द्वितीयेऽङ्के) विदूषकः--</p>
<p>भो मा पांडिच्चगव्वं उव्वह, अहं एदाए मुहादो सुणिअ वक्खाणइस्सं --(भो मा पाण्डित्यगर्वमुद्वह ।
अहं एतस्या मुखात् श्रुत्वा व्याख्यास्यामि)इत्यादि ।</p>
<p>१८ <q>नर्मद्युतिः--दोषप्रच्छादनार्थं तु हास्यं नर्मद्युतिरिति</q> । दोषो येनोक्तेन प्रच्छादयितुमिष्यते तस्यापि
हास्यजननत्वेन नर्म च सुतरां द्योतितं भवतीति नर्मद्युतिः । यथा च (<q>रत्नावल्यां</q> द्वितीयेऽङ्के विदूषकः)--
चउव्वेई विअ बम्हणो रियाओ पढिउं पवुत्ता । (चतुर्वेदी ब्राह्मण इव ऋचः पठितुं प्रवृत्ता ।) इत्यभिहिते
<q>राजा</q>--नावधारितं मया
ततो विदूषकः दुल्लहजणाणुराओ1
इति पठति । अत्र हि मौर्ख्यदोषं छादयितुं यद्विदूषकेणोच्यते तद्राज्ञो हास्यजननमिति नर्मैव द्योतितं भवति ।
तथा हि राजा--महाब्राह्मण कोऽन्य एवमृचामभिज्ञाः --इति ।</p>
<!-- APPARATUS page 044 !-->
1. <q>थ</q>--क्रीडाविलोभनार्थं तु <q>न</q>--क्रीडाविनोदनार्थं तु <q>भ</q>--हास्यप्रायं तु यद्वाक्यं तन्नर्म परिकीर्तितम् 2. <q>च</q>--N संज्ञितम् <q>न</q>--
कीर्तितम् 3. <q>भ</q>--रतिर्नर्मकृता चैव द्युतिरित्यभिसंज्ञिता 4. <q>न</q>-- N नर्मद्युति स्मृतम्
<lg><l>*दुर्लभजनानुरागः लज्जा गुर्वी परवश आत्मा ।</l>
<l>प्रियसखि विषमं प्रेम मरणं शरणं केवलमेकम् ।।</l></lg>
1. पूर्णा गाथा छाया चास्मिन् पृष्ठे दत्ता.

<pb n="045"/>

<lg><l>1उत्तरोत्तरवाक्यं तु भवेत्प्रगयणं2 पुनः ।</l>
<l>या तु व्यसनसंप्राप्तिः स निरोधः प्रकीर्तितः3 ।। ७९ ।।</l></lg>
<lg><l>क्रुद्धस्यानुनयो 4यस्तु भवेत्तत्पर्युपासनम् ।</l></lg>
<!-- COMMENTARY page 045 !-->
<p>१९ <q>प्रगयणम्--उत्तरोत्तरवाक्यं तु भवेत्प्रगयणमिति</q> । (यथा <q>रत्नावल्यां</q> द्वितीऽङ्के) विदूषकः--
किं णु खु दाणिं गाधेयम् (किं नुं खलु इदानीं गाथेयम्)।</p>
<p>राजा-कयापि श्लाध्यनवयौवनया प्रियतममनासादयन्त्या जीवितनिरपेक्षयेदमुक्तम् । विदूषकः भो किं
एदे हिं [वक्कणभणिदेहिं] (भोः किमेतैः वक्रभणितैः ।) इत्यादि । प्रगयणमिति रूढिशब्दः ।</p>
<p><q>अन्ये</q> तु प्रजाशब्दात् विचिकित्सायन शता क्विना व्युत्पत्तिं कल्पयन्ति । प्रागयणमित्यन्ये पठन्ति--
प्रागिति पूर्ववचनं ततोऽयनं प्राप्तिं यस्योत्तरवचनस्येति ।*</p>
<p>२० <q>निरोधः--या तु व्यसनसंप्राप्तिः स निरोध1</q> इति । (यथा रत्नावल्यां द्वितीयेऽङ्के) राजा "उच्चैर्हसता
त्वयेयं त्रासिता" (इति), व्यसनमत्र खेदमात्रमभीष्टोपरोधान्निरोधः ।</p>
<p>२१ <q>पर्युपासनम् -क्रुद्धस्यानुनयो यस्त्विति</q> । यथा --(तत्रैव) विदूषकः-- भो मा कुप्प एसा खु
कदलीघरं एव्व गद2 इत्यादि । राजा अनुनीतः सन्नाह--</p>
<!-- APPARATUS page 045 !-->
1. <q>च</q>--अधरोत्तर <q>भ</q>-- विज्ञेयं तु प्रशमनं विषादशमनोद्भवम् 2. <q>प</q>--प्रगमणं <q>ड</q>--प्रगमनं बुधाः 3. <q>भ</q>--विरोध इति संस्मृतः
<q>ढ</q>--विरोधः स तु संज्ञितः <q>प</q>--मुखानां संनिवेशो यः स निरोध इति स्मृतः 4. <q>भ</q>--यश्च तद्भवेत्
*अन्ये तु प्रगमनमिति प्रशमनमिति च पठन्ति
1. केचिद्विरोध इति अन्ये रोध इति च पठन्ति
2. भो मा कुप्य, एषा खलु कदलीगृहमेव गता । ..... कदलीगृहान्तरे (वर्तते), एहि--Kavi

<pb n="046"/>

<lg><l>विशेषवचनं यत्तु तत्पुष्पमिति संज्ञितम् ।। ८० ।।</l></lg>
<lg><l>§प्रत्यक्षरूक्षं यद्वाक्यं वज्रं1a तदभिधीयते ।</l>
<l>2उपपत्तिकृतो योऽर्थ उपन्यासश्च3 स स्मृतः ।। ८९ ।।</l></lg>
<!-- COMMENTARY page 046 !-->
<lg><l>दुर्वारां कुसुमशरव्यथां वहन्त्या</l>
<l>कामिन्या यदभिहितं पुरः सखीनाम् ।</l>
<l>तद्भूयः शुकशिशुसारिकाभिरुक्तं</l>
<l>धन्यानां श्रवणपथातिथित्वमेति ।। (<q>रत्नावली</q> २/७) इत्यादि ।</l></lg>
<p>२२ <q>पुष्पम्--विशेषवचनं यत्तु पुष्प</q>मिति । यथा (तत्रैव विदूषकः)-- एसो को वि चित्तफळहओ
(एष कोऽपि चित्रफलकः) --इत्यादि विदूषकोक्तेः प्रभृति यावत् "परिच्युतस्तं कुचकुम्भमध्यात्"
(<q>रत्नावली</q> २/१५) इत्यादि* । यथा हि प्रेमविकासि पुष्पं भवत्येवमत्रापि राज्ञ उत्तरोत्तरानुरागविशेषसूचकं
वचो विकासमस्यानुरागस्य दर्शयति । तथा हि सुसङ्गता--सहि गरुआणुरागविक्खित्तहिअओ असंबद्धं भट्टा
मंतेदुं पवुत्तो (सखि गुर्वनुरागविक्षिप्तहृदयोऽसंबद्धं भर्ता मन्त्रितुं प्रवृतः) इत्यादि ।</p>
<p>२३ <q>वज्रम् --प्रत्यक्षरूक्षं यद्वाक्यं वज्र</q>मिति । यथा (तत्रैव)-- "कथमिहस्थोऽहं भवत्या ज्ञात" इति
राजन्युक्तवति सुसङ्गता -- ण केवलं तुमं, चित्तफलहेण । ता जाव गदुअ देवीए णिवेदेमि । (न केवलं त्वं,
चित्रफलकेण । तद्यावद्गत्वा देव्यै निवेदयामि ।</p>
<p>२४ <q>उपन्यासः --उपपत्तिकृतो योऽर्थ उपन्यास</q> इति । यथा (तत्रैव) विदूषकः (ससाध्वसं) अदिमुहरा
खु एसागब्भदासी (अतिमुखरा खल्वेषा गर्भदासी)। अत्र मौखर्यात्मिकोपपत्तिरुपन्यस्ता ।1</p>
<!-- APPARATUS page 046 !-->
1. <q>च</q>--प्रत्यक्षरूपं <q>भ</q>--रूक्षप्रायं तु 1aN: तद् वज्रमिति कीर्तितम् 2. <q>भ</q>--सोपायवचनं यत्तु स उपन्यास उच्यते
3. <q>न</q>--श्च संस्मृतः
*परिच्युतस्तत्कुचकुम्भमध्यात् किं शोषमायासि मृणालहार ।
न सूक्ष्मतन्तोरपि तावकस्य तत्रावकाशो भवतः किमु स्यात् ।। (<q>रत्नावली</q> २/१५)
1. केचिदुपन्यासः प्रासदनमित्याहुः । भोजेन तूपन्यासाङ्गं परिहृतम् ।

<pb n="047"/>

<lg><l>1चातुर्वर्ण्योपगमनं वर्णसंहार इष्यते 2 ।</l>
<l>3कपटापाश्रयं वाक्यमभूताहरणं विदुः ।। ८२ ।।</l></lg>
<lg><l>4तत्त्वार्थवचनं चैव मार्ग इत्यभिधीयते ।</l></lg>
<!-- COMMENTARY page 047 !-->
<p>२५ <q>वर्णसंहारः-- *चातुर्वर्ण्योपगमनं वर्णसंहार</q> इति । चातुर्वर्ण्यशब्देन पात्राण्युपलक्ष्यन्ते । तेन
यत्र पात्राणि पृथक् स्थितान्यपि ढौक्यन्ते स वर्णसंहारः । <q>उपाध्यायास्त्वाहुः</q>-- इह वीरप्रधाने तावन्नायकप्रतिनायकौ
तत्सचिवौ च प्रधानत्वेन वर्ण्यन्त इति वर्णाः, कामप्रधानेऽपि नायको नायिका तत्सचिवौ चेति । तथा हि
<q>रत्नावल्यां</q> (द्वितीयेऽङ्के) सुसङ्गताया वचनात्-- "अदो मे अअं गरुओ पसाओ (अतो ममायं गुरुः प्रसादः)"
इत्यारभ्य, <q>राजा</q>--क्वासौ । सुसङ्गता--इत्थे--गेण्हिअ सहिं पसाएहि णं (हस्ते गृहीत्वा सखीं प्रसादयैनाम्)--
इत्यादि । 1अत्र चतुर्णामेकीभावे रागप्राप्तिः इष्टस्य रचना, प्रकाश्ये प्रकाशनमित्यपि प्रयोजनानि । यत्तु
ब्राह्मणादिवर्णचतुष्टयमेलनमिति तदफलत्वादनादृत्यमेव ।</p>
<p>अथ गर्भाङ्गान्युद्देशक्रमेण लक्षयति ।</p>
<p>२६ <q>अभूताहरणम्--कपटापाश्रयं वाक्यमभूताहरणमिति</q> । यथा वासवदत्तया चित्रफलके दृष्टे
<q>विदूषक</q>वचनं --अप्पा किल दुक्खेण आलिहीअदि त्ति मम वअणं सुणिअ पिअवयस्सेण विण्णाणं दंसिअं
(आत्मा किल दुःखेनालिख्यत इति मम वचनं श्रुत्वा प्रियवयस्येन विज्ञानां दर्शितम्) -- इत्यादि ।</p>
<p>२७ <q>मार्गः--तत्त्वार्थवचनं मार्ग</q> इति । (तत्रैव) "भट्टिणि कदा वि घुणक्खरं वि संभाविअदि
<!-- APPARATUS page 047 !-->
1. <q>भ</q>-- चतुर्वर्णाभिगमनं <q>प</q>-- वर्णितार्थतिरस्कारो <q>प</q> --उच्यते 2. <q>भ</q>--इतः परं-- "एतानि तु प्रतिमुखे गर्भे चापि
निबोधत" इत्यर्धमधिकं वर्तते 3. <q>य</q>--अभूताहरणं तत्स्याद् वाक्यं यत्कपटाश्रयम् <q>भ</q>--कपटाय तु यद्वाक्यमभूताहरणं
तु तत् 4. <q>च</q>--सत्त्वार्थ
*वर्णितार्थतिरस्कारो वर्णसंहार इति पाठे उक्तार्थस्य विषयान्तरप्रसक्त्या प्रच्छादनम् ।
1. Kavi -- चतुर्णामेकीभावः प्रयोगस्य

<pb n="048"/>

<lg><l>1चित्रार्थसमवाये तु वितर्को रूपमिष्यते ।। ८३ ।।</l>
<l>2यत्सातिशयवद्वाक्यं तदुदाहरणं स्मृतम् ।</l></lg>
<!-- COMMENTARY page 048 !-->
(भर्त्रि कदापि घुणाक्षरमपि संभाव्यते)" इति काञ्चनमालयोक्ते वासवदत्ता अपवार्य परमार्थोचितं वचनमाह
--अइ उज्जुए वसन्दओ खु एसो (अयि ऋजुके वसन्तकः खल्वसौ)--इत्यादि मार्गवच्च प्रसिद्धत्वात् परमार्थे
मार्ग इति व्यपदेशः ।</p>
<p>२८ <q>रूपम्--* चित्रार्थसमवाये तु वितर्को रूपमिति</q> । यथा (<q>रत्नावल्यां</q> द्वितीयेऽङ्के)राजा --
"प्रसीदेति ब्रूयामिदमसति कोपे न घटते1 ।" इत्यादि विचित्रार्थानां समवाये संभावने सर्वविषय एव
विरुद्धस्तर्कः, इदं नोचितमिदं नोचितमिति प्रतियुक्तिपर्यन्तः । युक्तिस्तु नियतप्रतिपत्तिपर्यन्तेति विशेषः, रूपमिति
चानियता आकृतिरुच्यते । तत्राविशेषप्रतिपत्तिः इहापि2 तथोपचाराद् व्यपदेशः ।</p>
<p>२९ <q>उदाहरणम्--यत्सातिशयवद्वाक्यं तदुदाहरणमिति</q> । लोकप्रसिद्धवस्त्वपेक्षया यत् सातिशयमुच्यते
उत्कर्षमाहरतीत्युदाहरणम् । यथा (तत्रैव तृतीयेऽङ्के)--</p>
<lg><l>मनः प्रकृत्यैव चलं दुर्लक्ष्यं च तथापि मे ।</l>
<l>कामेनैतत्कथं विद्धं समं सर्वैः शिलीमुखैः ।। (<q>रत्नावली</q> ३/२) इति ।</l></lg>
<!-- APPARATUS page 048 !-->
1. <q>भ</q>--चित्रार्थे वाक्यसंयोगे रूपकं तु विनिर्दिशेत् <q>न</q>--चिन्तार्थ, <q>म</q>-- चिन्त्यार्थ, <q>ढ</q>--N चित्रार्थसमवायो यस्तद्रूपमिति
कीर्तितम् । 2. <q>य</q> --यत्र सातिशयं वाक्यमुदाहरणमिष्यते <q>भ</q>--यत्तु सातिशयं वाक्यं तदाहरणमिष्यते
*चित्रार्थो वाक्यसंयोगो रूपकमिति पाठे रूपकं संशयस्य तर्केण च्छेदनमिति केचित् । अन्ये तु चित्रार्थमेव वचो
रूपकमिति मन्यन्ते ।
1. करिष्याम्येवं नो पुनरिति भवेदभ्युपगमः ।
न मे दोषोऽस्तीति त्वमिदमपि च ज्ञास्यसि मृषा
किमेतस्मिन् वक्त्तुं सममिति न वेद्मि प्रियतमे ।। (२.१९)
2. Kavi -- तत्र विशेषप्रतिपत्तिरिहापि तथोपचाराद् व्यपदेशः ।

<pb n="049"/>

<lg><l>1भावतत्त्वोपलब्धिस्तु क्रम इत्यभिधीयते ।। ८४ ।।</l></lg>
<lg><l>2सामदानादिसंपन्नः2a 3संग्रहः परिकीर्तितः ।</l>
<l>4रूपानुरूपगमनमनुमानमिति स्मृतम् ।। ८५ ।।</l></lg>
<!-- COMMENTARY page 049 !-->
<p>तथा च--
<lg><l>बाणाः पञ्च मनोभवस्य नियतास्तेषामसंख्यो जनः</l>
<l>प्रायोऽस्मद्विध एव लक्ष्य इति यल्लोके प्रसिद्धिं गतम् ।</l>
<l>दृष्टं तत्त्वयि विप्रतीपमधुना यस्मादसंख्यैरयं</l>
<l>विद्धः कामिजनः शरैरशरणो नीतस्त्वया पञ्चताम् ।। (<q>रत्नावली</q> ३/३)</l></lg>
इत्यादि ।</p>
<p>३० <q>क्रमः-- भावतत्त्वोपलब्धिस्तु क्रम</q> इति । भावस्य भाव्यमानस्य वस्तुनो भावनातिशये सति1,
ऊहप्रतिभाभावनादिबलात् या परमार्थोपलब्धिः सा क्रमः । बुद्धिर्हि तत्र क्रमते न प्रतिहन्यते । यथा (तत्रैव)--
ह्रिया सर्वस्यासौ हरति विदितास्मीति वदनं</p>
<lg><l>द्वयोर्दृष्ट्वालापं कलयति कथामात्मविषयाम् ।</l>
<l>सखीषु स्मेरासु प्रकटयति वैलक्ष्यमधिकं</l>
<l>प्रिया प्रायेणास्ते हृदयनिहितातङ्कविधुरम् ।। (<q>रत्नावली</q> ३/४) इत्यादि।</l></lg>
<p>३१ <q>संग्रहः-- सामदानादिसंपन्नः सङ्ग्रह</q> इति । साम्ना सङ्केतादिवार्ताः श्रुत्वा (राज्ञा विदूषकाय)
कटकस्य दानम् । एवमन्यदपि ।</p>
<p>३२ <q>अनुमानम्-- रूपानुरूपगमन</q>मिति । रूप्यमानेन प्रत्यक्षाद्युपलभ्यमानेन रूपस्य
व्यापकस्याविनाभाविनो गमनं ज्ञानमनुमानं निश्चयात्मकत्वा 2दूहरूपाया युक्तेरन्यत्वात् । यथा ......
<!-- APPARATUS page 049 !-->
1. <q>भ</q>--तत्त्वोपलब्धिर्वाक्यस्य <q>ढ</q>--तत्त्वोपपत्तिर्भावस्व 2. <q>भ</q>--युक्तस्तु सामदानाभ्यां विज्ञेयः संग्रहो बुधैः <q>च</q>--सामदानार्थ
2a. सामदानार्थसंयोगाः 3. <q>ड</q>--संयोगः संग्रहः स तु कीर्तितः <q>प</q>--संयुक्तः 4. <q>भ</q>--रूपं तु गमनं लिङ्गादनुमान इति स्मृतः
1. Kavi सत्यूहं प्रतिभावनादिबलात् स्यात् 2. Kavi ॰ दूहः उपायायुक्तेरन्यत्वात्

<pb n="050"/>

<lg><l>1रतिहर्षोत्सवानां तु प्रार्थना प्रार्थना भवेत् ।</l>
<l>गर्भस्योद्भेदनं यत्साक्षिप्तिरित्यभिधीयते2 ।। ८६ ।।</l></lg>
<!-- COMMENTARY page 050 !-->
<lg><l>पालीयं चम्पकानां नियतमयमसौ सुन्दरः सिन्दुवारः</l>
<l>सान्द्रा वीथी तथेयं बकुलविटपिनां पाटला पङ्क्तिरेषा ।</l>
<l>आघ्रायाघ्राय गन्धं विविधमधिगतैः पादपैरेवमस्मिन् ।</l>
<l>व्यक्तिं पन्थाः प्रयाति द्विगुणतरतमोनिह्नतोऽप्येष चिह्नैः ।। (<q>रत्नावली</q> ३/८)</l></lg>
अत्र, 'आघ्रायाघ्राय गन्धं विविधमधिगतैः पादपैरेवमस्मिन् इति गन्धानीति कुसुमानि तेभ्यः पादपाः, तेभ्योऽपि
मार्गाभिव्यक्तिरिति <q>राज्ञा विदूषकस्योक्तेः</q> ।</p>
<p>३३ <q>प्रार्थना1</q> --रतिहर्षोत्सवानां तु प्रार्थना प्रार्थनेति । एतत साध्यफलोचितभावलक्षणं, तत्र
साध्यफले यः प्राधान्येन समुचितो 2भावस्तद्विषया या प्रकर्षेणार्थना सा प्रार्थनाख्यमङ्गम् । यथा (तत्रैव)--
संकेतस्थः प्रतिपालयन् राजा--</p>
<lg><l>तीवः स्मरसन्तापो न तथादौ बाधते यथासन्ने ।</l>
<l>तपति प्रावृषि नितरामभ्यर्णजलागमो दिवसः ।। (<q>रत्नावली</q> ३/१०) इति ।</l></lg>
<p>३४ <q>आक्षिप्तिः</q> --<q>गर्भस्योद्भेदनाक्षिप्ति</q>रिति । हृदयान्तःस्थितं (तस्य)पुनः प्रतिष्ठापितस्यापि यत्
कुतश्चिन्निमित्तादुद्भेदनमनपह्रवनीया स्फुटतापत्तिः सा आक्षिप्तिः, अभिप्रायस्य हि तत्राक्षेपो बहिः कर्षणं ।
वासवदत्तायामेव सागरिकेति राज्ञा विदूषकेण च परिगृहीतायां तदुक्तिषु "सागरिके, *शीतांशुर्मुखमुत्पले
तव दृशौ" (<q>रत्नावली</q> ३/११) इत्यादिषु ।</p>
<!-- APPARATUS page 050 !-->
1. <q>म</q>--कार्यानुनयनपूर्वस्तु नियोगः <q>प</q>--अभ्यर्थनापरं वाक्यं प्रार्थनेत्यभिधीयते--<q>भ</q>--मातृकायां प्रार्थंनालक्षणं नोपलभ्यते <q>ट</q>--
अ तिहर्षोत्सवार्थानां 2. <q>भ</q>--यत्तु तमाक्षेपं विदुर्बुधाः ढ--उच्छेदनं यत्तु तदाक्षिप्तमिति स्मृतम्, <q>म</q>--उद्भेदनं यत्तु तदुपक्षिप्तमिष्यते
*शीतांशुर्मुखमुत्पले तव दृशौ पद्मानुकारौ करौ
रम्भागर्भनिभं तवोरुयुगलं बाहू मृणालोपमौ ।
इत्याह्लादकराखिलाङ्गि रभसान्निःशङ्कमालिङ्ग मा--
मङ्गानि त्वमनङ्गतापविधुराण्येत्द्येहि निर्वापय ।। (रत्नावली ३/११)
1. Kavi .......... भावस्थद्विषया या प्रकर्षेणाभ्यर्थना ......

<pb n="051"/>

<lg><l>संरम्भवचनं 1चैव तोटकं त्विति संज्ञितम् ।</l>
<l>2कपटेनातिसन्धानं ब्रूवतेऽधिबलं बुधाः ।। ८७ ।।</l></lg>
<lg><l>भयं 3नृपारिदस्यूत्थमुद्वेगः3a परिकीर्तितः ।</l></lg>
<!-- COMMENTARY page 051 !-->
<p>३५ <q>तोटकम्--संरम्भवचनं चैव</q> तोटकमिति । आवेगगर्भं यद्वचनं तत्तोटकम् । स चावेगो हर्षात्
क्रोधात्, अन्यतोऽपि वा । भिनत्ति यतो हृदयं ततस्तोटकम् । यथा (तत्रैव) विदूषकः --अज्ज वि दाव से देवीए
णिच्चरुठ्ठाए वासवदत्ताए वअणेहि कडुइदा कण्णा सुहावीअदु (अद्यापि तावत्तस्या देव्या नित्यरुष्टाया
वासवदत्ताया वचनैः कटूकृते कर्णे सुखय) इत्यादि ।</p>
<p>३६ <q>अधिबलम्--कपटेनातिसन्धानमधिबलमिति</q>1 । परस्परवञ्चनप्रवृत्तयोर्यस्यैवाधिकं (कर्म)
सहायबुद्धयादीनवलम्बयति स एव तमतिसन्धातुं वञ्चयितुं समर्थ इति तदिदं कर्माधिबलम्2 । यथा--
<q>सागरिका</q>वेषं धारयन्ती वासवदत्ता विदूषकबुद्धिदौर्बल्याद्राजानमतिसंधत्ते 'किं पद्मस्य रूचिं न हन्ति3 (<q>रत्नावली</q>
३/१३)इत्यादि श्लोकान्तमधिबलम् ।</p>
<p>३७ <q>उद्वेगः --भयं नृपारिदस्यूत्थमुद्वेग</q> इति । 4अरिशब्दान्नायिकादि । यथा (तत्रैव) राजा--कथं
देवी वासवदत्ता, वयस्य किमेतत् । विदूषकः--णं अम्हाणं जीविअसंसओ (ननु अस्माकं जीवितसंशयः)--
इत्यादि ।</p>
<!-- APPARATUS page 051 !-->
1. <q>ढ</q>--(वचन) प्रायं तोटकं त्विह, <q>भ</q>--यच्च तोटकं नाम तद्भवेत् 2. <q>भ</q>--कपटप्रवृत्तो योऽर्थो विज्ञेयोऽधिबलो हि सः
ड--कपटेनाभिसन्धानं ज्ञेयं त्वधिबलं बुधैः (न--त्वति, <q>ढ</q>--चातिबलं) <q>प</q>--कपटस्यान्यथाभावं <q>य</q>--अनुमानार्थसंयुक्तं विद्यादतिबलं
तथा 3. <q>भ</q> --नृपारिसंयुक्तमुद्वेग इति कीर्त्यते ट--नृपादि, <q>प</q>--नृपारिजानितं 3a N. ॰मुद्वेग इति कीर्तितः
अतिबलमिति 2. अतिबलम् 3. गर्भसन्धिलक्षणेऽयं श्लोक उदाहृतः । 4. आदि

<pb n="052"/>

<lg><l>1शङ्का भयत्रासकृतो विद्रवः 1aसमुदाहृतः ।। ८८ ।।</l>
<l>2दोष2aप्रख्यापनं यत्तु सोऽपवाद इति स्मृतः3 ।</l></lg>
<!-- COMMENTARY page 052 !-->
<p>३८ <q>विद्रवः-- शङ्का भयत्रासकृतो विद्रव</q> इति । भयत्रासकारिणो वस्तुनो या शङ्का यदाशङ्कनं स
विद्रवः, विद्रवति विलीयते हृदयं येनेति । यथा (तत्रैव)--
<lg><l>*प्रिया मुञ्चत्यद्य ध्रुवमसहना जीवितमसौ</l>
<l>प्रकृष्टस्य प्रेम्णः स्खलितमविषह्मं हि भवति ।। (<q>रत्नावली</q> ३/१५उत्तरार्ध) इति ।</l></lg>
अन्ये तु शङ्काभयत्रासैः कृतो यः स विद्रव इति । तत्र च विशेष्यपदमन्वेष्यम्, समुदाय एव विशेष्य इति
<q>श्रीशङ्कुकः</q>, उदाहरति च <q>कृत्यारावणे</q> षष्ठेऽङ्के गर्भसन्धौ, (निपथ्ये) (मन्दोदरी)--अय्यउत्त परित्ताआहि
परित्ताआहि (हा आर्यपुत्त परित्रायस्व परित्रायस्व) प्रतीहारी । (श्रुत्वा आत्मगतं)--अंहो भट्टिणी विअ
आक्कंददि ।) (अंहो भर्त्रीवाक्रन्दति) (प्रकाशं) भट्टा भवदो अन्तेउरे महंदो कलकलो सुणीअदि । (भर्तः
भवतोऽन्तःपुरे महान् कलकलः श्रूयते)
<lg><l>राजा-ज्ञायतां किमेतदिति ।</l>
<l>अत्र रावणस्याशङ्का प्रतिहार्यास्त्रासभये ।</l></lg>
अथावमर्शसन्धावङ्गानां लक्षणमाह--</p>
<p>३९ <q>अपवादः --दोषप्रख्यापनं यत्तु सोऽपवाद</q> इति । यथा (तत्रैव) सागरिकोक्तेरनन्तरं
<!-- APPARATUS page 052 !-->
1. <q>भ</q>--नृपारिभयसंयुक्तः संभ्रमस्त्वभिसंज्ञितः <q>ड</q>--नृपाग्निभयसंयुक्तः संभ्रमो <q>विद्रवः</q> स्मृतः 1a N. द्रव एव हि <q>विद्रवः</q>
2. इतः पूर्वं <q>भढपादिषु</q>-- "एतान्यङ्गानि गर्भे तु <q>वक्ष्येऽवमर्शने</q> पुनः (ढ--क्ष्याम्यवमृशे)" इत्यर्धमुपलभ्यते, <q>न</q>-- "गर्भाङ्गलक्षणं
प्रोक्तं विमर्शे च निबोधत" इति संदृश्यते <q>भ</q>-- विशेषवचनं यत्तु <q>ट</q>-- N दोषप्रस्थापनं यत्स्यात् 2aN. V 89 ab
(G.O.S.) V83 cd (N) But V. 89 ab (N): गर्भाङ्गलक्षणं प्रोक्तं विमर्शोऽथ निबोधत । 3. <q>न</q>--यत्
स्यादपवादस्तु स स्मृतः
*पूर्वार्धं--समारूढा प्रीतिः प्रणयबहुमानादनुदिनं
व्यलीकं वीक्ष्येदं कृतमकृतपूर्वं खलु मया ।

<pb n="053"/>

<lg><l>1रोषग्रथितवाक्यं तु संफेटः2 2aपरिकीर्तितः ।। ८९ ।।</l></lg>
<lg><l>3गुरुव्यतिक्रमो यस्तु4 स द्रवः परिकीर्तितः ।</l>
<l>5विरोधिप्रशमो यश्च सा शक्तिः परिकीर्तिता ।। ९० ।।</l></lg>
<!-- COMMENTARY page 053 !-->
1 राजा --अयि मिथ्यावादिनी खल्वसि--
<lg><l>श्वासोत्काम्पिनि कम्पितं स्तनयुगं मौने प्रियं भाषितं</l>
<l>वक्त्रेऽस्याः कुटिलीकृतभ्रुणि रुषा यातं मया पादयोः ।</l>
<l>इत्थं नः सहजाभिजात्यजनिता सेवैव देव्याः परं</l>
<l>प्रेमाबद्धविवर्धिताधिकरसा प्रीतिस्तु या सा त्वयि ।। (<q>रत्नावली</q> ३/१८) इति</l></lg>
अत्र देवीगुणानां सातिशयकोपनत्वेनापवदनं कृतम् ।</p>
<p>४० <q>संफेटः --रोषग्रथितवाक्यं तु संफेट इति । केचित्तु</q> स्फोट अनादर इति धातुं मनस्कृत्य संस्फोट
इति पठन्ति । यथा (तत्रैव)--वासवदत्ता (सरोषं सहसोपसृत्य) अय्यउत्त, जुत्तं-......सरिसं (आर्यपुत्र,
युक्तं, सदृशम्)....इत्यादि ।</p>
<p>४१ <q>द्रव--गुरुव्यतिक्रमो यस्तु स द्रव</q> इति । यथा (तत्रैव)--भर्तृसंनिधानेऽपि विदूषकस्य सागरिकायाश्च
<q>वासवदत्तया</q> बन्धनम् । यथा वा--<q>तापसवत्सराजे</q> षष्ठेऽङ्के वासवदत्ताया यौगन्धरायणवचनातिक्रमेण
मरणाध्यवसायः । द्रवणं चलनं मार्गदिति <q>द्रवः</q> ।</p>
<p>42 <q>शक्तिः --विरोधिप्रशमः शक्ति</q>रिति । विरोधिनः कुपितस्य प्रशमः प्रसादनं शक्तिः
बुद्धिविभवादिशक्तिकार्यत्वात् । यथा (तत्रैव)--</p>
<lg><l>सव्याजैः शपथैः प्रियेण वचसा चित्तानुवृत्त्या भृशं</l>
<l>वैलक्ष्येण परेण पादपतनैर्वाक्यैः सखीनां मुहुः ।</l>
<l>प्रत्यापत्तिमुपागता मम तथा देवी रुदत्या तथा</l>
<l>प्रक्षाल्यैव तथैव बाष्पसलिलैः कोपोऽपनीतः स्वयम् ।। (<q>रन्तावली</q> ४/१) इत्यादि ।</l></lg>
<!-- APPARATUS page 053 !-->
1. <q>ट</q>--दोष 2. <q>प</q>--संस्फीट इति 2a N. समुदाहृतः 3. <q>भ</q>--ताडनं वधबन्धो वा विद्रवः, समुदाहृतः <q>भ</q>--
द्रवस्तत्रावबोद्धव्यो गुरूणां व्यतिक्रमः 4. <q>च</q>-- N विज्ञेयोऽभिद्रवस्तु स (<q>ड</q>--विद्रव:) 5. <q>म</q>--विरोध <q>ड</q>--विरोधोपगमो
यस्तु <q>न</q>--निरोधशमनं युक्तिस्तर्जनाधर्षणं द्युतिः
1. सागरिका--अय्यउत्त किं उळीअदक्खिणदाए जीविदादो वि वळळहदाराए देवीए अत्ताणअं अवराहिणं करोसि (आर्यपुत्र,
किमलीकदक्षिणतया जीवदपि वल्लभाया देव्या आत्मानमपराधिनं करोषि) ।

<pb n="054"/>

<lg><l>व्यवसायश्च1 विज्ञेयः प्रतिज्ञाहेतुसंभवः2 ।</l>
<l>2aप्रसङ्गश्चैव विज्ञेयो गुरूणां परिकीर्तनम्3 ।। ९१ ।।</l></lg>
<lg><l>वाक्यमाधर्षसंयुक्तं4 द्युतिस्यज्ज्ञैरुदाहृता ।</l>
<l>मनश्चेष्टाविनिष्पन्नः5 श्रमः खेद उदाहृतः ।। ९२ ।।</l></lg>
<!-- COMMENTARY page 054 !-->
<p>४३ <q>व्यवसायः--व्यवसायश्च विज्ञेयः प्रतिज्ञाहेतु</q>संभव इति । प्रतिज्ञातस्याङ्गीकृतस्यार्थस्य हेतवो ये
तेषां संभवः प्राप्तिर्व्यवसायः । यथा (तत्रैव)--ऐन्द्रजालिकप्रवेशादितो यावत् *"एक्को उण खेल ओ अवस्सं
पेक्खितादव्वो" इति तावत् <q>यौगन्धरायणेन</q> यत्कर्तुमङ्गीकृतं तस्यैव हेतोः (तस्य) प्राप्तिः ।</p>
<p>४४ <q>प्रसङ्गः --प्रसङ्गश्चापि(श्चैव?) विज्ञेयो गुरूणां परिकी</q>र्तनमिति । यथा (तत्रैव) वासवदत्ता
उज्जयणीदो आअदोत्ति अत्थि मे तस्सि इन्दआळिए एक्खवादो (उज्जयिन्या आगत इति अस्ति मे
तस्मिन्निन्द्रजालिके पक्षपातः) --इत्यादि । अत्र हि बन्धुकुलादागमोऽस्य बहुमानकारणम् ।</p>
<p>४५ <q>द्युतिः --वाक्यमाधर्षसंयुक्तं द्युतिरिति</q> । आधर्षो न्यक्कारः तेन संयुक्तम् । यथा विदूषकः --हा
दासीए उत्त इन्दआलअए/?/ (आः दास्याः पुत्र इन्द्रजालिक), इत्यादि ।</p>
<p>४६ <q>खेदः --मनश्चेष्टाविनिष्पन्नः श्रमः खेद</q> इति मानसः कायीयश्चेत्युभयोऽपि यावत् । आद्यो यथा
सिंहलेश्वरस्य कुशलप्रश्ने यथा वसुभूतिर्निःश्वस्य "देव न जाने कि कथयामि" इत्यत आरभ्य रत्नावल्याः
समुद्रपतनाकर्णनोदित<q>वासवदत्ता</q>विलापपर्यन्तम् । शारीरस्तु खेदः (<q>विक्रमोर्वश्याम्</q>) पुरूरवा "अहो
श्रान्तोऽस्मि यावदस्या गिरिनद्यास्तीर" इत्यादि ।</p>
<!-- APPARATUS page 054 !-->
1. <q>ड</q>--तु 2. <q>ड</q>--दोषसंभवः, <q>य</q>--संश्रयः N संशयः 2a N. उत्तरोत्तरवाक्यं च विरोध इति संज्ञितः ।
3. <q>ट</q>--नित्यं परिभवात्मकः <q>न</q>--N वाक्योमर्षप्रयोजितः <q>भ</q>--गुणागुणविवृद्धिस्तु प्रसङ्ग इति कीर्तितः <q>प</q>--अप्रस्तुतार्थवचनं
प्रसङ्गः परिकीर्तितः 4. <q>ड</q> धर्षणयुतं 5. <q>च</q>--समुत्पन्नः
*एकं पुनः खेलनमवश्यं प्रेक्षितव्यम्

<pb n="055"/>

<lg><l>ईप्सितार्थप्रतीघातः प्रतिषेधः प्रकीर्तितः1</l>
<l>2कार्यात्ययोपगमनं विरोधनमिति स्मृतम् ।। ९३ ।।</l></lg>
<lg><l>बीजकार्योपगमन3मादानमिति संज्ञितम् ।</l>
<l>4अपमानकृतं4a वाक्यं कार्यार्थं च्छादनं भवेत् ।। १४ ।।</l></lg>
<!-- COMMENTARY page 055 !-->
<p>यद्यपि श्रमोद्वेगवितर्कलज्जाप्रभृतयो व्यभिचारिवर्गे पूर्वमुक्तास्तथाप्येते सत्यवसरेऽवश्यप्रयोज्याः
प्रागुक्तप्रयोजनार्थसिद्धये, ते पृथक्प्रयोजनत्वात् सन्ध्यङ्गत्वेनोक्ता मन्तव्याः ।</p>
<p>४७ <q>प्रतिषेधः--ईप्सितार्थप्रतीघातः प्रतिषेधः</q> इति । यथा रत्नावलीवृत्तान्तवर्णने ईप्सितार्थे1 बाभ्रव्येण
प्रस्तुते तस्य प्रतीघातोऽन्तःपुरदाहेन ।</p>
<p>४८ <q>निरोधनम्--कार्यात्ययोपगमनं निरोधनमिति</q> । यथा राजा-- "कथमन्तःपुरेऽग्निः । हा हा धिक्कष्टं
दग्धा देवी वासवदत्ता" इत्यादि यावत् सागरिकोत्सादनपर्यन्तम् । अत्र हि कार्ये वासवदत्ता सागरिकां प्रति
विस्रम्भस्यात्ययो विनाशः2 उपगतः प्राप्तः ।</p>
<p>४९ <q>आदानम्--बीजकार्योपगमनमादान</q>मिति बीजफलस्य-- समीपताभवनमित्यर्थः । यथा सागरिका
राजानं दृष्ट्वा (स्वगतं) 'अय्यउत्त' इत्यादि, अत्र हि बन्धुकुलादागमो यावद्राज्ञ उक्तिः--</p>
<lg><l>व्यक्तं लग्नोऽपि भवतीं न धक्ष्यति हुताशनः ।</l>
<l>यतः सन्तापमेवायं स्पर्शस्ते हरति प्रिये ।। (<q>रत्नावली</q> ४/१८) इत्यन्तम् ।</l></lg>
<p>५० <q>छादनम्--अपमानकृतं वाक्यं</q> छादनमिति । वाक्यमिति तदर्थो लक्ष्यते । करोतिः बहुमाने
वर्तते, तेन दुष्टोऽप्यर्थोऽपमानेन बहुमतीकृतः ।
<!-- APPARATUS page 055 !-->
1. <q>ड</q>--निषेधः स तु कीर्तितः 2. <q>भ</q>--उत्तरोत्तरवाक्यं तु विरोध इति संज्ञितः <q>ड</q>--विरोधनं सु संरम्भादुत्तरोत्तरभाषणम्,
<q>नय</q>--उत्तरोत्तरवाक्यं च 3. <q>भ</q>-- नयनं <q>य</q>--शमनं 4. <q>भ</q>--अवमानार्थजनिता छलना परिकीर्तिता, <q>ड</q>-- अवमानात् <q>य</q>--
अवमानादिजनितः <q>समूहः छन्दनं</q> भवेत् (स--मोहः छलनं) <q>ट</q>--अवमानादिभणनं 4a N. अवमानादिजनितः संमोहच्छ
(श्छ)लनं भवेत् ।
1. Kavi -- ईप्सितार्थ प्रतीघाते 2. Kavi -- सागरीकाप्रेम.....विनाशम्

<pb n="056"/>

<lg><l>प्ररोचना च विज्ञेया संहारार्थप्रदर्शिनी1 ।</l>
<l>(प्रत्यक्षवचनं यत्तु स व्याहार इति स्मृतः ।। १५ ।।</l></lg>
<lg><l>सविच्छेदं वचो यत्र सा युक्तिरिति संज्ञिता ।</l>
<l>ज्ञेया विचलना तज्ज्ञैरवमानार्थसंयुता) ।। १६ ।।</l></lg>
<lg><l>2(एतान्यवमृशेऽङ्गानि संहारे तु निबोधत) ।</l></lg>
<!-- COMMENTARY page 056 !-->
तदपमानकलङ्कापवारणाच्छादनमिति । यथा सागरिका--दिठ्ठिआ पज्जलिदो भअवं हुदासणो, अज्ज करइस्सदि
मे सअलदुक्खावसाणं (दिष्टया प्रज्वलितो भगवान् हुताशनः । अद्य करिष्यति मे सकलदुःखावसानम् ।)
इति ।</p>
<p>५१ <q>प्ररोचना--प्ररोचना च विज्ञेया संहारार्थप्रदर्शिनी</q> इति । संह्रियमाणस्य निर्वाह्यमाणस्यार्थस्य
दर्शिका प्रकर्षेण रोचत इति प्ररोचना । यथा--
<lg><l>क्वासौ ज्वलन् हुतवहस्तदवस्थमेत--</l>
<l>दन्तःपुरं कथमवन्तिनृपात्मजेयम् ।</l>
<l>वाभ्रव्य एष वसुभूतिरयं वयस्यः</l>
<l>स्वप्नो मतिभ्रममिति*</l></lg>
युक्तिरित्यन्ये इदमङ्गं व्यवहरन्ति । अत्रोद्देशक्रमत्यागे[न] यत्के षाचिदङ्गानां लक्षणं
तत्क्रमानियमसूचनार्थः (?र्थम्) । अनेन पाठविपर्यासेन यत्कै श्चिदुद्देशस्यान्यथापठनं
तद्ग्रन्थकाराशयापरिज्ञानकृतम् । केचिदत्रान्यतममङ्ग नाधीयते, द्वादशाङ्गमेवैवं सन्धिमाह । <q>अन्ये</q> तु
त्रयोदशाङ्गत्वेऽप्यस्य निर्वहणसन्धावपि प्रशस्तेरितिवृत्तान्तर्भूतत्वेन गणनमन्याय्यमिति त्रयोदशाङ्गत्वात्
चतुःषष्टिसंख्यां समर्थयन्ते ।</p>
<!-- APPARATUS page 056 !-->
1. <q>भ</q>-- या कार्यार्थप्रदर्शिनी, <q>भ</q>--सत्कारस्य विदर्शिका ड--प्रकाशिनी 2. <q>भ</q> -- एतान्यङ्गान्यवमृशे ट-- विमर्श
एतान्यङ्गानि ढ-- विमर्शेऽङ्गानि चोक्तानि
* स्वप्नो मतिभ्रम इदं नु किमिन्द्रजालम् --इति चतुर्थः पादः । स्वप्ने मतिर्भ्रमति किं त्विदमिन्द्रजालम् --इति पाठान्तरम्

<pb n="057"/>

<lg><l>मुखबीजोपगमनं1 सन्धिरित्यभिधीयते 2 ।। १७ ।।</l></lg>
<lg><l>3कार्यस्यान्वेषणं युक्त्या4 निरोध5 इति 5aकीर्तितः ।</l>
<l>6उपक्षेपस्तु कार्याणां 7ग्रथनं परिकीर्तितम्7a ।। १८ ।।</l></lg>
<lg><l>8अनुभूतार्थकथनं8a निर्णयः समुदाहृतः9 ।</l></lg>
<!-- COMMENTARY page 057 !-->
<p>अथ निर्वहणसन्धावुद्देशक्रमेणाङ्गानि लक्षयितुं प्रक्रमते</p>
<p>५२ <q>सन्धिः-- मुखबीजोपगमनं सन्धिरिति</q> । यथा वसुभूतिः बाभ्रव्य, सदृशीयं राजपुत्र्याः --
इत्यादि मुखे यदुक्तं तदिह निकटीभूतं सन्धानं सन्धिः ।</p>
<p>५३ <q>निरोधः --कार्यस्यान्वेषणं युक्त्या निरोध</q> इति यथा वसुभूतिः --कुत इयं कन्यकेत्यादि ।</p>
<p>५४ <q>ग्रथनम्--उपक्षेपस्तु कार्याणां ग्रथनमिति</q> यथा (यौगन्धरायणः--देव क्षम्यतां यन्मयाऽनिवेद्य
कृतम्--इत्यादि । अत्र रत्नावलीलाभरूपकार्यस्योपक्षेपाद् ग्रथनम् ।)</p>
<p>५५ <q>निर्णयः-- अनुभूतार्थकथनं निर्णय</q> इति । प्रमाणसिद्धस्य वस्तुनः कथनमित्यर्थः । यथा <q>रत्नावल्यां</q>
चतुर्थेऽङ्के वसुभूतिः --अपि रत्नावली, ननु त्वमीदृशीमवस्थां प्राप्तासि ।</p>
<p>सागरिका--(सप्रत्यभिज्ञं) तुमं पि किं अमच्चवसुभूदी
वसु-स एवाहं मन्दभाग्यः इति--
प्रभृति यावद् विदूषकवाक्यं "सविहवो होदु" इति ।</p>
<!-- APPARATUS page 057 !-->
1. <q>भ</q> -- नयनं 2. <q>भ</q> -- संज्ञितः 3. <q>भ</q> -- अन्वेषणं तु कार्याणां निरोधः समुदाहृतः 4. <q>न</q>-- यत्र <q>ट</q>-- यत्तु निरोध
इति संज्ञितः 5. <q>ड</q> -- विरोध 5aN. इति संस्मृतः 6. <q>ट</q> -- अप 7. <q>भ</q> -- प्रसवं नाम तद्भवेत् 7aN. ग्रथनं
नाम तद्भवेत् 8. <q>ड</q> --अनुभूतस्य, <q>भ</q>--अनुभाव्यस्तथा योऽर्थो निर्णयः सोऽभिधीयते 8aN. अनुभूतस्य चाख्यानं
निर्णयः परिकीर्तितः । 9. Note: Kangle (pp. 270-271) informs us that the two illustrations, one
of Sandhyangagrathana and another of nirnaya in Abh. are obviously added by the editor
Kavi for the MS. does not contain any illustration of these two Sandhyangas Perhaps Kavi
read a ms. with these illustrations. Kangle might not have seen this ms. -Editors.

<pb n="058"/>

<lg><l>1परिवादकृतं 2यत्स्यात्तदाहुः2a परिभाषणम् ।</l>
<l>3लब्धस्यार्थस्य 4शमनं द्युतिमाचक्षते पुनः5 ।</l>
<l>6समागमस्तथार्थानामानन्दः7a परिकीर्तितः7 ।। १०० ।।</l></lg>
<!-- COMMENTARY page 058 !-->
<p>५६ <q>परिभाषणम्--परिवादकृतं यत् तत् परिभाषणमिति</q> ।</p>
<p>यथा सागरिका--किदावराहा खु अहं देवीए ता ण सक्कुणोमि मुहं दंसेदुं (कृतापराधा खल्वहं देव्या,
तत् न शक्नोमि मुखं दर्शयितुम्) (वासवदत्ता अपवार्य)--अय्यउत्त लज्जामि खु अहं इमिणा णिसंसत्तणेण ता
अवणेहि से बन्धणं । (आर्यपुत्र, लज्जे खल्वहमनेन नृशंसत्वेन, तदपनयास्या बन्धनम् ।)</p>
<p>एतदुभयोरप्यन्योन्यापराधोद्धट्टनं वचनम् । यौगन्धरायणोऽपि प्रविश्यैव स्वमेवापराधं उद्घट्टयति ।
यथा--</p>
<lg><l>देव्या मद्वचनाद्यदाभ्युपगतः पत्युर्वियोगस्तदा</l>
<l>सा चाप्यन्यकलत्रसंघटनया दुःखं मया प्रापिता* । इत्यादि ।</l></lg>
<p>५७ <q>द्युतिः --लब्धस्यार्थस्य शमनं द्युतिरिति</q> । सामर्थ्यात्प्रशमनीयस्य क्रोधादेरर्थस्य प्राप्तस्यापि
यत्प्रशमनं सा द्युतिः । (यथा तत्रैव) देव श्रूयतामिदम् । सिंहलेश्वरदुहिता सिद्धैरादिष्टा" इत्यादि यावद्देव्या
उक्तिः, "अय्य अमच्च फुडं एव्व किं ण भणसि पडिवादेहि से रअणावलिं ति । (आर्य अमात्य, स्फुटमेव किं
न भणसि प्रतिपादय तस्य रत्नावलीमिति ।</p>
<p>५८ <q>आनन्दः-- समागमस्तथार्थानामानन्द</q> इति । अर्थितस्य तथेति प्रकारशतैः प्रार्थितस्य
सम्यगपुर्वियोगवद्यदागमनं तदानन्तहेतुत्वादानन्दः । यथा (तत्रैव)राजा --को देव्याः प्रसादं न बहुमन्यते--इत्यादि ।</p>
<!-- APPARATUS page 058 !-->
1. <q>ट</q> -- परिवादात्मकं 2. <q>भ</q> -- यत्तु तद्भवेत् 2aN. परिवादकृतं यत्तु वाक्यं तत् परिभाषणम् । 3. <q>प</q>--
ईर्ष्याकोपोपशमनं 4. <q>भ</q> --N गमनं 5. <q>ट</q> -- बुधाः <q>भ</q>--कृतिरित्यभिधीयते <q>ड</q> --N द्युतिरित्यभिधीयते 6. <q>ड</q> --
समागमस्तु योऽर्थानामानन्दः स तु कीर्तितः 7aN. ॰मानन्द इति स्मृतः ।। 7. <q>भ</q> --कीर्त्यते
1. Kavi -- प्रविश्यैवमेवापराधमुद्घट्टयति तथा--
*तस्याः प्रीतिमयं करिष्यति जगत्स्वामित्वलाभः प्रभोः
सत्यं दर्शयितुं तथापि वदनं शक्नोमि नो लज्जया ।।

<pb n="059"/>

<lg><l>1दुःखस्यापगमो यस्तु समयः स निगद्यते ।</l>
<l>2aशुश्रूषाद्युपसंपन्नः प्रसादः प्रीतिरुच्यते2 ।। १०१ ।।</l></lg>
<lg><l>3अद्भुतस्य 4तु संप्राप्तिरुपगूहनमिष्यते ।</l>
<l>5सामदानादि 6संपन्नं भाषणं समुदाहृतम्7 ।। १०२ ।।</l></lg>
<!-- COMMENTARY page 059 !-->
<p>५९ <q>समयः-- दुःखस्यापमगो यस्तु समय इति</q> । अपगमनमपगमः । यथा--अय्यउत्त दूरे खु एदाए
णादिउलं ता तह अणुचिट्ठ जहाबन्धुजणंण सुमरेदि (वासवदत्ता--आर्यपुत्र, दूरे खलु अस्या ज्ञातिकुलं,
तत्तथानुतिष्ठ यथा बन्धुजनं न स्मरति)</p>
<p>६० <q>प्रसादः --शुश्रूषाद्युपसंपन्नः प्रसाद</q> इति । यथा वासवदत्ता- "एत्तिअं दाव मम बहिणिआणुरूपं
होदु इति स्वैराभरणैरलङ्करोतीति । (एतावता तावन्मे भगिन्यनुरूपं भवतु) ।</p>
<p>केचिद् द्युतेरनन्तरमिदमङ्गं पठन्ति ।</p>
<p>६१ <q>उपगूहनम् --अद्भुतस्य तु संप्राप्तिरुपगूहनमिति</q> । यथा विदूषकः--ही ही भो कहं कहं
संपुण्णमणोरहा संवुत्त म्ह (इत्युत्थाय नृत्याति) (ही ही भोः कथं कथं संपूर्णमनोरथाः संवृत्ताः स्मः) ।</p>
<p>६२ <q>भाषणम्--सामदानादिसंपन्नं भाषणमिति</q> । यद्यपि गर्भेऽपि संग्रहास्व्यमिदमङ्गमुक्तं तथाप्यत्र
स्थानेऽवश्यं प्रयोक्तव्यतां ख्यापयितुं पुनरुपादानं शब्दान्तरेण च । यथा वसुभूतिः-- देवि स्थाने देवीशब्दमुद्वहसि--
<!-- APPARATUS page 059 !-->
1. <q>भ</q> --N दुःखापनयनं चैव समयः परिकीर्तितः <q>प</q>--दुःखस्योपशमो <q>न</q>--दुःखोपशमनं यत्तु 2aN. गुणा यथोपपन्नास्तु
प्रसादः कीर्तितस्तुसः ।। 2. <q>भ</q> -- शुश्रूषावचनोपेतः प्रसाद इति संज्ञितः <q>च</q> उपसंपन्नः प्रसाद इति भण्यते <q>ट</q>--सुप्रसन्नता
3. <q>य</q> -- N अत्यद्भुतस्य संप्राप्तिर्भवेत्तदुपगूहनम् 4. <q>न</q> --च 5. <q>म</q> -- N दानमानविनिष्यन्न<q>माभाषणमुदाहृतम्</q> (<q>भ</q>-
भाषणं नाम तद्भवेत् 6. <q>ड</q> -- संयुक्तं भाषणं तूच्यते बुधैः 7. <q>प</q> ब्रुवते बुधाः

<pb n="060"/>

<lg><l>1पूर्ववाक्यं तु विज्ञेयं यथोक्तार्थप्रदर्शनम्2 ।</l>
<l>3वरप्रदानसंप्राप्तिः काव्यसंहार इष्यते ।। १०३ ।।</l></lg>
<!-- COMMENTARY page 060 !-->
इति साम दानं तु यथा भगवती जीमूतवाहनस्य वरं ददाति-- "त्वां विद्याधरचक्रवर्तिनमहं प्रीत्या करोमि
क्षणात्" *इत्यादि ।</p>
<p>अन्ये मन्यन्ते--आदिशब्देन भेददण्डादेरुपायान्तरस्य संग्राह्यत्वं, तस्य1 त्वेह स्थाने स्पष्टेन
पथानौचित्याम्, न गर्भसन्घ्युक्तसामाद्युपायानुवदनमात्रमत्र यत्क्रियते इत्थमिदं प्राप्तमित्येवं प्रायं तदिदं
भाषणाख्यमङ्गमिति ।</p>
<p>६३ <q>पूर्ववाक्यं -- पूर्ववाक्यं यथोक्तार्थंप्रकाशनमिति</q> । यथा बाभ्रव्यः--इदानीं सफलपरिश्रमोऽस्मि
संपन्न--इति ।</p>
<p>६४ <q>काव्यसंहारः-- वरप्रदानसंप्राप्तिः काव्यसंहार इति</q> । यथा यौगन्धरायणः-- देव तदुच्यता किं ते
भूयः प्रियमुपहरामीत्यादि यावत्, "यातो विक्रमबाहुरात्मसमतां" 2इत्यादि ।</p>
<!-- APPARATUS page 060 !-->
1. <q>भ</q> -- पूर्वभावश्च विज्ञेयः कार्योपक्षेपदर्शकः, <q>प</q>--पुनर्वाक्यं...यथोक्ताक्षेपदर्शनम्, <q>न</q> N--पूर्वभावस्तु विज्ञेयः सद्भिः
कार्यो-- पदर्शकः (ट-दर्शकः) 2. <q>ड</q> --प्रदर्शकम् 3. च --कर
<p>*हंसांसाहतहैमपङ्कजरजःसंपर्कपङ्कोक्षितै-
<lg><l>रुत्पन्नैर्मम मानसादुपनतैस्तोयैर्महापावनैः ।</l>
<l>स्वेच्छानिर्मितरत्नकुम्भनिहितैरेषाभिषिच्य स्वयं ।।</l></lg>
त्वां .... (<q>नागानन्दे</q>- ५/३६)</p>
<lg><l>1. Kavi -- तस्य वेग (चेह?)स्थाने स्पष्टेन पथानौचित्यात् ।</l></lg>
<lg><l>2. यातो विक्रमबाहुरात्मसमतां प्राप्तेयमुर्वीतले</l>
<l>सारं सागरिका ससागरमहीप्राप्त्येकहेतुः प्रिया ।</l>
<l>देवी प्रीतिमुपागता च भगिनीलाभाज्जिताः कोशलाः</l>
<l>किं नास्ति त्वयि सत्यमात्यवृषभे यस्मिन् करोमि स्पृहाम् ।।</l></lg>

<pb n="061"/>

<lg><l>1नृपदेशप्रशान्तिश्च1a प्रशस्तिरभिधीयते ।</l>
<l>2यथासान्धि तु कर्तव्यान्येतान्यङ्गानि नाटके ।। १०४ ।।</l></lg>
<lg><l>कविभिः 3काव्यकुशलै 4रसभावमपेक्ष्य तु ।</l></lg>
<!-- COMMENTARY page 061 !-->
<p>६४ <q>प्रशस्तिः-- नृपदेशप्रशान्तिश्च प्रशस्तिरिति</q> । (यथा <q>रत्नावल्यां</q>)--</p>
<lg><l>उर्वीमुद्दामसस्यां जनयतु विसृजन् वासवो वृष्टिमिष्टां</l>
<l>इष्टैस्रैविष्टपानां विदधतु विधिवत्प्रीणणं विप्रमुख्याः ।</l>
<l>आकल्पान्तं क्रियायाः* (?च कुर्यात्) क्रमसमुपचितं संगमं सज्जनानां
निर्विश्लेषावकाशं पिशुनजनवचोवर्जनाद्वजूलेपः ।। (४/२२) इति ।</l></lg>
<p><q>यथासन्धि त्विति</q> यो यस्मिन् सन्धौ योग्यतां इत्यर्थः । योग्यतां च कविरेव जानाति, न च मुक्तककविः,
किन्तु प्रबन्धयोजनासमर्थः । तदाह <q>कविभि</q>रित्यादि ।</p>
<p>ननु कवेः कीदृशं तत्प्रबन्धनिर्माणकौशलमित्याह <q>रसभावमपेक्ष्येति</q>, तदपेक्षा च कौशलमित्यर्थः ।
रस एव हि प्रीत्या व्युत्पत्तिप्रदं नाट्यात्मकं शास्त्रमित्युक्तम् । 1ततश्च यथा यद्यस्योपयोगि तदरोचकं
रुचितदधिशर्करापयःप्रभृतिरसान्तरमध्ययोजितं --तद्द्वारेणान्तःप्रविष्टं सत् पुष्टिं व्याधिनिवृत्तिं च विधत्ते, तथैव
पुमर्थोपायो हृदयमनुप्रवेष्टुमसमर्थ सुन्दरतरोचितरससङ्कमणया प्राप्तान्तःप्रवेशो विनेयजनस्य संपाद्ये वस्तुनि
कल्पपादपकल्पनायै कल्पते । रससंक्रान्तिश्च विभावादिरूपतयैव नान्यथेत्युक्तं षष्ठे । <q>एतानीति</q> । एतान्य
<!-- APPARATUS page 061 !-->
1. <q>भ</q> -- नृपराष्टप्रशान्तिश्च प्रशस्तिरिति संज्ञिता <q>च</q> --नृपदेव, <q>प</q>--नृपदेवादिशान्तिः <q>ड</q>--देवद्विजनृपादीनां प्रशस्तिः
स्यात्प्रशंसनम्, <q>ढ</q>-- नृपदोष 1aN. <q>भ</q> -- नृपदेवप्रशस्तिश्च प्रशस्तिरिति कीर्तिता 2. <q>ड</q> --इत्येतानि यथासन्धि
कार्याण्यङ्गानि रूपके 3. <q>ड</q> --कार्य, <q>भ</q>--नाट्यतत्त्वज्ञैः 4. भड रसभावान्
* कृषीष्ट
1. Kavi-- यद्यथा यद्यस्यानुपयोगि तदरोचकिनो

<pb n="062"/>

<lg><l>1संमिश्राणि कदाचित्तु2 द्वित्रियोगेन वा पुनः ।। १०५ ।।</l></lg>
<!-- COMMENTARY page 062 !-->
ङ्गानि लिखितानि विवक्षितरसभावादिसंपूरणभाञ्जि भवन्ति यानि त्वेकरसावहितमनसो
यत्रान्तरनिरपेक्षतयैवाहमहमिकया समुचितभावेन बन्धशय्यामनुवर्तन्ते । इतिवृत्ताविच्छोऽपि रसस्यैव पोषकः,
अन्यथा विच्छेदे स्थाय्यादेस्त्रुटितत्वात् क्व रसवार्ता । तेन रसस्यैवायं विभावादिपरिकरो यदङ्गचक्रमिति । तथा
हि "लाक्षागृहानले" त्युपक्षेपो वीररौद्रयोर्विभावांशपूरकः, *"प्रवृद्धं यद्वैर" मिति क्रोधस्य वीरे व्यभिचारिणो
रौद्रे स्थायिनः स्वरूपप्रत्युज्जीवकः परिकरः, *चञ्चद्भुज" इति च परिन्यासोऽनुभावांशं पुष्णाति, *"अणुगेण्हंतु
एदं ववसिदं देवदाओ" (द्रोपदी--अनुगृह्णन्त्वेद्व्यवसितं देवताः (<q>वेण्यां</q>--१. २१--२२) इत्यादि विलोभनम् ।
मनोनिर्वृत्यौत्सुक्यहर्षमतिस्मृतिप्रभृतिव्यभिचारीभावसन्धानधुर्यम्1 एवमन्यदपि योज्यम् ।</p>
<p>ननु सन्धिपरतन्त्रैरङ्गैर्भवितव्यम्, तद्रसपारतन्त्र्यमेषां कुतस्त्यम्, उच्यते --सन्धयो ह्यवस्थापरतन्त्राः
प्रारम्भाभिधानदशाविशेषोपयोगिकथाखण्डलकं मुखसन्धिरित्युक्तम्, एवमन्यत्र । अवस्था अप्यन्यकृतिविशेष--
मनूच्यन्ते । नन्वतः किम्, इदमतो भवतीत्याह-- रसभावापेक्षया तु कार्यं स्थितं तस्यापेक्षया अवस्थानं ज्ञात्वेति,
कार्यमपि रसप्रवाहजननपर्यन्तत्वेन कृतार्थं संपद्यते इति यावत् ।</p>
<p><q>संमिश्राणीति</q> सन्ध्यन्तरोक्तं सन्ध्यन्तरेऽपीत्यर्थः । यथा युक्तिर्मुखेऽप्युक्ता गर्भेऽप्युपनिबद्धा
वितर्कव्यभिचार्यंशपोषकभावेन <q>वेणीसंहारे</q>, यथोदाहृतं प्राक् (३.२७) "तेजस्वी रिपुहतबन्धुदुःखभार"
मित्यादि । <q>द्वित्रीति</q> द्वित्वत्रित्वयोगेनेत्यर्थः । तेनैकमपि सन्ध्यङ्गं तत्रैव सन्धौ द्विस्त्रिर्वा कर्तव्यम् । यथा <q>रत्नावल्यां</q>
प्रतिमुखे विलासः सागरिकायां राज्ञि वाऽसकृदुपनिबद्धः प्रधानं श्रृङ्गारं समुद्दीपयति । <q>वेणीसंहारे</q> संफेटविद्रवौ
<!-- APPARATUS page 062 !-->
1. <q>ड</q> -- सर्वाङ्गानि 2. <q>भ</q> -- स्युः सर्वाण्येतानि वा पुनः
*वेणीसंहारे
1. Kavi-- अतो निवृत्त्यौ....॰प्रभृति व्यभिचारि, स चायं सन्धानधुर्यः

<pb n="063"/>

<lg><l>1ज्ञात्वा कार्यमवस्थां च कार्याण्यङ्गानि सन्धिषु ।</l>
<l>2एतेषामेव चाङ्गानां संबद्धान्यर्थयुक्तितः ।। १०६ ।।</l></lg>
<lg><l>3सन्ध्यन्तराणि 4सन्धीनां विशेषास्त्वेकविंशतिः ।</l>
<l>4aसाम भेदस्तथा दण्डः प्रदानं वध एव च ।। १०७ ।।</l></lg>
<lg><l>प्रत्युत्पन्नमतित्वं च गोत्रस्खलितमेव च ।</l>
<l>साहसं च भयं चैव ह्रीर्माया क्रोध एव च ।। १०८ ।।</l></lg>
<!-- COMMENTARY page 063 !-->
पुनः प्रदर्शितौ वीररौद्रोद्दीपनौ भवतः । अतिशयेन तु पौनःपुन्ये वैरस्यं स्यादिति द्वित्रिग्रहणम् । तथा द्वयोर्योगो
द्वाभ्यामङ्गाभ्यां संपाद्यं तदेकेनैव चेद्धटते तत्किमपेरण । एवं त्रियोगः । द्वियोगो यथा <q>प्रतिमानिरुद्धे</q>
भीमसूनोर्वसुनागस्य कृतौ--उपक्षेपानन्तरमेवं परिकरः आद्येनैव कृते परिन्यासदर्शनम् । एवं त्रियोगः, यथा
भेज्जलविरचिते <q>राधाविप्रलम्भे</q> रासकाङ्गे उपक्षेपेणैवहि "लिअलीस्सा" *इत्यादि परिकरपरिन्यासकार्यगुरुभूते
पालिते एकोद्देशेन (?) विलोभननिरूपणम् । एवं चतुरङ्गो यावत् सन्धिर्भवतीति ।</p>
<p>अथ सन्ध्यन्तराणि दर्शयितुमाह <q>एतेषामेव चाङ्गानामि</q>त्यादि । तत्र <q>केचिदाहुः</q>--अन्तरं छिद्रं सन्धिरिति ।
तदङ्गमात्रं--तात्स्थ्याच्च तत्स्थानीयं तेन सन्ध्यङ्गच्छिद्रवर्तित्वात् सन्ध्यन्तराणि, अत एव चाङ्गानां संबद्धानि ।
ननु किं श्लेषमात्रेण, नेत्याह, किं त्वर्थस्य प्रयोजनस्य योगेन, अत एव सन्ध्यङ्गानां विशेषकाः तदर्थविशेषसंबद्धं
हि तदङ्गं भवति (इति) ।</p>
<p><q>अन्ये</q> मन्यन्ते--य एवोपक्षेपाद्या सामान्येनोक्ताः, तेषामेवैत विशेषा अवान्तरभेदाः । उपक्षेपो हि
<!-- APPARATUS page 063 !-->
1. <q>न</q>--N कार्यं कालमवस्थां च ज्ञात्वा कार्याणि सन्धिषु (<q>भ</q>--काव्यं) 2. इदमर्धं <q>चमय</q>-- मातृकास्वेवोपलभ्यते
N. सन्ध्यन्तराणि वक्ष्यामि त्वय्यर्थोपक्षेपकाणि च ।। (९९ cd.) N. सन्ध्यन्तराणि सन्धीनामन्तरेष्वेकविंशतिः ।।
(१०२ cd.) 3. एकविंशति, सन्ध्यन्तराणि केषुचिदादर्शेषु चतुःषष्ट्यङ्गोद्देशग्रन्थपूर्वमेव पठितानि-- 4. <q>नमय</q>--वक्ष्यामि
त्वर्थोपक्षेपकाणि च 4a. N. सामभेदप्रदानं च दण्डश्च वध एव च । 5. <q>न</q>--धीः
* राधाप्रलम्बे......"विहवस्सि"
1. तत्सथान्यं -- Kavi

<pb n="064"/>

<lg><l>ओजः संवरणं भ्रान्तिस्तथा हेत्ववधारणम्1 ।</l>
<l>दूतो लेखस्तथा स्वप्नश्चित्रं मद इति स्मृतम्2 ।। १०९ ।।</l></lg>
<lg><l>*[विष्कम्भश्चूलिका चैव तथा चैव प्रवेशकः ।</l>
<l>अङ्कावतारोऽङ्कमुखमर्थोपक्षेपपञ्चकम्]।। ११० ।।</l></lg>
<!-- COMMENTARY page 064 !-->
समादिविशेषभिन्नः, तथा हि "लाक्षागृहानल" (<q>वेणी</q>--१) इति क्रोधात्मोपक्षेपः <q>रामाभ्युदये</q> भयात्मोपक्षेपः
<q>प्रतिमानिरुद्धे</q> स्वप्नरूपः <q>उदात्तराघवे</q> हेत्ववधारणात्मा । एवमन्यदनुसरणीयम् (इति) । एते च
विभावानुभावव्यभिचारीरूपा एव । न तु तदतिरिक्तं जगति किंचिदस्ति प्रयोगे । प्रयोगोज्ज्वलकम् । तत्रोपयोगाय
तूपलक्षणत्वेनैकविंशतिरित्युक्तं कवेर्मार्गं प्रदर्शयितुम् ।</p>
<p>तत्र समादयो वीरे उज्ज्वलत्वहेतवः, वधो रौद्रे, प्रत्युत्पन्नमतित्वं मतिलक्षणं व्यभिचारिरूपं, सर्वत्र
गोत्रस्खलनमीर्ष्याविप्रलम्भे, साहसं (शृङ्गारवीरादौ), चापलं हास्यादौ । एवमन्यत्र । <q>ओज</q> इति तेजः,
सामान्याभिनये (अध्याये) लक्षयिष्यते--"अधिक्षेपावमानादेः" (२२--४१) इत्यत्र संवरणमवहित्थं, चित्रं
विस्मयः शिल्पविशेषश्च । एते सर्वेषु नाटकादिरूपकेषु सुलभाः स्वयं च सुज्ञाना इति तदुदाहरणपरिवर्तनेन
ग्रन्थो न विस्तारित.*।</p>
<!-- APPARATUS page 064 !-->
1. <q>न</q> --अवधारणम् ना. द. पृ. १०२ Kavi अपधारणम् 2. <q>म</q> N द्विजा
*अर्थोपक्षेपपञ्चकोद्देशलक्षणविधायिन एते सप्त श्लोकाः प्रक्षिप्ता एव, यतः पूर्वाध्यायेंऽङ्कलक्षणावसरे
यत्रार्थस्य समाप्तिरित्यत्र (१८/३७) तल्लक्षणानि सूचितानि मुनिना व्याख्यात्रा च <q>कोहल</q>मतानुसारेण वा संग्रहकारमतेन
वा श्लोकाश्चैते कैश्चद्विनिवेशिताः । एतेषां सप्तमः <q>कोहल</q>स्यैव, द्वितीयस्तु <q>कोहल</q>श्लोकाच्चतुर्थपादे भिद्यते, तृतीयपपञ्चमौ
भरतस्यैवाष्टादशाद्गृहीतौ ।
1. न तु.......प्रयोगे प्रयोगोज्ज्वलत्वोपयोगाय.....
*सामादीनामुदाहरणानि ग्रन्थान्तेऽनुबन्धरूपेण दर्शयिष्यन्ते ।

<pb n="065"/>

<lg><l>मध्यमपुरुषनियोज्यो 1नाटकमुखसन्धिमात्रसंचारः ।</l>
<l>2विष्कम्भकस्तु कार्यः पुरोहितामात्यकञ्चुकिभिः ।। १११ ।।</l></lg>
<lg><l>शुद्धः संकीर्णो वा द्विविधो विष्कम्भकस्तु विज्ञेयः ।</l>
<l>मध्यमपात्रैः शुद्धः संकीर्णो नीचमध्यकृतः ।। ११२ ।।</l></lg>
<lg><l>अन्तर्यवनिकासंस्थैः सूतादिभिरनेकधा ।</l>
<l>अर्थोपक्षेपणं यत्तु क्रियते सा हि चूलिका ।। ११३ ।।</l></lg>
<lg><l>अङ्कान्तरानुसारी संक्षेपार्थमधिकृत्य बिन्दूनाम् ।</l>
<l>प्रकरणनाटकविषये प्रवेशको नाम विज्ञेयः ।। ११४ ।।</l></lg>
<lg><l>[नोत्तममध्यमपुरुषैराचरितो नाप्यथान्तवचनकृतः ।</l>
<l>प्राकृतभाषाचारः प्रवेशको नाम विज्ञेयः] ।। ११४ all*</l></lg>
<lg><l>अङ्कान्त एव चाङ्को निपतति यस्मिन् प्रयोगमासाद्य ।</l>
<l>बीजार्थयुक्तियुक्तो ज्ञेयो ह्यङ्कावतारोऽसौ ।। ११५ ।।</l></lg>
<lg><l>विश्लिष्टमुखमङ्कस्य स्त्रिया वा पुरुषेण वा ।</l>
<l>यदुपक्षिप्यते पूर्वं तदङ्कमुखमुच्यते] ।। ११६ ।।</l></lg>
<!-- COMMENTARY page 065 !-->
<p>एवमितिवृत्तनिरूपणनान्तरीयकत्वेन सन्धयः सन्ध्यङ्गानि सन्ध्यन्तराणि चात्मभूतरसोपयोगीन्यपि
प्राधान्येनेतिवृत्तात्मकं शरीरांशमभिंनिविशमानानि, तत एव वृत्तिचतुष्कसाधारणे निदर्शितानि । अधुना तु
यस्याः प्रसादेन शास्त्रेतिहासादिभ्योऽभ्युद्धरकन्धरीभूतं सर्वजनाहरणीयतास्पदं1 नाट्यं, यामुद्दिश्य प्रथमेऽध्याये
"कैशिकीमपि योजय यच्च तस्याः क्षमं द्रव्यं" इत्यादि बहुतरमुक्तं, तदाविर्भावकानि, अत
एवात्मभूतरसभावभागाभिनिवेशशालीन्येव लास्याङ्गान्यपि कविप्रयोक्तृभिरभिनेतव्यकाव्याविषये
<!-- APPARATUS page 065 !-->
1. N नाटकमुखमात्रसंचारः 2. N विष्कम्भकस्तु कार्यो नाटकयोगे प्रकरणे च । *N has additional verse
1. Kavi-- ॰तास्पदत्वं तु

<pb n="066"/>

<lg><l>*अन्यान्यपि1 लास्यविधावङ्गानि तु नाटकोपयोगीनि2 ।</l>
<l>3अस्माद्विनिःसृतानि4 तु भाण इवैकप्रयोज्यानि ।। ११७ ।।</l></lg>
<lg><l>[भाणाकृतिवल्लास्यं विज्ञेयं त्वेकपात्रहार्यं वा5 ।</l>
<l>प्रकरणवदूह्य कार्यासंस्तवयुक्तं विविधभावम्] ।। ११८ ।। 5a</l></lg>
<lg><l>गेयपदं स्थितपाठ्य5bमासीनं पुष्पगण्डिका6 ।</l>
<l>6aप्रच्छेदकं त्रिमूढं च सौन्धवाख्यं द्विमूढकम् ।। ११९ ।।</l></lg>
<!-- COMMENTARY page 066 !-->
<q>सर्वथैव</q> योज्यानीति दर्शयितुमाह <q>अन्यान्यपि लास्यविधावङ्गानी</q>त्यादि । <q>नाटक</q>मित्यभिनेयमात्रम् । इतः--
परमध्यायान्तमुक्तेभ्यो1 भिन्नानि लास्यविधौ यान्यङ्गानि वक्ष्यन्त तानि नाटकोपयोगीन्यपि भवन्ति ।</p>
<p>नन्वेवमङ्गानामभेदादङ्गिनोऽपि लास्यस्य नाटके को भेद इत्याशङ्का शमयति (<q>अस्मा</q>दिति) ।
अस्मान्नाटकादनुकाराभिनेयलक्षणात् विनिस्मृतानि बहिर्भूतानि, एकपात्रहार्याणि । <q>भाण</q> इवेति <q>इवश</q>ब्देन
नाटकमाह, भाणे नाट्यरूपता समस्ति, न तु लास्ये कथंचिदपि तस्य नाट्यरूपवैलक्षण्यात् । तच्चोपपादितं
वितत्य तुर्येऽध्याये ।</p>
<p>ननु कानि लास्याङ्गानि नाट्ये वक्ष्यन्त इत्याह <q>गेयपद</q>मित्यादि <q>दशविधं ह्येतदङ्गनिर्देशलक्षण</q>मित्यन्तम् ।
एतस्य अङ्गनिर्देशस्याङ्गोद्देशस्य दशाविधं, यद्विशेषलक्षणं [तत्] तालाध्याये (अ--३१) लास्यनिरूपणावसरे
<q>वक्ष्यते, तथा</q> चोपसंहरिष्यति, "एतेषां लास्यविधौ विज्ञेयं लक्षण" मिति (अ--१९)। तत्रैव हि संपूर्णमङ्गानां
<!-- APPARATUS page 066 !-->
* लास्याङ्गलक्षणं भ--मातृकायां न दृश्यते <q>चपम</q>--मातृकासु विना सार्वस्वन्यास्वष्टादशाध्याय एव पठितम् । N इत्यस्यामपि,
लक्षणपाठोऽपि भिन्नमातृकासु बहुभेदतया विद्यते । <q>भोजशारदातनया</q>दिभिरपि तल्लक्षणे मात्रया भिन्नं मतमुपन्यस्तम् ।
1. <q>उ</q>--अन्यानि च 2. <q>ड</q> --उपयुक्तानि <q>य</q>--योगीति 3. <q>य</q> --तस्मात् 4. <q>फ</q>--विनिर्गतानि 5. <q>ढ</q> --च 5a N reads:--
भाणाकृतिर्लास्यं विज्ञेयं चेकमात्रहार्यत्वात् । प्रकरणवद्बहुकाव्यं संस्तवयुक्तं द्विविधभावम् ।। 5bN. स्थितयाप्यं 6. <q>ड</q>--
पुष्पगन्धिका; 6aN. प्रच्छेदकास्त्रिगूढं च सैन्धवाख्यं द्विगूढकम् ।
1. Kavi -- ॰भ्योऽङ्गेभ्यो......

<pb n="067"/>

<lg><l>1उत्तमोत्तकमं चैवमुक्तप्रत्युक्तमेव च ।</l>
<l>लास्ये दशविधं ह्येतदङ्गनिर्देशलक्षणम् ।। १२० ।।</l></lg>
<lg><l>2आसनेषूपविष्टैर्यन्तन्त्रीभाण्डोपबृंहितम् ।</l></lg>
<!-- COMMENTARY page 067 !-->
रूपं, इह तर्हि कथमुपयोग इति नाट्योपयोगितां गमयितुं <q>आसनेषूपविष्टैर्य</q> इत्यादिग्रन्थः । तेनेदं तात्पर्यम्--
यानि लास्याङ्गानि वक्ष्यन्ते तेभ्यः कश्चिद्वैचित्र्यांशो लोकापरिदृष्टोऽपि रञ्जनावैचित्र्याय कविप्रयोक्तृभिर्नाट्ये
निबन्धनीयः ।</p>
<p>अन्ये तु व्याचक्षन्ते--तथाविधलास्याङ्गयोजनैवात्र क्रियते, तथा हि गेयपदे निदर्शनं दर्शयन्ति "ततः
प्रविशति वीणां वादयन्ती मलयवती चेटी च । मलयवती 'उत्फुल्लकमलकेसर' इत्यादि गायति" (<q>नागानन्द</q>
१--१३) इति । तच्चेदमसत् । अत्र ह्यन्यव्यापारवद् देवतापरितोषः, किंचिद्गेयं जप्यसहस्रतुल्यं तन्मिश्रं जप्यं
कोटिफलसाधनमित्यादिपुराणवाक्यबलात्, कर्तव्यत्वेनाभिसंहितो मलयवत्याः । "सा च प्रयोज्ये" ति न
लास्यार्थोऽत्र किञ्चित्, न लास्याङ्गतापि । यत्रापि, ततः प्रविशतो गायन्त्यौ चेट्यौ, "कुसुमाउपिअदूअओ"
(<q>रत्नावली</q> १.१३) इत्यादि । तत्रापि परिभ्रमपणादिवदेव लौकिकवृत्तं वसन्तोत्सवप्रमोदाभ्युदयावसरकृतम् ।
प्रयोजने चेद्यावत् क्रियते तत्र यद्यप्यनुकार्यस्य तथापि नाट्याङ्गत्वे पृथगनुपदेश्यतापत्तिः, यथा (यदा)
ह्यश्वमेधयागाद्यनुकारः कर्तव्यस्तदोपयुज्यते यज्ञाङ्गज्ञानमिति यज्ञाङ्गान्युपदेश्यानि भवेयुः । न हि
तादृग्वस्तुमात्रप्यस्ति यन्नाट्ये नोपयुज्यते च । तस्माल्लास्ये यान्यङ्गानि तत उपजीव्ये लौकिके एवांशो
रञ्जनोपयोगी लास्याङ्गत्वेन मुनिरिह विवक्षितः । अन्यथा "आसनेषूपविष्टैर्य'' दित्यादि किमिहोक्त्या, "एतेषां
लक्षणं व्याख्यास्ये" इत्येतदिहैव तु नैवोक्तमित्येतद् विश्रृङ्खलं स्यात्, "ततश्च परिधानक" मित्यादि (३१--
३५०) (यत्पूर्वरङ्गविधौ (अ--३१) लास्याङ्गलक्षणमुक्तं तदप्यत्राभिनेयभागे प्रयोक्तव्यं स्यात् ।)</p>
<p>ततो यावानंशो नाट्योपयोगी तं दर्शयितुमाह <q>आसनेषूपविष्टैर्यदिति</q> । यच्छब्दो निपातो यस्मिन्नित्यत्रार्थे,
<!-- APPARATUS page 067 !-->
1. <q>ड</q>--उत्तमोत्तमकं चैव विचित्रपदमेव च । उक्तप्रत्युक्तभावं च लास्याङ्गानि विदुर्बुधाः 2. <q>ड</q>--आसने चोपविष्टायां

<pb n="068"/>

<lg><l>गायनैर्गीयते शुष्कं तद्गेयपदमुच्यते1 ।। १२१ ।।</l></lg>
<lg><l>[या नृत्यत्यासना नारी गेयं प्रियगुणान्वितम् ।</l>
<l>साङ्गोपाङ्गविधानेन तद्गेयपदमुच्यते] ।। १२२ ।।</l></lg>
<lg><l>प्राकृतं 2यद्वियुक्ता तु पठेदात्तरसं स्थिता3 ।</l>
<l>मदनानलतप्ताङ्गी स्थितपाठ्यं तदुच्यते ।। १२३ ।।</l></lg>
<!-- COMMENTARY page 068 !-->
तेन यत्र काव्ये प्रयोगे वा <q>शुष्क</q>मित्यनुकरणीयतया शून्यं <q>गायनै</q>रिति न तु पात्रैः, <q>आसनोपविष्टै</q>रिति स्वस्थैः,
न तु नेपथ्ये गीयत इत्यादिवत्, कविप्रयोगायातमावेशविशेषं जृम्भद्भिर्गीयते यत् । <q>तन्त्रीभाण्डान्वि</q>तमिति
सर्वातोद्ययुतं, न तु भाव्यासीनपाठ्यवत्तद्विहीनं तद्गेयस्य पदं स्थानमिति कृत्वा गेयपदम्, तेन
ध्रुवागानपञ्चकमन्तरालापस्वररहितं यत्र प्रयोगयोग्यं भवति स काव्यप्रयोगो गेयपदमित्युक्तं भवति, यत्र हि
प्रयोगे तत्तत्राभिनिविष्टं सामाजिकरञ्जकं भवतीति यावनंशोऽसौ लास्याङ्गादिहोपजीवितः ।</p>
<p>यत्तुः गायनैः पात्रैः शुष्कमित्यर्थात् छेकाश्रितं गेयं निर्गीतमपि वा, एतत् त्र्यश्रं चतुरश्रं वेत्येवंभूतं
गीयमानं गेयानि पदानि यत्र गेयपदमिति व्याचक्षते,1 तत्सर्वमेवापास्तम् ।</p>
<p>अथ स्थितप्रापि यल्लास्याङ्गं भविष्यति तदुपजीवितुमाह <q>प्राकृतं यद्वियुक्ता त्वि</q>ति । लास्येऽपि तावद्
देवतानरपतिरञ्जनप्रधानं पाठ्यमस्ति । तच्चित्तग्रहणं हि तत्र तेनैव मध्ये वैचित्र्याय पाठ्येनापि क्रियते, तत्र
स्थिते च पठत्यासीनेवेति पाठ्यगतं तदलैकिकं रञ्जनाङ्गं चित्रत्वं तस्मादङ्गादुपजीव्यते । तथा हि --यद्वियुक्ता
आतप्तापि सती प्राकृतभाषालक्षणयुक्तं तथात्तरसमिति रसोपयोगि 2स्थायिस्वरसग्रहपूर्वकं पठेत् । 3एतदलौकिकं
सल्लास्याङ्गादुपजीव्यमानं स्थितपाठयम् । एतच्चावेशोपलक्षणं तेन क्रोधाविष्टोऽपि संस्कृतेन पठतीत्याद्यपि
मन्तव्यम् ।</p>
<!-- APPARATUS page 068 !-->
1. <q>फ</q> --गेयं पदमिष्यते <q>च</q>--उत्तमम् 2. <q>ड</q> -- या विमुक्ता तु 3. <q>ड</q>--आसनसंस्थिता <q>य</q>--आन्तरसंस्थिता
1. Kavi तत्पूर्व..... 2. Kavi स्थायिसग्रहण.... 3. Kavi एतल्लौकिकं यल्ला......

<pb n="069"/>

<lg><l>[1बहुचारी1a समायुक्तं पञ्चपाणिकलानुगम् ।</l>
<l>चञ्चत्पुटेन वा युक्तं स्थितपाठ्यं विधीयते ।। १२४ ।।</l></lg>
<lg><l>2आसीनमास्यते यत्र सर्वातोद्यविवर्जितम् ।</l>
<l>3अप्रसारितगात्रं च 4चिन्ताशोकसमन्वितम् ।। १२५ ।।</l></lg>
<lg><l>5वृत्तानि विविधानि स्युर्गेयं 6गाने च संश्रितम् ।</l>
<l>7चेष्टिभिश्चाश्रयः पुंसां8 यत्र सा पुष्पगण्डिका9 ।। १२६ ।।</l></lg>
<!-- COMMENTARY page 069 !-->
<p>अन्ये तु बहुचारीयुतेन चञ्चत्पुटेनोत्तरेण यत् स्थितपाठ्यमिति लक्षणं कुर्वन्ति, उदाहरन्ति, <q>रत्नावल्यां</q>
द्वितीयेऽङ्के राजा--"उद्दामोत्कलिका" मित्यादीति, तत्पूर्वमेव निरस्तम् । न च पाठ्ये चावसरोऽत्र
तालस्ञ्यश्रश्र्चतुरश्रो वा, यथा तु लास्याङ्गत्वे । तत्सर्वं तालाध्याय एव वक्ष्यामः ।</p>
<p>अथासीनपाठ्यादुपजीवनीयमंशमाह <q>आसीनमास्यते</q> यत्रेति। अत्यन्तशोकावेशेऽभिनयादिशून्यत्वेन
यत्र आस्ते सोंऽश उपरञ्जकगुणश्चतुर्विघातोद्यवर्जितोऽतिसुकुमारकाकलीप्रापप्रमदागीतमात्राविशेषो यश्चित्तग्राही
(स लौकिकः) लौकिकादपि च तत्र हि साम्यमात्रार्थस्य तस्याश्रयमाणा च स्थितिः, तदासीनन्नामाङ्गं,
आसीनपाठ्यादुपजीवितेनासनांशेन योगतश्च सर्वत्र करुणादौ रञ्जनोपयोगि । तदाह <q>चिन्ताशोकसमन्वित</q>मिति ।
अधःशय (नध्यानाधोमुखाद्यनुभावयुतम् । <q>सर्वे</q>ति ध्यानविलापादिचिन्ताशोकानुभावेषु ततादेरप्रयोज्यतया
तद्राहित्यमुक्तम्) निःशब्दमिति भावः । तदनु अप्रसारितगात्रमित्यभिनयशून्यमित्यर्थः । सुप्रसारितगात्रमित्यन्ये
पठन्ति, तत्रापि (सौष्ठवाङ्गप्रदर्शनपृथग्यत्नराहित्येन) स्रस्तगात्रतयाभिनयशून्यतैव ।</p>
<p>पुष्पगण्डिकाख्यलास्याङ्गादुपजीव्यांशमाह <q>वृत्तानीति</q> । गान इति) ततेन मध्ये सुषिरेण मध्येऽवनद्धेन
<!-- APPARATUS page 069 !-->
1. <q>न</q> --भूमि 1aN. बहुचारिसमायुक्तं पञ्चपार्श्विकसानुगम् ।
चञ्चत्पुटं द्रव्ययुक्तं स्थितं योग्यं विधीयते ।।
2. <q>न</q> --N आसीनमासनस्थस्य 3. <q>ढ</q> --अपसारित, <q>फ</q>--अवसारित, <q>न</q>--अप्रसाधितगात्रं तु <q>प</q>--संप्रसारित (<q>ड</q>--सु) 4. <q>ड</q>--
जिह्विदृष्टिनिरीक्षितम्, य--N चिन्ताशोकान्वितं च यत् 5. <q>प</q>--नृत्तानि, 6. <q>प</q> -- चातोद्य <q>प</q>-- गानैश्च संस्मृतम्
7. <q>प</q>--चेष्टा च विविधा 8. <q>च</q> पुंसा 9. पुष्पगन्धिकेति च बहुष्वादर्शेषु दृश्यते

<pb n="070"/>

<lg><l>1[यत्र स्त्री नरवेषेण ललितं संस्कृतं पठेत् ।</l>
<l>सखीनां तु विनोदाय सा ज्ञेया पुष्पगण्डिका ।। १२७ ।।*</l></lg>
<lg><l>2नृत्तं 2aतु विविधं यत्र गीतं चातोद्यसंयुतम् ।</l>
<l>स्त्रियः पुंवच्च चेष्टन्ते सा ज्ञेया पुष्पगण्डिका] ।। १२८ ।।*</l></lg>
<lg><l>प्रच्छेदकः स विज्ञेयो यत्र 3aचन्द्रातपाहताः ।3</l>
<l>स्त्रियः प्रियेषु 4सज्जन्ते ह्यपि विप्रियकारिषु ।। १२९ ।।4a</l></lg>
<!-- COMMENTARY page 070 !-->
मिश्रणाकृतो विचित्रभावः पात्राणां सुकुमारप्रयोगोऽभिनयेऽपि रञ्जक एव यद्यप्यलौकिकं यद्वैचित्र्यम् ।
मालासादृश्यात्पुष्पगण्डिका गाननृत्तगीतगतवैचित्र्ययोगात् (स्त्रीलिङ्गविवक्षया च स्त्रीपात्राणां पुष्पगण्डिकोक्ता ।
<q>पुंसामि</q>ति) सा त चेष्टाश्रयशब्दाभ्यां पर्यायेण योज्या ।</p>
<p>अथ प्रच्छेदकाङ्गकृतं वैचित्र्यं योजयितुमाह (<q>प्रच्छेदक</q> इति लास्यविधाने (अ--३१) वक्ष्यते
''ज्योत्स्नायां मदिरायां वा सलिले दर्पणेऽपि वा)। छायां संदृश्य कान्तस्य प्रहष्याथ विभूषित'' मिति
(३१--३४९) प्रच्छेदकस्य लक्षण (मुक्तम्) । तत्र जलक्रीडायां जले प्रसाधने दर्पणे पानगोष्ठ्यां पान)
ईषत्प्रतिफलिततत्तदाकृतिदर्शने सति कान्तायाः प्रहर्ष इति त्रिधा प्रच्छेदं प्रतिफलनमिति पर्यायात् (काव्येषु
कविभिः प्रतिबिम्बदर्शनजातहर्षस्य स्त्रीणां प्रणयकोपप्रसादनसामर्थ्यं वर्णितम् ।) यथा--
<lg><l>पणमह पणयप्पकुविअगोरीचलणग्गलग्गपडिबिंब ।</l>
<l>दससु णहदप्पणेसुं अ एआरह णुहरं रुद्दं ।।</l></lg>
<lg><l>पनमथ पनय--पकुप्पित--गोलीचलनग्ग--पतिबिंबं</l>
<l>तससु नख--तप्पनेसुं एकातस तनुथलं रुद्दं (लुद्दं) ।*</l></lg>
<!-- APPARATUS page 070 !-->
1. डजशादिषु--अयं पाठः 2. <q>नयमा</q>दिष्वयं पाठः 2aN. वृत्तं तु विवधं यत्र गीतं चावाद्यसंयुतम् । स्त्रियः पुंसश्च चेष्टन्ते
सा ज्ञेया पुष्पगण्डिका ।। 3a N. यत्र चण्डातपो हतो 3. ठ--चन्द्राहतातपाः 4. <q>न</q>--रज्यन्त अपि 4aN.
ह्यधिविप्रियकारिषु
*इयं <q>गुणाढ्यकृतबृहत्कथायां</q> प्रथमा गाथा--प्रणमत प्रणयप्रकुपितगौरीचरणाग्रलग्नप्रतिबिम्बम् । दशषु नखदर्पणेषु एकादशतनुतरं
रुद्रम् ।। इति छाया

<pb n="071"/>

<lg><l>अनिष्ठुर1श्लक्ष्णपदं समवृत्तैरलङ्कृतम् ।</l>
<l>नाट्यं पुरुषभावाढ्यं त्रिमूढकमिति स्मृतम्2 ।। १३० ।। (130a)*</l></lg>
<!-- COMMENTARY page 071 !-->
इत्यादि । तत्र च त्रिविधेऽपि ज्योत्स्नैवोपयोगिनी,....पानलीलापि1 स्वाधीनभर्तृकोचितसंभोगविशेषोपलम्भेन ।
एतदुक्तं भवति-- लोकवृत्ते तावन्न सर्वदा संपूर्णचन्द्रोदयो भवति प्रयोगे तु संभावनागर्भतया रसोपयोगी तथा--
<q>विधः</q> कालविशेषो गृहीतव्यः । तथा च <q>रत्नावल्यां</q> भूयसा चन्द्रोदयो वर्णितः, "संप्रत्येष सरोरुहद्युतिमुष"
(१--२३) इति, "उदयतटान्तरित" मिति (१--२४), "वक्त्रेन्दौ तव सत्ययं यदपरः शीतांशुरभ्युद्गत"
(३--१३) इति । एवं रसोपयोग्यलौकिककालविशेषग्रहणं प्रच्छेदकादुपजीवितम् । <q>यदाहुरुपाध्यायपादाः</q>--
<lg><l>यद्यत्रास्ति न तत्रास्य कविर्वर्णनमर्हति ।</l>
<l>यत्रासंभवि2 तत्रास्य तद्वर्ण्यं सौमनस्यदम् ।।</l></lg>
<lg><l>देशोऽद्रिदन्तरौ द्यौर्वा तडित्कुण्डमण्डिता ।</l>
<l>3नदी कृष्णाऽथवा न स्यात् किं कदाचन कुन्नचित् ।। इत्यादि ।</l></lg>
अथ त्रिमूढलक्षणादुपयोगिनं भागं निरूपयितुमाह <q>अनिष्ठुरश्लक्ष्णपद</q>मित्यादि । त्रिमूढके तावल्लास्याङ्गे नायकस्य
व्यलीकवशादेकस्या द्वेष्यतोऽभिनवायाः प्रथमप्रणयबद्धलज्जादिनेति मोहस्त्रयाणाम् । तत्र नायक--
स्यावश्यमनिष्ठुराण्येवोदयनविषयाणीव वचांसि भवन्ति । तत इह वचसि रसोपयोगी गुणालङ्कारांशः स्वीकर्तव्यः ।
न हि लोके यदृते माधुर्यौजःप्रभृतिगुणगणोऽस्ति सर्वो ह्येवमाविष्टो यत् किंचिद्वदति तत्काव्यमे स्यात् ।
छायामात्रेण त्वंशतः स एवापूर्णत्वादनुपयोग्येव । तस्मादलौकिकमेवैतद्वैचित्र्यं रसोपयोगे सर्वं तद्गुणग्रामकृतम्
। <q>समवृत्तैरि</q>त्यनेन वृत्तकृतवैचित्र्यं, <q>पुरुषभावाढ्य</q>मित्यनेन पात्रकृतमपि हेलाभावादि, एवं विशेषकृतं वैचित्र्यं
यत्र नाट्ये सौन्दर्यमस्तीति दर्शयन् गुणानामेवान्वयव्यतिरेकाभ्यां तत्र प्रभावं दर्शयति ।</p>
<!-- APPARATUS page 071 !-->
1. <q>ड</q>--स्वल्प 2. <q>प</q>--उदाहृतम्
*N १३० a reads as: अनिष्टं च श्लक्ष्णपदं समवृत्तं त्वलङ्कृतम् ।
नाट्ये पुरुषभावं च त्रिसूदकमुदाहृतम् ।।
1. Kavi धानलीलानि 2. Kavi --यन्नासंभवि 3. Kavi ईदृक्स्यादथवा

<pb n="072"/>

<lg><l>1पात्रं विभ्रष्टसङ्केतं सुव्यक्तकरणान्वितम्2 ।</l>
<l>3प्राकृतैर्वचनैर्युक्तं विदुः सैन्धवकं बुधाः ।। १३१ ।।* १३१a</l></lg>
<lg><l>4[रूपवाद्यादिसंयुक्तं पाठ्येन च विवर्जितम् ।</l>
<l>नाट्यं हि तत्तु विज्ञेयं सैन्धवं नाट्यकोविदैः] ।। १३२ ।।*</l></lg>
<!-- COMMENTARY page 072 !-->
<p>अथ सैन्धवकादुपजीव्यमंशं स्वीकर्तुमाह <q>पात्रं विभ्रष्टसंकेत</q> मिति ।
<lg><l>"सैन्धवीमाश्रितं भाषां 1 ज्ञेयं तत्सैन्धवं बुधैः ।</l>
<l>रूपावाद्यादिसंयुक्तं"</l></lg>
इति च लास्याङ्गविधाने (३१--३५९) वक्ष्यते । तत्र यदा नान्यप्राकृतादिभाषोपकरणत्वेन सैन्धवीप्राया आश्रीयते
2तद्रसोपयोगिरञ्जनादिः तदा, अलौकिकोऽयमर्थो रञ्जनोपयोगी लास्याङ्गात् स्वीकृतोस भवति । तथा हि श्रृङ्गाररसे
सातिशयोपयोगिनी प्राकृतभाषेति सट्टकः <q>कर्पूरमञ्जर्याख्यो राजशेखरेण</q> तन्मय एव निबद्धः, भेज्जलेन
राधाविप्रलम्भाख्यो रासकाङ्कः सैन्धवभाषाबाहुल्येन, <q>चन्द्रकेण</q> स्वानि रूपकाणि वीररौद्राधिकोपयोगीनि
संस्कृतभाषयैव3 । अत एव च तत्तद्रसोपयोगतारतम्यादेवैकतमस्यातोऽन्यस्यात्र प्राधान्यं कल्प्यते ।</p>
<p>तदेतदाह <q>पात्र</q>मित्यादिना । जातावेकवचनम् । तेन यत्र पात्राणि <q>प्राकृतैर्वचनैर्यु</q>क्तानि, अत एव
विभ्रष्टः संकेतविशेषः रसोचितः काक्व ध्याये कथितपूर्वः, स एष भ्रष्टात्मा भ्रंशं नीतः संकेतो यत्र, सुष्ठु व्यक्तिर्यतो
रसस्य तेनैव <q>करणेन</q> वीणावाद्यादिक्रिययान्वितं पात्रं <q>सैन्धवक</q>मिति विषयतद्वतोरभेदोपचारात् । तेन दशरूपकस्य
यद् भाषाकृतं वैचित्र्यं <q>कोहलादि</q>भिरुक्तं तदिह <q>मुनिना</q> सैन्धवाङ्गनिरूपणे स्वीकृतमेव ।</p>
<!-- APPARATUS page 072 !-->
1. <q>ड</q>--पात्रं विस्मृत, <q>न</q>--रूपवाद्यादिसंयुक्तं 2. <q>न</q>--आश्रयम् 3. <q>य</q>--पाठ्यहीनं स्वभावोक्त्या 4. <q>पा</q> दि मातृकासु
पाठः
*131a N reads: रूपनाट्यादिसंयुक्तमव्यक्तकरणाश्रयम् ।
धार्यं हीनस्वभावोत्त्या विदुः सेचनकं बुधाः ।।
1. Kavi ॰ माश्रिता भाषा
2. Kavi ॰ तद्रसोपयोगि रञ्जनाधिक्यात्
3. <q>भास</q>कृतिमिति मुद्रापितं <q>भारत</q>कथावस्तुकं <q>पञ्चरात्रा</q>दिनाटकषट्कं चन्द्रकस्यैवेति मन्यामहे ।
4. दृशानितसौबकचक्र इति तालपत्रादर्शयोः ।

<pb n="073"/>

<lg><l>1मुखप्रतिमुखोपेतं चतुरश्रपदक्रमम् ।</l>
<l>2श्लिष्टभावरसोपेतं 3वैचित्र्यार्थं द्विमूढके ।। १३३ ।।</l></lg>
<!-- COMMENTARY page 073 !-->
<p>करुणान्वितमिति त्वपपाठः । एवं 'पाठ्यविहीनं सैन्धवक' मिति, 'यथा <q>रत्नावल्यां</q> विदूषको
नृत्यतीति प्रियाप्रतिनिधिप्रभ्रंश1, इति <q>मुनिमतोपे</q>क्षयैव लक्षणमुदाहरणं2 कृतं न चोक्तं युक्त्या तेन किंचिदित्यसदेव ।</p>
<p>द्विमूढकाद्वैचित्र्यांशं स्वीकरोति <q>मुखप्रतिमुखमि</q>त्यादिना । यत्र काव्ये लास्यगीताश्रये 3द्वयोर्नायकस्य
नायिकायाश्च नायिकयोरेव 4त्रिगूढक इव मोहो व्यावर्ण्यते तत्र, तालनिरूपणायामेकस्तालश्चतुर्भिः पादैर्युक्तः
सन्नावर्तत इति वक्ष्यते ।
<lg><l>मुखप्रतिमुखोपेतं तथा चाचपुटाश्रयम् ।</l>
<l>यथाक्षरैः सन्निपातैस्तथा द्वादशभिर्युतम् ।। (३१.३६०/३६१) इति</l></lg>
तस्मादङ्गाङ्गपरिक्रमे यदेव तालानुसरणं चतुर्षु च मुखेषु गतिपरिसमापनं लोके गत्यादावपरिदृष्टमपि
नटसामाजिकवर्ग5सविधकत्वापादनेन साम्यांशस्यानन्दस्वभावतया रसांशेतराङ्गत्वादतिशयेन रसोपयोगीति तत्
स्वीकृतम् ।</p>
<p>मुखं यदग्रे सामाजिकाः 6प्रतिमुखं ततोऽन्या दिशो लास्याङ्गं नेतुम्, मुखप्रतिमुखे गीतकाङ्गत्वेन
चतुरश्रं7 कृत्वा क्रान्तदिक्चतुष्ट्यैः पदैः क्रमणं यत्रेति । किमेवं सति भवतीत्याह वैचित्र्यार्थ वैचित्र्यमत्र
प्रयोजनमिति । तेनापि किमिति चेत्तत आह (<q>श्लिष्टभा</q>वेति) श्लिष्टभावेन सर्वसाम्यलक्षणेन चित्तवृत्तिसंघट्टेन
8रसानामुपेतमुपगतं स्फुटत्वं येनेति ।</p>
<!-- APPARATUS page 073 !-->
1. <q>ड</q>--शुभार्थगीताभिनयं 2. <q>ड</q>--N स्पष्ट, <q>य</q>--अष्ट 3. <q>न</q>--नानार्थं तु विमूढकम् <q>च</q>-- विचित्रार्थं <q>प</q>-- चित्रार्थं ताद्विमूढकम् <q>ड</q>--
व्याजचेष्टं द्विमूढम् N. नानार्थं च द्विगूढकम्
1. प्रियातिथिप्रभृतिः --इति लेखकदोषः स्यात् 2. Kavi लक्षणं उदाहृतं च 3. Kavi लास्यमित्याश्रये 4. Kavi
नायिकयोर्वा प्रतिमूढक 5. Kavi सविधाध्यासनेन साम्याङ्गस्या॰; सविधाव्यापादनेन, 6. Kavi प्रतिमुख्यस्ततो.....
7. Kavi गीतकाङ्गत्वेन हि (चतुरश्रेति) 8. Kavi रसानामुपगतं.

<pb n="074"/>

<lg><l>उत्तमोत्तमकं विद्यादनेकरससंश्रयम्1 ।</l>
<l>2विचित्रैः2a श्लोकबन्धैश्च 3हेलाहावविचित्रितम्4 ।। १३४ ।।</l></lg>
<!-- COMMENTARY page 074 !-->
<p>गीतकाङ्गाभ्यां मुखप्रतिमुखाभ्यामङ्गसौष्ठवेन रसभावैर्नायिकाद्वयरचनया च युतमिति <q>श्रीशङ्कुका</q>द्याः,
तच्च प्रागेव परीक्षितम् ।</p>
<p>मुखप्रतिमुखौ सन्धी इत्येतदपि न समीचीनं, अनुपयोगादस्यार्थस्येत्युपाध्यायमतमेवानवद्यमावेदितपूर्वं
ग्राह्यम् ।</p>
<p>अथोत्तमोत्तमकमङ्गं नाट्य उपयोजयितुमाह <q>उत्तमोत्तमकं विद्यादनेकरससंश्रयमि</q>त्यादि ।
"उत्तमोत्तमके त्वादौ नर्कुटं संप्रयोजयेत्" इत्यादिना "हेलाहावविभूषित" मित्यन्तेन लास्याङ्गं लक्षयिष्यते
(३९--३६२--३६४) । तत्र च चित्तवृत्तिपरिपोषो हे्लाहावादिचेष्टालङ्कारमुखेन यः स्थितः सोऽत्रालौकिकः
सन्नुपजीव्यते । न हि भगवदवतारस्य <q>रामस्य</q> कुलकलत्रमनुपेक्ष्यं, पराभवखलीकारश्च न सोढव्यः, क्षत्रियेण च
लोककण्टकाभ्युद्धरणं कर्तव्यमिति यच्छास्त्रार्थपरिपालनं मुक्त्वा, <q>रावण</q>हृत<q>सीता</q>समानयनाद्युचितं निमित्तं,
परमार्थतो न तु यथा प्रतिरूपं "मुहुर्व्याधृतास्तादृश" मित्यादि वर्ण्यते तथास्य तृतीयत्रेतावतीर्णस्य (रामस्य)
संभाव्यते । <q>रामायणेऽपि मुनिना</q> तथा वर्णितमिति चेत् किमतो वेदेऽपि हि तथा वर्ण्यतां, न वयमतो बिभीमः ।
स हि भागः काव्यं यश्च रसाभिनिष्यन्दी1 वर्ण्य इत्युक्तमसकृत् । ततश्चान्यतररञ्जनोपक्रमविनेय--
हृदयसंवादिवैचित्र्यांशोऽसौ नाट्ये लास्याङ्गप्रसादोपनत एव ।</p>
<p>उत्तमानि तावल्लास्याङ्गानि, तेभ्योऽपीदमुत्तमं, सर्वं हि रसपर्यायीति दर्शितं प्राक् । ततः संज्ञायां
कन् ।</p>
<p>अनेकस्यासाधारणस्य रसस्य संश्रयोऽस्मिन्निति, स्थायिनां बहुत्वनूतनत्वाद् घटनाविचित्रत्वमुक्तम् ।
श्लोके च बध्यत इति श्लोकबन्धः, (बन्धानां) विधास्तैः विविधैः (चित्रैः) परमार्थताभूतैः क्वचित्कदाचित्संभवमात्र
<!-- APPARATUS page 074 !-->
1. <q>न</q>--N करणान्वितम् 2. <q>प</q> --विचित्र 2a N विचित्रशो (श्लो ?) कवद् यश्च 3. <q>न</q>--N लीलाभावविभूषितम् 4. <q>प</q>--
विभूषितम्
1. तच्च तच्च तास्वनिष्यं

<pb n="075"/>

<lg><l>कोपप्रसादजनितं1 2साधिक्षेपपदाश्रयम्3 ।</l>
<l>उक्तप्रत्युक्तमेवं4 स्या5च्चित्रगीतार्थयोजितम् ।। १३५ ।।</l></lg>
<!-- COMMENTARY page 075 !-->
तया1 वर्णितैर्युक्तम्, यथा (<q>विक्रमोर्वश्यां</q>)-- "आ दुरात्मन् रक्षः, क्व नु खलु मे प्रियतमामादाय गच्छसि ।
(विभाव्य) नवजलधरः सन्नद्धोऽयं" *इत्यादि पुरूरवस उक्तिश्चानुरागेणैव व्याख्यातेति किं पुनरुक्त्या ।</p>
<p>हेलाहावैर्विशेषण दीप्ततागमनरूपेण भूषितमिति सात्त्विकाद्यनुभाववर्गस्य सर्वस्यादीप्ततोपलक्षिता--
<lg><l>तत्राक्षिभ्रूविकारढ्यः श्रृङ्गाराकारसंयुतः ।</l>
<l>सग्रीवारेचको ज्ञेयो भावस्थितसमुत्थितः ।</l>
<l>स एव हावः सा हेला ललिताभिनयात्मिका ।</l> (तुलना--२२.१०, ११)2</lg>
इति हेलाहावयोर्लक्षणम् ।</p>
<p>अथान्त्यमङ्गं नाट्योपयोग कर्तुमाह--<q>कोपप्रसादजनितमित्यादि</q> । प्रथमार्धे न
भाविलक्षणमेकदेशद्वांरेणानूपद्यते । द्वितीयेन तत आकृष्य वैचित्र्यभागो नाट्योपयोगी कथ्यते । तदयमर्थः--
कोपप्रसादजनितं साधिक्षेपपदाश्रयं चेत्यादिरूपं यदुक्तं प्रत्युक्तं तथास्यगाने (अ--३१) वक्ष्यते, नाट्ये एवमिति
समनन्तरमेवं वक्ष्यमाणेन पथा स्यात्, तमाह <q>चित्रेति</q> । चित्रं यद्गीतं ध्रुवागानकाव्यं तस्य योऽर्थस्तेन संयोजनं
<!-- APPARATUS page 075 !-->
1. <q>न</q>--बहुलं 2. <q>च</q>--सविक्षेप 3. <q>प</q>--अधिक्षेपसमाश्रयम्, <q>य</q>--पराश्रयम् 4. <q>ढ</q>--एव 5. <q>ढ</q>--किंचिद्--<q>न</q>--नृत्त.
*नवजलधरः सन्नद्धोऽयं न दृप्तनिशाचरः
सुरधनुरिदं दूराकृष्टं न नाम शरसनम् ।
अयमपि पटुर्धारासारो न बाणपरम्परा
कनकनिकषस्निग्धा विद्युत् प्रिया न ममोर्वशी ।। (४---१)
1. Kavi-संभवमात्रं तथा 2. N S Vol.LL (P. 216) reads this verse.
"यदत्राऽस्ति न तत्रास्य कवेर्वर्णनमर्हति ।
यन्नासंभवि तत्र स्यात् संभव्यत्र तु धर्मतः ।।"
IN this connection read Sāntarasa by Masson Patwardhan. P. 70 (FN.3)

<pb n="076"/>

<lg><l>1यत्र प्रियाकृतिं दृष्ट्वा विनोदयति मानसम् ।</l>
<l>मदनानल2तप्ताङ्गी तच्चित्रपदमुच्यते ।। १३६ ।।</l></lg>
<!-- COMMENTARY page 076 !-->
यस्मिन्नाट्यांशे उक्तप्रत्युक्ते हि (वैचित्र्यं)लास्याङ्गात् स्वीकृतम् । यथा "बाले नाथ विमुञ्च मानिनि रुषम्
*" इत्यादौ भिन्नानां वाच्यखणडलकानां समन्वयो रसोवेशमहिम्नैव, न तु श्रुतिलिङ्गादिप्रमाण1 षट्कमत्रावकाशं
लभते2 "क्वाकार्य शशलक्ष्मणः क्व च कुलं" इत्यादावियमेव वार्ता । एवं "णळिनीदळणीसहमुत्तदेहिआ ।
अइदुल्लाहपडिबंधाणुराइआ । (नलिनीदलनिस्सहमुक्तदेहा । अतिदुर्लभप्रतिबन्धानुरागा) ।।"</p>
<p>इत्यादेर्द्विपादिकागीतार्थस्याभिनये काव्यार्थस्य च "हिअअ समास्सस" (<q>शाकु.</q>)3, इत्यादेः
सावेशकृत एवाभिनयार्थसमावेशो लोकापरिदृष्ट उपरञ्जनाय सातिशयमुपयोगी रसावेशवैश्यप्रसादादित्युक्त--
प्रत्युक्ताल्लास्याङ्गादुपजीवितः ।</p>
<p>यद्यपि "स्थाने ध्रुवास्वभिनयो यः क्रियते" (२२.४९) इति नाट्यनिरूपणायां वक्ष्यते तथापि
कविना तादृक्काव्यं कार्यं प्रयोक्त्रा च तादृग्मीतं कर्तव्यमिति शिक्षणायं कुतश्चेदमङ्गमुपजीवितमिति शङ्काशमनाय
रूपकाङ्गत्वेनेहास्याभिधानं, सामान्याभिनये त्वभिनेयत्वेनास्य निरूपणं भविष्यति "षडात्मकस्तु शारीरः"
(२२. ४३) इत्यत्र । कोपप्रसादजनितत्वमित्यनेन चित्तवृत्त्यावेशस्थानमस्याङ्गस्य निवेशाविषय इत्युक्तम् ।
यत उक्तप्रत्युक्त4निर्वचनमहिम्ना चाकाशभाषितात्मकमप्यलौकिकरूपं स्वीकुर्वता
तत्सहचरस्वगतजनान्तिकापवारितकाद्युपलक्षितम् । न च सर्वथा5 तन्नाट्ये लोके क्वचित् संभवात्6 नाट्येऽपि
<!-- APPARATUS page 076 !-->
1. एतौ श्लोकौ प्रक्षिप्तावपि <q>न य प ट भ</q>-- मातृक विना सर्वास्वन्यासु दृश्येते <q>ड</q>--यदि प्रतिकृतिं 2. ड-- तप्तं तु विचित्रपदं
*अयं श्लोकः षोडशेऽध्याये आख्यानलक्षणस्य लक्ष्यतयोदाहृतः (सं २--पृ. ३१०)
1. Kavi-- षट्कं तदन्यत्रावकाशं, 2. अयमपि षोडशेऽध्याय उपपत्तिलक्षणे उदाहृतः (सं 2--पृ. ३१८) 3. Kavi--
इत्यादेरसावेशकृत 4. प्रत्युक्तमहिम्ना--Kavi 5. Kavi-- तन्नाशो 6. Kavi-- संभवन्नाटयेऽपीति गीयमानः स्यात्
अनेन श्रोतुः..........

<pb n="077"/>

<lg><l>दृष्ट्वा स्वप्ने प्रियं यत्र1 मदनानलतापिता ।</l>
<l>करोति विविधान् भावां2स्तद्वै भाविकमुच्यते ।। १३७ ।।</l></lg>
<!-- COMMENTARY page 077 !-->
गीयमानस्यान्यान्यश्रोतुः काकतालीयवशात् स्वचित्तवृत्त्यार्थसंवादो भवति । यथा <q>हर्षचरिते</q> भगवत्याः सरस्वत्याः
*''तरलयसि दृशं समुत्सुका'' मित्यपरवक्त्रं श्रृण्वन्त्याः । तत्सर्वं हि लोके यथा1 स्यात्ततर्हि प्रत्यक्षकल्पं
कथमिव तत्र प्रतीतिरिति नाट्यरूपतैव भ्रंशेत ।</p>
<p>अन्ये तु चित्रपदं भाविकं चेत्यङ्गद्वयमाहुः पठन्ति च-
<lg><l>यत्र प्रियाकृतिं दृष्ट्वा विनोदयति मानसम् ।</l>
<l>मदनानलतप्ताङ्गी तच्चित्रपदमुच्यते ।।</l></lg>
<lg><l>दृष्ट्वा स्वप्ने प्रियं यत्र मदनानलतापिता ।</l>
<l>करोति विविधान् भावांस्तद्वै भाविकमुच्यते ।। इति ।</l></lg>
तच्चेदमसत्, "लास्ये दशविधं" (१९--१२०) इत्यत्रत्येन ग्रन्थेन, "दशाङ्गं लास्य" मिति च तालाध्याये
(३१) पठिष्यमाणेन विरोधात्, न चास्योपयोगः कश्चित् । तथा ह्यलौकिककैशिक्युपयोगि रसांशे सर्वथोपकारि
यद्वैचित्र्यं तल्लास्याङ्गाद्वारेणाह, स्वकार्यं तच्च सर्वं दशभिरेव संगृहीतम् । तथा हि 1a--प्रधाने चित्तवृत्त्यंशे वा
वैचित्र्यं विभावाद्यंशे वा 2उपरञ्जकभावो वा । तत्र चित्तवृत्त्यंशे 3वैचित्र्यमुत्तमोत्तमकात्4 । विभावांशगतं तु
वैचित्र्यं सैन्धवकात्, काक्वाद्यंशे स्थितपाठ्यात्, लक्षणगुणाद्यंशे त्रिमूढकात्, वृत्तांशे पुष्पगण्डिकात् आहार्ये
उपरञ्जकगीतातोद्ययोजने च, सात्त्विके आसीनपाठ्यादपि 5उपरञ्जकभावेऽपि शब्दाद् ध्रुवागानभागे
सर्वातोद्ययोगे च गेयपदात्, गीतार्थस्य पात्रैः6 काव्यार्थाभिनये7 उक्तप्रत्युक्तात्, वाचिकस्य स्वरतालानुसरणे8
द्विमूढकात्, तत एवाङ्गिकवैचित्र्यमपि । व्यभिचार्यंशे तु वैचित्र्यमुत्तमोत्तमकादेव9 ।
<!-- APPARATUS page 077 !-->
1. न यत्तु 2. च--स तु.
* तरलयसि दृशं किमुत्सुकामकलुषमानसवासललिते ।
अवतर कलहंसि वापिकां पुनरपि यास्यासि पङ्कजालयम् ।। (उ. १)
1. Kavi adds न, 1a ''चित्तवृत्यनुवृत्त्यंशे'' इति स्यात्, Kavi--प्रच्छेदकाद्, 2. Kavi--उपरञ्जकभावे
वा, 3. Kavi omits वैचित्र्यमुत्तमोत्तमकात् 4. तत्रानुत्तमोत्तमकात् 5. Kavi--उपरञ्जकेभावेऽपि (निः) शब्दाद्
6. Kavi--पात्रे 7. Kavi--करुणार्थाभिनये 8.नुसरणाद् Kavi, 9. ॰ कात् -- Kavi

<pb n="078"/>

<lg><l>1एतेषां लास्यविधौ 2विज्ञेयं लक्षणं प्रयोगज्ञैः ।</l></lg>
<!-- COMMENTARY page 078 !-->
1तदतोऽतिरिक्तो नास्त्येवांश इति दशैवाङ्गानि । वाग्भागस्तनुत्वेनोपरञ्जकभागः । स्वरसात्मनि हि 2तद्वैचित्र्यांशः
प्रत्युत रसे सातिशयोपभोग इति शब्दतो <q>मुनेर</q>नुकारः3 । रसात्मा नाट्यमिति 4चाभिप्रेतमिति लक्ष्यते ।
अलौकिकवै -- चित्र्यसारो हि रसः । तथा चोक्तं <q>भट्टतोतेन</q>--
<lg><l>लक्षणालङ्कृतिगुणा दोषाः शब्दप्रवृत्तयः ।</l>
<l>वृत्तिसन्ध्यङ्गसंरम्भः संभारो यः कवेः किल ।</l>
<l>अन्योन्यस्यानुकूल्येन संभूयैव समुत्थितैः ।</l>
<l>झटित्येव रसा यत्र व्यज्यन्ते ह्लादिभिर्गुणाः (णैः ?) ।।</l></lg>
<lg><l>वृत्तैः सरलबन्धैर्यत् स्निग्धैश्चूर्णपदैरपि ।</l>
<l>5आक्लिष्टहृद्यघटनं भाषया सुप्रसिद्धया ।।</l></lg>
<lg><l>यच्चेदृक्काव्यमात्रं 6तद्रसभावानुभावकम् ।</l>
<l>सामान्याभिनये प्रोक्तं वाच्याभिनयसंज्ञया (अ --२२)</l>
<l>एवंप्रकारं यत्किंचिद्वस्तुजातं (कथञ्चन)7 ।</l>
<l>अनूनाधिकसामग्रीपरिणामोन्मिषद्रसम् ।।</l></lg>
<lg><l>*रसपोषाय तज्जाते 8नाट्यस्वयं स्वरो (? स्वयंवरे) ।</l>
<l>प्रतिभायाः प्रगल्भायाः सर्वमो (मु ?) डुप एष सः ।।</l></lg>
इति संभावनाप्राणनाया हि यल्लोके संभाव्यते परम् अथ (परमार्थं तत् ? ।) वस्तुतो लोकोत्तरत्वेनैव संभारेण
युक्ता कविवाणी झटित्येव9 रसमयी भवति असाधारणताप्राणत्वादिति तत्र तात्पर्यम् ।</p>
<p>ननु लास्याङ्गेभ्यो यो भागमुपजीवति10 स तावदिहोक्तः, तेषां तु स्वरूपं वक्तव्यमित्याशंक्याह
<q>एतेषां लास्याविधा</q>विति । एतद् दशरूपकलक्षणं
<!-- APPARATUS page 078 !-->
1. <q>ड.</q> एतद्वै 2. <q>ड</q>--N लक्षणमुक्तं मयात्र विस्तरतः (ढ -- सु)
1. Kavi -- एवं तदतिरिक्तो 2. Kavi -- तद्वैचित्र्यै भूयसा मुनिना निरूपणं कृतम् । अतएव चालौकिको
वैचित्र्यांशः...... 3. Kavi -- मुनेरनुकारो, रसात्मा, 4. Kavi -- इति नाभिप्रेत 5. Kavi -- आश्लिष्ट
6. Kavi -- सद्रस., 7. Kavi -- (कथर्पितम्), 8. Kavi -- स्वयं स्वरो 9. kavi -- हठादेव 10. Kavi
-- भागानुपजीवति ।
*रसपोषाय तज्जातं लोकान्नाट्यजगत्स्वयम् ।
प्रतिभायाः प्रगल्भाया: सर्वस्वं कविवेधसः ।।
इति भ्रष्टनष्टाक्षरप्रायस्यास्य श्लोकस्यायमभिप्रायः स्यात् ।

<pb n="079"/>

<lg><l>तदिहैव तु यन्नोक्तं प्रसङ्गविनिवृत्तिहेतोस्तु1 ।। १३८ ।।</l></lg>
<lg><l>2पञ्चसन्धि2a चतुर्वृत्ति चतुःषष्टयङ्गसंयुतम् ।</l>
<l>षट्त्रिंशल्लक्षणोपेतं 2bगुणालङ्कारभूषितम् ।। १३९ ।।</l></lg>
<lg><l>महारसं महा3भोगमुदात्तवचनान्वितम् ।</l>
<l>महापुरुषसंचारं 3aसाध्वाचार4जनप्रियम् ।। १४० ।।</l></lg>
<lg><l>5aसुश्लिष्टसन्धिसंयोगं5 सुप्रयोगं सुखाश्रयम् ।</l>
<l>मृदुशब्दाभिधानं च कविः कुर्यात्तु नाटकम् ।। १४१ ।।</l></lg>
<lg><l>अवस्था या तु6 लोकस्य सुखदुःखसमुद्भवा ।</l>
<l>नानापुरुषसंचारा नाटकेऽसौ विधीयते7 ।। १४२ ।।</l></lg>
<!-- COMMENTARY page 079 !-->
कवीनां सुखग्रहणाय राशीकर्तुमाह <q>पञ्चसन्धी</q>त्यादि । नाटकमित्यभिनेयकाव्यमात्रम् । तत्र पञ्चसन्धीत्यादि
संभवमात्रे मन्तव्यम् । <q>महा</q>न्तो <q>रसाः</q> पुरुषार्थोपयोगिनः यत्र । <q>महान् भोगो</q> रञ्जनाप्रधानो रसो यत्र, आभोग
इत्यन्ये । <q>उदात्तवचनान्वित</q>मिति गुणान् श्लेषप्रसादादीन् स्वीकुरुते । <q>सुश्लिष्टसन्धिसंयोग</q>मिति सन्ध्यन्तराणि
(च), <q>सुप्रयोग</q>मिति लास्याङ्गानि, <q>सुखाश्र</q>यमिति छन्दोवृत्तवैचित्र्यं, मृदुशब्दैरभिधानं वर्णना विवक्षितस्यार्थस्य
यत्रेति माधुर्यप्रसादार्थव्यक्तिगुणानां प्रकर्षणं सूचयति । एवं नाटकं कुर्यात् । यश्च नाटकं कुर्यात् स एव कविः ।
<!-- APPARATUS page 079 !-->
1. न-- हेत्वर्थम् 2. जादिबान्तेषु समाद्येकविंशतिसन्ध्यन्तरानन्तरर्थोपक्षेपकाः तेषामनन्तरं-- "वृत्तिवृत्त्यङ्गसंपन्नं
<q>पताकार्थप्रति</q>क्रियम् (<q>य</q>--पदार्थप्रकृति न पञ्चार्थप्रकृति) । पञ्चावस्था समुत्पन्नं (<q>न</q>--विनिष्पन्नं) पञ्चभिः सन्धिभिर्युतम् ।
षट्त्रिंशल्लक्षणोपेतं...." इति वर्तते । 2aN. पञ्चपञ्चकसंयुक्तं चतुःषष्ठयङ्गसंयुतम् । 2bN. अलङ्कारोपशोभितम् ।
3. <q>भ</q>--योगमुदात्तवनोद्भवम् 3aN. ॰ संचारसाध्वा ॰ 4. <q>ड</q>--चारं 5aN. आश्लिटसन्धिसंयोगं 5. <q>ड</q>--योगं च
6. <q>द</q> N -- हि 7. <q>ड</q>--संभवेदिह, <q>भ</q>--नाटकेषु क्रिया भवेत्

<pb n="080"/>

<lg><l>न तज्ज्ञानं न तच्छिल्पं न सा विद्या न सा कला ।</l>
<l>न तत् कर्म न 1वा योगो 1aनाट्येऽस्मिन्यन्न दृश्यते ।। १४३ ।।</l></lg>
<lg><l>योऽयं स्वभावो लोकस्य नानावस्थान्तरात्मकः ।</l>
<l>2सोऽङ्गाद्यभितयैर्युक्तो 3नाट्यमित्यभिधीयते ।। १४४ ।।</l></lg>
<lg><l>देवतानामृषीणां च राज्ञां चोत्कृष्टमेधसाम्4 ।</l>
<l>5पूर्ववृत्तानुचरितं5a नाटकं नाम तद्भवेत् ।। १४५ ।।</l></lg>
<lg><l>यस्मात् स्वभावं संत्यज्य6 साङ्गोपाङ्गगतिक्रमैः ।</l>
<l>7प्रयुज्यते ज्ञायते च तस्माद्वै नाटकं स्मृतम् ।। १४६ ।।</l></lg>
<lg><l>सर्वभावैः सर्वरसैः सर्वकर्मप्रवृत्तिभिः8 ।</l>
<l>नानावस्थान्तरोपेतं9 नाटकं संविधीयते ।। १४७ ।।</l></lg>
<!-- COMMENTARY page 080 !-->
किं तेनेत्याह <q>अवस्था</q> यात्विति नानापुरुषेण सञ्चार एको भावनुप्रवेशो रसात्मना यस्याः सा तादृशी यतो
नाटके विधीयते संपाद्यते रसरूपतां नीयत इत्यर्थः । उक्तं चैतद्वितत्य ।</p>
<p>ननु सर्वाः चात्र किमवस्थाः सन्ति इत्याशङ्क्य प्रथमाध्यायोक्तमेव श्लोकद्वयं पठति <q>न
तद्ज्ञान (१.११६) मिति, योऽयं स्वभावो लोकस्य</q> (१.१९९) इति । एतच्च तत्रैव व्याख्यातमिति किं
पुनरुक्तेन । पूर्ववृत्तानुचरितं कथं नाटकशब्दस्यार्थ इत्याह <q>यस्मात्स्वभावं संत्यज्येति</q> नट नताविति नमनं
स्वभावत्यागेन प्रह्वीभावलक्षणं, ये <q>त्वन्ये</q> नट नृत्ताविति पठन्ति तन्मतेऽपीह नमनं, नटशब्दो जनिदाच्युसूत्रेण
<!-- APPARATUS page 080 !-->
1. <q>ड</q> --योगोऽसौ 1aN. नाटके यन्न दृश्यते, 2. <q>ड</q>-- N सोऽङ्गाभिनयसंयुक्तो 3. <q>न</q>--नाटकं त्वभिधीयते <q>य</q>--N नाटके
संविधीयते 4. <q>ड</q>-- N लोकस्य चैव हि, <q>द</q> --अथ कुटुम्बिनाम् 5. <q>द</q> --वृत्तानुकरणं नाट्यमेष (?) लोकस्य चैव यत् <q>भ</q>--
कृतानुकरणं लोके नाट्यमित्यभिधीयते 5aN. कृतानुकरणं नाट्ये शेषलोकस्य चैव यत् । 6. <q>ड</q>--संहृत्य 7. <q>ड</q>--
अभिनीयते गम्यते <q>भ</q>--अभिनीयेत गम्यते 8. <q>द</q>--क्रियास्तु वै <q>भ</q>-- N क्रियासु च 9. <q>ड</q>--उपेतैः

<pb n="081"/>

<lg><l>[1अनेकशिल्पजातानि 2नैककर्मक्रियाणि2a च ।</l>
<l>3तान्यशेषाणि रूपाणि कर्तव्यानि प्रयोक्तृभिः] ।। १४८ ।।*</l></lg>
<lg><l>लोकस्वभावं संप्रेक्ष्य नराणां च बलाबलम् ।</l>
<l>संभोगं चैव युक्तिं च ततः कार्यं तु4 नाटकम् ।। १४९ ।।</l></lg>
<lg><l>5भविष्यति युगे प्रायो भविष्यन्त्यबुधा नराः ।</l>
<l>ये चापि हि भविष्यन्ति 6ते यत्नश्रुतबुद्धयः ।। १५० ।।</l></lg>
<lg><l>7कर्मशिल्पानि7a शास्त्राणि विचक्षणबलानि च ।</l>
<l>8सर्वाण्येतानि नश्यन्ति 9यदा लोकः प्रणश्यति ।। १५१ ।।</l></lg>
<lg><l>10तदेवं लोकभाषाणां11 प्रसमीक्ष्य बलाबलम्12 ।</l>
<l>मृदुशब्दं सुखार्थं च 13कविः कुर्यात्तु नाटकम् ।। १५२ ।।</l></lg>
<lg><l>चेक्रीडिताद्यैः शब्दैस्तु काव्यबन्धा भवन्ति ये ।</l>
<l>वेश्या इव न 14ते भान्ति कमण्डलुधरैर्द्विजैः ।। १५३ ।।</l></lg>
<!-- COMMENTARY page 081 !-->
(उणादि४--११५) व्युत्पादितो गृहीतव्य इति दर्शयति साङ्गोपाङ्गा ये पदक्रमा गतिवैचित्र्याणि । एतच्च समस्तं
नाट्याङ्गोपलक्षणं प्रयुज्यत इति नटैर्ज्ञायते चेति सामाजिकैस्तेनोभयोरपि नमनमुक्तमिति
<!-- APPARATUS page 081 !-->
1. <q>ड</q>--यान्येव <q>य</q>--N यान्येक 2. <q>ड</q>--ह्येककर्मकृतानि <q>च</q> --(<q>य</q>--रूप) 2aN. एकरूपकृतानि च 3. <q>ड</q>--तानि शेषाणि
4. <q>य</q>--च 5. <q>य</q>--लोके प्रणश्यति, <q>द</q>--N लोको हसिष्यति 6. <q>भ</q>--ते यत्नार्जित <q>ड</q>--तेऽत्यल्प <q>द</q>--तेऽप्यल्प 7. <q>ड</q>--बुद्धयः
कर्मशिल्पानि वैचक्षण्यं कलासु च <q>य</q>--कर्मशिल्पानि वैलक्ष्यं लक्षणं च बलानि च 7aN बुद्धयः कर्मशिल्पानि वैचक्षण्यानि
चैव हि । 8. <q>ड</q>--सर्वाणि पुंसां 9. <q>न</q>--सदा, <q>भ</q>--यथा 10. <q>भ</q>--एवं लोकस्य वै बावमभावं प्रसमीक्ष्य च 11. <q>ड</q>--
N भावानां 12. <q>य</q>--N यथाक्रमम् 13. <q>य</q>--तज्ज्ञैः कार्यं तु 14. <q>ड</q>--शोभन्ते

<pb n="082"/>

<lg><l>1दशरूपविधानं च मया प्रोक्तं द्विजोत्तमाः ।</l>
<l>अतः परं2 प्रवक्ष्यामि वृत्तीनामिह3 लक्षणम् ।। १५४ ।।</l></lg>
<lg><l>इति भारतीये नाट्यशास्त्रे 4सन्धिनिरूपणं
नामाध्याय एकोनविंशः5 ।।</l></lg>
<!-- COMMENTARY page 082 !-->
संभावनाकृतमौचित्यम् । मृदुशब्देति ययुक्तं तस्य प्रयोजनमाह <q>भविष्यति</q> त्रेतायुगापेक्षया द्वापरे कलौ वेत्यर्थः ।
<q>सुखार्थ</q>मित्यर्थव्यक्तिः स्वीकृता । एतदुपसंहरन्नन्यदासूत्रयन्नध्यायमध्यायान्तरेण <q>सङ्गमयति</q> <q>दशरूपविधानं</q>
चेति शिवम् ।</p>
<lg><l>द्विजवरतोतनिरूपितसन्ध्यध्यायार्थत्त्वघटनेयम् ।</l>
<l><q>अभिनवगुप्तेन</q> कृता शिवचरणाम्भोजमधुपेन ।।</l></lg>
<lg><l><q>इति श्रीमहामाहेश्वराभिनवगुप्ताचार्यविरचितायां</q></l>
<l><q>नाट्यवेदविवृतावभिनवभारत्यामेकोनविंशः</q></l>
<l><q>सन्ध्यध्यायः समाप्तः ।।*</q></l></lg>
<!-- APPARATUS page 082 !-->
1. <q>ड</q>--इतिवृत्तं ससन्ध्यङ्गं, <q>भ</q>--अङ्गलक्षणमेतत्तु 2. <q>भ</q>--ऊर्ध्वं 3. <q>भ</q>--अपि 4. <q>भ</q>--वागभिनयेऽङ्गविकल्पो
नामाध्यायोऽष्टादशः 5. जाजि बान्तेषु दटौ विना एकविंशः दट N विंशः N. इति भारतीये नाट्यशास्त्रे वृत्ताध्यायः विंशः
* <q>क</q>--संज्ञक आदर्शे "विवृतिर्भरतस्येयं लिखिता भारती नवा । <q>नारापणेन</q> विदुषः शितिकण्ठद्विजन्मनः ।।" इति
लेखकनामोल्लिखितम् ।

<pb n="083"/>

<p><q>श्रीरस्तु</q></p>
<p><q>श्रीगणपतये नमः</q></p>
<p><q>नाट्यशास्त्रम्</q></p>
<p>विंशोऽध्यायः1</p>
<p>(वृत्तिविकल्पनम्)</p>
<p>वृत्त्यध्यायः</p>
<lg><l>समुत्थानं तु वृत्तीनां व्याख्यास्याम्यनुपूर्वशः ।</l>
<l>यथा वस्तूद्भवं चैव काव्यानां च2 विकल्पनम् ।। १ ।।</l></lg>
<!-- COMMENTARY page 083 !-->
<p>अभिनवभारती--विंशोऽध्यायः</p>
<p>वृत्त्यध्यायः</p>
<lg><l>निश्शेषशब्दव्यवहारवृत्ति1 वैचित्र्यमभ्येति यतः प्रतिष्ठाम् ।</l>
<l>श्रोत्रात्मकं तत्परमेश्वरस्य वन्देतमां रूपमरूपधाम्नः ।।</l></lg>
<p>वृत्तिभेदात्काव्यभेदा भवन्तीत्युक्तं <q>दशरूपका</q>रम्भे (१८--५) । तत्र वृत्तयो न ज्ञाता इति
तदवधारणार्थमाह <q>समुत्थानं त्विति</q> ।</p>
<p>यद्यपि कायवाङ्मनसां चेष्टा एव सह वैचित्र्येण वृत्तयःताश्च समस्तजीवलोकव्यापिन्योऽनिदंप्रथमतावृत्ताः
प्रवाहेन वहन्ति, तथापि विशिष्टेन हृदयावेशेन युक्ता वृत्तयो नाट्योपकारिण्यः । आवेशश्च तारतम्यलक्षणो
द्विधा लौकिकोऽन्यश्च । तत्र लौकिक आवेशः सुखदुःखतारतम्यकृतो न रसागमास्वाद्यो2 ह्यसावित्युक्तं रसाध्याये
(अ ६)। अलौकिकस्त्वनावेशोऽप्यावेशमयः कवेरिव सामाजिकस्येव । क्काप्यवसरे हृदयसंवादसरसस्यैव यो
<!-- APPARATUS page 083 !-->
1 जादिबान्तेषु द्वाविंशोऽध्यायः, <q>चयट</q> N - एकविंशोऽध्यायः <q>भ</q>-- एकोनविंशोऽध्यायः 2. <q>ढ</q> --तु
1. वृत्त 2. रसागमनास्वाद्यो

<pb n="084"/>

<lg><l>एकार्णवं जगत् कृत्वा 1aभगवानच्युतो यदा1 ।</l>
<l>शेते2a स्म 2नागपर्यङ्के लोकान्3 संक्षिप्य4 मायया ।। २ ।।</l></lg>
<lg><l>अथ वीर्य5 5aबलोन्मत्तावसुरौ मधुकैटभौ ।</l>
<l>6तर्जयामासतुर्देवं तरसा युद्धकाङ्क्षया7 ।। ३ ।।</l></lg>
<lg><l>8निजबाहू 8aविमृद्नन्तौ भूतभावनमक्षयम् ।</l>
<l>जानुभिर्मुष्टिभिश्चैव 9योधयामासतुः प्रभुम् ।। ४ ।।</l></lg>
<lg><l>10बहुभिः परुषैर्वाक्यैरन्योन्यसमभिद्रवम्11 ।</l>
<l>12नानाधिक्षेपवचनैः कम्पयन्ताविवोदधिम्13 ।। ५ ।।</l></lg>
<!-- COMMENTARY page 084 !-->
भासते स एव साधारणे चमत्कारगोचर1 व्यापारविशेषो रसस्योपकारिणीभवति । तादृशश्च प्रथमतः कृतयुगारम्भे
भगवतो वासुदेवस्यैव । तस्य हि स्वफलसिद्धये न किंचित् कर्तव्यमस्ति लोकानुग्रहं मुक्त्वा2 । यथा हि
"न मे पार्थास्ति3 कर्तव्यं (गीता ३ --२२)" इति तेन साधारणस्य भावेन प्रविष्टानावेशेऽप्यावेशमयो,
भगवानेव प्रथमतो नान्यः, पूर्वसर्गगामिनो व्यापारस्य प्रलयमहारजनीप्रस्तावेन भ्रष्टसंसारत्वात् । अत एवाह--</p>
<lg><l>एकार्णवं जगत्कृत्वा भगवानच्युतो यदा ।</l>
<l>शेते स्म नागपर्यङ्के लोकान् संक्षिप्य मायया ।। इति ।</l></lg>
<!-- APPARATUS page 084 !-->
1a. N. भगवानुत्थितः पुरा 1 ढ--यथा 2a. N. सुप्तवान् नागशयने 2. <q>च</q> --अस्य (?) 3. ड--लोकं 4. <q>च</q> --
संक्षेप्य 5. <q>ड</q> --मदोन्मत्तौ 5a. N. वीर्यबलोपेता 6. <q>ढ</q> N --तर्कयामासतुः 7. <q>न</q>--युद्धकांक्षिणौ 8. <q>ड</q> --बाहू
विमर्दमानौ तौ <q>न</q> --निजबाहू विमृश्नन्तौ <q>भ</q>--	बाहूनि तर्जयन्तौ तावङ्गहारैस्तथा हरिम् । मुष्टिभिर्जानुभिश्चैव ताडयामासतुः
प्रभुम् । <q>च</q>-- निजबाहू विवृद्धन्तौ (?) 8a. विमृद्वन्तौ 9. <q>ढ</q>-- योजयामासतुः 10. <q>ड</q>-- अभिद्रवन्तावन्योन्यं वाक्यैश्च
परुषैस्तथा 11. <q>च</q>-- स्पर्धयान्वितौ 12. <q>च</q> --नामविक्षेप <q>भ</q>- नानाविक्षेप <q>भ</q>--नानाविच्छेद 13. <q>भ</q>-- अम्बुधिम्
1. <q>क</q> --चमत्कारकारी <q>ख</q>-- चमत्कारगोचरचारी 2. मत्वा 3. यथा ह्यनृतमेवर्थमस्ति

<pb n="085"/>

<lg><l>1तयोर्नानाप्रकाराणि वचांसि2a वदतोस्तदा2 ।</l>
<l>3श्रुत्वा त्वभिहतमना द्रुहिणो वाक्यमब्रवीत् ।। ६ ।।</l></lg>
<lg><l>4किमिदं भारतीवृत्तिर्वाग्भिरेव प्रवर्तते5 ।</l>
<l>उत्तरोत्तरसंबद्धा6 नन्विमौ निधनं नय ।। ७ ।।</l></lg>
<lg><l>पितामहवचः श्रुत्वा प्रोवाच मधुसूदनः ।</l></lg>
<!-- COMMENTARY page 085 !-->
<p>त्रेतायुगे च नान्यं प्रपत्स्यति । यद्यपि चादिकविर्वाल्मीकिरि1ति प्रवादस्तथापि प्रलयानन्तरं कृतयुगे
भाविनि सन्ध्यवसरप्रतिबन्धदर्पदलनजनितविघ्नापसरण2पुरस्सरसृष्टिसम्पत्तौ चिरेण वाल्मी किमुनेः प्रादुर्भावो
भविष्यतीति साधारण्याशयेनैव च भगवानेव वृत्तीनां3 स्रष्टोक्तः न तौ तु मधुकैटभौ, तयोरावेशेन लौकिकेन
व्याप्तत्वात्4, उद्रिक्ततमतमस्सन्तानितस्वांतत्वेनाविद्यामयत्वात् । विद्यावकाशवशविकसित--
हृदयकमलपरिमलरूपत्वाच्च, आनन्दसारस्य रसोपयोगिनो व्यापारानावेशस्य भगवत्येव सम्भावनं न तु
दैत्ययौः । अत एवाह <q>किमिदं भारतीवृत्ति</q>र्भगवन् वाग्भिरेव प्रवर्तते इति भगवतेत्यनेन ह्युक्तं, भगवानेन हि
वृत्तीनां प्रवर्तयिता नटवदनावेशदर्शनात्, न तु मधुकैटभौ (तयोः) लौकिके चैव स्यादिति । <q>द्रुहिणोऽभिहतमना
वाक्यमब्र</q>वीदित्यनेन प्रेक्षकत्वं ब्रह्मणः प्रदर्शयन् सामाजिकहृदये विश्रान्तिप्राधान्यं वृत्तीनामाह ।
तन्निष्ठत्वाद्रसचर्वणाया वाक्यग्रहणेन कार्यद्वारको वृत्तीनां नाट्योपयोग इति सूचयति <q>वाग्भिरेवेति</q> ।
वाचिकप्राधान्ये भारतीवृत्तिः । भारतीशब्देन हि वागुच्यत इति कार्यहेतोरित्युक्तं तत्कार्यं दर्शयति वदतामिति
<!-- APPARATUS page 085 !-->
1. <q>भ</q>--तयोर्नैक <q>न</q>--N तयोरनेकरूपाणि 2a. N. श्रुत्वा वाक्यानि गर्जतोः 2. <q>च</q>--श्रुत्वा वाक्यानि तर्जतोः, <q>भ</q>--
गदतोस्तदा 3. <q>च</q>--किञ्चिदाकम्पित <q>भ</q>-- श्रुत्वा त्वाकम्पित <q>ज</q>-- किञ्चिदाकुञ्चित 4. <q>न</q>--किमियं 5. <q>न</q>--प्रवर्तिता <q>न</q>--
प्रतिष्ठिता <q>भ</q>-- एवं प्रवर्तते 6. <q>न</q> --सम्बन्धा
1. लब्ध 2. सरणं 3. <q>क</q>-- "वृत्तीनां" इति नास्ति 4. व्यस्तत्वात्

<pb n="086"/>

<lg><l>1कार्य (काव्य?) हेतोर्मया ब्रह्मन् भारतीयं विनिर्मिता ।। ८ ।।</l></lg>
<lg><l>2वदतां वाक्यभूयिष्ठा भारतीयं भविष्यति ।</l>
<l>3तस्मादेतौ निहन्म्यद्येत्युवाच वचनं हरिः ।। ९ ।।</l></lg>
<lg><l>4शुद्धैरविकृतैरङ्गैः साङ्गहारैस्तथा5 भृशम् ।</l>
<l>योधयामासतुर्दैत्यौ 6युद्धमार्गविशारदौ ।। १० ।।</l></lg>
<lg><l>भूमिसंयोगसंस्थानैः 7पदन्यासैर्हरेस्तदा8 ।</l>
<l>अतिभारोऽभवद् भूमेर्भारती तत्र9 निर्मिता ।। ११ ।।</l></lg>
<lg><l>वल्गितैः 10शार्ङ्गधनुष11स्तीव्रैर्दीप्ततरैरथ ।</l>
<l>12सत्त्वाधिकैरसंभ्रान्तैः सात्त्वती तत्र निर्मिता13 ।। १२ ।।</l></lg>
<!-- COMMENTARY page 086 !-->
कवीनामिति यावत् । 1<q>शुद्धैरिति</q> स्वोत्प्रेक्षितवैचित्र्यशून्यैः । अङ्गानां हारान्नयतामिति भृशं युद्धमार्गे विशारदाविति
संबन्धः । भूमिसंयोगेन संस्थान उद्धटि(ट्टि !)तसङ्कुचितादिरूपं येषां, पदन्यासानां न्यस्यमानानां पदानाम् ।
<q>अतिभार</q> इत्यक्षरसाम्यादपि निर्वचनं दर्शयन् नटव्यापारयोगेऽपि आन्तरविकल्पात्मकाभिः (वाग्भिः)
संजल्पबाहुल्ये भारत्येव वृत्तिरिति दर्शयति । <q>सत्त्वा</q>धिकैरिति मनोव्यापाराधिक्ये सात्त्वतीवृत्तिरित्याह सत्
सत्त्वरूपं विद्यते येषां तत्त्वं तेषामयमिति । सत्त्वं च तत्र परिच्छिद्रान्वेषणोपा--
<!-- APPARATUS page 086 !-->
1. भ--बाढं नाट्यक्रियाहेतोः 2. <q>भ</q>--भाषतां, <q>ड</q>-- भाषतोः 3. <q>ड</q>--N <q>अहमेतौ</q> निहन्म्यद्य इत्युक्त्वा (<q>न</q>-- अयमेतौ)
4. शून्यैरिति पाठः स्यात् 5. ड तदा <q>भ</q>-- तथैव च 6. <q>न</q> --बाहुयुद्ध 7. <q>ड</q> --भूतिसंस्थानसंयोगैः (<q>न</q>-- भूमि),
<q>भ</q>-- भूसंस्थानैः प्रयोगैश्च 8. <q>ढ</q> --सदा हरेः च--हरेस्ततः 9. <q>न</q>--तेन 10. <q>भ</q> --शार्ङ्गपाणेस्तु 11. <q>न</q> --तीव्रदीप्ततरैः
(<q>टः</q> करैः, <q>ढ</q>-- धरैः) 12. <q>भ</q> --सत्त्वाधिकाततभ्रान्तैः 13. ट-- <q>च</q> विनिर्मिता
1. शून्यैरिति

<pb n="087"/>

<lg><l>1विचित्रैर1aङ्गहारैस्तु देवो 2लीला2aसमन्वितैः3 ।</l>
<l>बबन्ध 4यच्छिखापाशं कैशिकी तत्र निर्मिता ।। १३ ।।</l></lg>
<lg><l>संरम्भावेगबहुलैर्नानाचारी5समुत्थितैः ।</l>
<l>नियुद्धकरणैश्चित्रै6रुत्पन्नारभटी ततः ।। १४ ।।</l></lg>
<lg><l>यां यां देवः समाचष्टे क्रियां7a वृत्तिषु संस्थिताम्7 ।</l></lg>
<!-- COMMENTARY page 087 !-->
यमप्रतिता(?) न वैचित्र्योत्प्रेक्षणप्रकाशलाघवात्मकं, अत एवाह <q>विचित्रै</q>रिति । स्वोत्प्रेक्षितेन हिं वैचित्र्येण
विना कथं युद्धविशारदौ जय्यौ स्यानाम्, द्वयोर्ह्येकागमानुसन्धानेन युध्यमानयोः सम्बुद्धिकयोः1 कस्य जयः
कस्य पराजयो वा भवेदिति, शिखापाशं पट्टबन्धम्, तुर्हेतौ श्रृङ्गारस्थानलक्ष्मीसम्भोगादिस्मरणात्, लीलया
विलासेन अन्वयः शिखापाशमयेन आबध्योदासीनो वर्तत इति । चारीभिः प्रायेण निश्शङ्कं प्रवर्तमानौ दैत्यौ
सुखं निपात्येते मय्येव परिश्रमापनयनं सम्पद्यत इति । <q>देव</q> इति लोकवदनाविष्टः । <q>यां यामि</q>ति वीप्सया
सर्वैव क्रिया वृत्तिचतुष्टयव्याप्तेत्याह । न हि2 वाङ्मनश्चेष्टातोऽतिरिक्तकर्मास्ति3 । न च क्रियाशून्यः
कश्चिदप्यंशोऽस्ति । मूर्छामोहमरणादावपि सूक्ष्मप्राणपरिस्पन्दाद्यनुमेयसञ्चितपरिस्पन्दसम्भावना । मृतस्तु
ताम्रपाषाणप्रख्यो न तस्य वृत्तिकथनेन किंचित्स्वपरम्, अन्यस्य शोकादिविभावनां प्रतिपाद्यमानः
काव्याङ्गतामेति स च तदानीं करुणादिरसाक्रान्तः काव्ये व्यावर्णनीयो भवति । रसभावपर्यवसितो हि
सर्वः कार्य4 (? काव्य) संदर्भः रसभावाश्च चेतनेष्वेव, तेषु च न5 व्यापारत्रयशून्यः 6कश्चिदपि 7काव्यांशोऽस्ति ।
<!-- APPARATUS page 087 !-->
1. <q>ट</q> --विविधैः 1a.N. चित्रैरङ्गप्रचारैस्तु; 2. <q>न</q>--हेलासमुत्थितैः 2a.N. केशपाशसमन्वितैः 3. <q>भ</q>-- समुद्भवैः
4. <q>प</q>--यः 5. <q>भ</q>-- नानाधार 6 न--अङ्गै भ--स्पष्टैर्निर्मिता 7a.N. वृत्तिसंहारसक्रियां 7. <q>न</q>--वृत्तिसमुद्भवाम्, भ--
बुद्धिसमुत्थिताम्
1. संबन्धिकयोः 2. तर्हि 3. चेष्टातोमुक्तकर्षास्ति 4. काव्य 5. तेषु वचन 6. कस्मिन् श्चित्, 7. कामांशो,
कालांशो

<pb n="088"/>

<lg><l>तां तदर्थानुगै 1र्जप्यैर्द्रुहिणः प्रत्यपूजयत् ।। १५ ।।</l></lg>
<lg><l>यदा हतौ तावसुरौ हरिणा मधुकैटभौ ।1a*</l>
<l>2ततोऽब्रवीत् पद्मयोनिर्नारायणमरिन्दमम् ।। १६ ।।</l></lg>
<lg><l>अहो3 विचित्रैर्विषमैः स्फुटैः 3aसललितैरपि ।</l>
<l>अङ्गहारैः कृतं देव 4त्वया दानवनाशनम् ।। १७ ।।</l></lg>
<lg><l>5aतस्मादयं5 हि लोकस्य नियुद्धसमयक्रमः6 ।</l>
<l>सर्वशस्त्रविमोक्षेषु7 न्यायसंज्ञो भविष्यति ।। १८ ।।</l></lg>
<!-- COMMENTARY page 088 !-->
तेन पञ्च वृत्तयो द्वे वृत्ती इत्यादयोऽसंविदितभरताभिप्रायपण्डितसहृदयम्मन्यपरिकल्पितमद्भावाः प्रवादा निरस्ता
भवन्ति । एतच्च पूर्वमेवास्माभिः प्रदर्शितम् ।</p>
<p>जप्यैरिति भक्त्यावेशमात्रवृत्तिं च दर्शयन् कवेर्मुख्यं रसाधिष्ठत्वमेव रूपं विस्तारणात्मकवर्णनाप्राधान्यं चेति
दर्शयति । (<q>विषमैः</q>) 1 शस्त्रागममार्गात्मनागम्यप्रकारैः(अद्भु)तैरपि, तथा <q>स्फुटै</q>रपि सर्वलक्षणप्रसिद्धैरपि चित्रैः
स्वार्थोत्प्रेक्षितवैचित्र्यवद्भिः <q>सललितै</q>रिति लोचनागोचरवर्तित्वेनातिभ्रम्यैरित्यर्थः । <q>अय</q>2मिति
भवदुपज्ञातवैचित्र्यबृंहित इत्यर्थः । <q>नियुद्धसमयचक्र</q> इति <q>समय</q>ग्रहणेन वैचित्र्ययोगेऽपि शस्त्रागमापरित्यागमाहा
क्रमः परिक्रमणं क्रमो वा शत्रुविक्रमणयोगे गतागतस्य निभृतं शस्त्रादिशून्यं युद्धं नियुद्धं मल्लयुद्धं, तद्गतमपि
यदेतद्रूपं तदुत्प्रेक्ष्य वैचित्र्ययोगात्सर्वेषु शास्त्रास्त्रयुद्धेष्वप्युपयोगि भविष्यति । <q>विमोक्षग्रह</q>णात्
क्षेप्तव्यकुन्तचक्रादिविषयत्वमेव केचिदाहुः ।
<!-- APPARATUS page 088 !-->
1. <q>ड</q> --वाक्यैः 1a.N. reads additional verse/v. १६N
वल्लतस्तस्य देवस्य जप्ये यद् यादृशं कृतम् ।
अर्थिभिस्तादृशा वृत्तिः कृता याप्यंशसंभवा ।।
Could it be वैल्गितैस्तस्य? (see o.s.v. 23, (१--न)
2. <q>ड</q>--उक्तावांस्तु तदा ब्रह्म 3. <q>ड</q>-- चित्रैः सललितैः स्फुटैः सुविशदैः न--N विचित्रर्ललितैः <q>भ</q>-- अङ्गैः विचित्रलिलितैः
3a.N. स्फुटैःसुविशदैरपि -- 4. <q>भ</q>--दानवानां विनाशनम् 5a.N. तस्मादयं तु लोकेषु-- 5. <q>ड</q>-- सर्वलोके 6 <q>भ</q>--
N समयः शुभः 7. <q>भ</q>--विमोक्षश्च.
1. संविदसौस्रागम 2. अहं.

<pb n="089"/>

<lg><l>1न्यायाश्रितैरङ्गहारैर्न्यायाच्चैव समुत्थितैः ।</l>
<l>यस्माद्युद्धानि वर्तन्ते2 तस्मान्न्यायाः प्रकीर्तिताः3 ।। १९ ।।</l></lg>
<lg><l>4[चारीषु च समुत्पन्नो नानाचारीसमाश्रयः ।</l>
<l>न्यायसंज्ञः कृतो ह्येष द्रुहिणेन महात्मना] ।। २० ।।*</l></lg>
<lg><l>5[ततो वेदेषु निक्षिप्ता द्रुहिणेन महात्मना ।</l>
<l>5aपुनरिष्वस्त्रजाते च नानाचारीसमाकुले6 ।। २१ ।।*</l></lg>
<lg><l>[ऋग्वेदाद्भारती क्षिप्ता यजुर्वेदेच सात्त्वती ।</l>
<l>आथर्वणे चारभटी सामवेदे च कैशिकी]6a ।। २१a ।।</l></lg>
<lg><l>पुनर्नाट्यप्रयोगेषु7 नानाभावसमन्विताः8 ।</l>
<l>वृत्तिसंज्ञाः कृता ह्येताः काव्यबन्धसमाश्रयाः9 ] ।। २२ ।।*</l></lg>
<!-- COMMENTARY page 089 !-->
तच्चासत्, क्षिपेः, पातमात्रपर्यवसायिनः खङ्गादियुद्धेष्वप्यप्रतिहतार्थयुक्तत्वात् ।
नायशब्दनिर्वचनमाङ्गिकाभिनयनिरूपणायां कृतं स्मारयति <q>न्यायाश्रितै</q>रिति एतच्च तत्रैव व्याख्यतम् ।*</p>
<p>एवं वृत्तीनामुत्पत्तिर्व्याख्याता । आसामेव नाट्यं प्रत्यवतारणं कर्तुमाह <q>चरितैर्यस्ये</q>ति
भगवद्विश्चचरितैर्गर्भाधेयभूतैः उपलक्षितं यत् पूर्वं ब्रह्मणा <q>जप्यं</q> स्तोत्रकाव्यरूपं कृतं, तादृशं
<!-- APPARATUS page 089 !-->
1. <q>भ</q>--न्यायाकृतैः, <q>न</q> --N न्यायात् समुत्थितैश्चित्रैरङ्गहारैर्विभूषितम् 2. <q>च</q>-- अवर्तन्त, <q>ट</q>-- युद्धकृतं
त्वेभिः <q>ढ</q>-- युद्धं कृतं
ताभ्यां <q>न</q> N युद्धं कृतं ह्येतत् 3. <q>ड</q>-- न्यायः प्रकीर्तितः 4. <q>भ</q>--संज्ञितादर्श व वर्ततेऽयंश्लेकं 5. चभमयेषुश्लोकद्वयं न
विद्यते <q>न</q>-- ततो देवेषु 5a.N. पुनरिष्वस्त्रवेदे च वृत्तयो न्यायसंज्ञकाः । 6. <q>ज</q>--समाश्रयं N After V.21 (N) reads
(V.22) like this 7. <q>प</q>--प्रयोगे च 8. <q>प</q>--समाश्रया, <q>ढ</q> --N रसाश्रया 9. <q>ड</q>--संज्ञा ...कृता ह्येषा ...समाश्रयाः
*अध्या --१० --७५ तत्तत्क्रियोचितानामङ्गानां युगपदेव प्रचारो नृत्तमातृका भवति । द्वे तिस्त्रश्वतस्रो वा मातृका
अत्रुटितत्वेनैकक्रियावत्कृताः करणं भवेयुः, करणानामत्रुटितप्रयोगोऽङ्गहारः । तथैव युद्धादिष्वपि नृत्तमातृकास्थाने
स्थानकादिक्रियाविशेषो न्यायसंज्ञः स्यात् । न्यायशब्देनाङ्गोचितक्रियया परभञ्जनात्मरक्षणाख्यविधिना च अभिद्रवतोर्योधयोः
मिथः क्रियाविशेषो न्याय इति संज्ञितः ।

<pb n="090"/>

<lg><l>1चरितैर्यस्य देवस्य जप्यं2 यद्यादृशं कृतम् ।</l>
<l>2aऋषिभिस्तादृशी वृत्तिः कृता पाठ्यादिसंयुता3 ।। २३ ।।</l></lg>
<lg><l>नाट्यवेदसमुत्पन्ना वागङ्गाभिनयात्मिका ।</l>
<l>मया काव्यक्रियाहेतोः प्रक्षिप्ता द्रुहिणाज्ञया ।। २४ ।।</l></lg>
<lg><l>4ऋग्वेदाद्भारती क्षिप्ता5 यजुर्वेदाच्च6 सात्त्वती ।</l>
<l>7कैशिकी7a सामवेदाच्च शेषा चाथर्वणादपि8 ।। २५ ।।</l></lg>
<!-- COMMENTARY page 090 !-->
भावादिचेष्टाप्रधानं, तादृश्येव वृत्तिः । ऋषिभिः ब्रह्मपुत्रैः पाठ्यादिभिः सम्यग्युक्ता1 <q>कृता</q> अनुसृता । तद्यथा
पाठ्यप्रधाना भारती, अभिनयप्रधाना सात्त्वती, अनुभावाद्यावेश[स]मयरसप्रधानारभटी,
गीतवाद्योपरञ्जकप्रधाना कैशिकीति । अत एव वक्ष्यति <q>ऋग्वेदाद्भारती</q>त्यादि नाट्यवेदोत्पत्तौ प्रथमाध्याये
व्याख्याता या सा । द्रुहिणाज्ञा कैशिकीमपि योजय (१--४२) इत्यादिका या तया । काव्यस्य क्रिया
काव्यरूपतापादनं, तदेव हेतुः, ततः । प्रकर्षेण क्षिप्ता येनाभिनेयानभिनेयकाव्यवैलक्षण्यमित्यर्थः ।</p>
<p>ननु भगवता वासुदेवेनाप्यंशावताररूपत्वात्संभाव्य*............ व्ययोदयमूर्तिना कुत इमा वृत्तय
आनीता इत्याशङ्क्याह <q>ऋग्वेदा</q>दित्यादि । छन्दोमयश्च परमेश्वरो नान्यत2 इति भावः ।</p>
<!-- APPARATUS page 090 !-->
1. <q>न</q>--वल्गितैस्तस्य 2. <q>ड</q> -- द्रव्यं, <q>भ</q>--दिव्यं 2a.N. अर्थिभिस्तादृशीं वृत्तिः कृता चाप्यंश्यसंभवा (See above,
under G.O.S V १५) 3. <q>च</q>--पाठ्याभिसंयुता <q>प</q>--पाठ्याङ्गसम्भवा 4. <q>प</q>--ऋग्वेदे...यजुर्वेदे च....सामवेदे च.....
अथर्वण्यारभट्यपि । 5. च--वृत्तिः 6. <q>च</q>--तु 7. <q>ढ</q>--अथर्वणस्त्वारभटी सामवेदाच्च कैशिकी 7a.N. आथर्वणादारभटी
सामवेदाच्च कैशिकी ।। 8. <q>म</q>--अथर्वादारभट्यपि च -- तथा
1. संयुक्ता 2. नाट्यतः
* 'रूपत्वसंभाविताः काव्यक्रियोदये मुनिना' इति स्यात्

<pb n="091"/>

<lg><l>या वाक्प्रधाना 1पुरुषप्रयोज्या</l>
<l>स्त्रीवर्जिता संस्कृतपाठ्ययुक्ता ।</l>
<l>स्वनामधेयैर्भरतैः प्रयुक्ता</l>
<l>सा भारती नाम भवेत्तु वृत्तिः2 ।। २३ ।।</l></lg>
<lg><l>भेदास्तस्यास्तु विज्ञेयाश्चत्वारोऽङ्गत्वमागताः ।</l></lg>
<!-- COMMENTARY page 091 !-->
<p>अथासां परस्परसङ्कीर्णतया लक्ष्ये (बहुरूपतां) वहन्तीनां यत्र यत्प्राधान्येनान्यतमरूपावभासनं
तत्प्रदर्शयितुमुत्तरो ग्रन्थः । (वाङ्मनःकायचेष्टांशेषु) न ह्येकोऽपि कश्चिच्चेष्टांशोऽस्ति । कायचेष्टा अपि हि
मानसीभिः सूक्ष्माभिश्चवाचिकीभिश्चेष्टाभिर्व्याव्यन्त एव । "न सोऽस्ति प्रत्ययो लोके यः शब्दानुगमादृते"
(वाक्यपदीयं १--१२४) इति न्यायात् , मानस्यपि वाचिक्यपि1 चेष्टा अवश्यं सूक्ष्मं काल(य ?)
परिस्पन्दमन्दप्राणव्यापाररूपं नाभि(ति?)वर्तते । तदुक्तम्--
<lg><l>अर्थक्रियासु वाक् सर्वान् समीहयति देहिनः2 ।</l>
<l>तदुत्क्रान्तौ विसंज्ञोऽयं दृश्यते काष्ठकुड्यवत् ।। (सङ्ग्रहः*)</l></lg>
3न च रसोपयोगिलालित्यभागशून्यः कोऽपि नाट्ये परिस्पन्द इत्यन्योन्यं संवलिता वृत्तयः केवलं
क्कचित्किं चिदधिकमिति प्राधान्येन व्यपदेशः परिवर्तते ।</p>
<p>तत्र भारत्याः प्राधान्यं दर्शयति <q>या वाक्प्रधानेति</q> । <q>स्त्रीवर्जितेति</q> कैशिकीप्राधान्यावकाशं गमयति ।
संस्कृतेति वचसा प्राकृतपाठ्यलालित्यात् कैशिकीमवश्यमाक्षपेदिति सूचयति । <q>भरतैरि</q>ति नटैः स्वतो वंशकरं
नामधेयं येषां (तैः), भरतसंतानत्वात्तद्धितेभरताः । <q>भेदा</q> इति 4अस्यामित्यर्थोऽत्र न तु प्रकाराः, त्रैलोक्य
व्यापिन्या हि भारत्याः कश्चिदंशः प्ररोचनारूपः, एवामुखस्वभाव इत्यादि । अत एवाह अङ्गत्वमिति अंशत्वं
<!-- APPARATUS page 091 !-->
1. <q>भ</q>--नृवर 2. <q>ट</q>-- तां भारतीं वृत्तिमुदाहरन्ति
1. वाचिक्येवापि च, वाचिक्येनापि 2. वेगिनम् । 3. नव 4. आसां
*अयं श्लोको भगवता <q>भर्तृहरिणा वाक्यपदीये</q> स्ववृत्तौ (१--१२७) अदाहृतः, व्याडिसंग्रहात् स्यात् ।

<pb n="092"/>

<lg><l>प्ररोचनामुखं चैव वीथी प्रहसनं तथा ।। २७ ।।</l></lg>
<lg><l>जयभ्युदयिनी चैव मङ्गल्या विजयावहा ।</l>
<l>सर्वपापप्रशमनी पूर्वरङ्गे प्ररोचना ।। २८ ।।</l></lg>
<lg><l>1[उपक्षेपेण काव्यस्य हेतुयुक्तिसमाश्रया ।</l>
<l>सिद्धेनामन्त्रणा या तु विज्ञेया सा प्ररोचना] ।। २९ ।।</l></lg>
<lg><l>नटी विदूषको वापि2 पारिपार्श्विक एव वा3 ।</l>
<l>सूत्रधारेण सहिताः संलापं 4यत्तु कुर्वते ।। ३० ।।</l></lg>
<lg><l>चित्रैर्वाक्यैः) स्वकार्योत्थै5 र्वीथ्यङ्गैरन्यथापि वा 6 ।</l></lg>
<!-- COMMENTARY page 092 !-->
प्राप्ता इत्यर्थः, अन्यथा यदि रूपकस्याङ्गत्वं प्राप्ता इत्युच्यते तदा वीथी प्रहसनं च रूपकभेदः, न तु रूपकस्याङ्गम् ।
तथा नाट्यस्याङ्गत्वं प्राप्तं (प्राप्ता ?) नाट्यमिति समुदायः । यदि वा एकैकमपि काव्यं दशरूपमित्युक्तं प्राक् ।
<q>पूर्वरङ्ग</q> इति तद्विषये, <q>प्ररोचना</q> पूर्वमुक्ता तत्र च कृते या प्ररोचना सा भारत्यंश इत्यर्थः ।</p>
<p>नटीत्यादिना आमुखं लक्षयति । <q>वा</q> शब्देन व्यस्तानां नटीप्रभृतीनां सूत्रधारेण सङ्घातमाह ।
<q>अपि</q>शब्देनात्मना समस्तानां, द्वितीयो <q>वा</q> शब्दः समस्तव्यस्ततां विकल्पयति । <q>एव</q>शब्दः सूत्रधारस्यावश्यंभावं
दर्शयति । <q>चित्रै</q>रिति भाविरूपकार्थानुकूलविषयानुसारिभिः, स्वं कार्यं नटव्यापारं, वीथ्यङ्गैरिति
श्लिष्टवक्रोक्तिप्रत्युक्तिप्रायैरित्यर्थः, यथा "पीताम्बरगुरुशक्त्या1 हरत्युषां प्रसभमनिरुद्धः" *इत्यादि । <q>अन्यथे</q>ति
<!-- APPARATUS page 092 !-->
1. अ <q>ढ</q>--मातृकायामेव वर्तते 2. <q>ढ</q>-- चापि 3. <q>ढ</q> N-- च 4. <q>ढ</q>-- N यत्र 5. <q>न</q>--काव्योत्थैः <q>ढ</q>--वाक्यैश्च
कार्योत्थैः 6. <q>न</q> -- च
1. शर्मा-- *<q>प्रतिमानिरुद्धे.</q>

<pb n="093"/>

<lg><l>आमुखं तत्तु1a विज्ञेयं बुधैः1 प्रस्तावनापि वा ।। ३१ ।।</l></lg>
<lg><l>2[लक्षणं पूर्वमुक्तं तु वीथ्याः प्रहसनस्य च ।</l>
<l>आमुखाङ्गान्यतो वक्ष्ये यथावदनुपूर्वशः] ।। ३२ ।।</l></lg>
<lg><l>उद्धात्यकः कथोद्धातः प्रयोगातिशयस्तथा ।</l>
<l>प्रवृत्तकावलगिते पञ्चाङ्गान्यामुखस्य तु3 ।। ३३ ।।</l></lg>
<!-- COMMENTARY page 093 !-->
स्पष्टोक्तिप्रत्युक्तिभिः, यथा <q>नागानन्दे</q> "नाटयितव्ये किमित्यकारणमेव रुद्यते" इत्यादि । <q>आमुख</q>मिति
मुखसन्धेर्निवर्तते यतः, आङ्गर्यादायाम्, यदि वात्रामुखं प्रारम्भमीषन्मुखं वा प्रस्ताव्यतेऽनयेति (प्रस्तावना)
बाहुलकेन तच्छीलसंज्ञायोरिति--........निकारो न भवति । तत्र कदाचित्कार्याभिमुखं नीयते पूर्वरङ्गविधिः
तदभिमुखं वा कार्यारम्भः तन्नीयते, सा द्विधेति (५--१८०) पूर्वरङ्गाध्याये दर्शितमस्माभिः । एवं च यदा
स्थापको ऽपि सूत्राधारतुल्यगुणाकारो रामादिवदेव प्रयुज्यते तदेदं कविकृतमामुखं भवति ।</p>
<p>अन्ये त्वाहुः-- पूर्वङ्गाध्यायेऽपि या प्रस्तावनोक्ता सापि भारतीभेद एवेति, किं द्वैविध्याभिधानप्रयासेना
यत्तु "कुद्धो भीम इत एवाभिवर्तते तन्न युक्तमस्य पुरतोऽवस्थातुं" इत्यादि, तत्तदीयसत्त्वावेशादेवास्य
प्रकाशनाय सामाजिकानां साक्षात्कारकल्पाध्यवसायसम्पत्त्यर्थं सूत्रधारेणोच्यते, शिशुसन्त्रासाय कयाचिदाकृत्या
कश्चिदत्रस्यन्नपि त्राससंरम्भगर्भमाह "अयमागतो राक्षस:" इति, यथोक्तं भावाध्याये (७) "सत्त्वशुद्धा
मूर्तव्याः" *इति एतच्च तत्रैव निर्णीतम् । तस्यामुखस्य पञ्चाङ्गानि भेदा इत्यर्थः ।</p>
<!-- APPARATUS page 093 !-->
1a.N. तत्र 1. <q>न</q>--तज्ज्ञैः 2. <q>भ</q>--मातृकायामयं न वर्तते, श्लोकार्धमेव टनडमातृकासु न विद्यते 3. <q>च</q> आमुखाङ्गानि
पञ्च वै
*सप्तमे ऽध्याये १४७ वचनभागे "सत्त्वविशुद्धाः कार्या यथास्वरूपा भवन्ति'' इति भागस्य व्याख्यानावसरे ।
तद्व्याख्याभागो नष्टः ।

<pb n="094"/>

<lg><l>उद्धात्यकावलगितलक्षणं कथितं मया1 ।</l>
<l>शेषाणां लक्षणं विप्रा2 व्याख्यास्याम्यनुपूर्वशः ।। ३४ ।।</l></lg>
<lg><l>सूत्रधारस्य वाक्यं वा यत्र वाक्यार्थमेव वा ।</l>
<l>गृहीत्वा प्रविशेत्पात्रं3 कथोद्घातः स कीर्तितः4 ।। ३५ ।।</l></lg>
<!-- COMMENTARY page 094 !-->
<p>ननु एवं सति पञ्चानां युगपत्प्रयोगे प्रस्तावना प्रयुक्ता स्यात्, न चैतन्मुनेरभिमतम् । तथा हि
वक्ष्यति--
<lg><l>एषामन्यतमं श्लिष्टं योजयित्वार्थयुक्तिभिः ।</l>
<l>पात्रग्रन्थैरसम्बाधं प्रकुर्यादामुखं ततः ।। (२०--३८ प्रथमार्धः, ३९ प्रथमार्ध;)</l></lg>
इत्युद्देशे । यद्यपि पश्चादवलगितमुक्तं तथा तयोस्तुल्यं, लक्षणस्य पूर्वोक्तत्वमित्याशयेनाह
<q>उद्धात्यकावलगितयोर्लक्षणं कथि</q>तमिति वीथ्यङ्गव्याख्याने, यद्यपि च प्रस्तावनायामन्यान्यपि वीथ्यङ्गानि
भवन्ति, आमुखसामान्यलक्षणेऽप्युक्तं वीथ्यङ्गैरिति, तथाप्युद्धात्यकमवलगितं च भाविकाव्यार्थप्रस्तावनेति
बालरङ्गं (प्रस्तावने प्रबलमङ्गं ?), तथा तयोर्लक्षणम्--</p>
<lg><l>पदानि त्वगतार्थानि ये नराः पुनरादरात् ।</l>
<l>योजयन्ति पदैरन्यैस्तदुद्धात्यकमुच्यते ।। (१८--११५)</l></lg>
<lg><l>यत्रान्यस्मिन् समावेश्य कार्यमन्यत्प्रसाध्यते ।</l>
<l>तच्चावलगितम् ।। इति (१८--११६) ।</l></lg>
<p><q>वाक्य</q>मिति, यथा--(<q>रत्नावल्यां</q>) "द्वीपादन्यस्मात्" (१.६) इति । वाक्यार्थं यथा <q>प्रतिमानिरुद्धे</q>--
"पीताम्बरगुरुशक्त्या1 हरत्युषां" इति । केवलमात्र वीथ्यङ्गनिबद्धम् । <q>कथा</q> काव्यार्थरूपा, ऊर्ध्वमेव हन्यते
गम्यते तत्रेति कथोद्धातः ।</p>
<!-- APPARATUS page 094 !-->
1. <q>भ</q> N--लगिते वीथ्यां (<q>म</q> N--कीर्तिते) संपरि<q>भाषिते</q> -- <q>ढ</q>--लगिते वीथ्यां चैव प्रकीर्तिते 2. <q>न</q>-- अहं
3. <q>भ</q> --यत्र 4. <q>भ</q>--प्रकीर्तितः
1. शर्मा

<pb n="095"/>

<lg><l>प्रयोगे तु प्रयोगं तु1 सूत्रधारः प्रयोजयेत्2 ।</l>
<l>ततश्च प्रविशेत्पात्रं प्रयोगातिशयो हि सः ।। ३६ ।।</l></lg>
<lg><l>3कालप्रवृत्तिमाश्रित्य3a वर्णना या प्रयुज्यते4 ।</l>
<l>तदाश्रयाच्च5 पात्रस्य प्रवेशस्तत्प्रवृत्तकम् ।। ३७ ।।</l></lg>
<lg><l>6एषामन्यतमं श्लिष्टं 7योजयित्वार्थयुक्तिभिः8 ।</l>
<l>9[तस्मादङ्गद्वयस्यापि सम्भवो न निवार्यते] ।। ३८ ।।*</l></lg>
<!-- COMMENTARY page 095 !-->
<p><q>प्रयोग</q> इति प्रस्तावनात्मके, <q>प्रयोग</q>मिति नाट्यात्मकं भावितम् । एकस्तुशब्दो भेदान्तरेभ्यो व्यतिरेकमाह,
द्वितीयोऽवधारणे । सूत्रधार एव यत्र प्रयोगे प्रयोगं समुद्गककवाटयुगलवद्योजयति स प्रयोगद्वयश्लेषणात्प्रयोगातिशयः ।
यथा <q>विक्रमोर्वश्याम्</q> --अथ कुररीणामिवाकाशे शब्दः श्रूयते । आः ज्ञातम् --</p>
<lg><l>ऊरूद्भवा नरसखस्य मुनेः सुरस्त्री</l>
<l>कैलासनाथमुपनृत्य निवर्तमाना ।</l>
<l>बन्दीकृता विबुधवैरिभिरर्धमार्गे</l>
<l>क्रन्दत्यतः करुणमप्सरसां गणोऽयम् ।। (१.३) इति ।</l></lg>
<p>यद1 <q>कालप्रवृत्तिं</q> कांचिदवलम्ब्य यथा सूत्रधारेण किञ्चिद्वस्तु वर्ण्यते तदा (प्र)श्रयेण च पात्रस्य
प्रवेशः तत्कालप्रवृत्त्या स्वार्थोक्तत्वात् प्रवृत्तकम्, यथा "अस्यां शरदि--
<!-- APPARATUS page 095 !-->
1. <q>न</q>--यत् <q>भ</q>--वा 2. <q>प</q>-- सूत्रभृद्यत्र योजयेत् 3. <q>न</q>--कालं प्रवृत्तं, <q>भ</q>--प्रवृत्तकालं, <q>ट</q>--प्रवृत्तं कार्यं 3a.N. प्रवृत्तं
कालमाश्रित्य -- 4. <q>ढ</q> --यत्र चैवोपवर्णयेत्, <q>न</q> --सूत्रभृद्यत्र वर्णयेत् 5. <q>ढ</q>-- तदाश्रयस्य, <q>म</q> N -- तदाश्रयश्च
6. <q>भ</q>--कालमेषामन्यतमं 7. <q>न</q>--N द्वेधा <q>य</q>-- वेधाः 8. <q>न</q> N --युक्तितः 9. इदं श्लोकार्ध <q>ढ</q>-- मातृकायामेव
1. यथा

<pb n="096"/>

<lg><l>1पात्रग्रन्थैरसंबाधं प्रकुर्यादामुखं ततः2 ।</l>
<l>एवमेतद्बुधैर्ज्ञेयमामुखं विविधाश्रयम् ।। ३९ ।।</l></lg>
<lg><l>3लक्षणं पूर्वमुक्तं तु वीथ्याः4 प्रहसनस्य च ।।</l></lg>
<lg><l>5[इत्यष्टार्धविकल्पा वृत्तिरियं भारती मयाभिहिता6 ।</l>
<l>7सात्त्वत्यास्तु विधानं लक्षणयुक्त्या प्रवक्ष्यामि] ।। ४० ।।</l></lg>
<lg><l>8या 9सात्त्वतेनेह गुणेन युक्ता</l>
<l>10न्यायेन वृत्तेन समन्विता च11 ।</l>
<l>12हर्षोत्कटा 13संहृतशोकभावा</l>
<l>सा सात्त्वती नाम भवेत्तु14 वृत्तिः ।। ४१ ।।</l></lg>
<!-- COMMENTARY page 096 !-->
सत्पक्षा मधुरगिरः प्रसाधिताशा मदोद्धतारम्भाः ।'' (वेणी. /१.९ प्रथमार्धः) इत्यादि
पात्रग्रन्थैरसम्बाधमिति यत्र न भूयांसि पात्राणि अल्पपात्रेऽपि ग्रन्थबहुलत्वं तथारूपमामुखं कुर्यात् ।
विविधाश्रयमिति बहुभेदमित्यर्थः । <q>पूर्वमुक्त</q>मिति <q>दशरूपका</q>ध्याये ।</p>
<p>यद्यपि अभेदव्यतिरेकेणापि भारती (तो ?) (न्यायो) न दृश्यते तथापि <q>न्यायेनेति</q> तत्प्रकारचतुष्कं
निरूपितम् (१०--७२) । <q>सात्त्वतो गुणः</q> मानसो व्यापारः । सत्सत्त्वं प्रकाशः तद्विद्यते यत्र तत्सत्त्वं मनः, तस्मिन्
भवः ।
<!-- APPARATUS page 096 !-->
1. <q>न</q>--अल्पग्रन्थैः 2. <q>च</q>--बुधः 3. इदं श्लोकार्धं केषुचिदादर्शेषु पूर्वमेव पठितम् 4. भ मातृकायां वीथ्यङ्गान्यत्रैव
पठितानि न तु वीथीलक्षणावसरे 5. अयं श्लोको जादिमान्तेषु दृश्यते 6. <q>भ</q>--प्रोक्ता 7. <q>भ</q>--सात्त्वत्या अपि लक्षणमतः
परं संप्रवक्ष्यामि 8. <q>च</q> मातृकायमयमपि न विद्यते 9. <q>भ</q>--सात्त्विकेन 10. <q>न</q> N त्यागेन शौर्येण <q>भ</q>--त्यागेन वृत्तेन च
सन्धिता या 11. <q>न</q>--या 12. <q>भ</q>--N हर्षोत्तरा 13. <q>ढ</q> --संभृत 14. <q>प</q> सत्त्ववतीह

<pb n="097"/>

<lg><l>वागङ्गाभिनयवती सत्त्वोत्थान1वचनप्रकरणेषु ।</l>
<l>सत्त्वाधिकारयुक्ता विज्ञेया2a सात्त्वती वृत्तिः2 ।। ४२ ।।</l></lg>
<lg><l>वीराद्भुतरौद्ररसा3 निरस्तश्रृङ्गारकरुणनिर्वेदा4 ।</l>
<l>उद्धतपुरुषप्राया परस्पराधर्षणकृता च ।। ४३ ।।</l></lg>
<lg><l>5उत्थापकश्च परिवर्तकश्च सल्लापकश्च संघात्यः ।</l></lg>
<!-- COMMENTARY page 097 !-->
सत्त्वोत्थानस्य सत्त्वाधारस्य, <q>वचनं</q> येषु <q>प्रकरणेषु</q> काव्यखण्डेषु, तेषु वागङ्गाभिनययुक्ता सती, सत्त्वस्य
सात्त्विकाभिनय<q>स्याधिकारे</q> आधिक्यक्रियया सात्त्वतीवृत्तिर्युक्ता भवतीति सम्बन्धः ।</p>
<p>श्रृङ्गारे विषयनिमग्नं मनः, करुणे कान्दिशीकं, निर्वेदे मूढमिति तद्व्यापारो भवन्नपि
क्रोधविस्मयोत्साहेष्विव न सातिशयं परिस्फुरतीति दर्शयति <q>वीराद्भुतरौद्ररसेति</q> । आधर्षणं वाचा न्यक्कारः ।
उत्थापयति यो मानसः परिस्पन्दः स तावदुत्थापकः तत्सूचको 1व्यापारक्रम उपचारः,तथोक्तः । तथा <q>वेणीसंहारे</q>
भीमः --भो भोः श्रृण्वन्तु भवन्तः --
<lg><l>स्पृष्टा (कृष्टा)येनशिरोरुहेषु पशुना पाञ्चालराजात्मजा</l>
<l>येनास्याः परिधानमप्यपहृतं राज्ञां कुरूणां पुरः ।</l>
<l>यस्योरःस्थलशोणितासवमहं पातुं प्रतिज्ञातवान्</l>
<l>सोऽयं मद्भुजपञ्जरे निपतितः संरक्ष्यतां: कौरवाः ।। ३.४७) इति ।</l></lg>
परिवर्तको यथा -- तत्रैव भीमः --सहदेव गच्छ त्वं गुरुमनुवर्तस्व । अहमप्यस्त्रागारं प्रविश्यायुधसहायो भवामि ।</p>
<lg><l>सहदेवः --आर्य, नेदमायुधागारम्, पाञ्चाल्याश्चतुश्शालमिदम्</l>
<l>भीमः --किं नामेदं (इत्यादि यावत्) अथवा मन्त्रयितव्यैव मया पाञ्चाली । इति</l></lg>
<!-- APPARATUS page 097 !-->
1. <q>भ</q> --विविधवाक्यकरणेषु <q>च</q> --वचनभ्रु 2. <q>न</q>--नाम 2a :N. विज्ञेया ह्यल्पकरुणश्रृङ्गारा 3. <q>ज</q>--प्रायरसा
4. <q>भ</q> --विज्ञेया 5. <q>भ</q>--उत्थापनं च
1. व्याप्यक्रमः

<pb n="098"/>

<lg><l>चत्वारोऽस्या भेदा विज्ञेया नाट्यतत्त्वज्ञैः ।। ४४ ।।</l></lg>
<lg><l>अहमप्युत्थास्यामि त्वं तावद्दर्शयात्मनः शक्तिम् ।</l>
<l>इति 1संघर्षसमुत्थस्तज्ज्ञैरुत्थापको ज्ञेयः ।। ४५ ।।</l></lg>
<lg><l>उत्थानसमारब्धानर्थानुत्सृज्य योऽर्थयोगवशात्2 ।</l>
<l>अन्यानर्थान् भजते स चापि परिवर्तको ज्ञेयः ।। ४६ ।।</l></lg>
<lg><l>[3निर्दिष्टवस्तुविषयः प्रपञ्चबद्धस्त्रिहास्यसंयुक्तः ।</l>
<l>4संघर्षविशेषकृतस्त्रिविधः परिवर्तको ज्ञेयः] ।। ४७ ।।</l></lg>
<lg><l>5साधर्षजो निराधर्षजोऽपि वा 6रागवचनसंयुक्तः ।</l>
<l>7साधिक्षेपालापो ज्ञेयः सल्लापकः सोऽपि ।। ४८ ।।</l></lg>
<!-- COMMENTARY page 098 !-->
<p>अस्त्रागारप्रवेशपरित्यागेन पाञ्चालीदर्शनात्मककार्यान्तरसम्पादको मानसो व्यापारः परिवर्तयति
कार्यमिति, परिवर्तकवचनं तूपचारारूढम्1 । एवमुत्तरत्रापि ।</p>
<p>सह(आ)धर्षणेन यद्वाक्यं (साधर्षं) तद्विरहितं निराधर्षं, तेन खलीकारकाद्वचनादन्यतोऽपि वा सत्,
अनन्तरमधिक्षेपं वचनमभिभावकं2 मानसं कर्मं तत्सल्लापकशब्दवाच्यम् । यथा--</p>
<lg><l>अश्वत्थामा हत इति पृथासूनुना स्पष्टमुक्त्वा</l>
<l>स्वैरं शेषे गज इति किल व्याहृतं सत्यवाचा । (वेणी. ३--११) इत्यत्र सत्यवाचेति ।</l></lg>
<!-- APPARATUS page 098 !-->
1. <q>च</q> --संघर्षसमाश्रयमुत्थितं <q>भ</q>-- संहरणसमुत्थं तज्ज्ञैरुत्थापनं ज्ञेयम् 2. <q>भ</q>--संयोगात् 3. अयं श्लोको <q>य मढा</q>दिष्वेव
वर्तते 4. <q>ढ</q>--संहर्ष 5. <q>ढ</q>--सामर्षजो निरमर्षजोऽपि वा विविधवचन 6. <q>च</q>--विविध 7. <q>ढ</q> --साविच्छेदालापः
1. रूढः 2. आविर्भाविकं

<pb n="099"/>

<lg><l>[1धर्माधर्मसमुत्थं यत्र भवेद्रागदोषसंयुक्तम् ।</l>
<l>साधिक्षेपं च वचो2 ज्ञेयः संलापको नाम] ।। ४९ </l></lg>
<lg><l>3मन्त्रार्थ4वाक्यशक्त्या दैववशादात्मदोषयोगाद्वा5 ।</l>
<l>संघातभेदजननस्तज्ज्ञैः संघात्यको6 ज्ञेयः ।। ५० ।।</l></lg>
<lg><l>[7बहुकपटसंश्रयाणां परोपघाताशयप्रयुक्तानाम् ।</l>
<l>कूटानां संघातो 8विज्ञेयः कूटसंघात्यः9] ।। ५१ ।।</l></lg>
<lg><l>इत्यष्टार्धविकल्पा वृत्तिरियं सात्त्वती मयाभिहिता ।</l>
<l>कैशिक्यास्त्वथ10 लक्षणमतःपरं संप्रवक्ष्यामि ।। ५२ ।।</l></lg>
<!-- COMMENTARY page 099 !-->
<p>(<q>सङ्घातभेदजनन</q> इति) सङ्घातस्य भेदं जनयति यो युधि स सङ्घात्यकः, सम्यक्घात्यः शत्रुवर्गो
येन, सङ्घातविषयाद्वा सङ्घात्यकः, सङ्घातभेदश्च परेण सामाद्युपायबलेन वा क्रियते । यथा भीमो युधिष्ठिरेण
साम्ना भेदितः, अतः शिखण्डिनं पुरस्कृत्य योद्धव्यश्च । दैवात्संपद्यते, यथा द्रोणेनोक्तं सुते हते शस्त्रं त्यक्ष्यामीति ।
आत्मदोषे वा स्वकटक1 लक्षणेन, यथा कर्णेन सह कलहायमानोऽश्वत्थामा शस्त्रत्यागं करोतीति । अत्र च
सत्त्वाधिक्यमपराध्यति "कथं नामाहमेवंभूत" इति (वेण्यां तृतीयेऽङ्केऽते) ।</p>
<p><q>अथे</q>त्यनन्तरम् । <q>अतः परमि</q>त्यतेभ्यो लक्षणेभ्यः पृथग्भूतमित्यर्थः । श्लक्ष्णः सुकुमारः श्लिष्यति हृदय
इति कृत्वा । नैपथ्यविशेषो वस्त्रमाल्यादिः तेन चित्रा, बहु विपुलं गीतं नृत्तं च यस्याम्, कामोपभोगो
<!-- APPARATUS page 099 !-->
1. अयं चनादिषु न विद्यते 2. <q>ढ</q>--क्षेपं वचनं 3. <q>भ</q>--यत्र 4. <q>ढ</q>--कार्य 5. <q>ढ</q>--योगदोषाद्वा 6. <q>न</q>--संघातकः
7. अयं श्लोकः चादिमातृकासु न दृश्यते 8. <q>ढ</q>--ज्ञेयः स तु 9. <q>ढ</q>--संघातः 10. <q>च</q> N --इह
1. 'कपट' स्यात्

<pb n="100"/>

<lg><l>या श्लक्ष्णनैपथ्यविशेषचित्रा1</l>
<l>स्त्रीसंयुता या2 बहुनृत्तगीता ।</l>
<l>कामोपभोगप्रभवोपचारा</l>
<l>तां कैशिकीं वृत्तिमुदाहरन्ति3 ।। ५३ ।।</l></lg>
<lg><l>[4बहुवाद्य5 नृत्तगीता श्रृङ्गाराभिनयचित्रनैपथ्या ।</l>
<l>माल्यालङ्कारयुता प्रशस्तवेषा च कान्ता च ।। ५४ ।।</l></lg>
<lg><l>चित्र6पदवाक्यबन्धैरलङ्कृता हसितरुदितरोषाद्यैः7 ।</l>
<l>स्त्रीपुरुषकामयुक्ता8 विज्ञेया कैशिकीवृत्तिः] ।। ५५ ।।</l></lg>
<lg><l>9नर्म च नर्मस्फुञ्जो10 नर्मस्फोटोऽथ नर्मगर्भश्च ।</l>
<l>कैशिक्याश्चत्वारो भेदा ह्येते 11समाख्याताः ।। ५६ ।।</l></lg>
<lg><l>12आस्थापितश्रृङ्गारं विशुद्धकरणं निवृत्तवीररसम् ।</l></lg>
<!-- COMMENTARY page 100 !-->
रतिः ततः प्रभवो यः स श्रृङ्गारस्तद्बहुल उपचारो व्यवहारो यस्यां सा तथोक्ता ।
(कैशिक्याश्चत्वार्यङ्गानि नर्माख्यं नर्मोपपदानि च तत्र नर्मणः श्रृङ्गारस्थापकत्वं) हासप्रधा --
<!-- APPARATUS page 100 !-->
1. <q>ढ</q>--विचित्रवेषा 2. <q>ट</q> --स्त्रीपुंसयुक्ता 3. <q>भ</q>--नाम वदन्ति वृत्तिम् 4. श्लोकद्वयं <q>चटडढा</q>दिषु न दृश्यते 5. <q>ट</q>--काव्य
6. <q>न</q>--पट 7. <q>भ</q>-- रोषयुता <q>ज</q>-- घोषाद्यैः 8. <q>ज</q>--कालयुक्ता 9. <q>न</q>--नर्मो 10. <q>न</q>--स्फुटजो <q>ढ</q>--स्फञ्जो <q>भ</q>--स्पन्दो
11. <q>भ</q> --मया 12. <q>ढ</q>--स्थापितशृङ्गाररसं