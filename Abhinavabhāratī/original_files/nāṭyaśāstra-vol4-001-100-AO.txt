<pb n="001"/>

<p><q>श्रीरस्तु</q></p>
<p><q>भरतमुनिप्रणीतं</q></p>
<p><q>नाटयशास्त्रम्</q></p>
<p><q>अष्टाविंशोऽध्यायः1</q></p>
<lg><l>आतोद्यविधि1aमिदानीं वक्ष्यामः ।2</l>
<l>3ततं चैवावनद्धं च घनं सुषिरमेव च ।</l>
<l>चतुर्विधं तु विज्ञेयमातोद्यं लक्षणान्वितम् ।। १ ।।</l></lg>
<!-- COMMENTARY page 001 !-->
<p><q>अभिनवभारती</q></p>
<p>अष्टाविंशोऽध्यायः</p>
<p><q>।। अतः परं गेयाधिकारः ।।</q></p>
<lg><l>मध्यमस्वरमुशन्ति यद्वशान्नादषट्कमुदितं श्रुतिक्रमात् ।</l>
<l>सोऽपि यद्विलसितं कलात्मकं तं नमामि शिशिरांशुमण्डनम् ।।</l></lg>
<p>आतोद्यानां विकल्पनमित्युक्तं पूर्वाध्यायसमाप्तौ, तेन सङ्गतिं कर्तुं षष्ठाध्यायपठितमपि श्लोकं पुनः
पठति--ततं चैवेत्यादि । ननूद्देशे (६--१०) "सिद्धिः स्वरास्तथातोद्यं गानं रङ्गं च संग्रहः" इत्युक्तम् । ततं च
(ततांशो) नटानां रामादिविशेषरूपतया शङ्क्यमानानां तन्मयीभावप्रत्यूहभूताशयनिवारणाय 'नाथो वनं विशति'
इत्यादिना, तालांशोऽपि प्रयोगं सूत्रकल्पतया समीकुर्वन् स्वरं लयं च स्वप्रेक्षकहृदयं तत्रैवानुस्यूतं तिरोदधत्साम्यं
च रागनिबन्धनं विदधद्रसं प्रति परममङ्गलम् । तत्र स्वरांशे ततसुषिरयोरुपयोगः । तौ हि स्वरस्य परमार्थ
रक्तिलक्षणं वितरतः । गातॄणां हि वाक्पारुष्यादिदोषशतोपहतानां स्वरस्तन्त्रीवेणुस्वरेण सुस्वरतां नीयते,
स्वभावत एव तन्माधुर्यात् । वाङ्माधुर्य यावद्धीनं तदाहार्य मधुरं <q>निरोपितं</q> माधुर्यमभ्यासादहरेयुः ।
ततानुबद्धत्वात्स्वरस्य न न्यूनाधिकभावाशङ्का काचित्, तत्र मूर्च्छितायां वीणायामशिक्षितेनाप्यभिहननेन
स्वरत्त्वोपलम्भः । नत्वेवं वंश इति ततातोद्यस्यैव प्राधान्यम् । अत एव वीणा शारीरिकी चैवाचार्यैर्निर्दिष्टा
<!-- APPARATUS page 001 !-->
1. <q>भ</q>-- पञ्चविंशः र-- N सप्तविंशः <q>नच</q>--एकोनविंशः 1a. N--आतोद्यमिदानीं वक्ष्यामः 2. <q>ज</q>--व्याख्यास्यामः 3. <q>भ</q>--
ततः ......नद्धः ....... घनः सुषिर एव च.

<pb n="002"/>

<lg><l>ततं तन्त्रीकृतं1 ज्ञेयमवनद्धं तु पौष्करम् ।</l>
<l>2घनं तालस्तु विज्ञेयः सुषिरो3 वंश उच्यते ।। २ ।।</l></lg>
<!-- COMMENTARY page 002 !-->
"दारवी गात्रवीणा च" इति । तथा च प्रतिबिम्बं वीणेति व्यवहारः । इहापि पूर्वं वैणा एव स्वरा उद्दिश्यन्ते
<q>द्वयधिष्टानाः स्वरा वैणाः शरीरा</q>श्चेति । गान्धर्वेऽपि (हि ?) प्रयोक्तुः फलमिति तदनुसारेण शारीरप्राधान्यं
फले दर्शितम् । गाने तु श्रोतृफलरक्तिप्रधानतेति गानस्य (गान्धर्व) उपकरणीकृतो मुनिना । तालभारो तु
घनावनद्धयोर्निवेशपदांशे ध्रुवाध्यायस्योपयोगः । न चैतद्गान्धर्वसाराभिष्यन्दत्वमनेन निर्मितम् । सामभ्यो गीतमिति
हि पारम्पर्येण सामवेदोद्भूतं न ब्रह्मगीतप्रभवत्वाद्गीतस्य सामकरणत्वमुक्तम् । तेन प्रथमं जात्यादिलक्षणं निरूपितम्
। अतस्ततातोद्यस्यैव प्रथममभिधानं, स्वराणामिति तत्रैव स्वरलाभ इत्युक्तम् । तेषां तु पृथगुद्देशे
प्रयोजनमन्तरायोपसंग्रहो नाम काक्वध्याय एषां पूर्वमुदितानामेव । किंच ।</p>
<p>...द्रूपमित्यातोद्यस्यैव स्वरूपं वाच्यमिति न कदाचिदसंगतिः । लक्षणान्वितमिति तदन्यस्य
निरासादनुचितस्यापि वाद्यान्तरस्य तस्माल्लक्षणं न कृतमित्याह । यस्मादिदमेवं विज्ञेयं-- एतन्मध्य एव
सर्वमन्तर्भवति, तदेतदङ्गत्वं किंचिद्याति, किंचित्पुनरन्यस्मिन् सति तदुपयोगि । तथाहि
पाटादिपुष्पकरवाद्यस्यैवाङ्गादन्यत्र डोम्बीश्चाटुकादीनां नास्ति । अन्यन्नाट्योपयोगि मार्जनामार्गानुयातः
स्वरवर्णसंबोधेनात्यन्तव्यञ्जकत्वायोगाज्ज्वालापट्टफलकवादादपे.............वमार्ज्यमयः सर्वं हि
चतुर्विधस्येहैवोक्तस्य किंचिदंशमनुसरेदेतत्प्रकृत्येभ्यो वेति मन्तव्यः ।। १ ।।</p>
<p>चातुर्विध्यं पूर्वोक्तमेव स्मारयति ततं तन्त्रीकृतमित्यादि । तन्त्रीणां (कृतं ततम्) चार्मबन्धवादवनद्धम् ।
मूर्तिकाठिन्येन घनं तदनुसारेण रसभावोपयोगि विशिष्टवर्णद्वारेण च नोपयुज्यत इति साम्यमात्रोपयोगित्वात्ताल
इत्युक्तम् । घनं सुषिरमिति पाठे आतोद्यापेक्षं नपुंसकं, विशेषापेक्षया तल्लिङ्गेन केचित्पठन्ति ।</p>
<p>सुषिरस्य स्वारात्मकत्वेऽपि तदनन्तरं तस्यानभिधानमितिचेन्न, वीणाया एव स्वरभागे प्राधान्यात् ।
धातुवाद्यशेषशुष्कप्रकृतिकत्वाच्चावनद्धस्य तन्मानोपकारित्वाच्च घनस्य, वीणेव सुषिरस्य तत एवानुप्रवेशः ।
ततस्तु वंशः तत्र चतुर्विधातोद्यमुपरञ्जकम् । उपरश्चानीयाश्चाभिनय इति तयोरेकसन्निवेशात्मकः समूहः कर्तव्यः
। तत्र चतुर्विधमप्यातोद्यं स्वरतालप्राधान्याद्द्विविधं कृतं ततमवनद्धं चेति । सुषिरघनयोः क्रमेण तदङ्गत्वात् ।
अभिनयेन च पात्रवर्ग आक्षिप्त इति त्रयः समूहाः कुतपशब्दवाच्याः । कुतं शब्दं पाति, कुं च रङ्गं तपत्युज्ज्वलयति
(वा) ।। २ ।।</p>
<!-- APPARATUS page 002 !-->
1. <q>ड</q>--गतं, 2. <q>भ</q>--घनः 3. <q>ज</q>--सुषिरं

<pb n="003"/>

<lg><l>प्रयोगस्त्रिविधो ह्येषां1, विज्ञेयो नाटकाश्रयः ।</l>
<l>2ततं चैवावनद्धं च तथा नाट्यकृतोऽपरः3 ।। ३ ।।</l></lg>
<lg><l>4ततः कुतपविन्यासो 5गायनः सपरिग्रहः ।</l>
<l>5aवैपञ्चिको वैणिकश्च वंश6वादस्तथैव च ।। ४ ।।</l></lg>
<lg><l>मार्दङ्गिकः पाणविकस्तथा दार्दरिकोऽपरः7 ।</l>
<l>अवनद्धविधावेष 8कुतपः समुदाहृतः ।। ५ ।।</l></lg>
<lg><l>उत्तमाधममध्याभिस्तथा9 प्रकृतिभिर्युतः ।</l>
<l>10कुतपो नाट्ययोगे तु नानादेशसमुद्धवः11 ।। ६ ।।</l></lg>
<!-- COMMENTARY page 003 !-->
<p>तदेतदाह <q>प्रयोगस्त्रिविधो</q> ह्येषामिति । एषां चतुर्णामातोद्यानां नाटकाश्रयो
नाटकगतपात्रवर्गसहितस्त्रिप्रकारः प्रकर्षेण योगः समूहीभावः, यतः स्वयं द्वौ समूहौ नाट्योपयोगी पात्रवर्गात्मा
च तृतीयः । तदाह नाट्यकृतोऽपर इति । यद्यपि तननावहननसौषिर्यनिबद्धत्वेन संकीर्णत्वादि ।
तखाप्येकोपयोगकृतान्यपदेशः । तननेन हि स्वरप्राधान्यं, तच्च न पुष्करादवहननेन वर्णानुस्वारः
सम(न)तन्त्र्यायादौ । एवमन्यत्रापि वाच्यम् । तत्र तताभिधानः कुतपः क्रियतां समूह इत्याह <q>ततः कुतपविन्यास</q>
इत्यादि । परिग्रहो गायकस्य(भार्या)। तद्यथा गायकः कांस्यतालिकाहस्ताद्विपञ्ची अपूर्णतन्त्रीका कोणवादनीया
वीणात्वेकविंशतितन्त्रीका । चकारादन्यासां वीणानां संग्रहः ।</p>
<p><q>तथैव चेति</q> अपरसुषिरपरिग्रहः । अथावनद्धराशिमाह <q>मार्दङ्गिक</q> इत्यादि मृदङ्गानीति पुष्कराणि,
पणवोऽन्तस्तन्त्रीको हुडुङ्काकारः । दर्दुरो महाघटाकारः । <q>तथैव</q> चेति वचनान्मर्दलकरटादिसंग्रहः । कांस्यतालिकास्तु
गीतवाद्ययोः साम्यापादनार्थाः, तत्कुतप एव युक्ताः ।। ३-५ ।।</p>
<p>अथ नाट्यकुतपमाह <q>अत्तमाधममध्याभि</q>रिति । उत्तमादिप्रयोक्तव्योचितः पात्रसमूह इत्यर्थः । तुः
पूर्वतो विशेषः, ततावनद्धयोः कुतपयोर्नियतदेशता पुष्कराध्याये वक्ष्यते । नाट्यकुतपस्य तु प्रयोगे माभूदव्यद्या(
दव्य) वधिरिति सन्निधिमात्रमुपयोगि न तु देशनियमः । तदाह <q>नानादेशे</q>ति प्रत्युपयोगोऽनेन कथित इत्यपरे
।। ६ ।।</p>
<!-- APPARATUS page 003 !-->
1. <q>भ</q>--एव 2. <q>म</q>--ततश्च.....नद्धैश्च 3. <q>उ</q>--कृतश्च यः 4. <q>भ</q>--तते, <q>र</q> --N एवं 5. <q>भ</q>--गायनी--संपरिग्रहः, <q>र</q>--
गाता पाणविकस्तथा N: गाता वादयिता तथा 5a: N वैपञ्तिकश्च विज्ञेयो 6. <q>ड</q>--वादक एव च. 7. <q>ड</q>--बुधैः,
8. <q>र</q>--विधिर्ज्ञेयः 9. <q>र</q>--त्रिभिः, 10. <q>र</q>--एवं हि नाट्यकुतपो. 11. <q>च</q>--समाश्रयः, <q>र</q>--समाश्रितः

<pb n="004"/>

<lg><l>1एवं गानं च वाद्यं च नाट्यं च विविधाश्रयम् ।</l>
<l>अलातचक्रप्रतिमं कर्तव्यं नाट्ययोक्तृभिः2 ।। ७ ।।</l></lg>
<!-- COMMENTARY page 004 !-->
<p>नन्वेते त्रयः समूहाः किं परस्परमनपेक्षा एव, नेत्याह <q>एवं गानं च वाद्यं</q> चेति । त्रयोऽप्येते समूहा
एकीभावं नेया इति यावत्, न पुनरेको गायको मार्दङ्गिक उत्तमपात्रमित्यादिना पुरुषा एव दर्शिताः ।</p>
<p>ननु गानादीन्याशङ्क्याह <q>विविधा आश्रया</q> यस्येति । नहि प्रयोक्त्रनपेक्षित्वं गानादीनां वदति ।
उक्तं च.......यत्नमिति संपाद्यमिति यावत् । तस्मादत्र यत्न इत्येतदेवाह । यस्माद्द्विविधाश्रयं
भिन्नेन्द्रियग्राह्यविविधक्रियारूपं, तस्माद्यत्नेनास्यैकता तत्संपाद्या, येनैकबुद्धिविषयता सामाजिकस्य गच्छेत् ।
अलाततेजःकणो हि न वस्तुतो युगपदनेकदेशसम्बन्धी, लाघवयत्नेन तु तथा तथा साम्यमापादितम् । एवं
प्रयोगोऽपि तथापि नैकक्रियात्मा साम्यापादनाय.......
त्नेन तु तथा सम्पादित इत्येतदाह <q>अलातचक्रप्रतिम</q>मिति ।</p>
<p>ननु सामान्याभिनयेऽध्याये एतदुक्तं, सत्यं, तत्त्वभिनयविषयं, इदं तु गीतवाद्यनाट्यानां परस्परस्य
विषयम् । ननु कस्मात्त्रयो राशयः कृताः इत्याशङ्कमानेन नैवापसारयति <q>एवंगानं</q> चेति नाट्यं तावदुपरञ्जनीयम् ।
सामान्याभिनयेऽभिनयबलादेकत्वं नीत एको राशिरिति । नात्र विवादः । स्वरगतिराशिश्चान्योन्य-
संमिलितोऽलातचक्रवत्कायः । विविधाश्रयोऽपि वीणावंशगात्रगतोऽपि वाद्यविधिरेकीभावं नेय इति त्रयाणामप्यथ
ग्रासीकरणमिति युक्तमुक्तम् ।</p>
<p>नन्वेवं राशित्रयेऽस्मिन्नेकीभूते प्रयोगसम्यक्त्वापतितलक्षणासिद्धिर्भवति, तथा च गीतवाद्यदोषा अपि
सिद्धिविघातका उक्ताः । ततश्च सिद्धिस्वरूपं गेयाधिकारस्य पश्चाद्वक्तव्यम् । अत एव हि
गीतवाद्यनाट्यकृतासिद्धिरित्युक्तेति किं प्रधानं किमङ्गमिति भागे संशय्यते । पूर्वमेव तु सिद्धिनिरूपणे एतावता
प्रयोगत्वमिति परिज्ञातम् । तस्योपरञ्जनीयतोक्ता भवति, मध्यावस्थितेन च सिद्धिनिरूपणे
आकाङ्क्षिवदुपरञ्जाकवर्गोऽपि स्पष्ट एव भवति ।</p>
<p>अन्ये तु मन्यन्ते-गीतातोद्यविहीनादपि प्रयोगात्पठ्यमानादपि दशरूपकाद् भवति सिद्धिरित्यनेन
सूचितमिति । तत्तु न सम्यगिव, तावती ह्यपरिपूर्णता नाट्यस्य, परिपूर्णं च सर्वानुग्राहि नाट्यस्वरूपमभिधित्सितं
मुनेः । तत्र च गीतवाद्ययोरेव प्राधान्यमित्यवोचाम ।</p>
<!-- APPARATUS page 004 !-->
1. <q>र</q>--तस्मान्नाट्यं च वाद्यं च रसभावविभावकम् 2. <q>र</q>--योगसंश्रयम्

<pb n="005"/>

<lg><l>1यत्तु तन्त्रीकृतं प्रोक्तं 2नानातोद्यसमाश्रयम् ।</l>
<l>गान्धर्वमिति 3तज्ज्ञेयं स्वरतालपदात्मकम् ।। ८ ।।</l></lg>
<!-- COMMENTARY page 005 !-->
<p>किं चैवं सति सिद्ध्यध्याये गीतवाद्यवैषम्यादि किमर्थमुच्यते, प्राक्तन एव समाधानमार्गो युक्तः ।
उपरञ्जकोपकृतस्य नाट्यस्य नाट्यतेति भेद्यत्वात्तत्पश्चादुपात्तम् । गानं त्वादौ तच्छेषभूतं तु मध्ये वाद्यमिति
क्रमः नाट्यानुसारेण त्र्यश्रचतुरश्रविनिर्णयः, अपि तु गानानुसारेणेति गानमुपरञ्जकमपि सन्नाट्यं
व्यवस्थापयदेवोपरञ्जयतीति युक्त एष एव रङ्ग इति टीकाकारः । तदेतन्न विदामः । नहि नाट्यमनाश्रित्य
किंचिदपि प्रवर्तते । गानस्यापि नाट्यानुसारेणोपयोगादिति गत्यध्यायदिशैव त्र्यश्रादिव्यवस्था भेदादित्यास्ताम्
।। ७ ।।</p>
<p>तत्र ततातोद्यस्वरूपं प्रधानवदभिधातुं पीठबन्धं करोति <q>यत्तु तन्त्रीकृतं प्रोक्त</q>मिति । विपञ्ची-
वीणादिभेदानां नातोद्यतेति टीकाकारः । तदयुक्तम् । सामान्येन तन्त्रीकृतत्वेन सर्वसंग्रहे तदनुक्तसमत्वादस्यार्थस्य
तस्मादेवमित्यस्मत्सम्प्रदायः । नानातोद्यनिरूपणसमाश्रयं यस्य, तानि हि तद्गतं रूपमुपाकारतया आश्रयन्ते,
तेन तदेव प्रधानं तच्च गान्धर्वमिति । गान्धर्वो मितिर्मानं वर्तनमन्तर्भावो यस्य गान्धर्वे तदन्तर्लीनमिति यावत् ।
क्रम इत्याह स्वरतालपदलक्षणं हि तद्गान्धर्वम् , एवं भूतक्रममेव स्वराद्यात्मम् । एवं ततमध्य--एव गायको
गणितः सपरिग्रहः । इह चैतदर्थमेव तन्त्रीकृतमित्युक्तं तन्त्रीप्रधानमित्यर्थः । गान्धर्वशास्त्रं च प्रमाणमस्येति
<q>गान्धर्वमिति</q>।। ८ ।।</p>
<p>सामभ्यो गीतमिति कथितं सामानि चात्र कारणकारणानि । गान्धर्व हि सामभ्यस्तस्माद्भवं गानं न
तुल्ये स्वराद्यात्मकत्वे गानं गान्धर्वेऽन्तर्भूतमिति का भाषा । विपर्ययोऽपि कस्मान्न भवति, तादाम्यमेव वा कथं
न स्यादित्याशङ्कां शमयितुमाह <q>अत्यर्थमिष्टं देवाना</q>मिति । अनेनादित्वं सूचितम् । देवा हि कथमिष्टं विजह्युः ।
तथेति तेन देवतापरितोषद्वारेण प्रीतिं ददातीत्यदृष्टफलत्वं दर्शितम् ।</p>
<p>यस्मात् यद्रूपाच्च देवानामींश्वराणामिन्द्रियमनस्संवेदनप्रभृतीनां, आतोद्यमानत्वेन व्यवहारेण
गच्छतानेनेति देववाद्यानां, अत्यर्थमर्थातिक्रमेण बाह्यशब्दादिविषयोल्लङ्घनेन ......मिष्टमिच्छायजनं च
परसंवित्संगतिलाभलक्षणमुपलक्षणम्, तथा तेन प्रकारेण प्रतीतेरपवर्गोचितानन्द--
स्वभावविशेषेणावर्जितमित्यपवर्गफलत्वं दर्शितम् । तथातिक्रान्तं धनादिनिरपेक्षं चेदं देवानां यजनं
<!-- APPARATUS page 005 !-->
1. <q>भ</q>--यत्र तन्त्रीगतं. 2. <q>ड</q>--तत, <q>र</q>--नानावाद्य <q>द</q>--नानाभाव, 3. <q>ड</q>--विज्ञेयं...पदाश्रयम्.

<pb n="006"/>

<lg><l>अत्यर्थमिष्टं देवानां 1तथा प्रीतिकरं पुनः2 ।</l>
<l>गन्धर्वाणां3 च यस्माद्धि तस्माद्गान्धर्वमुच्यते ।। ९ ।।</l></lg>
<lg><l>अस्य4 योनिर्भवेद्गानं5 वीणा वंशस्तथैव च ।</l>
<l>एतेषां चैव वक्ष्यामि 6विधिं स्वरसमुत्थितम् ।। १० ।।</l></lg>
<!-- COMMENTARY page 006 !-->
पुराणयोगादिभ्योऽधिका प्रीतिर्गान्धर्वाच्छंकरस्येति । <q>गन्धर्वाणामिति</q> प्रयोक्त्रुपलक्षणं, तेन ह्यत्यन्तं
संवित्प्रवेशलाभेन तु गातुः फलयोगो गन्धत्वात् । तदाह--
'सकृत्प्रयुक्तापि हि नन्दयन्ती यथाविधि ब्रह्महणं पुनाति' इति प्रयोक्त्तृगतमत्र मुख्यं फलम् ।</p>
<p>ननु गान इव मुख्यतया श्रोतृनिष्ठं तेन गन्धर्वाणां प्रीतिवर्धनमिति सम्बन्धः । तथापि च श्रूयमाणं
प्रीतिवर्धनमित्येवमनादित्वाद्दृष्टादृष्टफलत्वाच्च प्रधानं गान्धर्वं गन्धर्वाणां प्रयोज्यमिति व्युत्पत्त्या, एवं देवानामिष्टं
प्रीतिकृद्गन्धर्वाणां गान्धर्वमिति सम्बन्धः । तस्माच्च प्रीतिमेव विशेषेण वर्धयति यत्तद्गानमित्यध्याहारः । गानं हि
केवलं प्रीतिकार्ये वर्तते । तेन तादात्म्यं तावदयुक्तम् । नवमहाफलस्यानादेः स्वतः फले कल्पिते तदन्तर्भाव इति
विपर्ययोऽपि निरस्तः । स चायं गान्धर्वविवेको ध्रुवाध्याये नृत्तेऽस्माभिर्दर्शयिष्यते । इह इव तु दर्शितो वाचोयुक्त्यन--
भिज्ञानमधुनैव हि संमोहे हेतुः स्यादिति ।</p>
<p><q>अत्यर्थमिष्टं देवाना</q>मित्यनेन गां वाचं धारयतीति गान्धर्व, गन्धर्वाणामिदमिति च । यथाह
<q>विशाखिलाचार्यः</q>-- "पुरा स्वर्गप्रनष्टा (वाचं) देवेभ्यः" इति तन्निदर्शनेनैव दर्शितम् । प्रीतिवर्धनमिति च
<q>नारदीय</q>निर्वचनं सूचितम् । "गेति गेयं विदुः धेति धातुः प्रवादजमिति, वाक्यस्य संज्ञेति, रेफस्तु वाद्यस्योपलक्षणं
काकुप्रवादनमिति वा' तदेवं निर्वाचनात्पर्यायेण श्लोक इति टीकाकारः । अत्र तु न करोतु व्याख्यात एव ।
तस्मादुपाध्यायैरिदमुक्तं--नन्विदं गान्धर्व कुत उद्भूतं गानस्य च सामहेतुकत्वात्कथं पूर्वमुक्तम् । किं च
गानस्यैवोपयोगाल्लक्षणं वक्तव्यं न तु गान्धर्वस्येति शङ्कां शमयितुमाह <q>अस्य योनिर्भवेद्गानमि</q>त्यादि । अस्य
गान्धर्वस्य । <q>गान</q>मिति सामयोनिगीतिषु समाख्या । <q>वीणे</q>ति महाव्रतोपयोगिनी औदुम्बरी, <q>वंश</q> इति
नारदादिगुरुसंतानानुयायीति गान्धर्वस्य प्रभवः । किंच, गानवीणावंशादयोऽयं तत्कुतपभेदो वक्तव्यत्वेनोपक्रान्तः,
स एवास्य गान्धर्वस्य योनिर्हेतुः, इहाभिधास्यमानत्व इति शेषः । तत्कुतपोपयोगित्वादिह गान्धर्वमभिधास्यत
<!-- APPARATUS page 006 !-->
1. <q>रद</q>--तेषां.....भवेत् 2. <q>न</q>--विवर्धनम् 3. <q>र</q>--वै यस्मात् 4. <q>र</q>--तस्य 5. <q>ज</q>-- गात्रं, <q>र</q>--कण्ठ्यं
6. <q>भ</q>--द्विविधं स्वरसंयुतम्

<pb n="007"/>

<lg><l>गान्धर्वं त्रिविधं विद्यात्स्वरतालपदात्मकम् ।</l>
<l>त्रिविधस्यापि1 वक्ष्यामि लक्षणं कर्म चैव हि ।। ११ ।।</l></lg>
<!-- COMMENTARY page 007 !-->
इति यावत् । ब्रह्मगीते लोकप्रवाहसिद्धं प्रगीतगातृगेयमेव प्रसूतिहेतुरिति श्लोकार्थस्य तात्पर्यमित्यन्ये ।
टीकाकृत्तु गानं प्रधानं तदुपकारकौ वीणावंशाविति । गुणप्रधानतानिर्णयोऽस्य तात्पर्यं व्याख्यानाद्रथन्तरं
गायत्रीमत्र गायन्तीत्येतत्समर्थने तु यो महान् संरम्भः टीकाकारेण कृतः स प्रकृतोपयोवैकल्यादनेकार्थत्वेन
गायते उपचाराश्रयेण सुसमर्थत्वात्सिकताचर्वणप्रायः । न रथन्तरमिति यदि यदा निरूपाणि तदा
स्वरसंनिवेशेन..... नयतीत्ययमर्थः । अथ गीतिरेव तदा सामान्यविशेषभावः स्वरानिति स्वाधारभूतपदव्यवच्छेदकं
वचनम् "स्वे प्रतिष्ठं गगन" मितिवत् । मन्दस्य नलत्वेऽपि तत्प्रमितं स्वरवाचकत्वं तद्गीत्याधारे निष्ठत्वं चेति
तत्राप्यदोषः । न चानेन प्रकृतं किंचिदुक्तमित्यलम् ।। ९--१० ।।</p>
<p>ननु यदुक्तं गान्धर्वं कथं तस्य गानादावुपयोग इत्याह एतेषां चेति । चोऽप्यर्थे । तथेति पूर्वारब्धात्सम्बध्यते ।
तेन हि गान्धर्वप्रकारेणैषां भावादीनां स्वरसमुत्थितं स्वरविषयमेव विधिं वक्ष्ये न त्वन्यम् ।। १० ।।</p>
<p>ननु कोऽन्योऽस्तीत्याशङ्क्याह <q>गान्धर्वं त्रिविधं विद्या</q>दिति । त्रिभ्यः स्वरादिभ्यो विधा विधानं
यस्य । आश्रितवाची विधाशब्द इति <q>चिरन्तनाः</q> न त्वत्रविधाशब्दः प्रकारार्थः । एवं हि सति
पृथक्पृथग्गान्धर्वव्यवहारो भवेत् । न चैवं, तथा च <q>विशाखिलाचार्यः</q> "स्वरपदतालसमवाये तु गान्धर्वम्"
इति । आत्मग्रहणेनैषां मिश्रीभावः । पदं स्यात्कारणमवधानं सूचयति । एतदेव युक्तं, नहि स्वरतालपदतुल्यतया,
इदं भागनिविष्टमवधानं भाति, येन समूहमध्ये गण्येत । इति कर्तव्योपयोगि हि तत्तत्र मिश्रीभावः प्रधानगुणभावे
नैव भवति । तत्र पूर्वनिपातादेव प्राधान्यं सूचयति । तेन स्वराः प्रधानं, तालो नामात्मा तत्साम्येनोपकारकः
"तल प्रतिष्ठाकरणे" इति ताल एवैतदाह । ततोऽपि दूरं पदं पदशब्देनैव तस्याधारतालाभः । तदुक्तं <q>दत्तिला</q>चार्येण--
"पदस्थः स्वरसंघातस्तालेन सुमितः" (I.3) इति तेन पदताला यादृशा गान्धर्वेण तादृशा गाने स्वरत एव
तु भूयसा ततोपयोगीति तात्पर्यम् । अवधानं योगरूपं तच्चात्र नोपयोगि । परिवर्तकेष्ववनद्धे--पूर्वरङ्गे तत्र हि
देवतापरितोषादेव सिद्धिः । तदेतदुक्तं--</p>
<lg><l>गीतिज्ञो यदि योगेन नाप्नोति परमं पदम् ।</l>
<l>रुद्रस्यानुचरो भूत्वा तेनैव सह मोदते । इति <q>केचित्</q> ।</l></lg>
<!-- APPARATUS page 007 !-->
1. <q>दर</q>--एव.

<pb n="008"/>

<lg><l>1द्वयधिष्ठानाः स्वरा 2वैणाः शारीराश्च प्रकीर्तिताः ।</l>
<l>3एतेषां संप्रवक्ष्यामि विधानं लक्षणान्वितम्4 ।। १२ ।।</l></lg>
<lg><l>5स्वरा ग्रामौ मूर्च्छनाश्च तानाः स्थानानि वृत्तयः6 ।</l>
<l>7शुष्कं साधारणे8 वर्णा9 ह्यलङ्काराश्च धातवः10 ।। १३ ।।</l></lg>
<lg><l>श्रुतयो 11यतयश्चैव 12नित्यं स्वरगतात्मकाः ।</l>
<l>दारव्यां समवायस्तु13 वीणायां समुदाहृतः ।। १४ ।।</l></lg>
<!-- COMMENTARY page 008 !-->
<p>तस्यार्थस्य अशब्दत्वादवधानाद्विना कुत्रापि सिद्धेरयोगात् । <q>लक्षणं</q> चतुःश्रुत्यादिस्वरूपम् । <q>कर्मेति</q>
योजनात्मिका क्रिया ग्रहांशादिरूपतया, यतो जात्यादि योगोद्भवस्तत्र, तत्कुतपस्य सात्मकत्वेऽपि रङ्गभागस्य
गानवृत्तान्तत्वं यद्वीणाशरीरवंशानामारोहणमवरोहणं च । प्राणाभिहननेनैव हि तीव्रातीव्रेण शरीर इव वंशेऽपि
स्वरनिष्पत्तिः । वीणायान्तु आदर्शे वामदक्षिणविपर्यासवत्तारमन्द्रविपर्यास इत्याशयेनाह <q>द्वयधिष्ठानाः स्वरा वैणाः
शारीरा</q>श्चेति । वैणानां प्राधान्यात्पूर्वमुद्देशः । दर्शितं च तद्विधानमिति संपादनम् । लक्षणेन गान्धर्वलक्षणेनानुगतम्
।। ११--१२ ।।</p>
<p>तत्र वैणानां स्वराणां प्रकारानुद्दिशति <q>स्वरा ग्रामावि</q>त्यादि । संक्षिप्यावगमो यतः इति समवाय उद्देशः ।
स च स्वरगतः स्वरविषय आत्मा यस्य व्यस्तसमस्तादिरूपं हि स्वराणामेवेष्टमुद्दिष्टम् । दारुणोऽपत्यं वीणा वाग्रूपा
भगवतीति दारवी । तेन तत्र न...... प्रत्ययः । 'दारुणो ह्यसौ जाता वाक् एत......स्म । गां प्रनष्टा"
मित्यादिना <q>विशाखिलाचार्यः</q> प्रादीदृशत् । तदाधारत्वाच्च काष्ठमयोऽपि सन्निवेशो वीणेत्युच्यते । एवं शरीरे
वीणा वाग्रूपा हि सरस्वती वीणा शब्देनोच्यते । <q>मूर्च्छना</q>...</p>
<p>शारीर्यां दारव्यां च तुल्या मूर्च्छना । <q>तानं</q> तु शारीर्यां संभवदपि न प्रयोगार्हमसुखावहत्वात् ।
अभ्यासार्थं च तत्प्रयोगेष्वन्यूनाधिकवैणस्वरवशेनैव तत्सिद्धेः । अत एव शारीरस्वरप्रयोगा--
<!-- APPARATUS page 008 !-->
1. <q>भदर</q>--अयं श्लोको न वर्तते 2. <q>ड</q>--ज्ञेयाः वैणाः शारीरकास्तथा. 3 <q>म</q>--तेषांतु. 4. प्रमुभाभ्यामपि विधिं स्वरसमुत्थितम्.
5. <q>भ</q> --इतः पूर्वमिदमर्धं विद्यते-- अतस्तालगतस्यापि संप्रवक्ष्यामि वो द्विजाः <q>ड</q>-- स्वराश्च श्रुतयो ग्रामा मूर्च्छनाः स्थानसंयुताः
6. <q>र</q>--सुतय एव च. 7. <q>ड</q>--स्थानं साधारणे चैव जातयो ऽष्टादशैव च, वर्णाश्चत्वार एव स्युरलङ्काराश्च धातवः। अलङ्काराश्च
वर्णाश्च गीतयश्च शरीरजाः । आवास्त्थनिष्क्रामो विक्षेपश्च प्रवेशकः । शम्याः तालः संनिपातः परिवर्तः सवस्तुकः । मात्रा
विदार्यङ्गुलयो यतिः प्रकरणं तथा । गीतयोऽवयवा मार्गाः पन्यागश्च पाणयः । इत्येकविंशतिर्गे विधयो विधिस्तालगतो बुधैः ।
व्यञ्जनानि.....तद्धिताः कृतः । 8. <q>र</q>--साधारणं 9. <q>द</q>--वर्णो. 10. <q>द</q>--जातयः । 11.<q>ज</q>--जातयः, <q>र</q> --वृत्तयः. 12.
<q>र</q>--विधिः स्वरसमाश्रयः, 13. <q>र</q>--दासोऽयं.

<pb n="009"/>

<lg><l>स्वरा ग्रामावलङ्कारा 1वर्णाः 2स्थानानि जातयः ।</l>
<l>साधारणे च शारीर्यां वीणायामेष संग्रहः ।। १५ ।।</l></lg>
<lg><l>व्यञ्जनानि स्वरा वर्णाः सन्धयोऽथ विभक्तयः ।</l>
<l>नामाख्यातोपसर्गाश्च निपातास्तद्धिताः कृतः ।। १६ ।।</l></lg>
<lg><l>छन्दो3 विधिरलङ्कारा ज्ञेयः पदगतो विधिः ।</l>
<l>निबद्धं चानिबद्धं च द्विविधं तत्पदं स्मृतम् ।। १७ ।।</l></lg>
<lg><l>4ध्रुवस्त्वावापनिष्क्रामौ विक्षेपोऽथ प्रवेशनम् ।</l>
<l>शम्या तालः सन्निपातः परिवर्तः सवस्तुकः ।। १८ ।।</l></lg>
<!-- COMMENTARY page 009 !-->
शक्तोऽपि हृदयापरिगृहीतः स्वरविशेषः शक्नोति वैणस्वरान् प्रयोक्तुम् । <q>वृत्तय</q>श्च धातूनाम् । शुष्कस्य वानुग्राहक
आधारः, धातुशुष्कप्रयोगस्य वीणायामेव सुखावहः । ततो (धातुभिः शारीरस्वर) उपजीव्यते । (तत्तु)
<q>अलङ्कारजातमिति</q> वक्ष्यते । श्रुतयश्च वीणायामेवोपयोगिन्यः, साधारणास्तन्त्र्युत्कर्षणापकर्षणस्य तन्मूलत्वाच्च।
तथा च वीणैरुपस्रुति....संख्यालाभे प्रमाणत्वेन वक्ष्यते । अत एव वीणेवीनं समस्तस्य स्वरगतस्य प्रकारस्याभ्यासे
प्रयोगे चोपयोगिनस्तत्र संक्रान्तस्य चारुत्वात्स्वतः शब्दात्मकं पदमपि । तत्स्थमित्यभिप्रायेण ।। १३--१५ ।।</p>
<p>एवं विशिष्टः स्वरतालेन मेय इत्याशयेन च पदगतमुद्दिशति । तालगतं पृथक्कृत्य <q>व्यञ्जनानी</q>त्यादि ।
व्यञ्जनानि-अज्झल्रूपाणि उपादेयत्वेनात्र ज्ञेयानि । पदजातेन स्वरप्रयोगो व्यवसीयेताक्षरधर्मत्वात्स्वरस्य ।</p>
<p>अन्ये त्वाहुः व्यञ्जनानीति द्योतकानि निपाता गृह्यन्ते झण्टुमित्यादि । अकारादयस्तु पाणिकासुर--
क्तगान्धार्यादिजातिषु च दृश्यमानाः <q>स्वराः</q> अचः <q>वर्णाः</q> अज्झल्समुदायाः, <q>सन्धयः</q> संहिताकार्याणि । <q>विभक्तयः</q>
सुप्तिङ्गः, <q>उपसर्गाश्च</q> प्रादयः <q>निपातः</q>.... हेयाः परुषप्रायाः । अन्ये तूपादेयविभागेन ज्ञेयाः, <q>अलंकारा</q>
उपमावेसरादयः । <q>अनिबद्धमिति</q> गद्यं पृथगर्थं वा तद्विपरीतं <q>निबद्धम्</q> । एतच्च <q>स्मृतं</q> वाचिकाभिनय एवास्य
व्यञ्जनादिभेदस्योक्तत्वादिति भावः । यद्यनुक्तं कुलं वा स्मरत्वं वा विभाव इत्यादि च तद्यथावसरं वक्ष्यते ।
<q>ध्रुवस्त्वित्यादिना</q> तालगतमुद्दिश्य <q>गान्धर्वसंग्रहो ह्येष</q> इत्यन्तेनोद्देशत्रयमेकविषयी--
करोति । अत्र च <q>प्रकरण</q>शब्देन मद्रकाद्युक्तविस्तरमिति लक्षणपरीक्षात्मकम् । <q>निबोधते</q>त्यने--
<!-- APPARATUS page 009 !-->
1. <q>र</q>-- स्थानविधिः 2. <q>र</q>--श्रुतिसाधारणक्रिया । अलङ्कारा वर्णाश्च गीतयश्च शरीरजाः, 3. <q>ड</q>--वृत्तानि जात्यश्च नित्यं
पदगतात्मकाः --<q>भ</q>--छंदोभिधानं च तथा 4. <q>भडर</q>-- अवापत्वथ निष्कामो........

<pb n="010"/>

<lg><l>मात्रा 1प्रकरणाङ्गानि विदारी यतयो लयाः ।</l>
<l>गीतयोऽवयवा मार्गाः पादमार्गाः सपाणयः ।। १९ ।।</l></lg>
<lg><l>2इत्येकविंशातिविधं ज्ञेयं तालगतं बुधैः ।</l>
<l>गान्धर्वसंग्रहो ह्येष विस्तरं 3तु निबोधत ।। २० ।।</l></lg>
तत्र स्वराः
<lg><l>षड्जश्च ऋषभश्चैव गान्धारो मध्यमस्तथा ।</l>
<l>पञ्चमो धैवतश्चैव 4सप्तमोऽथ निषादवान् ।। २१ ।।</l></lg>
<!-- COMMENTARY page 010 !-->
नोहापोहकौशलशालिनी बुद्धिरत्र भवतामुपयुज्यत इति दर्शयन्नुद्देशक्रमो लक्षणादौ मया नादृत इति । तथाहि--
ग्रामानन्तरं श्रुतिः, स्थानान्तरं साधारणे जातिं च लक्षयिष्यति न चैष उद्देशस्तवोद्देशो नामापि नानुसृतः । उद्देशे
तु प्रयोजनं न लक्षणावकाशवितरणम् । अत्रापि तु व्युत्पत्त्या अन्यासां सुखेन विधिसाधारणमात्रमिति तेन
स्वरादीनामुद्देशक्रमेणातन्त्रत्वं यद्वयाख्यातं टीकाकारेण तन्मन्दफलत्वं शक्यं दूषणमश्लिष्टं च । तथापि स्वरेषु
सत्स ग्रामौ तदाश्रया मूर्च्छना ताना इति युक्तम् । यत्तु स्थानानां तदनन्तरमभिधाने कारणं निरूपितम् । न
स्थानं स्वरस्य स्वरापोहकारी किन्तु तारादि संज्ञामात्रे .......यदि तत्र स्थाने निष्पत्त्या तथा संज्ञा । तर्हिं
तारमन्द्रमध्यमव्यतिरिक्तस्वरस्वरूपाभावात्स्वरूपोपकारत्वमेव कथितं स्यान्नवेति निबन्धने कृतं स्यात् ।
शुष्कानन्तरं साधारणमुद्दिष्टं, शुष्क....र्तित्वख्यापनायेत्यपि न किञ्चित् । न हि काकल्यन्तरयोः शुष्क एव
प्रयोगोऽल्पनिषादगान्धारादिजातिषु तद्धिनियोगात् । जातिसाधारणं तु जातीनां किंचिदैकाग्र्यं मन्यन्ते ।
सदृशं रूपमित्यस्यापि कः शुष्केऽवसरः । श्रुत्यपेक्षिणः स्वराः तात्किमकाण्डे ता उद्दिष्टा इति चोदयित्वा यत्प्रत्युक्तं
शारीरापेक्षयैव तु न दारव्यां ते स्वरा इति तदसंगतप्रायम् । एतावता हि दारव्यां नास्ति श्रुत्युपयोग इत्युक्तम् ।
तात्किं ताभिरुद्दिष्टाभिःग्रामविभागाय ता इति चेत्तत्सविध एवोद्देश्या इत्यलम् । तन्नात्र क्रमसमर्थनेन प्रयसितव्यः
।। १६--२० ।।</p>
<p>तत्र स्वरान्वक्तुमाह <q>तत्र स्वरा</q> इति । तेषूद्दिष्टेषु मध्ये स्वरा उच्यन्त इति शेषः । न....वोपतापयोः
स्वर आक्षेप इत्यनयोः स्वरशब्दः, तेन शब्दस्वभावां चित्तवृत्तिमध्यस्थता--
रूपस्वास्थ्यावस्थापरित्याजनेनोपतापयन्तो हृद्यतातिशयवशात् स्वतामाक्षिपन्तः स्वविषये अभिधानं कुर्वतः
<!-- APPARATUS page 010 !-->
1.डरज विदार्यलङ्गुयो यतिः प्रकरणं तथा..... 2. इति द्वाविंशको ज्ञेयो विधिस्तालगता द्विजाः <q>भ</q>--इत्येवं विंशति.
3. <q>ड</q>-- च 4. <q>ड</q> --निषादः सप्त च स्वराः.

<pb n="011"/>

<!-- COMMENTARY page 011 !-->
स्वरा इत्युक्ताः । वर्णसाम्यादपि निरुक्तिमाहुः । स्वयं स्वेष्वेव जातिरागभाषाभेदेषु राजन्त इति स्वराः । अथ
स्वरैर्नियतमानन्तर्य द्योतयति <q>ऋषभ</q> इति । एतदनन्तरमेव शब्दस्तु
निकटगान्धार.....अन्तराभिधानभेदान्तरसम्भवादत्र भेदो नास्त्येव ऋषभ इति दर्शयति । काकल्यन्तरस्वरवशा
त्तु कथंचिद्भवतीति च शब्दश्चैवश्च, धैवतश्चैवेत्यत्रापि निपातौ योज्यौ । एतच्च स्वरसाधारणमिति तदभिधानावसरे
तन्निदर्शयिष्मामः । तत्रान्तरालश्रुतिषु नियतसंख्याकासु ईर्षद्यो वायुना स्पर्शस्तन्महिम्ना यः स्वरः श्रुतिस्थाने
स्निग्धत्वरक्तत्वलक्षणो धर्मः तस्याश्रयभूतायाः श्रुतेरुपरञ्जाकः स एव स्वर इति केचित् । षड्जश्रुतिरेवेत्यपरे,
समूह इत्येके । वयं तु श्रुतिस्थानाभिघातप्रभवशब्दप्रभावितोऽनुरणनात्मा स्निग्धमधुरः शब्द एव स्वर इति
वक्ष्यामः । अत्र <q>नारदाद्या</q> नामनिर्वचनमकार्षुः--
<lg><l>"नासां कण्ठमुरस्तालु जिह्वां दन्तांश्च संश्रितः ।</l>
<l>षड्भ्यस्तज्जायते यस्मात्तस्मात् षड्ज" इत्यादि (१--५७)</l></lg>
तदनुपयोगान्मुनिना न स्वीकृतम् । वीणायां च तथा भावाभावेऽपि षड्जादिदर्शनात् । यत्तु केचित्प्रतिसमादधते--
वीणायाः प्रतिबिम्बत्वात्तत्र समानेन्द्रियग्राह्यो यः शारीरस्वरसमूहस्तमेव प्रतिबिम्बमर्पयितुमर्हतीति,
तदत्यन्तमसाम्प्रतम् । वीणा हि देहस्य प्रतिबिम्बमिति केयं भाषा, न हि
दर्पणसंक्रान्तप्रतिबिम्बशरीरप्रतिच्छन्दकसदृशी वीणा वीणेत्युपालम्भः । न च मुकुरवद्देहस्य प्रतिबिम्बनस्थानं, न
हि स्वरस्य वीणायां स्वरेणैकेन्द्रियग्राह्यत्वायोगात् । नभसीव च तत्र प्रतिश्रुत्यात्मनः शब्दप्रतिबिम्बस्यासंक्रमणात् ।
न च वीणास्वरे शारीरस्वरं प्रतिबिम्बमर्पयतीति दृष्टम्, द्वयोः स्वरयोरनुपलम्भात् । शारीरस्वराभावेऽपि
वैणस्वरप्रवृत्तेः शारीरस्वरः वैणस्वरप्रतिबिम्बमित्यसदेव पृथक्प्रयत्ननिष्पाद्यम् । एवं हि नियमितपीडितं
ञ्यङ्गुलिसमभिघातोत्थितशब्दानन्तरसंभवाद्रणनात्मा स्वरः । तत्र न च तत्र नासादिकरणषट्कमस्तीत्युक्ते
प्रतिबिम्बत्वोत्तरीकरणमसदेव, केवलमौत्तराधर्यविपर्यासात् । स्वगतशरीरस्वरानुसारेण च सारणोपयोगिन
उत्कर्षापकर्षणसंभवात् प्रतिबिम्बत्वमुक्तम् । सप्त इति वचसा काकल्यन्तरस्वरौ न पृथक्स्वराविति दर्शयति ।
सप्त स्वरा इति च संभववशादिति च वक्ष्यामः । अन्ये तु 'तत्सवितुर्वरेण्यं' इति सप्तवर्णा 'नि ग रि ध म प स'
स्वरैर्ब्रह्मणा पूर्वमुदीरिता इति साप्तस्वर्येऽभिप्रायमाचक्षते । निर्णेष्यामश्चैतत् ।</p>
<p>अत्र केचित् चोद्यं प्रति समादध्युः--श्रुतिक्रमाभिव्यङ्गयाः स्वरा इति श्रुतय एवादौ वाच्या
इति चोद्यम्, तत्रोतरं--भवेदेवं, यदि ध्वनिनादसंज्ञिताः श्रुतय एव नियत--
श्रुत्यन्तरत्वेन गृह्यमाणा स्वरा (इति) । न ह्येवं, श्रुतयो ह्युच्चनीचतया अपि स्वराश्रया एव प्रतीयन्ते । यथा

<pb n="012"/>

<!-- COMMENTARY page 012 !-->
भट्टमातृगुप्तः--</p>
<lg><l>(जायते) सहजेनैव समस्तः श्रुतिविस्तरः ।</l>
<l>स्वराधिष्ठानतो याति श्रीत्रपीयूषसारताम् ।। इति ।।</l></lg>
<p>श्रुतेरेव च स्वरत्वे चतुर्थस्वररूपोपलक्षितो यः षड्जग्रामे पञ्चमः स मध्यमग्रामे यदि तृतीयः श्रुतिरूपस्तदा
स पञ्चमस्वर इति कथं, न हि तृतीयं चतुर्थमेकमेव ग्रामद्वयस्य, धैवतस्यायमेव न्यायः काकल्यन्तरयोश्च
निषादगान्धारता कथम् ।</p>
<p>पुष्पसाधारणे काले कोकिलो वक्ति पञ्चमम् । (<q>नारदीयशिक्षा</q> १-५-४) इति एतच्च कथं भवेत् ।
(नासाकण्ठा)दौ नियता श्रुतिरूपा अभावात् । भावे हि सर्वे स्वरा स्युः । श्रुतिक्रमापेक्षिणि च स्वराणामात्मलाभे-
ऽन्योन्याश्रयं कस्याचिदवधिभूतस्य प्रागसिद्धेः तस्मात् ग्रामविभागार्थमेव श्रुतिकीर्तनं तद्गतसंवाद्यादि वि(वेचनं)
कथं तद्गतेषु रागेषु नैव स्वराणां नियतोर्ध्वादिकमनया शरीरसाम्यं भवतीति दर्शयितुमिति श्रुतयः
स्वरेभ्योऽनन्तरमुक्ताः । एतदाश्रयेणैव <q>विशाखिलाचार्यो</q> ग्रामानन्तरं श्रुतीरुद्दिशाति स्म । ता हि परं यो...अत
एवं <q>सामवेदे</q> ग्रामविभागाभावात्तदुपयोगिन्यां <q>नारदीयशि</q>क्षायां तदभिधानमौत्तराधर्यमात्रमेव तूक्तम् (--) यः
सामगानां (नार १-५-१) इत्यादिना । दीप्तायताद्यश्च पञ्चश्रुतयः पृथक्स्वरादीनां प्रयुक्तिविशेषसाध्या
उक्ताः । <q>अन्ये</q> त्वाहुः--श्रुतेरेव स्वरत्वाभावात् श्रुतिक्रमाभिव्यड्ग्याः स्वभावेन पूर्वं उद्देश्या भवेयुरिति । अत्रोच्यते-
यदि श्रुतिशब्देन समीरणसंयोगी स्थानविशेषो विवक्षितो, "व्यस्तानि तानि षट्षष्टिं विद्यात्" इति नीत्या
तत्सर्वमेत .....नमेव । कश्चित् स्थानं स्वरं मन्यते । न चास्य रूक्षता वा स्निग्धता वा धर्मः समीरणः तदभिघातयोरेष
एव न्यायः । अथ श्रुतिभिरिति न स्थानविशेषसमीरणसंयोगी प्रभवो विवक्षितः, तद्गतश्च रक्तताख्यो धर्मःस्वर
इति । तदा तत्रापि पञ्चमधैवतानुपपत्तिरिति समानत् । न हि तुर्यस्थानसंयोगोद्भूतस्य ध्वनेर्यो धर्मः स
तृतीयस्थानसंयोगोद्भूतस्य धर्मिवदेव, तद्धर्माणां नैयत्यात् । नह्यन्यधर्मोऽन्यस्य धर्मः । एतेन काकल्पन्तरौ
व्याख्यातौ । कोकिलो वक्ति पञ्चममित्यादि चात्र सुतरामुपपन्नम् ।</p>
<p>ननु तथाभूतस्थानाभावे तत्स्थानप्रभवस्य शब्दस्य यो धर्मः स भावितुमर्हति धर्मिणोऽसद्भावो हि तत्र
कारणाभावात् । तुच्छं चैतत् उज्जोता अभिघातजाच्छब्दादनन्तरं योऽनुरणनलक्षणोऽन्यः शब्द उपजायते स
तावन्निसर्गस्निग्धमधुराकारः । तर्हि रज्ज्वा तन्त्र्यामाहतायां पाषाणे कांस्ये वा हते तद्भावाभावौ स्फुटं लक्ष्येते ।

<pb n="013"/>

<!-- COMMENTARY page 013 !-->
तदेवायमसौ समुदायापेक्षः स्वरांशो नाम प्रयोगात्समुदायापेक्षादपर एव । ततश्च य एवानुरणनात्मा
चतुर्तस्थानसंयोगोद्भवेन शब्देन जनितः स एव तृतीयस्थानोद्भूतेनापि जनयिष्यते । केवलमुच्चजनितत्वादुच्चत्वं
तस्यैव लक्ष्यते । मन्द्रषड्जो मध्यतालषड्जस्येव । एवं तदेवानुरणनं कोकिलादिशब्देन जनितेन
तन्त्र्यङ्गुलीसंयोगमल्लककोटिघातादिप्रभवेनापि शब्देन जन्यत इति युक्तम् ।</p>
<p>ननु कारणभेदाज्जातेन शब्देन कथं तज्जातीयोऽनुरणनशब्दः क्रियते । मैवं, कारणे नियमादर्शनाद्वा,
अयःस्फटिकारणिविद्युदादिकारणभेदसंजातोऽपि ह्यग्निर्धूममेकजातीयं जनयति । बीजकन्दोदितकदलीद्वयादौ
वा कारणभेदेष्वप्येककार्यता दृष्टा । वृश्चिकादौ च । तत्राप्यस्ति सूक्ष्मो भेदः, धूमत्वं तु, तदेवेहाप्यस्तु । लक्ष्यते
च वीणास्वरोऽयं मल्लकस्वरोऽयमिति, षड्जत्वेन त्वभेदः । अत एवैषां गातॄणामभिघातृशब्दो नानुरणनं जनयति ।
तेन शब्दं सममपि कुर्वाणा अपरिपूर्णा इत्युच्यन्ते । घातशब्दस्यानुरणनशब्देन तीव्रत्वाभ्यधिकेऽतिरक्तता,
साम्ये साम्यं वैपरीत्ये वैपरीत्यम् । यस्य च षाष्टिस्थानसमीरणाभिघातप्रभवा अपि शब्दा अनुस्वारस्वरूपं
स्वरात्मकं शब्दं जनयेदेवं परिपूर्णोत्कृष्टशारीरकमूर्त्ततारतम्ये तु निकृष्टता । अनेन च कारणा
भेदोद्धोषेणेतरेतराश्रयमपि प्रयुक्तम् ।</p>
<p>यदि स्वरेषु श्रुतयः सर्वथैवोपकारिण्यः ग्रामयोर्विभागोऽपि कल्पनीयत्वात् ग्रामयोगितयैव
ग्रामोपयोगित्वात्पश्चादभिधानम् । न तु ध्वानिक्रमनिरपेक्ष एव शरीरे प्रयत्नः, प्रगीतस्य परं क्रमो लक्ष्यते,
आशुभावितत्वात् । स तु नास्ति, अप्रगीते क्रमस्य संवेदनात् तथा ह्यप्रगीते षड्जं निर्वि...... । एषा जनमधिकं
वा......ति । आरोहावरोहेति तावत् स्वरज्ञः शिक्षयति । अभ्यासकालगतं तन्त्र्युत्कर्षापकर्षाणि
वादिसंवादिवद्यावत्स्वरजननसमर्थशब्दविशेषोत्पात्तिस्थानलाभोऽस्य भवति । (ततः) एवं
''उत्कर्षापकर्षणस्थानभेदेन श्रोत्रगोचराभिलक्षणीयो विशेष उपजायते । तावती श्रुतिरेका परमाण्वनुस्थाने
ख्यापितापि तस्या लक्षणीयत्वात् <q>दत्तिलाचार्यो</q>ऽपि ध्वनिशब्देनानुस्थानमेवाभ्यघात् ।</p>
<lg><l>"षड्जत्वेन गृहीतो यः षड्जग्रामे ध्वनिः"(I--२२) इति ।</l></lg>
<p>श्रुतिनिदर्शनं तु वीणायां स्फुटम् । तदपि षड्जग्राममध्यमग्रामयोः क्रमोपक्रमपञ्चमस्वरेणेत्याशयेन
पञ्चाच्छुतयो निर्दिष्टाः । तत्र प्रयत्नवशात्कस्मिंश्चिदभिहते स्थाने जातेऽभिघातजाच्छब्दाच्छब्दान्तरेऽनुस्वानात्मनि
स्वरे तदध्यवहितस्थानाभिघातो यदि स्यात्संकीर्ये (या?)ताम् । पूर्वापरे स्वरे स्थानगतो यथा तत्र संकीर्णभावस्तथा

<pb n="014"/>

<lg><l>चतुर्विधत्वमेतेषां विज्ञेयं गानयोक्तृभिः1 ।</l>
<l>2वादी चैवाथ संवादी विवादी चानुवाद्यपि 3 ।। 22 ।।</l></lg>
<!-- COMMENTARY page 014 !-->
स्वरगतोऽपि तद्विभागलाभार्थं मध्ये वर्जनीयस्थानभागोऽन्यत्र स्वर इति द्विश्रुतिकस्य सम्पत्तिः । स्थानद्वयेन
व्यवधौ त्रिश्रुतिकस्य, त्रयेण चतुःश्रुतिकस्य, ततः परं चतुरादिव्यवधानेऽतिप्रयत्नवशाद्द्वैस्वर्यमिति
पञ्चश्रुतिकादेरसंभवः । तत एव श्रुतिद्वयोत्कर्षो द्विश्रुतिकयोरेव गन्योरुक्तः । एकश्रुत्युत्कर्षस्तु नोक्तः,
स्थानसांकर्येण स्वरसांकर्यप्रसङ्गादिति ह्युक्तम् । चतुःश्रुतित्रिःश्रुतिर्द्विःश्रुतिरिति क्रमेणानर्थश्रुतिरेव । ततोऽपि
चतुःश्रुतिस्त्रिःश्रुतिरिति षड्जप्रधानत्वात् षड्जग्रामः सरिगमपधनि, मपधन्यादिमध्यमग्रामः । चतःश्रुतिस्त्रिः-
श्रुतिर्द्विःश्रुतिरिति । तथा हि-एकस्मिन्नेवोरसि ऊर्ध्वाधरतया सप्तस्वराः तथा हि चतुःश्रुतिकात्पूर्णांदाद्यात्,
तद्रुतरूपादेकैकं निस्कासं प्रक्रमेण पुनश्च प्रकृतिभूतपूर्वरूपस्पर्शैश्चत्वारः सरिगमाः । तथैव स्थाने ऊर्ध्वस्पर्शे
पधनिसाः, केवलं षड्जेन द्वितीयं स्थानं स्पृश्यत एव । मन्द्रस्पर्शवतः स्थानं स्वराणाम् । एवं कण्ठस्थाने
शिरसि च । तेषु सर्वथा ताद्रूप्यसंक्रमणात्त्वंशादिव्यपदेश एव, तत्स्थानगतानां तु सादृश्यपरत एवं संवादत्वं
वक्ष्यते । तेन परमार्थतः तत्र एव स्वराः -सरिगाः, पधनयः । मध्यमस्तु ध्रुवकस्थानीयो मध्यमत्वादेव । चतुः-
श्रुतिरुदात्तः उच्चत्वात्, द्विःश्रुतिरनुदात्तः नीचैस्त्वात् । त्रिश्रुतिःस्वरितः मध्यवर्तितया समाहारत्वात् । तथा हि
-स्वरित एव कम्पितत्वं व्यवहारन्ति श्रोत्रियाः । इहाप्यलङ्कारेषु त्रिश्रुतेः कम्पनं वक्ष्यते । तस्योर्ध्वाधः स्वरस्य
स्पर्शनेऽपि स्वरताक्षमत्वाच्चतुःश्रुतेर्हि नोर्ध्वमस्ति, द्विःश्रुतेर्नाधरमिति कं पथं कम्पः ।। २१ ।।</p>
<p>अथ सार्वप्रयोगसाधारणं स्वराणां योजनां ज्ञातुं चातुर्विध्यं दर्शयितुमुपक्रमते <q>चतुर्विधत्वमेतेषा</q>मित्यादि ।
एवकारेण वा न्यायतोदितस्य स्थितिप्रयोग इत्याह । चशब्देन संवादिनस्तत्स्पृष्टे संभवमाह । एवशब्देन संवादिनो
हि नियतःसंभवः । <q>अथ</q>शब्देनानन्तर्यद्योतकेन संवादिनो वादिनश्चानुपलपनम् । <q>विवादी चेति</q> चकारेण विवादिनं
प्रत्यवज्ञा, <q>अनुवाद्यपी</q>त्यपिशब्देनानुवादिनः संवादिधर्मोपजीवनम् । अत एवास्य सर्वपश्चादुपादानम् । तथा
हि-अनुवादिवादिसंवाद्यनुपलपनं सहते, न च भूयस्तरोऽस्य प्रयोग इति ।। २२ ।।</p>
<p>ननु प्रयोगात्मरागा धर्मा ग्रहादयश्च अल्पत्वादयः,.......अन्ते तद्गृहप्रसङ्गभेदोऽपि वक्तव्यः ।
<!-- APPARATUS page 014 !-->
1.<q>र</q>--ज 2. <q>ड</q>--श्रुतियोगतः 3.<q>र</q>--संवाद्यथानुवादी च तथा वादिविवादिनौ <q>ड</q>--अनुवादी विवाद्यपि

<pb n="015"/>

<!-- COMMENTARY page 015 !-->
1तत्र यो यदंशः स तदा वादी । ययोश्च 2नवकत्रयोदशकमन्तरं तावन्योन्यं संवादिनौ ।
तद्यथा--षड्जपञ्चमौ, ऋषभधैवतौ गान्धारनिषादवन्तौ 3षड्जमध्यमाविति षड्जग्रामो ।
मध्यमग्रामेऽप्येवमेव । षड्जपञ्चमवर्जं पञ्चमर्षभयोश्चात्र संवादः । अत्र श्लोकः-
<lg><l>संवादो मध्यमग्रामे पञ्चमस्यर्षभस्य च ।</l>
<l>षड्जग्रामे तु4 षड्जस्य संवादः पञ्चमस्य च ।। २३ ।।</l></lg>
5विवादिनस्तु ते येषां 6द्विश्रुतिकमन्तरं तद्यथा--ऋषभगान्धारौ, धैवतनिषादौ7 ।
वादिसंवादिविवादिषु स्थापितेषु शेष8स्त्वनुवादिनः [अनुवादिसंज्ञकाः यथा--
षड्जस्यर्षभगान्धारधैवतानिषादाः,ऋषभस्य मध्यमपञ्चमनिषादाः, गान्धारस्यापि
मध्यमपञ्चमधैवताः, मध्यमस्य धैवतपञ्चमनिषादाः पञ्तमस्य धैवतस्य
षड्जमध्यमपञ्चमाः षड्जग्रामे । मध्यमग्रामेऽपि मध्यमस्य
धैवतनिषादर्षभषड्जगान्धाराः, पञ्चमस्य धैवतनिषादर्षभगान्धाराः धैवतस्य
षड्जर्षभगान्धाराः, निषादस्य षड्जभौ, षड्र्जषभगान्धारौ ।।] 9तत्र वदनाद्वादी
10संवदनात्संवादी, 11विवदनाद्विवादी, 12अनुवदनादनुवादीति । एतेषां 12aच
13स्वराणां 14न्यूनत्व14aमधिकत्वं वा 15तन्त्र्युपवादनदण्डेन्द्रियवैगुण्या15aदुपलभ्यते
16स्वरविधान17 मेतच्चतुर्विधत्व18मिति ।</p>
<p>अथ द्वौ 18aग्रामौ19षड्जग्रामो मध्यमग्रामश्चेति । अत्राश्रिता द्वाविंशातिश्रुतयः
20aस्वरमण्डलसाधिताः20 । 21तद्यथा--
<!-- APPARATUS page 015 !-->
1. <q>म</q>--यो यस्य यदंशं स्पृशति स तदा तस्य वादी ड--त्रांशः <q>र</q>--त्रयो यत्रांशः स तत्र <q>द</q>--शाः 2. <q>र</q>--नवत्रयोदशकं परस्परं
श्रुत्यन्तरे......षड्जमध्यमौ वा प्रविशतस्तौ संवादिनौ 3. <q>भ</q> --मध्यमषड्जौ. 4. <q>र</q>-च. 5.<q>ड</q>--विवादिनस्तु ते येषां
द्विश्रुतिस्वरमन्तरम् (इत्यर्धश्लोकः) 6.<q>र</q>--विंशतिकं. 7. र--निषादवन्तौ. 8. टनडढ--मातृकास्वेव. 9. <q>म</q>--वादनात् भ
स्थायित्वं वादि. 10. <q>म</q>--संवादात्. 11. उ--वकादित्वात्. 12. <q>भ</q>--अनुवादनात् <q>न</q>-- अनुवादात्. 12a.च -- not
read in'N' 13. <q>मयच</q>--मातृकास्वेव. 14. <q>न</q>--ऊनादिकत्वं. (च--न्यूना)ड--मूर्छनाधिकत्वं(?) 14a(N). न्युनाधिकत्वं
-then वा not read in 'N' 15. <q>भ</q>--तत्प्रवादन. <q>प</q>--तन्त्रीवादन. 15a.N: उपजायते; 16.उ--इत्येतत्
स्वरविधानं चतुर्विधम्. 17. <q>च</q>--एवं 18. N <q>भ</q>--प्रकारमिति. 18a-N. द्वौ -- not read; 19.N ड--षड्जो
मध्यमश्चेति 20a.N: स्वर. --not read in 'N' 20. <q>भ</q>--साधिका--<q>च</q> --मण्डनस्य. 21. <q>नच</q>--यथा.

<pb n="016"/>

<!-- COMMENTARY page 016 !-->
स्यादेतत् । ग्रहन्यासापन्यासास्तावद्वादिनैव प्रायेण गृहीताः । तद्गृहा<q>दन्यास्सन्यापसापन्यासाः</q> इति हि शुद्धासु
वक्ष्यामः । षाडवौडुविताल्पत्वानि विवा (द्यनुवादिभिन्ना) नि, बहुत्वं संवादिना, तारमन्द्रस्य न्यासापेक्ष इति
। इदं चासत् । शुद्धासु जातिषु भवेदेवं, अन्यत्र तदभावात्कथमनेन संग्रहः । अनुवादी सर्वत्रावधिरित्यवश्यं
वक्तव्यः । तर्हि ग्रहः सुतरां वाच्यः, तेन विना हि न कोऽपि (रागव्यापा)रः प्रवर्तते । उच्यते --उत्तमे
तत्साधारणयोजनोपयोगीदमुच्यते । एतावतैव च जातिवर्गे भाषाद्युन्मीलनं भवति ग्रहापन्यासादि
वैचिञ्यमन्तरेणापि । तथा हि --कुत्रचित्स्वरे भूयस्तूच्चार्यमाणे संवादिनि च तदनुवर्तिनि च तदनुचयना (वदन
?) शालिनि चानुवादिनि च किंचित्प्रयोगभाजि विवादिनि कृतस्वरूपमासीदेति रागस्याभिव्यक्तिः । यथा
"साधपा पसपा सनिरिपा सनिसास मासासं पापासा धानिनिरीनिनीसारि" इत्यत्र षड्जवादिनी (गान्धार)
निषादयोः संवादिनि, मध्यामादावनुवादिनि, अभिव्यक्तो मालवकैशिकः । एतदेव हि (प्रयोग) सर्वस्वम्,
ग्रहादियोजनं तु वैशिष्टयावहं, गान्धर्वे तु विशिष्टादृष्टसिद्धये । एतच्च वक्ष्यामः ।</p>
<p>तत्र वादिनं लक्षयति <q>यो यदांशस्तदा वादीति । यदे</q>ति यत्र प्रयोगात्मनि काले वदते स एव
स्फुटत्वेन भासमानः शब्दा....वादिनं बाहुल्येनोच्चारणमस्यास्तीति च वदति च तारमन्द्रादिव्यवस्थादीनिति
च लक्षणं त्वत्रैव सूचितम् । <q>अन्ये</q> त्वंश इति पर्यायमाहुः । अपरे तत्सिद्धये "यो यदांशं स्पृशती" ति पठन्ति ।
तच्चासत् । --अंश एव हि वादीति <q>दत्तिलाद्याः</q> (I--18) न चांशलक्षणं पृथगुपयोगीति तत्रैव वक्ष्यते ।
अ.....भावप्रधानान्निर्देशः ।</p>
<p>संवादिलक्षणमाह <q>नवकत्रयोदशकमन्तर</q>मिति । एतच्च स्वराभिधानम् । <q>अन्ये</q> त्वाहुः --अल्पा
(ष्टौ) नवेति नवका अष्टका उच्यन्ते । स एव त्रयोदशका द्वादश । एतावत्यः श्रुतय (स्तयो) रन्तरं ययोस्तौ
<q>संवादिनाविति ।</q> उपाध्यायास्त्वाहुः --<q>अन्तरमिति</q> स्वरूपं नान्तरालं, तेन नवश्रुतिकं यस्य स्वरूपं स्वरस्य,
यस्य च त्रयोदशश्रुतिकत्वं स्वरूपं, तौ स्वरौ परस्परसंवादिनौ । सव......यथा द्वाविंशतिः
षड्जोऽनन्तरश्रुतित्रयेणान्तरश्रुत्या तथेहोच्यते । एवं नवश्रुतिस्त्रयोदशश्रुतिश्च ।</p>
<p>नन्वेवं चतुःश्रुतेरधिकोऽप्यस्ति । किं बहुना, षड्जान्निषादः प्रयुज्यमानोऽष्टादशश्रुतिकः स्यात् । मैवं,
तावतीनां श्रुतिलाभे....तत्स्पर्शिपवनाभिहननजनितनादांशोपयोगः । ततः स्वरे तत्कृतश्च श्रुतिसंख्यानियमः ।
अत एव निरन्तरध्वन्यंशश्रवणे विरूपस्वरश्रवणम् । तत एव तिस्रः श्रुतयः ऋषभ इत्यादि वक्ष्यते, न तु तृतीया

<pb n="017"/>

<!-- COMMENTARY page 017 !-->
श्रुतिरिति । तत्र <q>विशाखिलाचार्य</q>प्रभृतिभिः, 'स्वसंवेद्ये परमे श्रुतिधाम्नि समवधानं जपवद्दीयमानं विशिष्टादृष्टाय
प्रयोक्तुर्भवति" इति दर्शितम् । तदुक्तं <q>भट्टतोतेन</q> "श्रुतिः स्वरः स्वसंवेद्या" इति, गाने श्रोतॄणां सर्वत्रापि
स्वरूपावभासः । तदाह. "श्रूयमाणास्तु गृह्यन्ते गंभीरा इव" इति । न चावयवैः स्वरः, नापि संचयः
यौगपद्याभावात् । क्रमिकत्वेऽपि हि नैरन्तर्यात्, नाशुभविकृताद्यौगपद्याभिमानः क्रमिकश्रुतिजनितसंस्कारविशेषे
चान्ये श्रुतिस्थाने स्वरसमुदाय इत्यास्तां तावत् । प्रकृतं ब्रूमः ।</p>
<p>इहोल्लङ्घनीयस्वीकरणीयश्रुत्यपेक्षया नवत्रयोदशश्रुति च स्वरूपमुक्तम् । अन्योऽन्यस्येति वचनं
तावद्यस्य संवादिनौ मा भूतामिति समानश्रुतिकत्वेन संवदनात्संवादिनौ । वीणायां च
षड्जादिस्थानेऽङ्गुल्यन्तरपीडनपूर्वकमभिहन्यमाने तत्सम्पाद्यमिति व्यवहारः, संवादिनः तत एव न जातुचिल्लोपः
कार्यः । अन्वर्थसंज्ञा (याः स्वरयोरेव न श्रुत्योः परस्परसंवादित्वं) यता मध्यमनिषादयोर्न संवादित्वं सत्यपि
त्रयोदशनवान्तरत्वे अत एव षड्जमध्यमायां (जातौ) मध्यमेंऽशे न षाडवस्य निषादलोपकृतस्यापवादः ।
मध्यमग्रामे च न ऋषभधैवतयोः, तेन कैशिक्यां धैवतेंऽशे ऋषभकृतस्य न षाडवस्यापवादः । ननु च संज्ञात एव
लब्धिरूपेति लक्षणेन, मैवं, एवं हि षड्ज (मध्यम) ग्रामयोरन्यत्र समयोः संवादिता स्यात्, सधयोश्च, साधारणप्रयोगे
च निसयोः गमयोरित्यपि न दोषः । तस्मादुभयसंवादित्वे प्रयोजकम् । अमुमेवाभिप्रायं प्रकशयितुं
स्वकण्ठेनोदाहरणोपन्यासं करोति <q>यथे</q>त्यादि । सम, सप, ऋध, गनि, षड्जग्रामे । अन्यत्र तु ऋधप इत्यपास्य
ऋध ननु परिगणनं चेत्किम् । यथेति वचनस्य सिद्धिसादृश्येनोदाहरणान्तरसङ्ग्रहाय स्यात् । स चेह नास्ति ।
तत्राहुः -- उभयमनेन क्रियते, येन प्रकारेणायं संवादिक्रमो न लुप्यते स यत्नो गान्धर्वे कर्तव्यः । तेन
काकल्यन्तरप्रयोगेऽपि षड्जादीनां न श्रुत्यपहारः कार्यः । अत एवाल्पत्वम् । यत्र निगयोस्तत्र साधारणप्रयोगः
षड्जमध्यमान्तर्गमनमिव हि तयोः, तदा गाने तु साधारणवशात् संचारः श्रुतानां कैश्चिदेव चेत्संवाद्यस्ति ततः
संवाद्यनुपलपनमंशेन स्वधर्मोपलब्ध इति संवाद्यन्तरं लुप्यतां नाम । तथा च षड्जादिव्यपदेशः षड्जेऽप्यंशे
पञ्चमलोपकृतमौडुविकं भजत एव । तस्मान्न षड्जमध्यमौ......सामिति बिन्दुप्रयोगे च समं वदनं
निषादतन्ञ्यामस्यास्तीति तयोरपि (वि) संवादित्वमेवेति । <q>यथे</q>त्युदाहरणप्रदर्शनार्थमङ्गे तु परिगणनमिति ।
एतदेव युक्त<q>मित्यभियुक्ताः</q>। श्रुतिसंचरणवशाल्लब्धेऽपि चित्रसंवादो दृश्यते, यतः...........।। २३ ।।</p>
<!-- APPARATUS page 017 !-->
*. उच्यतेऽ त्रान्तरः कार्यः संवादिधैवतस्य सः । न चान्तरोल्पप्रयोगादसंवादी भवेदिह । काकल्यन्तरयोरल्पप्रयोगत्वं
मतं सताम् । (कुम्भ--II)

<pb n="018"/>

<!-- COMMENTARY page 018 !-->
<p>अथ विवादिनो लक्षयति <q>विवादिनस्तु त</q> इति । अन्तर्हितस्वरूपतो गनिद्विश्रुति श्रुतिरूपं तेन द्विःश्रुति
(गान्धा)रो निषादश्च स्वरान्तराणां विवादिनौ सर्वेषामेव तथा बहुवचनम् । स्वरान्तराण्यपेक्ष्य विवादित्वाभिधानं
धर्मभेदात् । <q>ऋषभगान्धारौ धैवतनिषादाविति</q> चतुर्विधयोरुपादानं नैकटयात् । अन्ये
तूदाहरणत्वलाभाद्यथापेक्षयैव श्रुत्योर्विवादित्वमाहुः । तच्चासत् । सर्वस्वरस्य विवादिनः सतो भाव्यं
सपक्षविपक्षमध्यस्थैः । तथापि षड्जेंऽशे तस्य मपौ संवादिनौ, ऋधावनुवादिनौ, ऋषभे धमनिगाः पमसाः गान्धारे
निः (वादी)त्येतु, नास्ति विवादी, निषादस्य संवादित्वात्, पञ्चास्यानुवादिनः । एवमन्यदनुसर्तव्यम् ।</p>
<p>यत्र वादी स्वामी, अमात्य इवेतरोऽनुयायी संवादी, अरिवद्विवादीत्वल्पः, अनुसारिपरिजन इव
योगवादी चेति विभागः । अनुवादिनं लक्षयति <q>वादिसंवादी</q>त्यादि । स्पष्टम् । अथैषां नामभिर्वचसां निर्वचनान्याह
<q>वदनाद्वादीत्यादि</q> ।</p>
<p>ननु वीणायां तावत्सरीधेति श्रुतिक्रमविरामाच्च संवाद्यादिविभागस्य च वीणायामनियतोऽपि दृशयत
इत्याशङ्कयाह--<q>एतेषामित्यादि ।</q> एतच्च संवाद्यादीनां स्वराणामिति । यथा संवादित्वाभिमतयोरपि षड्जमध्यमयोः
समत्वमधिकत्वं वा त्रयोदशकनक्कान्तरापेक्षया । विवादिनश्च यदुपयोगिन्यन्तरं तदपेक्षयैव विवादकत्वं,
अनुवादित्वमपि ऊनाधिकत्वेऽपि घटते । तथा हि ऋषभेंऽशे न्यूनश्रुतिः षड्जस्यानुवादी स्यात् ।
गान्धारश्चाधिकश्रुतिर्विवादितां जह्यात् । संवाद्यादीनां च षड्जमूलत्वे वादित्वमप्यसमञ्जसं भवेत् । संवाद्यादिषु
प्रभुत्वमेव हि वादित्वम् । एवमूनाधिकत्वे नामुना विघटितं चे.....तत्कारणदोषे कृशा
तन्त्रीस्वरितभरिताप्युत्कर्षमपकर्ष वा याति, आर्द्रत्वशोषत्वादिदोषात् उपवादतन्त्रीबन्धनस्थानं तदपि
शिथिलतादिदोषाणां सारणानामतः ? दण्डोऽपि नमनोन्नमनस्वभावः तथैवेन्द्रियं वागिन्द्रियं च तादृशमेव
तच्चोपलक्षणं सारिकाङ्गुल्यादीनामपि दोषेण तथोपलभ्यात् ।</p>
<p>एवं स्वरा उक्ताः । तत्र स्वरमात्रं कुत्रचिद् दृष्टादृष्टयोरुपयोग्यपि तु तत्समूह एव तु प्रयो [ग उपयोगी ।
तत्स्वराणां समूहो ग्राम] इत्युच्यते । स एव च द्विविधः पञ्चमभेदादिति दर्शयितुमाह--<q>अथ द्वौ ग्रामा</q>विति
गान्धारग्रामं निरस्यति । मध्यमस्यानाशित्वमिति तावत् प्रधानं नियतं च, तत्संवादित्वं षड्जस्येति सोऽपि
प्रधानः । पञ्चमस्तु न मध्यमस्य संवादी कदाचित्तुल्यश्रुतिकत्वा.....क्तमेव । <q>दत्तिलाचार्यस्तु</q> मूर्च्छनानां

<pb n="019"/>

<lg><l>तिस्रो द्वे च चतस्रश्च चतस्रस्तिस्र एव च ।</l>
<l>द्वे चैवाद्य 1चतस्रश्च षड्जग्रामे भवेद्विधिः ।। २४ ।।</l></lg>
<lg><l>2चतुःश्रुतिर्भवेत् षड्ज ऋषभस्त्रिश्रुतिः स्मृतः ।</l>
<l>द्विश्रुतिश्चैव गान्धारो मध्यमश्च चतुःश्रुतिः ।। २५ ।।</l></lg>
<lg><l>पञ्चमस्तद्वदेव स्यात् त्रिश्रुतिर्धैवतो मतः ।</l>
<l>द्विश्रुतिश्च निषादः स्यात् षड्जग्रामे विधिर्भवेत् ।। २६ ।। 3</l></lg>
<!-- COMMENTARY page 019 !-->
षड्जस्वरप्राधान्येन च प्रथमादिव्यपदेशलाभात् षड्जमध्यमयोर्व्यपदेशहेतुत्वमाह--</p>
<lg><l>स्वरौ यावतिथौ स्यातां ग्रामयोः षड्जमध्यमौ ।</l>
<l>मूर्च्छना तावतिथ्येव तद्ग्रामावत एव तौ ।। इति</l></lg>
<p>एतत्तु फाल्गुप्रायं प्रथमादिव्यपदेशस्य कुत्रचिदप्यनुपयोगादागममात्रसारत्वात्प्राधान्यम्, गणनादित्वाच्च
प्राधान्यादितरेतराश्रयापत्तेः ।</p>
<p><q>अत्रिश्रिता</q> इति ग्रामस्वरूपलाभहेतव इत्यर्थः ।</p>
<p>ननु स्थानभेदेन षड्षष्टिः तत्कथं द्वाविंशतिरित्याह--<q>स्वरमण्डलस्य</q> स्वरसमूहस्य सप्तकस्य द्वाविंशत्येव
सिद्धिः । तत एव स्थानान्तरे स्वरमण्डलत्वामिति चक्र मुच्यते । तच्च परिमण्डलं
(<q>आ</q>) <q>ङ्गिरसकाश्यपादि</q>भिर्मुनिभिर्दिर्शितम् । श्रुतिश्च नाम श्रोत्रगम्यं वैलक्षण्यं यावता शब्देनोत्पद्यते । ननु
कालंशः श्रुतिः चतुःश्रुतिकस्यापि बिन्द्वाद्यलङ्कारादौ मितकालावस्थानाद् द्विश्रुतिकस्यापि स्थायिवर्णप्रयोगे--
ऽनल्पकालत्वादेशः स्यात्, घण्टाशङ्खादि श्रुतेश्च चिरकालत्वात् । एतन्न, शब्दावयवो न श्रुतिरित्युक्तमेव ।</p>
<p>ननु यद्युभयत्रापि द्वाविंशतिः श्रुतयः तर्हि को विभाग इत्याशङ्क्याह--<q>तिस्रो</q> द्वे चेत्यादि । विधिरिति
श्रुतिविभाग इत्यर्थः ।। २४ ।।</p>
<p>अत्र विनियोगेन स्वरान्विनियोक्तुमाह--<q>चतुःश्रुतिः स्यात् षड्ज</q> इत्यादि <q>स्मृत</q> इत्यन्तेन ।। २५ ।।</p>
<p>नामधेयानां विभाग आप्तप्रसिद्धयेनि दर्शयति । <q>धैवतो मत</q> इति नास्य कदाचन षड्जग्रामे लोप इति
यावत् ।</p>
<p>तत्र गान्धर्वे श्रुतावेवान्त्यां स्वरस्फुटतां दायिन्यामवघातव्य इति <q>विशाखिलाचार्य</q>प्रभृतय ऊचुः । "श्रुतयः
<!-- APPARATUS page 019 !-->
1. <q>ड</q> -- चतस्रश्च षड्जाख्यग्रामे <q>श्रुतिनिदर्शनम्</q> <q>भ</q>-- श्रुतिदर्शनात् 2. श्लोकद्वयं <q>मचप</q> -- मातृकास्वेव. 3. vs.
२४.२५,२६ not read in 'N' N has: द्वे चतस्रश्च षड्जाख्ये ग्रामे श्रुतिनिदर्शनम् ।। ५ ।।

<pb n="020"/>

मध्यग्रामे तु 1aपञ्चमः श्रुत्यपकृष्टः कार्यः । 1bएवं 1स्वश्रुत्युत्कर्षादपकर्षाद्वा 2यदन्तरं
3मार्दवादायतत्वाद्वा तत्प्रमाणं श्रुतिः निदर्शनं4त्वासामभिव्याख्यास्यामः । 2a यथा
द्वे वीणे तुल्यप्रमाणतन्ञ्युपवादनण्डमूर्च्छने कृत्वा5षड्जग्रामाश्रिते कार्ये ।
तयोरन्यतरस्यां6 पञ्चमस्यापकर्षे7 श्रुतिं मध्यमग्रामिकीं कृत्वा8 तामेव च पञ्चमस्य
श्रुत्युत्कर्षवशात् षड्जग्रामिकी कुर्यात् । 9एकश्रुतिरपकृष्टा भवति । पुनरपि
तद्वदेवापकर्षेत्10 यथा गान्धारनिषादवन्तावितरस्यामृषभघैवतौ11प्रवेक्ष्यतः
द्विश्रु12त्यधिकत्वात् पुनरपि तद्वदेवापकृष्टायां धैवतार्षभावितरस्यां पञ्चमषड्जौ प्रवेक्ष्यतः
त्रिश्रुत्यधिकत्वात् । तद्वत्पुनरपकृष्टायां पञ्चममध्यमषङ्जा इतरस्यां
मध्यमगान्धारनिषादवन्तः प्रवेक्ष्यन्ति चतुःश्रुत्यभ्यधिकत्वात् । एवमेतेन श्रुतिनिदर्शनेन
द्वौ ग्रामिक्यौ द्वाविंशतिश्रुतयः प्रत्यवगन्तव्या ।13
अथ मूर्च्छनाः द्वैग्रामिक्यश्चतुर्दश--13a
<lg><l>आदावुत्तरमन्द्रा स्याद्रजनी चोत्तरायता ।</l>
<l>चतुर्थी शुद्धषड्जा तु पञ्चमी मत्सरीकृता ।। २७ ।।</l></lg>
<!-- APPARATUS page 020 !-->
1a N: श्रुत्यपकृष्टः पञ्चमः 1b.N: तस्यापकर्षणं मध्यमग्रामे पञ्चमस्य श्रुत्युत्कर्षाद्वा यदनन्तरमार्दवत्वादायतत्वाद्वा
तत्प्रमाणं श्रुतिनिदर्शनं तासामभिव्याख्यास्यामः । 1. <q>डभ</q> -- पञ्चमस्य श्रुत्यपकर्षोत्कर्षाभ्यां र-- तस्यापकर्षणे, 2. <q>च</q> --
यदन्तरं <q>न</q> यदनन्तरं 2a. The whole passage in N has many variants It reads as:
यथा द्वे वीणे तुल्यप्रमाणे तन्ञ्यापवादने मूर्च्छने षडूजग्रामाश्रिते कार्ये । तयोरेवान्यतरीणे मध्यग्रामिकी कृत्वा
पञ्चमस्यापकर्षात् श्रुतितामेव पञ्चमवशात् षड्जग्रामिकीं कुर्यात् । एवं श्रुतिरवकृष्टा भवति । पुनरपि तद्गदेवापकर्षणात् ।
गान्धारनिषादयन्तौ ऋषभधैवतो प्रवेक्ष्यन्ति । तद्गदेवापकर्षणात् । पञ्चमर्षभधैवतषड्जैः प्रवेक्ष्यतः द्विश्रुत्यधिकत्वात् ।
पुनरवकृष्टाभ्यां पञ्चममध्यम षड्जगान्धार निषादवन्तः इत्येतस्यां प्रवेक्ष्यन्ति चतुःश्रुत्यभ्यधिकत्वात् । एवमेतेन श्रुतिनिदर्शनेन
द्वौ ग्रामिक्यौ द्वाविंशतिश्रुतयः प्रत्यवगन्तव्या । अत्र श्लोकाः भवन्ति--
"षड्जश्चतुःश्रुतिर्ज्ञेयः ऋषभस्त्रि श्रुतिस्तथा ।
द्विश्रुतिश्चैव गान्धारो मध्यमश्च चतुःश्रुतिः ।। ६ ।।
चतुःश्रुतिः पञ्चमश्च धैवतस्त्रिश्रुतिस्तथा ।
निषादो द्विश्रुतिश्चैव षड्जग्रामे भवन्ति हि ।। ७ ।।
3. मार्दवायत्वं तावत् प्रमाण 4. र-- तासां 5. य -- मातृकायामेव 6. <q>न</q>-- अन्यतरां, र--अन्यतरीं 7. र-- कर्षात् 8.
<q>ड</q>-- कुर्यात् 9. <q>भ</q>-- एवं 10. <q>न</q>-- कर्षणात् भ-- कर्षात् <q>ब</q>--कर्षणे 11. <q>भ</q>-- धैवतार्षभौ 12. <q>र</q>-- अभ्यधिक 13.
N ड--अत्र श्लोका भवन्ति--
षड्जश्चतुःश्रुतिर्ज्ञेय ऋषभस्त्रिश्रुतिस्तथा ।
द्विश्रुतिश्चैव गान्धारो मध्यमश्च चतुःश्रुतिः ।
चतुःश्रुतिः पञ्चमः स्यात्रिश्रुतिर्धैवतस्तथा ।
द्विश्रुतिस्तु निषादः स्यात्षङ्जग्रामे स्वरान्तरे ।।
चतुःश्रुतिस्तु विज्ञेयो मध्यमः पञ्चमः पुनः ।
त्रिश्रुतिर्धैवतस्तु स्याच्चतुःश्रुतिक एव च ।।
निषादषड्जौ विज्ञेयौ द्विचतुःश्रुतिसंभवौ
ऋषभस्त्रिःश्रुतिश्च स्याद्गान्धारो द्विश्रुतिस्तथा ।।
अन्तर निदर्शनमपि व्याख्यातम् । 13a. N: यथा

<pb n="021"/>

<!-- COMMENTARY page 021 !-->
स्वरान्तरगता" इति, "सप्ताश्रयतया स्वरगता" इति, "अन्तरगतास्त्वन्या" इति, गाने तु श्रोत्रसुखावहोऽनेन
विभागेन प्रयोजनम्। तदाह <q>मातृगुप्तः</q>--
<lg><l>हीयमाने स्वरे श्रोतुः स्वसंवेद्योऽणुशः क्रमः ।</l>
<l>श्रूयमाणः पुनर्नाद एक एवाद्य रञ्जितः ।। इति ।।</l></lg>
तेन गाने प्रधानतयेह विवक्षिते चतुरश्श्रुतिरिति साधारण्युक्तिः कृतायां तु गान्धर्वपक्षमपि स्वीकुर्वते । तिस्रश्चतस्रः
श्रुतयः आश्रयान्तराद्वोभयात्मकतया यस्येति ।। २६ ।।</p>
<p>अथ मध्यमग्राममाह <q>मध्यमग्रामे त्विति</q> । चतुश्श्रुतौ पञ्चमे षड्जस्यैव द्वावमात्यकल्पौ मध्यपञ्चमौ
संवादिनौ भवत इति। मध्यमस्यापि संवादिनोऽपि संविदिव व्यपदेशहेतुता । पञ्चमे तु श्रुतिन्यूने मध्यमस्याप्येकः
संवादी षड्जस्यापीति । इदं तावत्....मध्यमस्य त्वन्यदस्ति प्राधान्यं (अपि) विना शुद्धत्वकृतमिति तत्र
नैव व्यपदेशो मध्यमग्रामनियमेन इति न किं चतुश्श्रुतिकेनानेकेन तावत्प्रधानेन भवितव्यम् । पूर्णत्वात् तच्च
स्वरद्वयमेव पञ्चमस्य चतुश्श्रुतिकत्वविरमात्काकल्यन्तरयोश्चतुश्श्रुतिकत्वं विकारो न स्वभावः । तुल्यं
चानाशित्वमिति द्वावेव ग्रामौ । तत्र मध्यमा तृतीयस्यामपि श्रुतौ तथाविधानुरणनव्यञ्जनात्मकनादनिष्पत्तिः
यथाविध पड्जग्रामे चतुर्थ्यां माभूत् । केवलसंस्थाननीचत्वान्नीचा । तल्लक्ष्यते । तत एव श्रुत्यपमान एवासौ
पञ्चमो भवति । श्रुतेर्हि कम्पो भवतीत्युक्तम् । तथा चाहुः--
<lg><l>वेदश्रुतिः पक्वकपित्थकल्पः कृशप्रवातोन्मुखतां प्रपन्नः ।</l>
<l>यतिश्रुतिः कम्प इवैष भाति यद्वा श्रुतिः स्वाद्भुतरागानिष्ठः ।। २ ।।</l></lg>
तत एवाल्पपनिषादगान्धार.....ति.....काकल्यन्तरयोः प्रयोगः ।। त्रिश्रुतेश्च कम्पितकुहरितरेचितयोगः । निगयोश्च
विवादित्वं रक्त्यन्तरानुवृत्तेः । एवं <q>श्रुत्यपकृष्टः पञ्चम</q> इति मध्यमग्रामस्य लक्षणम् । स च पञ्चमः प्रधानः न तु
मध्यमग्रामे कदाचिदपि लोप्यत इत्यर्थः । अन्ये तु ग्रामयो र्धै वतपञ्चमावलोप्याविति ।
एतदाश्रयत्वान्मध्यमगतेरित्यत्राह ।</p>
<p>अथ केयं श्रुतिर्नामेत्याशङ्क्याह--<q>एवं श्रुत्युत्कर्षापकर्षाच्चेति</q> । मार्दवं तन्त्र्याः शिथिलीकरणं
विपरीतत्वमायतत्वं क्रियत इत्याह । श्रुतेः शब्दस्य श्रोत्रग्राह्यस्य उत्कर्षस्तीव्रता अपकर्षो मन्दता,
तद्धेतुत्वान्मार्दवायते तु द्वे अपि तथोक्ते । एवं तीव्रमन्दत्वहेतुभ्यां मार्दवायतत्वाभ्यां यदन्तरं यो विशेषावबोधः
प्रमाणं निश्चायकं यस्याः सा श्रुतिः । प्राक्तनस्य ध्वनेर्वैलक्षण्यं यावता हीनेनाधिकेन या तीव्रमन्दात्मना रूपेण
लक्ष्यते सा श्रुतिरित यावत् । यद्यपि परमाणुतोऽप्युत्कर्षापकर्षो वा भवेद् ध्वनेर्विशेषस्तथापि नासौ गृहीतुं
पार्यते ।
अत एव यत्रोत्कर्षापकर्षो न कौचिद् ध्वनीनां ग्राह्येते तत्रैका श्रुतिरिति, यदाह <q>परमाचार्यः</q>

<pb n="022"/>

<!-- COMMENTARY page 022 !-->
"एकश्रुतिदूरात्सम्बुद्धौ" इति ।</p>
<p>नन्वलाबूवीणादौ तथाभूतानां श्रुतीनां विशेषलेशानामनैयत्यं दृश्यते । ततः किं नियतश्रुतिविभाग
उक्तः । न तु वीणायामसौ निश्चीयते (इति) । तन्न, तन्नाप्यसौ नियत एव, अनैयत्यग्रहणं तु मिथ्या । यत्तु
दण्डविभागस्य दूरादूरत्वविभागविप्लव इति चेयं नैयत्यालक्ष्यते, तत्रापि
वामनोऽनन्तपुरुषविभागविशेषोपलक्षणीया श्रुति.....नैवास्तु को विरोधः अत एव लक्षणीयस्यैव विशेषस्य
श्रुतिरूपतामिति ग्रहणं विशेषणमुपात्तमुत्कर्षशब्देन, प्रकरणाच्चापकर्षस्यापि लभ्यत इति । वीणाद्वये स्थिते
एकस्यां वीणायां तन्त्र्यामुत्कृष्टायां स्वरस्योत्कर्ष (र्षो) परस्याः स्थितवीणातन्त्रीस्वरस्यापकर्षो लक्ष्यते । तस्मिंश्च
लक्ष्यमाणेऽपकर्षे द्वितीयवीणास्वरस्योऽत्कर्षो लक्षणीयो भवति । आयतत्वादुत्कर्षापकर्षौ लक्ष्यौ भवतः । एवं
मार्दवादपि वीणाद्वयायत्तमेवेदमुत्कर्षापकर्षेत्वं दर्शयितुं यथासङ्कख्यं शङ्कां निराकर्तुं मार्दवायतत्वाद्वेत्युक्तम् ।
अन्यथोत्कर्षायतत्वमार्दवाभ्यामिति ब्रूयात् । <q>प्रमाणेति</q> वदन्न न कालकला श्रुतिर्नापि नादांशो न चायुर्न स्थानं
च करणमिति दर्शयति । तेन वक्ष्यमाणोच्चनीचविभागो ध्वनिरेका श्रुतिरिति तात्पर्यम् । एवमेकस्याः श्रुतेः
स्वरूपमभिधाय श्रुतिसंख्यास्वरूपं यथालक्षणीयं यथा भवति तथा दर्शयितुमुपक्रमते <q>निदर्शनं</q> <q>त्वासा</q>मिति ।
आसामिति बह्वीनां, <q>निदर्शनमिति</q> निश्चिततया दृश्यन्ते येनोपायेन तन्निदर्शनम् । यथा हि --प्रथमदर्शनेन
रक्तयोर्जात्याजात्ययोरेव चोत्कर्षापकर्षवतोर्विशेषो गृहीत एव । किं तु
परस्परविशेषादिदृक्षावधानप्रयत्नबलात्तद्विलोक्य द्वितीयस्य विलोकनं पुनः प्रथमस्य
पुनद्वितीयस्येत्यनेनानुसन्धानबलेन निश्चितस्तद्विशेषप्रत्ययो जायते योऽसावभ्यधिक इति भण्यते । प्रकृतेऽपि
तन्त्रीद्वये उत्कर्षापकर्षवति (कस्मिंश्) चिदाकृतेः यः शब्दः प्रतीयते, तस्य परस्परविवेका--
यावधारयिष्णोर्दोलागमनवद्यत्पुनः पुनराकर्षणं तत्कृतोऽनुसन्धानबलेन........परमः प्रत्ययः स्फुटं तद्गतविशेषग्राही
जायेत । तन्निदर्शनमित्युक्तम् । तत्र प्रथमा (सारणा) साधुकारं ध्रुवकवीणां साधयति, द्वितीया श्रुतेरियत्तां,
तृतीया श्रुतिचतुष्कं बोधयति, चतुर्थी श्रुतिषट्कं पञ्चमी द्वादशकमिति सारणापञ्चकमिति तात्पर्यम् । ग्रन्थस्तु
व्याख्यायते । <q>प्रमाणं</q> आनाहपरिणाहौ, तन्त्रीणां तुल्यात्वं सङ्ख्यया स्थौल्यादिना चेति केचित् ।
अतश्चतुर्दण्डशब्दः पुनरुक्तः । तस्मादयं विग्रहः । तुल्यप्रमाणतन्त्र्युपपादनदण्डमूर्च्छना ययोर्वीणयोरिति । मूर्च्छनायां
च प्रमाणसङ्ख्यैव मन्तव्या दण्डतन्त्र्यादिसाम्यं स्वरस्वरूपं व भिनत्ति केनाप्यंशेन तेन तथा कर्तव्यम्, येन
द्वयेऽपि एकविंशद्भासेते ।
स्वराणां कस्यचिदपि वैलक्षण्यं यस्य प्रतिभासनात्तत्रैका ध्रुवकस्थानीया अचलसारणा वीणायामपरस्यां

<pb n="023"/>

<!-- COMMENTARY page 023 !-->
पञ्चमतन्त्री श्रुतिमात्रं शिथिलीकार्या । तदा मध्यमग्रामो जायते । अनन्तरं मध्यमादीनां सर्वस्वराणां श्रुतिमेकां
पातयेत्, येन षड्जग्राम एव भवति । एवं ध्रुवकवीणायां चलवीणायां वा स्वरेषु भण्यमानेषु श्रुतिरधिका न्यूना
च प्रत्यक्षेणानुसन्धानबलाल्लक्षणीया भवति । तदाह <q>पञ्चमश्रुतिरपकृष्टा भवति</q> सर्वस्वरेभ्य इति शेषः । सा च
प्रत्यक्षगम्या गुणवतीति भावः । यद्यपि परमाणुमात्रेंऽपि स्थानान्तरे योगिप्राय (समाधि)समधिगम्यध्वनिवैलक्षण्यं
भवति, तथापि यद्बैलक्षण्यं श्रुतिशब्दवाच्यमिति दर्शयन् श्रुतिसङ्ख्यापरिज्ञानार्थं श्रुतिचतुष्टयोपलब्धं दर्शयति ।
पुनरपि च <q>तद्वदेवापकर्षेदिति</q> चलवीणायां पञ्चमोपक्रमं सर्वस्व(राणा) मेकां श्रुतिं पातयेत् येषु चलवीणागतौ
गान्धारनिषादौ ध्रुववीणागताभ्यां धैवतर्षभाभ्यां समस्थानतयापकर्षत्वं गच्छतः यतो ध्रुवकवीणायां द्वाभ्यां
श्रुतिभ्यां सर्वे स्वरा अधिकाः । एवं धैवतवैलक्ष्येण गान्धारनिषादयोरन्यवीणागतधैवतर्षभसाम्यं जायते । तदेव
श्रुतिरित्युक्तं भवति । अत एव श्रुत्यादिव्यवहारोऽपि लक्ष्यो यो दृश्यते न स निर्मूलः । तथाहि
तावन्न्यूनाधिकत्वे......रे विनाशो भवतीति विशिष्टप्रत्युपयोगाच्छुतिरित कथ्यते । पूर्वादिषु नैवमिति । एवं
श्रुतेश्च स्वरूपं ज्ञातम् । गान्धारनिषादगं प्रत्येकं यच्छुतिद्वयं तच्च धैवतर्षभमिश्रीभावाभिज्ञानेन स्फुटमेवोपलब्धमिति
तच्छुतयः प्रत्यक्षीभूता भवन्ति । पुनरपि चलवीणायां श्रुतिर्यदापकृष्यते सर्वस्वरेभ्यस्तदा च वीणागतौ धैवतर्षभौ
ध्रुववीणागताभ्यां पञ्चमषड्जाभ्यां यथाक्रमं साम्यं गच्छतः । यतो ध्रुववीणायां स्वरास्तिस्रः श्रुतिभिरधिकाः ।
एवं स्वरद्वये प्रत्येकं श्रुतित्रयं स्फुटीकृतमिति षट् श्रुतय उपलब्धाः । त्रयो ध्रुववीणायां सर्वस्वरेभ्यः श्रुतिमवकर्षणेन
तद्गताः पञ्चममध्यमषड्जा ध्रुववीणागतैर्यथाक्रमं मध्यमगान्धारनिषादैः स्थानसाम्यं मिलन्ति । यतस्तस्या
वीणायाः सर्वे स्वराश्चतसृभिः श्रुतिभिरधिकाः । एवं स्वरत्रये प्रत्येकं चतस्रः श्रुतयः स्फुटीकृता इति द्वादश
श्रुतय उपलब्धा भवन्ति । तेन चतस्रः षट् द्वादशेति द्वाविंशतेः उपलभ्यो जातः । ऋषभ (धैवता) भ्यां च गनी
द्विश्रुत्यधिकाविति श्रुतिद्वयपातनेऽवश्यं तयोस्त (त्र) प्रवेशः । रिधौ च सपाभ्यां द्विश्रुत्यधिकौ, धमपाश्च निगमेभ्यः
चतुश्रुत्यधिका इति तावतीकानां श्रुतीनां.....परवर्तिनि स्वरे प्रवेशयेत् । स तु द्विश्रुत्यधिकत्वादित्यादयस्त्रयो
हेतवः प्रवेशनीयस्वरविशेषादपि व्याख्यात एव । तदाह <q>एवमेतेन श्रुतिनिदर्शनेति</q> । त.........स्यादित्येव
द्विश्रुतिः । एवं श्रुतेःस्वरूपमुपलब्धम् । अत्र <q>द्वे द्वयोरिति</q> ताः श्रुतिषु त्रिपु । एवं ध्रुववीणाश्रुतेरियत्तात्र (स्फुटीकृता)
भवति । द्विश्रुतिमिस्त्रिश्रुतिचतुश्रुतिस्वरस्वरूपं च श्रुतेरियत्ता (निर्धारणा)	स्फुटीकरणार्थं
प्रस्तारादेव दृश्यते । तत्र दण्डप्रस्तारेण केचिद्दर्शयन्ति द्वाविंशता रेखाणाम् । अन्ये तु मण्डलप्रस्तारमाहुः ।

<pb n="024"/>

<lg><l>1अश्वक्रान्ता तथा षष्ठी सप्तमी चाभिरुद्गता ।</l>
<l>षड्जग्रामाश्रिता ह्येता विज्ञेयाः सप्तमूर्च्छनाः ।। इति ।। २८ ।।</l></lg>
आसां षड्जनिषादधैवतपञ्चममध्यमगान्धारर्षभा आनुपूर्व्या
आद्याः स्वराः ।2
<lg><l>षड्जे चोत्तरमन्द्रा स्यादृषभे चाभिरुद्गता ।</l>
<l>अश्वक्रान्ता तु गान्धारे मध्यमे मत्सरीकृता ।। २९ ।।</l></lg>
<lg><l>पञ्चमे शुद्धषड्जा स्याद्धैवते चोत्तरायता ।</l>
<l>निषादे रजनी च स्यादित्येताः षड्जमूर्च्छनाः ।। ३० ।।</l></lg>
अथ मध्यमग्रामे--
<lg><l>सौवीरी हरिणाश्वा च स्यात्कलोपनता तथा ।</l>
<l>शुद्धमध्या तथा मार्गी पौरवी हृष्यका तथा ।</l>
<l>मध्यमग्रामजा ह्येता विज्ञेयाः सप्तमूर्च्छनाः ।। ३१ ।। 3</l></lg>
<!-- COMMENTARY page 024 !-->
तिर्यगूर्ध्व च पञ्चषड्रेखा इत्येकादशोभयतो द्वाविंशतिः ।</p>
<p>एवं ग्रामद्वयं तदुपयोगि च श्रुति सद्भावे स्वराणां श्रुतिनियमप्रामाण्यमभिधाय क्रमप्राप्तां मूर्च्छनामाह--
<q>अथेति सम्य</q>गिति क्रमानतिक्रमेणोर्ध्वं यच्छूयमाणमवरोहणं तदुपलक्षितस्वरसप्तकस्वरूपवहो मूर्च्छना । मूर्च्छना
हि समुच्छ्राये पठ्यते । अत एवोपसंहारे स्वराः क्रमयुक्ता इति विशेषयिष्यति । अक्रमत्वे मूर्च्छनात्वं मा भूदिति ।
तथा हि षड्जादारोहणं निषादान्तं, धैवतात्पञ्चमान्तं, पञ्चमान्मध्यमान्तं, मध्यमाद्गान्धारान्तं,
गान्धारादृषभान्तमृषभात् षड्जान्तं, षड्जश्च द्वितीयसप्तकान्तरतारस्पृष्टो भवति ।</p>
<p>नन्वेवं सप्त मूर्च्छनाः, सत्यम्, पञ्चमस्य श्रुत्यपकर्षे सप्ताद्याः, तदाह <q>द्वैग्रामिक्य</q> इति । पञ्चमे चापकृष्टे
संवाद्यनुवादिव्यवस्था लोप्या लोप्या स्वरव्यवस्था चान्यैव सम्पाद्यत इति भूयानेव भेदो जायते । तत्र मध्यमाद्गान्तं,
गादृषभान्तं, ऋषभात्सान्तं सान्निषादान्तं, निषादाद्धान्तं धात्पान्तं, पान्नान्तमिति सप्त । तत्र नामनिर्देशो
वैदिककर्माङ्गमिति दर्शितम् । तथा हि श्रूयते, "उत्तरमन्द्रया स्वत्वं संहृतास्तिस्रो गाथा गायेत् ।" ताः पत्यो
वां पाटालिकाभिरुपगायन्ति" इत्यादित इति । <q>षड्जग्राम</q> इति ।। २७--२८ ।।</p>
<p>मध्यमग्रामे सप्त । तत्र प्रत्येकं मूर्छनायाश्चत्वारो भेदाः । षड्जादिपूर्णाः सप्तस्वराः, षट् स्वराः षाडवः, षट्
<!-- APPARATUS page 024 !-->
1 N: अश्वक्रान्ता च विज्ञेया तथा चैताभिरुद्भवा । 2 N: reads इति after स्वरा । 3 N: reads two verses:
सौवीरी हरिणाश्वा (च) स्यात्कलोपनता तथा । शुद्धमध्या तथा चैव मार्गवी पौरवी तथा ।। १० ।।
हृष्यका चेति विज्ञेया सप्तमा द्विजसत्तमाः । मध्यमग्रामजाः ह्येता विज्ञेया सप्तमूर्च्छनाः ।। ११ ।।

<pb n="025"/>

आसां मध्यमगान्धारर्षभषड्जनिषादधैवतपञ्चमा आनुपूर्व्या आद्याः स्वराः1 ।।
मध्यमेन सौवीरी, गान्धारेण हरिणाश्वा, आर्षभेण कलोपनता, षड्जेन शुद्धमध्यमा,
निषादेन मार्गी, धैवतेन पौरवी, पञ्चमेन हृष्यकेति । एवमेताः स्वरक्रमयुक्ताः संपूर्णाः
षाडवौडवीकृताः स्वरसाधारणकृताश्चेति मूर्च्छनाश्चतुर्दश भवन्ति । अपि च1a--
<lg><l>क्रमयुक्ताः स्वराः सप्त मूर्छनेत्यभिसंज्ञिताः ।</l>
<l>2aषट्पञ्चस्वरकास्तानाः षाडवौडुविताश्रयाः2 ।। ३२ ।।</l></lg>
<lg><l>साधारणकृताश्चैव काकलीसमलङ्कृताः ।</l>
<l>अन्तरस्वरसंयुक्ता मूर्छना ग्रामयोर्द्वयोः ।। ३३ ।।</l></lg>
<!-- COMMENTARY page 025 !-->
अवन्ति ये प्रयोगं ते स्वराः षाडवाः । तेषु भवः प्रयोगः षाडवाः । तत्प्रयोगात् पञ्चस्वरा औडुविकाः, उडवो
नक्षत्राणि, वान्ति गच्छन्त्यस्मिन्निति उडुवमाकाशं, तेन पञ्चसंख्या, तैः सप्त लक्ष्यन्ते । पञ्चमं महाभूतं हि तत्र
सा संख्या सञ्जाता । येषां कृते औडुविताः स्वराः, तेषु भवत्प्रयोगः औडुवितः । तद्योगान्मूर्छना तथा । यदि वा
तन्नवकस्येयं संख्या औडुवी सा येषां संजाता मध्यस्थीयः पञ्चम आकाश उडुव इत्यपि प्रयुज्यते, तथा च
प्रयोक्ष्यते । कदाचिच्चौडुवे एता इति स्वरलोपे चैकदेशविवृतत्वेऽप्यनन्यतया भासना सैवासौ मूर्च्छना ।
अल्पनिषादगान्धारप्रयोगे तु काकल्यन्तरस्वरयोगात्साधारणकृत एत वै कारिकाद्वयेन संग्रहीतुमाह--</p>
<lg><l>क्रमयुक्ताः स्वराः सप्त मूर्छनेति समाहिताः।</l>
<l>षट्पञ्चस्वरकास्तानाः षाडवौडुविकाश्रयाः ।। इत्यादि ।</l></lg>
<p><q>सप्ते</q>ति पूर्णा इत्यर्थः । <q>क्रमयुक्ता</q> इति क्रमेणारोहणं तथैव स्वराणामवरोहेणेन च पुनप्याहरणमिति
क्रमः । तेन युक्ताः सम्यगाहिताः । तन्यते विचित्रीक्रियते प्रयोगविस्तरो यैस्ते <q>ताना</q> इति । मूर्छतिता ? परिविशिष्टं
नामैवं भेदत्रयं संगृह्य तुरीयभेदमाह <q>साधारणकृताश्चेति।</q> एवकारेण विकृतत्वेऽप्यनन्ततामाह <q>च</q>कार उत्तरत्र
संबध्यते ।
तल्लक्षयति <q>काकलीसमलंकृता। अन्तरस्वरसंयुक्ता</q> इति चकार एतदनन्तरं द्रष्टव्यः । उपसंहरति <q>मूर्च्छना</q>
<!-- APPARATUS page 025 !-->
1 N: र--तत्र षड्जग्रामे षड्जेनोत्तरमन्द्रा, निषादेन रजनी, धैवतेनोत्तरायता, पञ्चमेन शुद्धषड्जा, मध्यमेन मत्सरीकृता,
गान्धारेणाश्वक्रान्ता, ऋषभेणाभिरुत्कृतेति । अथ मध्यमग्रामे-- 1a. N: च not read in 'N'. 2a. N: षड्जपञ्चकाः
स्वराः तत्र 2. N: र--वसंज्ञिताः

<pb n="026"/>

द्विविधैव1 मूर्च्छनासिद्धिः 2तत्र षड्जग्रामे द्विश्रुत्युत्कर्षाद्धैवतीकृते गान्धारे
मूर्च्छनाग्रामयोरन्यत्वम् । तद्वशान्मध्यमादयो यथासंख्येन निषादित्वं प्रतिपद्यन्ते ।
तद्वन्मध्यमग्रामे धैवतमार्दवाद द्वैविध्यं तुल्यश्रुत्यन्तरत्वाच्च संज्ञान्यत्वम् । मध्यमग्रामे
हि चतुःश्रुतिकमन्तरं पञ्चमधैवतयोः तद्गान्धारोत्कर्षाच्चतुःश्रुतिकमेव भवति । शेषाश्चापि
मध्यमपञ्चमधैवतनिषादषड्जर्षभा निषादषड्जर्षभगान्धारमध्यमपञ्चमत्वं प्राप्नुवन्ति
तुल्यश्रुत्यन्तरत्वादन्तरनिदर्शनमपि श्रुतिनिदर्शने प्रोक्तम् ।
<!-- COMMENTARY page 026 !-->
<q>ग्रामयोरिति</q> ।। ३३ ।।</p>
<p>अत्र वैणिकस्योपदेशार्थमाह द्विविधैकमूर्च्छनायाः षड्जग्रामिक्या द्विविधाया मध्यमग्रामिक्यो द्वितीयेन
प्रकारेण युक्ताया यथासिद्धिर्भवति तथोच्यते । विविधेनोत्कर्षेणापकर्षेण भाजा एकस्वरेण मूर्च्छनानां विचित्राणां
सिद्धिः । तत्र षड्जग्रामे मूर्छना यावतिथी जाता तावतिथ्यैव मध्यमग्राममूर्च्छना यथा संपद्यते तथा दर्शयति तत्
षड्जग्रामेऽपि श्रुत्युत्कर्षाद्धैवतीगान्धार इति गान्धारतन्त्र्यां द्विश्श्रुत्युत्कर्षपर्यन्तश्चेत्पीडनम् । अतस्तदेतदेव
सर्वं संपन्नम् । स हि तदा चतुश्श्रुतिको मध्यमग्रामिको धैवतो भवति । पमधनिस स्वराणि ? समगस्वराः
सम्पद्यन्ते । मध्यमो द्विश्श्रुतिको जातश्चेन्निषादोऽसौ पञ्चम एव ऋषभस्त्रिश्रुतिकत्वात् । गान्धारे संपन्नः स
ऋषभः । सस्वरा? मपसनिसरिसरूपत्वं याति ? । अत्र हेतुमाह <q>तुल्यश्रुत्यन्तर</q>त्वादिति । <q>संज्ञान्यत्व</q>मित्यनेन
प्रयत्नान्तरमत्र न किञ्चिदिति दर्शयति । संज्ञान्तर स्वरे ग्रामे मूर्च्छनायाश्च तुल्यश्रुत्यन्तरत्वं स्पष्टयति
<q>अन्तरनिदर्शनमपी</q>ति ।। अपि शब्दाद्वक्तव्यमपि सदित्यर्थः । <q>श्रुतिनिदर्शन</q>मिति । द्वे वीणे इत्यत्रैव मूर्छनानां
पूर्णावस्थोक्ता ।। तानावस्थामाह--</p>
<p><q>तत्र मूर्च्छिताश्रिता</q> इति । मूर्च्छिनामाश्रिता यतस्तासामेव तेऽवस्थाविशेषाः । तत्र सरिनिप
<!-- APPARATUS page 026 !-->
1. <q>ड</q>-- द्वधैक.
2. N: <q>र</q>-- तत्र द्विश्रुतिविप्रकर्षात्, गान्धारे धैवतकृते मूर्छनाग्रामयोरन्यत्वं, षड्जग्रामे मध्यमग्रामेऽपि एवं क्रमात् द्वैविध्यं
भवति, तुल्यश्रुत्यन्तरत्वाच्च संज्ञान्यत्वे तद्वत् चतुःश्रुतिकमन्तरं पञ्चमधैवतयोः तर्द्गाधारोत्कर्षाच्चतुश्श्रुतित्वमेव भवति.

<pb n="027"/>

तत्र मूर्च्छनाश्रितास्तानाश्चतुरशीतिः । तत्रैकान्नपञ्चाशत् षट्स्वराः पञ्चत्रिंशत्
पञ्चस्वराः । लक्षणं तु 1षट्स्वराणां सप्तविधं षड्जर्षभनिषादपञ्चमहीनाश्चत्वारः
षड्जग्रामे । मध्यमग्रामे तु षड्जर्षभगान्धारहीनास्त्रयः । एवमेते 2षट्स्वराः सर्वासु
मूर्च्छनासु क्रियमाणा भवन्त्येकान्नपञ्चाशत्तानाः । पञ्चस्वराणां तु पञ्चविधमेव ।
लक्षणंषड्जग्रामे षड्जपञ्चमहीनः, आर्षभपञ्चमहीनः, निषादवद्गान्धारहीन इति त्रयः
। मध्यमग्रामे तु गान्धारनिषादवद्धीनः, ऋषभधैवतहीन इति द्वौ । एवमेते पञ्चस्वराः
सर्वासु मूर्च्छनासु क्रियमाणास्तानाः पञ्चत्रिंशद्भवन्ति ।
द्विविधा च तानक्रिया तन्त्र्यां प्रवेशान्निग्रहाच्च । तत्र प्रवेशनं 3मधुर--
स्वरविप्रकर्षादुत्तरमार्दवाद्वा4 । निग्रहस्त्वसंस्पर्शः मध्यमस्वरेणैव5 तु मूर्च्छनानिर्देशः
कार्यो भवति 6अनाशित्वान्मध्यमस्य निग्रहे7 पर्यग्रहे वा । इदं च प्रयोक्तृश्रोतृसुखार्थं
च मूर्च्छनानानात्वम् । मूर्च्छनातानप्रयोजनमपि स्थानप्राप्त्यर्थम् । स्थानं च त्रिविधं
पूर्वोक्तलक्षणं काकुविधाविति ।8
<!-- COMMENTARY page 027 !-->
इत्येषामन्यतमेन हीनाः षट् (स्वर) मूर्च्छनाः सप्त चतुर्भिर्गुणत्वे अष्टाविंशतिस्तानाः । सरिग इत्येतेषामन्यतमेन
हीना मध्यमूर्च्छना एकविंशतिस्ताना इत्येकान्नपञ्चाशत् षाडवाः । औडुविकास्तु षड्जग्रामे एकविंशतिः अन्यत्र
तु चतुर्दशेति पञ्चत्रिंशत् । उभयतश्चतुरशीतिः वीणायां यदा तानक्रिया तदालोप्य स्वरतन्त्रीत्वं क्रियते यदि
तावत्कौशलं न स्पृश्यते यदि वा शिथिलीकरणे समस्वरसाम्यं पीडनेन चोत्तरस्वरसाम्यं नीयते । तदाह
<q>द्वि(वि)विधे</q>ति तानार्थक्रिया उपाय इत्यर्थः । अपरस्य ऋषभापेक्षया षड्जस्य विप्रकर्षः । पीडनमृषभतापादनम् ।
तस्यैव निषादापेक्षयोत्तरमन्द्राया निषादतापादनं तदत्र यो बलवान् प्रयोगे भवति तत्र अलपोप्योन्तर्भावः स हि
घृष्टतामेवं व्रजेत् ।</p>
<p>ननु त्रिषु स्थानेषु सप्तस्वरा इत्युक्तं काकुविधाने (तत्र कतमं स्वरसप्तकमवलम्ब्य) मूर्छना
कार्येति ये संशेरते तान्प्रत्याह <q>मध्यमस्वरेण त्वि</q>ति जातावेकवचनम्, मध्यैरेव स्वरैरित्यर्थः ।
वैणग्रहणं शरीरे अप्रगीतस्यापि स्थानलाभार्थम् । अन्ये तु वीणायां.... .... .... ....
<!-- APPARATUS page 027 !-->
1. <q>ड</q>-- षाडवादीनां 2. <q>उ</q>-- अपि षाडवासु 3. <q>र</q>-- मधुरस्वरप्रकरणात् 4. <q>र</q>--च 5. <q>र</q>-- स्वरेण तु वैणेन
6. <q>र</q>-- अनाशितत्वात् 7. अपग्रहे 8. <q>ड</q>-- विधाने.

<pb n="028"/>

<!-- COMMENTARY page 028 !-->
.... .... प्यसंभवात् बन्धस्यैव च स्वरे संभाव्यमाने दोषे मूर्च्छति नोपयोगीति मन्यमाना वैणवेनेति
पठन्ति । <q>कार्य</q> इति करणांशो भवतीत्यर्थः । <q>अनाशितान्मध्यमगते</q>रिति स्वरसप्तकस्येति विशेषः । <q>निग्र</q>हो
मन्द्रक्रिया तारक्रिया प(र्यग्रह) इति केचित्तेन मन्द्रतारक्रिये वक्ष्येते । मध्यमापेक्षया शक्यक्रिया। नान्यथेत्युक्तं
भवति । निश्शेषेण ग्रहः सर्वस्थानप्राप्तिः । परितः समन्तादग्रहः सर्वस्थानानामप्राप्तिः तेन पूर्णशारीरकस्येतरस्य
वा मध्यमसप्तलाभस्तदस्तीत्येव मन्ये । चतुर्थस्वर एव कण्ठ्यो मध्यमात्रेत्यपरे । अपूर्णस्वरायां वीणायामवश्यंभावी
मध्यमसप्तकः । किं च यदा षड्जलोपेन तानक्रिया षड्जग्रामे कृता तथा कथं मूर्छना संख्याज्ञानमित्याशङ्क्याह
<q>मध्यमस्वरेणे</q>ति । निग्रहोऽस्पर्शे पर्यग्रहे वा ? प्रवेशे सत्यपि मध्यमस्वरो यतः अविनाशी अतस्तदपेक्षया
ज्ञायते । कुतः स्थानात् षड्जे लुप्त इति मध्यद्विचतुर्थेन षड्जेन भवितव्यमिति न तानलाभः । तदाह <q>दत्तिलः</q>--</p>
<lg><l>एवं कृतेऽपि तानत्वे गणयित्वा विनाशिनम् ।</l>
<l>विद्वानेतावतिथ्येषा मूर्च्छनेत्यवधारयेत् ।। (१--३७)</l></lg>
<p>ननु प्रथमायां सप्तभ्यां च मूर्च्छनायां षड्जे लुप्ते रिगमपधनिरूपं भवतीति दुर्ज्ञातो विशेषः । सत्यं,
लेख्यभेदो नास्ति । एषु न पुनरस्त्वेव तथा हि--यदि तावत्सरिगमपधनि इति मूर्छनान्तरं निसरिगमपधानीति
मूर्च्छना निषादेन पूर्वकेणैव क्रियते, नतु सप्तकानन्तरं गतस्य स्वरस्यानुप्रवेशः । तदात्वे षड्जलोपे प्रथमासप्तभ्योर्न
भेदः । न च तदा <q>दत्तिलाचार्य</q>कथितं क्रमरूपत्वं निर्वाहकम् । तानत्वापत्तेश्च मूर्च्छनासु भूयसी स्यात् । यदा तु
सरिगमपधनीति प्रयुज्य द्वितीयमूर्च्छना षड्जाधरवर्तिना मन्द्रसप्तकगतेन निषादेनारभ्यते निसरिगमपध इति
पुनर्निषादाधोवर्तिना धैवतेन, ततस्तदधरेण पञ्चमेण यावदृषभेण, तदा मन्द्रसप्तके क्रमेणाक्रम्यमाणे मध्यसप्तके
वापचीयमाने मन्द्रगतेषु षर्ड्जभादिषु निषादान्तेषु श्रुतेषु सप्तमी लुप्तमूर्च्छनेति ज्ञायते । मध्यगतेषु ष षट्सु प्रथमं
तारसप्तकेन मूर्च्छनायां क्रमेण....म.... वरोहतः यदाप्येवमेव क्रमः सगरिमपनि इति प्रयुज्य षड्जाधःस्थान
एव निषादो धैवतः पञ्चमो मध्यमो गान्धार ऋषभ इति क्रमः । तदा यद्यपि सप्तकान्तरस्पर्शो नास्ति तथापि
षड्जस्य स्थिरस्थाने तदुपरिगतस्थानादेवर्षभे प्रयुक्ते रिगमपधनीति श्रुते प्रथममूर्च्छना लुप्तषड्जे....ति
सुज्ञातमेव । यदा तु षड्जस्थानमृषभेण क्रान्तं तदाधरवर्तिनः षड्जस्य सम्भावनैव नास्ति । रिगमपधनीति श्रुते

<pb n="029"/>

<!-- COMMENTARY page 029 !-->
जानात्येव तारषड्जेनात्र भवितव्यम् । स च न श्रूयत इति सप्तमीयं मूर्च्छना लुप्तषड्जेति । अत्र च पक्षद्वयेऽपि
क्रमरूपतासिद्धस्थानप्राप्तिश्च स्फुटैव । निग्रहश्च मध्यमग्रामे पञ्चमस्य श्रुतिहानेः । एवं पञ्चमेन ऋषभ इत्यस्य
पर्यग्रहणं, असंवादित्वाद्यस्मिन् स पर्यग्रहः षड्जग्रामस्तत्रोभयत्रापि न मध्यमो विनाशी । मध्यमाद्गतेः प्राप्तिरस्य
पञ्चमस्य, तस्य निग्रहे मध्यमग्रामे नाशः । तथा पर्यग्रहे मध्यमग्रामे अनाशः षड्जग्रामे नातिन्यूनो
नात्युच्चमध्यमागतिस्त्रिश्रुतिस्तस्माद्विनाशः ।</p>
<p>ननु ऋषभस्याप्यनाशित्वं स्यादित्याशङ्क्याह--<q>निग्रहे</q> निषादस्य ग्रहणे कर्तव्ये यस्त्रिश्रुतिः स धैवत
इति यावत् । तदुक्तं <q>दत्तिलाचार्येण</q>--</p>
<lg><l>पञ्चमं मध्यमग्रामे षड्जग्रामे तु धैवतम् ।</l>
<l>अनाशिनं विजानीयात्सर्वत्रैव तु मध्यमम् ।। (१--२०)</l></lg>
<p>ननु रि इति व्यञ्जनं कथं स्वरस्यानुकारः । ननु सकारादयोऽपि किंरूपाः । ननु ऋषभशब्दस्य
नापमाद्यः तर्हि षड्जशब्दस्य सकारो न प्रथम इति । सङ्केतमात्रं हि तत् । रिऋइत्युभयथाप्यदोषः ।</p>
<p>अन्ये तु <q>दत्तिलादि</q>मतं मुनेर्नेष्टं, मध्यम एवालोप्योऽस्य मध्यम इत्याचक्षते । ननु च मूर्च्छनास्तावत्
जाज्जतिग्रहभाषवन्न प्रयोगोपयोगिन्यः, तानाश्च कुतप उपयुज्यन्ते, तानोक्तस्वरातिरिक्तानामपि जातिषु
लोपाभावाद् दृष्टत्वात् । तथा हि षड्जमध्यमा षड्जग्रामे जातिः, तस्या षाडवो गान्धारेण । न च षड्जग्राम
--तानेषु गान्धारो गणितः, सरिनिपानामेव लोप उक्तत्वात् । तानेषु च परिगणितेषु पञ्चमस्य मध्यमग्रामेऽन्यत्र
धैवतस्योभयत्रमस्यालोपित्वं पुनः किमर्थम् ? कूटतानाश्च ये प्रदर्शिताः पूर्वं पञ्चसहस्राणि त्रयस्त्रिंशच्चेति,
तथैतेषां प्रस्तारो नष्टोद्दिष्टे संख्या चेति वितत्याचार्यैः कथिताः । तत्र नष्टोद्दिष्टसंख्यापरिज्ञानयोरवगमे
करणमुपदर्शितम् । तस्य च लक्षणं यथा 'अन्त्यस्यैकान्त्याद्भेदसंख्याम्' इति । <q>शङ्करो</q>क्तकरणास्तु साधारणा
इति टीकाकारैर्दर्शिताः ।</p>
<p>अथ नष्टोद्दिष्टज्ञानार्थश्लोकाः तत्र पूर्वमुद्दिष्टम् ।
<lg><l>मूलक्रमान्तस्थानं यत्पूर्वेण तदपेक्षया ।</l>
<l>क्रान्तं यावतिथेनैव लोष्टं तावतिथं त्यजेत् ।।</l></lg>
ते चेह न दर्शिता इति सर्वं गर्भीकृत्य मुनिः साधारणं वचनमाह <q>प्रयोक्तुं/?/ श्रोतुसुखार्थं च</q>

<pb n="030"/>

<!-- COMMENTARY page 030 !-->
<lg><l>अधःस्थानं तदङ्कस्थान्मौलेरङ्कैः परिस्थितः ।</l></lg>
<lg><l>पुनर्निर्दिष्ट एतस्य पूर्वान्त्या--तथा वदेत् ।।</l></lg>
<lg><l>एवमुद्दिष्टतो ज्ञेया संख्या नष्टक्रमः पुनः ।</l>
<l>ज्ञायते संख्यया तत्र मौलैकाङ्कोपरिस्थया ।।</l></lg>
<lg><l>एककोष्टक एवाधःस्थाने यावतिथस्ततः ।</l>
<l>तस्य तावतिथेनैव पूर्वेणाक्रान्तिमादिशेत् ।।</l></lg>
<lg><l>अनेककोष्टके त्वर्थे संख्यायाः प्रतिबोधकः ।... ....</l></lg>
<q>मूर्च्छनाताननानात्व</q>मिति । यत्तावदुक्तं मूर्च्छना तानानां कुत्रोपयोग इति तत्रेदमुक्तं मूर्च्छनार्थं च तानरूपं,
यदुक्तं प्रयोक्तॄणां सुखार्थं, यतस्ते श्रोतार आगमार्थविद इत्यर्थः । एतदुक्तं भवति--मूर्च्छनानां यद्यपीहागमे
नास्त्युपयोगः, तथापि दृष्टसामक्रियायां वा स्फुट एवोपयोगः । तथा हि दर्शितं, 'उत्तरमन्द्रया तिस्रो गाथाः"
इति, तानानां, "अग्निष्टोमीयमाद्यं स्याद् द्वितीयं वाजपेयिकं" इत्यादिनामनिरूपणद्वारेणैव <q>वायुपुराणादौ</q>
यज्ञोपयोगी सामऋग्गाथोपयोगः प्रदर्शितः । अग्निष्टोमिकसामेन शिवं स्तुत्वा तत्फलमिति च प्रयोक्तृरदृष्टं
श्रूयते । तथा "सदस्यमग्निष्टोमसाम शृण्वतः" पातकैर्मुच्यते लोकान् जयति" इति,</p>
<lg><l>दक्षप्रोक्तं पठेद्यश्च शृणुयाच्छृद्धषड्जया ।</l>
<l>प्रत्यहं सन्ध्ययोस्तौ तु रुद्रलोकं गमिष्यतः ।।</l></lg>
<p>इति च प्रयोक्तॄणां चादृष्टद्वारेण सुखोत्पादकं प्रत्युपयोगो दर्शितः ऋग्गाथा सामोपयोगादेव
<q>नारदीयशिक्षा</q>यां पुराणादौ च तानपर्यन्तमेव स्वरमण्डलं दर्शितम्, मूर्च्छनानां च यन्नानात्वं तदुपनियमद्वारेण
दर्शितं तच्छ्रोतृसुखलक्षणं अर्थं प्रयोजनं कर्मभूतं प्रयोक्तृयुक्ते तच्छीलम् । एतदुक्तं भवति-- यद्यापि जातिषु
षाडवौडुविका नियता एव गणितास्तथा च रागभाषावैचित्र्यं श्रोत्रसुखजनकमुन्मूलयितुं स्वातन्त्र्येण स्वरलोपो
मध्यमवर्जः प्रदर्शितः ।</p>
<p>यच्चोक्तं कूटतानाः किमिति नोक्ता इति । तत्र कूटत्वं तावन्न किंचित्प्रयोक्तृसुखार्थत्वं तेषामपि समानम्
। केवलं परिगणितचतुरशीतिन्यायेन, नियते कर्मणि विशिष्टदेवतापरिपोषणाय । एवं मा भूदुपयोगः सामान्यात्मना
तु दृष्टोपयोगोऽस्त्येव । यच्चोक्तं गणाना न कृतेति तत्रानन्त्यात्का गणाना । यदाह--
'<q>अनन्ता वाङ्मयस्याहो गेयमध्ये च चित्रता इति</q> (<q>माघ</q>--II--3) (पूर्णस्वराणां षाडवौडुविकादीनां)

<pb n="031"/>

साधारणमिदानीं व्याख्यास्यामः।1तत्र साधारणं नामान्तरस्वरता, 2कस्मात्,
द्वयोरन्तरे3 भवति यत्तत्साधारणम् । यथा--
<lg><l>छायासु भवति शीतं प्रस्वेदो भवति चातपस्थस्य ।</l>
<l>न च नागतो वसन्तो न च निः 4शेषः शिशिरकालः ।। ३४ ।।</l></lg>
इति कालसाधारणता5 । तत्र द्वे साधारणे जातिसाधारणं स्वरसाधारणं च ।
<!-- COMMENTARY page 031 !-->
अन्योन्यमेलने द्वात्रिंशोत्यादिक्रियमाणे वाचस्पतेरप्यशक्यं परिगणनम् । स्यादेतत्--तेन किं प्रयोजनमिति ।
तन्न, यतस्तदपि सम्यक्प्रयोक्तरि सति श्रोतॄणां तु सुखजनकमेव । युक्तं चैतदिति दर्शयति <q>मूर्छना
तानप्रयोजनमपीति</q> । मूर्च्छना तानानां ऋग्गाथासामभ्य आनीय यदि प्रकर्षेण योजनं स्थानानां विशेषरक्तिदायिनां
प्राप्त्यर्थं.... .... .... .... हितषडजस्थानसञ्चरणं स्वाततन्ञ्यलाभे तदुदीर्यमाणे स्वरप्रयोगः श्रीतॄणां
सुष्ठुतमं रञ्जको भवति । प्रयोक्तॄणां च स्वयं श्रुण्वतां सुखं जायते । श्रुतित्वलाभद्वारेण... .... .... ....
.... ..... पुष्पः........स्वसम्यङ् निर्वाहो ग्रामरागभाषादौ । पूर्णत्वे संपूर्णक्रमाक्रमयुक्तमूर्च्छनाप्रयोगे
झटिति रागप्राप्तिः, अपूर्णत्वे तु रागतानप्रयोगे वर्जनम् । प्रत्येकं ग्रामरागादौ सर्वेषां मूर्च्छनादीनां बहुधा प्रयोग
इति मूर्च्छनानात्वं युक्तम् । न हि इयत्ता काचिदिति स्थितम् ।</p>
<p>स्थानप्राप्तर्थमित्युक्तं, तत्र किमिदं स्थानं नामेत्याशङ्क्याह--<q>स्थानं त्विति</q> । पूर्वमुक्तं <q>पूर्वोक्तं</q>
विस्पष्टम् । यत्त्रिविधत्वेनोक्तं काकुविधानेन तच्च षट्षष्टिभेदः, संक्षेपतस्त्रिधा सद्वर्णाङ्गालङ्कारयोगः प्रयोक्ष्यते।</p>
<p>एवं मूर्च्छनातानानां स्वस्थानं व्याख्याय साधारणकृतं नाम चतुर्थं तद्भेदं व्याख्यातुमुपक्रमते
<q>साधारणमित्यादि</q> । अन्तरे भवः अन्तरः स्वस्थानच्युतपरस्थानसंक्रान्तः स चासौ स्वरक्तत्वं न तु विस्वरं,
तस्य भावः साधारणमिति । भावप्रधानो निर्देशः साधारण्यमिति यावत् । तथा अन्तरे भवं
जातिविभागसाधारणत्वात्स्वरा यत्र प्रयोगे तद्भावो जातिसाधारणः स्वस्य सामान्यलक्षणम् । <q>कस्मादिति</q>
किमत्र लौकिकेऽनुगमो अस्ति तेनेति प्रश्नः अस्तीत्याह <q>द्वयोरन्तर</q> इत्यादि। छायायामुपविष्टस्य शीतं भवतीति
वसन्तस्य पूर्णत्वं,
<!-- APPARATUS page 031 !-->
1. <q>र</q>-- वक्ष्यामः. 2. <q>र</q>-- तस्मात्. 3. <q>ड</q>-- अन्तरं यत्, <q>प</q>--द्वयोरन्तरयोर्वा । 4. <q>र</q>--न चावे. 5. <q>र</q>--साधारणात्.

<pb n="032"/>

स्वरसाधारणं काकल्यन्तरस्वरौ । तत्र द्वि1श्रुत्यत्कृष्टो निषादः काकलीसंज्ञो
भवति । तद्वद्गान्धारोऽन्तरस्वरसंज्ञो भवति ।</p>
<p>जातिसाधारणमेकांशानामविशेषाज्जातीनां समवायात्प्रत्यंशं
लक्षणसंज्ञानमिति। स्वरसाधारण द्विविधं द्वैग्रामिकं कस्मात् साधारणोऽत्र स्वरविशेष
इति कृत्वा षड्जत्वासाधारणमुच्यते । एवं मध्यमेऽपि । अस्य तु
प्रयोगसौक्ष्म्यात्कैशिकमिति द्वितीयं नाम निष्पद्यते । 2कलत्वाच्च काकलीसंज्ञो भवति,
विकृतत्वाच्चानंशः आप्तोपदेशाच्च सप्तभ्यो नान्यो निषादवानेव । यथा हि षण्णां
रसानामन्यतमः क्षारसंज्ञितस्तथा निषादः काकलीसंज्ञो गान्धारश्चान्तरस्वरसंज्ञो भवति।
भवतश्चात्र--
<lg><l>अन्तरस्वरसंयोगो नित्यमारोहिसंश्रयः ।</l>
<l>कार्यो ह्यल्पो विशेषेण नावरोही कदाचन ।। ३५ ।।</l></lg>
<lg><l>क्रियमाणोऽवरोही स्यादल्पो वा यदि वा बहुः ।</l>
<l>जाति़रंग श्रुतिं चैव निहन्यादन्तरस्वरः3 ।। ३६ ।। इति ।।</l></lg>
<!-- COMMENTARY page 032 !-->
आतपे स्वेद इति शिशिरस्य स्वरूपात्प्रच्यवनम् । एतदेवाह <q>न च नागत</q> इति । अनागमनमात्रव्यावृत्तिर्न तु
पूर्णतेत्यर्थः । निश्शेष इत्यनेन नष्टः न वा संपूर्ण इत्यर्थयोः स मध्यवर्तीकालः साधारणः, तद्वद्द्वयोः स्वरयोः
मध्यवर्ती सस्वरसाधारणः।। ३४ ।।</p>
<p>एतमेव विभागं दर्शयति डु इति । तेन तानश्रुतिसाधारणं यदेके प्राहुस्तन्न सोढं भवति । निषादस्य
षड्जग्रामे षाडवौडुवितत्वेन लोपः, गान्धारस्य त्वौडुवित्वेन, विपर्ययौ मध्यमग्रामे तद्विशेषानाश्रयणे
लोप्यत्वमात्रात्। यदि तानसाधारणं तन्न, किञ्चिदेतेनोक्तं स्यात् । श्रुतिसाधारणं न
किञ्चिन्निषादगान्धारव्यतिरेकेण हि नान्यपरो लोपदशायाः श्रुत्युत्कर्षं भजते ।</p>
<p>प्रथमं व्याचष्टे <q>तत्र साधारण</q>मिति । एतौ क्रमेण लक्षयति <q>श्रुत्युत्कृष्टो निषाद</q> इति । तत्र संज्ञावग्रहणे
भेदमाह व्यवहारार्थमिमे भिन्ने संज्ञे परमार्थतस्तु द्वयोरपि तीव्रतरत्वात्काकलीत्वम् । यद्वक्ष्यति "<q>कलत्वाच्च
काकली संज्ञा</q>" (<q>ज्ञ</q>) इति । द्वयोरपि चान्तरस्वरत्वम्, यदुक्तं--"<q>साधारणं नामान्तरस्वरता</q>" इति ।
<!-- APPARATUS page 032 !-->
1. विश्रुति. 2. N: <q>उ</q>-- नयन्ते त्वन्तरस्वराः 3. <q>न</q>-- जातिमिदानीं.

<pb n="033"/>

<!-- COMMENTARY page 033 !-->
द्वितीयं लक्षयति <q>जातिसाधारणमेकांशानामविशेषादिति</q> । एकोंऽशो यासां जातीनां तासां यो विशेषहीनः
प्रयोगः स वाद्यंशानुलपनलक्षणान्तरमार्गरूपस्तुल्यः । कमवलम्ब्य जातिसाधारणं स्थितं नत्वेवं तस्मिन् भागो
जात्योरभेद एवैकोऽसाधारणोत्याशङ्क्याह <q>जातीनां तु समवायात्प्रत्यंशलक्षणसंज्ञानमिति</q> ।
ग्रहन्यासादिदशकस्य यः समवायस्ततो हेतोर्जातीनामंशे विचित्रेऽपि लक्षणमसाधारणं शक्यं ज्ञातुम् , यदाह
<q>न्यासान्तरभागौ तु विशेषकाविति</q> । तुर्व्यतिरेकमाह, तेन नाभेद इति भावः । ग्रहादिभागानां लक्षणपरिज्ञानं
जातिसाधारणमिति केचिदेव प्रघट्टके व्याचक्षते <q>स्वरसाधारणं द्विविधमि</q>त्यादिना । काकल्यन्तरयोर्ग्रामद्वये
प्रयोगमुजानाति, निषादगान्धाराल्पत्वदशायां नामान्तरं च विधत्ते । स्वरद्वयं षड्जग्रामे षड्जसाधारणं,
अन्यत्र मध्यमसाधारणमिति। तच्चेदं फल्गुप्रायं लक्ष्यते, मूर्च्छना हि स्वरसाधारणकृता भवतीत्युक्ते
किमनेनाभ्यधिकमुक्तं भवति । अन्ये तु ग्रामद्वये व्यवस्थां प्रदर्शयितुमिदं, तथा हि, षड्जग्रामे षाडवकरत्वेन
निषादः काकली, औडुविते गान्धारोऽन्तरस्वर इति षड्जसाधारणं मध्यमग्रामे विपर्ययेणेति प्राहुः । तदनेनापि
किञ्चिदाशयितं भवति । यच्चेदमुच्यते यस्य कैशिकमिति तद्यदि काकल्यन्तरयोस्तथापि निषादगान्धारगतस्य
ग्रामभेदे षाडवौडुविचतप्रकारस्य तदुचितप्रकारस्य तदुभयथापि षड्जकैशिक्यां पूर्णस्वरायां कैशिक्यां च
ऋषभधैवतलोपोजातषाडवौडुवितायां न दृश्यते । शुद्धभिन्नगौडमालवषड्जकैशिकानामपि
कैशिकीजातिसम्भवमुद्देशा.....भ्यां समयाश्च <q>काश्यपमुनि</q>प्रभृतिभिश्च दर्शितम् ।
तस्मादित्थमेतदित्यस्मत्परमगुरव <q>उत्पलदेवपादा</q> मन्यन्ते इह तावत्तिस्रो द्वे चतस्र इत्यादिना स्वस्थानस्वरूपमुक्तं
तच्चरा.... .... .... त्वात्पारमार्थिकं प्राकृतरूपमुच्यते । षड्जश्चतुश्श्रुतिक इत्यादौ यावन्निषादो द्विश्रुतिरिति
यथा संपूर्णावयवं प्राणिनां रूपं तेषामेव त्वन्यथा रूपद्वयेऽपि शुद्धं रूपं छिन्नपुच्छमिव शुनो द्विपुच्छत्वं वा तत्र
गान्धारनिषादयोर्विवादित्वात्तदुपक्रमे च विकृतिरुक्ता च, तद्विकृत्या च षड्जमध्यमावपि विकृतौ, पञ्चमस्य
त्रिश्रुतिकामिधाने दर्शितैव विकृतिः । तद्द्वारेण धैवतस्यापि ऋषभस्य तु विकृतिर्वक्तव्या । एतदेव दर्शयति
<q>स्वरसाधारणं द्विविधं द्वैग्रामिक्यमि</q>ति । यदेतत्काकल्यन्तरलक्षणं द्वयोरपि ग्रामयोः स्वरसाधारणमुक्तं
तद्द्विविधम् । अत्र पृच्छति--कस्मात् । अयं भावः। यदि तत्काकल्यन्तरभेदाद् द्विविधत्वं तर्हि पूर्वमेवोक्तमिति,
किं पुनरु/?/क्ते्या । अथान्यतः प्रकारा द्विविधता स तर्हि वक्तव्य इति, इतरोऽपि तं प्रकारमाह <q>स्वरसाधारणमत्र
स्वरविशेष इति कृत्वा षड्जसाधारणमुच्यते</q> इति । यदा निषादः श्रुतिमेकामुत्कृष्यते ऋषभश्च, तदा

<pb n="034"/>

<!-- COMMENTARY page 034 !-->
निषादस्त्रिश्रुतिः, षड्जो द्विश्रुतिः, ऋषभस्तु चतुश्श्रुतिरिति, तदा षड्जसाधारणौ द्वाभ्यां
निषादर्षभाभ्यामुपजीवितो यतः सम्पन्नः ततः षड्जसाधारणम् ।</p>
<p>गान्धारो यदैकां श्रुतिमुत्कृष्यते पञ्चमश्च मध्यमग्रामिको मध्यमश्रुतिमेकां गृह्णाति धैवतस्तु चतुश्श्रुतिक
एव मध्यमग्रामतायां हानिः, तदा मध्यमस्योपजीव्यत्वान्मध्यमसाधारणम् ।</p>
<p>ननु निषादगान्दारयोर्द्विश्रुत्युत्कर्षणे साधारण मुक्तं कथमधुनैकश्रुत्युत्कर्ष इत्याशङ्क्याह
<q>साधारणमस्येति</q>। स्वरस्वयः (?) प्राक्तनरूपाद्विशेषो वैलक्ष्यण्यात्मा स एव स्वरसाधारणतायां प्रयोगः ।
अनेन चैतत्सूचयति सर्वेषां स्वराणामुच्चनीचत्ववैचित्र्यकृतोक्तिविशेषात्केवलं गान्धर्वे नियमं (म) दृष्टसिद्ध्यै
एकश्रुतित्वं स्वराणां दर्शितम्, वैचित्र्यन्तरं तु रागभाषादौ लक्ष्ये दृश्यत एव । तथा च <q>वृद्धकाश्यपः</q> --</p>
<lg><l><q>काकल्यन्तरयोगेन चतुस्त्रिद्वयेकतः श्रुतीन् </q> ।</l>
<l><q>स्वरान्सर्वान्प्रयुञ्जीत रागाभाषासु सर्वथाः</q> ।।</l></lg>
<lg><l><q>स्वराः षड्जादयः सप्त तथा चोत्कृष्टपञ्चमः</q> ।</l>
<l><q>अथ धैवततश्चान्यः काकल्यन्तरसंज्ञकौ</q> ।।</l></lg>
<lg><l><q>षड्जमध्यमगान्धाराश्चत्वार इति सर्वथा</q> ।</l>
<l><q>जातिष्वेते प्रयोक्तव्याः स्वराः पञ्चदशैव तु </q> ।।</l></lg>
<p>अस्य लक्ष्येऽसंभवं दर्शयितुं संज्ञां करोति <q>अस्य तु प्रयोगस्य सौक्ष्म्यादिति</q> । तुस्त्ववधारणे, अस्यैव
षड्जमध्यमसाधारणस्येत्यर्थः) । सौक्ष्म्यवैचित्र्यनिपुणसाध्यता च । कैशिकमिति सुकुमारहृद्यप्रयोगात्मिका हि
कैशिकी सा विद्यते यत्रेत्याकारः । कशेर्वा कैशिकम् । पाताग्रसौक्ष्म्याद्वेति पृथक्प्रयासोऽयं तत्र षड्जगान्धार्याश्च
षड्जकैशिकी जातेति । मध्यमग्रामांशोऽप्यस्या उपजीव्यत इति चतुःश्रुतिकधैवतं प्रतिपद्यते । दौर्बल्याच्च
ऋषभधैवताभ्यां चतुश्श्रुतिकाभ्यां भवितव्य यथाकल्पं निषादगान्धाराभ्याम् । (।) वक्ष्यति हि--</p>
<p><q>दौर्बल्यं चात्रकर्तव्यं धैवतस्यर्षभस्य च</q> । इति (२८-- ) स्वयं चैष षड्जग्रामेणेति पञ्चमेन
चतुःश्रुतिकेन भवितुं युक्तमिति । कैशिकप्रयोगे षड्जसाधारणगमनायोगात् षड्जकैशिकीकैशिक्यपि
स्वयंमध्यमग्रामगा, तेनात्र चतुश्श्रुतिर्धैवतः, ऋषभोऽपि चतुश्श्रुतिः, दौर्बल्यं ऋषभस्यात्रेति वक्ष्यते, लोप्यत्वं
चर्षभधैवतयोरिति चतुश्श्रुतिकतया भाव्यम् । धैवत्यार्षभीवर्जाश्च सर्वजातयोऽसाधारणमिति

<pb n="035"/>

1जातीरिदानीं वक्ष्यामः ।
<lg><l>स्वरसाधारणगतास्तिस्रो ज्ञेयास्तु जातयः ।</l>
<l>मध्यमी पञ्चमी चैव षड्जमध्या तथैव च ।। ३७ ।।</l></lg>
<lg><l>आसामंशास्तु विज्ञेयाः षड्जमध्यमपञ्चमाः ।</l>
<l>यथा स्वदु2र्बलतरव्यत्यासात्पञ्चमे तथा ।। ३८ ।।</l></lg>
<lg><l>जातयोऽष्टादशेत्येवं ब्रह्मणाभिहितं पुरा ।</l>
<l>तास्त्वहं वर्तयिष्यामि ग्रहांशादिविभागतः ।। ३९ ।।</l></lg>
<!-- COMMENTARY page 035 !-->
षड्जग्रामानुप्रवेशाच्चतुश्श्रुतिकत्ववशात्पञ्चमेन । भवितव्यमिति कैशिकापरपर्यायं षड्जमध्यमसाधारणं
तत्स्थानमप्यस्ति, तद्गतातिदेशात्तु कैशिकभिन्नकैशिकादिग्रामरागोष्विति सर्वं सुस्थम् । एतदेव
<q>मतङ्गाचार्या</q>दिभिर्ग्रामसाधारणमित्युक्तम् ।</p>
<p>श्रुतिसाधारणं तु सर्वस्वराणामनियतश्रुतिकत्वम् । ननु निषादस्य काकलीति कस्मान्नाम, आह
<q>कलत्वा</q>च्चेति । चकार ईषदर्थे नैको सादेशः । (?) ईषत्कलस्तीव्रभावोऽस्मिन्निति काकली इति, यदि वा
<q>गौरादित्यादीकारः</q> काकलीसंज्ञे इति पाठे निषाद एवं षड्जत्वं नाप्राप्तः छिन्न पुच्छ एव श्वेव । अत एव
विकृतत्वेन प्राधान्याभावादनंशः । ननु सप्तभ्यो माभूत्, अन्यो निषादस्तु विकृतोऽसौ न षड्ज इति । किमत्र
कारणम् । आह । <q>आप्तोपदेशा</q>च्चेति । चकारो हेत्वन्तरगतिकारं द्योतयति । पूर्वं हि निषादधीप्ररूढायां तद्बुद्धिर्जातेति
प्राथम्यात्तेनैव व्यपदेशः । अत्र दृष्टान्तमाह लवणरस एव तीव्रः क्षार इति कथ्यते <q>चाणक्यादि</q>भिस्तु मधुररसं,
मध्यमादृषभगतौ चान्तरास्य प्रयोगादान्तरस्वरत्वम् ।</p>
<p>अथात्र साधारणे उक्ते शेषं कारिकावल्यामाह <q>भवति चात्रेति</q> । साधारणे अन्तरस्वराद्य आरोही
मध्यमस्तं संश्रित्य तत ऋषभं जिगमुषुणा यदि आन्तरस्वरः प्रयुज्यते तदासौ सम्यक्छ्रतौ योगो भवति ।
सदाल्पकार्यस्तु विषय एव तस्य विनियोगः । <q>नावरोही</q>ति तस्यादाविति शेषः । तेनान्तरस्वरो प्रयुक्ते न नयावरोही
ऋषभः, स मे......न योज्य इति । अन्तरस्वरेण संयोगो यस्य मध्यमस्य तादृग्यदाप्रयुक्तस्तदा आरोहणमेवकार्यम्।
मध्यामादन्तरस्वरं प्रयुज्य मध्यम अन्यत्र वा आरोहणमेव कार्यम ।। ३५ ।।</p>
<p>नन्वारोहणं कदाचिन्नावरोहीति यदुक्तं तदेव दृढयति <q>क्रियमाणोऽवरोही स्यादिति</q> ।
<q>अल्पो बहुभिरिति</q>।......विपुलो वा विस्तरकालस्थिति.....त्रादर इत्यर्थः । <q>जाती</q>त्यदृष्टं, रागमिति
रात्रिदृ (रक्तिर्दृ)ष्टफलं, <q>श्रुतीति</q> प्रत्युपकारवैरस्यं नयत इति नाशयतीत्यर्थः । <q>अन्तरस्वर</q>शब्देन चात्र काकल्यपि
संगृहीत इति कृतोऽप्यमेव क्रमः ।। ३६ ।।</p>
<!-- APPARATUS page 035 !-->
1. N: जातीनिदानीं --after वक्ष्यामः N has अत्र 2. N: स्वर......व्यत्यासत्पञ्चमी चेति ।

<pb n="036"/>

<lg><l>षाड्जी चैवार्षभी चैव धैवत्यथ निषादिनी ।</l>
<l>षड्जोदीच्यवती चैव तथा वै षड्जकैशिकी ।। ४० ।।</l></lg>
<lg><l>षड्जमध्या तथा चैव षड्जग्रासमाश्रयाः ।</l>
<l>अत ऊर्ध्वं प्रवक्ष्यामि मध्यमग्रामसंश्रिताः1 ।। ४१ ।।</l></lg>
<lg><l>गान्धारी मध्यमा चैव गान्धारोदीच्यवा तथा ।</l>
<l>पञ्चमी रक्तगान्धारी तथा गान्धारपञ्चमी ।। ४२ ।।</l></lg>
<lg><l>मध्यमोदीच्यवा चैव नन्दयन्ती तथैव च ।</l>
<l>कर्मारवी च विज्ञेया तथान्ध्री कैशिकी मता ।। ४३ ।।</l></lg>
<lg><l>स्वरसाधारणगतास्तिस्रो ज्ञेयास्तु जायतः ।</l>
<l>मध्यमा षड्जमाध्या च पञ्चमी चैव सूरिभिः ।। ४४ ।।</l></lg>
<lg><l>आशामंशास्तु विज्ञेयाः षड्जमध्यमपञ्चमाः ।</l>
<l>यथास्वं दुर्बलतरं व्यत्यासात्त्वत्र पञ्चमी ।। ४५ ।।</l></lg>
<!-- COMMENTARY page 036 !-->
<p>षड्जं काकलीं प्रयुज्य तमेव स्वरान्तरं वारोहो--....किमित्युक्तम् । तत्प्रसङ्गादाह। <q>जातीरिदानी</q>मिति।
जायते शुद्धभिन्नगौडरागसाधारणभाषाविभाषात्मकं रीतीसप्तकं दृष्टसिद्धिर्भावरसोपरेञ्जनं च यतस्ततो जातयः।
<q>ब्रह्मणेति</q> आप्तागममसस्यानन्यथाभावमाह । <q>वर्तयिष्यामि</q> हृदये वर्तमानाः प्रविशन्ति लक्षणक्रमेण
ग्रहांशतारमन्द्रषाडवौडुविकादि विभागोक्तेन प्रकाशयिष्यामीत्यर्थः। षड्जग्रामगतं श्रुतिविभागं सम्पद्यते
चोपजीवतीति तदाश्रयाः । एवं मध्यमग्रामाश्रया अपि स्थिताः । <q>तिस्रः</q> स्वरगता एव । तासु हि नाषादगान्धारयोः
षाडवौडुवितकरत्वमिति पूर्वावस्थायां वक्रावपि तौ दुर्बलत्वाद्विकृतौ काकल्यन्तरात्मानौ भवतः । तेन
स्वरसाधारणस्यायतितत्वादत्रापि प्रयोगः ।। ३७--४४ ।।</p>
<p>तथाहि (शुद्धषड्जा) यां काकलीप्रयोगो दृश्यते(इति) निदर्श्य अनंशत्वे दौर्बल्यात्तत्रासां कोंऽशः
साधारणविषय इत्याह <q>आसामंशा</q> इति । <q>यथास्वमिति</q> षड्जमध्यमसप्तांशास्तत्र निषादगान्धारयोस्तावदंशयोः
नास्ति साधारणं समपेषु सातिशयस्तत्प्रयोगः, मध्यमाया अप्येष विधिः, स हि द्विश्रुतिवर्जं पञ्चांशांशाः ।
पञ्चम्यास्तु ऋषभपञ्चमावंशौ आद्ये......वितं येन पञ्चम एवास्यां काकल्यन्तरयोगप्रसंगादस्यामन्यदाह
<q>दुर्बलतरस्य व्यत्यासे</q> दुर्बलत्वगात्रं कर्तव्यम् । तेन षाडवकारिणो गान्धारस्य स्थाने दुर्बलेनान्तरस्वरेण यत्र
भाव्यं तत्रासौ दुर्बलतरः कर्तव्यः । औडुवितकारिनिषादस्थाने दुर्बलतरकालीसङ्गो दुर्बलः काकली कर्तव्यः
इति ।। ४५ ।।</p>
<!-- APPARATUS page 036 !-->
1. N: मध्यमग्रामसंश्रयाः ।।

<pb n="037"/>

<p>1aस्वरजातयः शुद्धा विकृताश्च । तत्र शुद्धाः षाड्जी, आर्षभी, धैवती,
निषादिनी च षड्जग्रामे । गान्धारी मध्यमा पञ्चमीती मध्यमग्रामे । एताश्चान्यूनस्वराः1
स्वस्वरांशग्रहन्यासापन्यासाश्च ।</p>
<p>विकृता लक्ष्यन्ते तेभ्योऽन्यतमेन द्वाभ्यां बहुभिर्वा लक्षणैर्विक्रियामुपगता
न्यासवर्जं विकृतसंज्ञा भवन्ति। न्यासविधावप्यासां2 मन्द्रो नियमः विकृतास्वनियमः।
तत्रैकादशसंसर्गजा विकृता अपरस्पर3 संसर्गादेकादश निर्वर्तयन्ति । यथा--</p>
<lg><l>शुद्धा विकृताश्चैव हि समवायाज्जातयस्तु जायन्ते ।</l>
<l>पुनरेवाशुद्धकृता भवन्त्यथैकादशान्यास्तु ।। ४६ ।।</l></lg>
<!-- COMMENTARY page 037 !-->
<p>अथासां जातीनां विभागमाह <q>स्वरजातय</q> इति स्वरनाम्न्य इत्यर्थः। तासां ग्रामविभागमाह <q>तत्र शुद्धाः
षड्जे</q>त्यादि। शुद्धानां लक्षणमाह <q>ता</q> इति । <q>अन्यूनस्वराः</q> पूर्णस्वराः यो (?) नामकारी स्वरांशादिरूपो (?)
यासाम् । चकारः समुच्चये । विकृतानां नैतल्लक्षणमित्याह <q>विकृता लक्ष्यन्ते एभ्य</q> इति । पूर्णग्रहोपन्यासेभ्यः ।
तदाह <q>न्यासवर्ज</q>मिति । <q>विकृतसंज्ञा</q> इति विकारे सम्यग्ज्ञानं विशेषतो यासां, तेन षाडवविकृता, ग्रहविकृता,
अंशविकृता, ग्रहांशोपन्यासविकृता इति विभागः ।</p>
<p>नन्वेवं (ग्रहाप) न्यासभागे शुद्धेतरविभागः कथमित्याह <q>न्यासविधावपीति</q> । तासां जातीनां मध्येऽ
पि याः शुद्धास्तासु नामकरी यो न्यासः नियमेन मन्द्रो भवति, विकृतासु त्वनियमः।
न्यासान्तरमार्गलक्षणेन....छायायिना रूपेण विकृत्वेऽपि तद्रूपाविभासः ।</p>
<p>नन्वेवं सप्तानां विभाग उक्तः, अष्टादश चोद्दिष्टा इत्याशंक्याह <q>तत्रेति</q> । एवं सप्तसु स्थितास्वित्यर्थः ।
तासां संसर्गादित्याह <q>विकृता</q> इति न तु शुद्धा इत्यर्थः । <q>एकादशेति</q> कर्मपदम् ।
एतदेव संक्षेप्तुमार्यामाह--</p>
<p><q>शुद्धा विकृताश्चैव हि समवायाज्जातयस्तु जायन्ते</q> इति । निर्हेतौ समवायात् श्रुतिस्वरग्रहादिसमूहाद्यतो
जायते ततो जातय इति निर्वचनम् । शुद्धा विकृताश्चेति विभागः । एवकारेण शुद्धानामेव हि विकृतत्वम् । न तु
जात्यन्तरत्वमुक्तम् । <q>पुनरवे</q>ति शुद्धाभिर्विकृताः कृताः, ताभिस्त्वेकादशेति पुनः शब्दो व्यतिरेकार्थः।
<!-- APPARATUS page 037 !-->
1a. N: एतासां अष्टादशानां सप्तस्वरा....ताश्च द्विविधाः शुद्धाः विकृताश्च । तत्र शुद्धा षड्जग्रामे षाड्जी ऋषभी धैवती
निषादी च षड्जग्रामे । गान्धारी मध्यमा पञ्चमी इति मध्यमग्रामे । एतश्चान्योन्यस्वरत्वात् स्वस्वराः । संग्रहोपन्यासन्यासो
अन्यतमेन द्वाभ्यां बहुभिर्वोपलक्षणैः। विक्रियामुपगता न्यासवर्जं विकृतसंज्ञा भवन्ति । न्यासविधानमप्यासां मन्द्रो नियमः
विकृतास्वनियमः । तत्रैकादशसंसर्गजा विकृता अपरस्परसंसर्गादेकादश निर्वर्तयन्ति । 1. <q>र</q>--अरा । 2. विधानमध्यासां।
3. <q>र</q>--संयोगात् ।

<pb n="038"/>

<lg><l>1तासां यन्निर्वृत्ताः स्वरेष्वथांशेषु जातिषु च जातिः ।</l>
<l>2तद्वक्ष्यामि यथावत्संक्षेपेण क्रमेणेह ।। ४७ ।।</l></lg>
3षाड्जीमध्यमाभ्यां निवृत्ता ज्ञेया षड्जमध्यमा4 5षाड्जीगान्धारीभ्यां6 7ष्डजाकैशिकी,
8गान्धारीषड्जधैवतीभिः षड्जोदीच्यवा, षड्जागान्धारी मध्यमाधैवती --
भिर्गान्धारोदोच्यवा, धैवतीपञ्चमीमध्यमागान्धारीभिर्मध्यामोदीच्यवा,
गान्धारीमध्यमापञ्चमीनिषादवतीभी रक्तगान्धारी, गान्धार्यार्षिभ्यामान्ध्री,
पञ्चम्यार्षभीगान्धारीभिर्नन्दयन्ती, निषादवत्यार्षभीपञ्चमीभिः कार्मारवी,
पञ्चमीगान्धारीभ्यां गान्धारपञ्चमी, धैवत्यार्षभीवर्जाभिः कैशिकी ।।
<lg><l>[ स्यात्षड्जमध्यमाभ्यां निर्वृत्ता षड्जमध्यमाजातिः ।</l>
<l>गान्धारीषाड्जीभ्यां संयोगात्षड्जकैशिकी चापि ।।</l></lg>
<lg><l>षाड्जीगान्धारीभ्यां धैवत्या चापि या विनिष्पन्ना ।</l>
<l>संसर्गाद्विज्ञेया सा षड्जोदीच्यवा जातिः ।।</l></lg>
<lg><l>षाड्जी गान्धारी9 पञ्चमी तथा धैवती च खलु जातिः ।</l>
<l>गान्धारोदीच्यवतीं जातिं निर्वर्तयन्त्येताः ।।</l></lg>
<!-- COMMENTARY page 038 !-->
एकादशैव नाधिकाः । <q>तु</q>र्व्यतिरेके, तासु परव्यतिरिक्ता नाम वाच्याः, न तु शुद्धाः भूतविकृतवत्कारणनामधेया
एव । <q>अथेति</q> समुच्चये कारणनामानुगमांशेन समुच्चितिः । तथाहि षड्जमध्यमयोश्च संसर्गजातिः षड्जमध्यमेत्युक्तम्।
अन्यास्तु भवन्तु जातय इति अंशरागविभाषादेशीमार्गादिषु प्रधानभूतान्तरमार्गन्यासाद्यनुगमबलेनानुगत--
प्रत्ययकारित्वादष्टादशमार्गन्यासानीत्यर्थः । अंशग्रहादिशतयोजनाया जायन्त इति जातय इत्यन्ये । जातेरसंप्रति
आभ्य इति वा सकलस्य रागादेर्जन्महेतुर्जातिरिति टीकाकारः।। ४६ ।।</p>
<p>ननु कया विकृतया का जातिरित्याशङ्काप्रसंगादन्यदप्यभिधास्यन् प्रतिज्ञां करोति <q>तासां यन्निर्वृत्तेति</q>
तयोः निर्वृत्तयोर्निर्वृत्ता तस्यामियं निर्वृत्तेति पञ्चमीसमासः कर्मधारयश्च । तत्रैकशेषावृत्त्यादिभिः यां
निर्वृत्तेत्यन्यप.....तत्र यत इत्यध्याहारः । स्वरेषु ग्रहापन्यासादिषु <q>यथाव</q>दिति यत्प्रकाररूपमर्हति तद्वक्ष्यामि।
एवमंशेषु स्वरग्रहणेन लब्ध्या अंशाः प्रधानात्पृथगुक्ताः । हानिषु च षाडवौडुविकात्मसु यथावदिति तत्प्रकाररूपं
तत्क्रमेणेत्युद्देशमप्यनादृत्य, <q>इहेति</q> जातिनिर्णये वक्ष्यामि ।। ४७ ।।</p>
<!-- APPARATUS page 038 !-->
1.N: <q>र</q>--यासां यां । 2. N: <q>र</q>--तां । 3. N: <q>र</q>--आभ्यां । 4. N: <q>र</q>--जाति । 5.N: <q>र</q>--गान्धारीषाड्जीसंयोगात् ।
6.N: गान्धारीषाड्जीभ्यां संयोगात् 7. N: षड्ज (जा) कैशिकी वापि । 8. N: मध्यमा
9.N: गान्धारी षड्जाभ्यां धैवत्याश्चैव संगमात् ।
यां तु षड्जौदीच्यतीति ज्ञेया सा नामनी सद्भिः ।।
N does not read further. Two verses स्यात् &amp; षाड्जी ॰are also not read.

<pb n="039"/>

<lg><l>1aगान्धारपञ्चमाभ्यां मध्यमया विरचिता 1bच धैवत्या ।</l>
<l>जातिस्तु मध्यमोदीच्यवेति सद्भिः सदा ज्ञेया ।।</l></lg>
<lg><l>गान्धारीपञ्चमयोः सप्तम्याश्चैव रक्तगान्धारी ।</l>
<l>गान्धार्यार्षाभिकाभ्यामान्ध्री संजायते जातिः ।।</l></lg>
<lg><l>योनिस्तु नन्दयन्त्यास्त्वार्षभिका पञ्चमीं सगान्धारी ।</l>
<l>कार्मारवीं निषादी सार्षभिका पञ्चमीं कुर्युः ।</l></lg>
<lg><l>धैवत्यर्षभिकाभ्यां हीनां खलु कैशिकीं कुर्युः ।।]</l></lg>
<lg><l>1परस्परविनिष्पन्ना ज्ञेया ह्येवं तु जातयः ।</l>
<l>पृथग्लक्षणसंयुक्ता द्वैग्रामिकाः1c स्वराश्रयाः ।। ४८ ।।</l></lg>
<lg><l>2चतस्रो2a जातयो नित्यं ज्ञेयाः सप्तस्वरा बुधैः।</l>
<l>चतस्रः षट्स्वरा ज्ञेयाः स्मृताः पञ्चस्वरा दश ।। ४९ ।।</l></lg>
<lg><l>मध्यमोदीच्यवा चैव तथा वै षड्जकैशिकी ।</l>
<l>कार्मारवी च संपूर्णा तथा गान्धारपञ्चमी ।। ५० ।।</l></lg>
<lg><l>3षाड्ज्यान्ध्री नन्दयन्ती च गान्धारोदीच्यवा4 तथा ।</l>
<l>चतस्रः षट्स्वरा ह्येताः ज्ञेयाः पञ्च स्वरा दश ।। ५१ ।।</l></lg>
<!-- COMMENTARY page 039 !-->
<p>तत्र निर्वृत्तीस्तावदाह <q>षाड्जीमध्यमाभ्या</q>मित्यादि <q>धैवत्यार्षभवर्जाभिः कैशिकी</q>त्यन्तेन । आदौ
तिस्रः षड्जग्रामे, एतच्च षड्जपूर्वपदत्वादेव लब्धम् । ग्रहादिसंर्गेऽपि ग्रामयोरसाङ्कर्यम् । ग्रामसाधारणस्य
कैशिकस्य तत्र बाहुल्येन प्रयोगः । स्पष्टमन्यत् ।</p>
<p>एतदुपसंहरति <q>अपरस्परनिष्पन्ना</q> इति संसर्गजा अन्योन्यं जनिताः । नन्वेवं षड्जमध्यमायां पृथग्ज्ञाप्यते
लक्षणमित्याह <q>पृथग्लक्षणेति</q> । ननु किं तेनेत्याह स्वरा ये ग्रहादिविभागस्तत्र नेयास्ते यत आश्रीयते लक्षणबलेन
द्वैग्रामिक्यमिति तिस्रः षड्जग्रामे अष्टावन्यत इत्यर्थः । यदि वा द्वैग्रामिकजात्युद्भवत्वात् तथेति, यदि वा
संसर्गजात्य एव स्वराश्रयास्तु स्वरमान्यः पृथग्लक्षणं शुद्धापेक्षया जात्यत्वं संसर्गदजापेक्षया च जनकत्वं भजन्ते ।। ४८ ।।</p>
<p>अथ हानिप्रकारं पूर्णषाडवौडुविकविभागं विवक्षुः पूर्णाः तन्नियमं तावदाह <q>चतस्र</q> इति ।
तत्र पूर्णाश्चतस्र आह <q>मध्यमोदीच्यवेत्यादि</q> । तत्र षाडवा आह षाड्जीत्यादिना । तद्व्यतिरिक्ताः शिष्यन्ते
<!-- APPARATUS page 039 !-->
1a. N: गान्धारीपञ्चमीभ्यां 1b. N: स 1.c.N:द्वैग्रामिक्यः (N) 1. N: (एवं not read in 'N' <q>ड</q> --व
परस्परोत्पन्ना विज्ञेया जातयो बुधैः 2. N: <q>र</q>-- आभ्यां चतस्रो नियमात् ज्ञेयाः सप्तस्वरा बुधैः (N) दशपञ्चस्वरा ज्ञेया
चतस्रश्चैव षट्स्वराः । 2a. N: आभ्यश्चतस्रो नियमात् ज्ञेयाः सप्तस्वराः बुधैः (N) 3. पञ्चमी नन्दयन्ती ......
4. N: ॰रोदिच्यवी

<pb n="040"/>

<lg><l>नैषादी 1 चार्षभी चैव धैवती षड्जमध्यमा ।</l>
<l>षड्जोदीच्यवती चैव पञ्च षड्जाश्रिताः स्मृताः ।। ५२ ।।</l></lg>
<lg><l>गान्धारी रक्तगान्धारी मध्यमा पञ्चमी तथा ।</l>
<l>कैशिकी चैव पञ्चैता मध्यमग्रामसंश्रयाः ।। ५३ ।।</l></lg>
<lg><l>यास्ताः 2सप्तस्वरा ज्ञेया याश्चैताः षट्स्वराः स्मृताः ।</l>
<l>कदाचित् षाडवीभूताः कदाचिच्चौडुवे मताः ।। ५४ ।।</l></lg>
<lg><l>षड्जग्रामे तु संपूर्णा विज्ञेया षड्जकैशिकी ।</l>
<l>षट्स्वरा चैव विज्ञेया3 षाड्जी गान्धारयोगतः ।। ५५ ।।</l></lg>
<lg><l>संपूर्णा मध्यमग्रामे ज्ञेया 4कार्मारवी तथा ।</l>
<l>गान्धारपञ्चमी चैव मध्यमोदीच्यवा5 तथा ।</l>
<l>पुनश्च षट्स्वरा ज्ञेया गान्धारोदीच्यवा 6बुधैः ।। ५६ ।।</l></lg>
<!-- COMMENTARY page 040 !-->
दशैव तान् पञ्चस्वरा इति दर्शयति <q>ज्ञेयाः पञ्चस्वरा दशे</q>ति ।। ४९--५१ ।।</p>
<p>पञ्चस्वराणां विभागमाह <q>निषादिन्यार्षभी</q> चेत्यादि । <q>षड्जाश्रिता</q> इति षड्जग्राममाश्रिताः
।। ५२--५३ ।।</p>
<p>एवं मध्यमग्रामं अथ तदेव रूपताय निराकांक्षं करोति । <q>यास्ताः सप्तस्वरा</q> इत्यादि । याः सप्तस्वरा
मध्यमोदीच्यवाद्याश्चतस्रस्ता ज्ञेयास्तथैव नियमेनेति शेषः । तेन तासां न जातु हीनस्वरता । यास्तु
षड्जाद्याश्चतस्रस्ताः षाडवे चतारात् पूर्णत्वे ना [औ]डुविकाः कदाचिदौडुवे पञ्चात्मके तत्प्रयोगे या दशोक्तासाः
[?] कदाचित् षाडवे, चकारात्पूर्णत्वेऽपि । <q>मता</q> इति पाठे न छन्दोभङ्गः इति ।। ५४ ।।</p>
<p>पूर्णानां षाडवानां च ग्रामभेदेन स्वरूपमाह <q>षड्जग्रामे</q> त्विति । <q>गान्धारयोगत</q> इति गान्धारस्य
योगमंशत्वेन प्राधान्यमवलम्ब्य षाड्जी षड्जस्वरत्वेनोक्तापि सती पूर्णैव विज्ञेया । निषादो ह्यासां षाडवकृत्।
स च गान्धारांशे तत्संवादित्वादलोप्य एव । चोऽप्यर्थे, एवकारः पूर्णशब्दानन्तरम् । कार्माख्याद्यास्तिस्रो
मध्यमग्रामे पूर्णस्वरा एव, गान्धारोदीच्यवाद्यास्तु तिस्रः षाडवा, औडुविकाः कदाचित् । ।। ५५--५६ ।।</p>
<!-- APPARATUS page 040 !-->
1.N: <q>ड</q>--निषादवत्यार्षभी च । <q>न</q>--निषादिन्यार्थभी चैव । 2. N: पञ्चस्वरा 3. (N): षाड्जयोगोपमा कृतिः ।।
4.N: कर्मारवी 5. N: ॰दीच्यवी 6. N: ॰दीच्यवी

<pb n="041"/>

<lg><l>आन्ध्री च नन्दयन्ती च मध्यमग्रामसंश्रयाः ।</l>
<l>एवमेता बुधैर्ज्ञेया द्वैग्रामिक्योऽपि जातयः ।। ५७ ।।</l></lg>
<lg><l>अत ऊर्ध्वं प्रवक्ष्यामि तासामंश1विकल्पनम् ।</l>
<l>षट्स्वराः सप्तमे ह्यंशे नेष्यते(न्ते) षड्जमध्यमाः ।। ५८ ।।</l></lg>
<lg><l>संवाद्यलोपाद्गान्धारे तद्वदेव हि नेष्यते ।</l>
<l>गान्धारीरक्तगान्धारीकैशिकीनां तु पञ्चमः ।। ५९ ।।</l></lg>
<lg><l>षड्जायां चैव 2गान्धारमंशकं विद्वि षाडवम्3 ।</l>
<l>षाडवं धैवते नास्ति षड्जोदीच्यामथांशके ।। ६० ।।</l></lg>
<lg><l>संवाद्यलोपात्सप्तैताः षट्स्वर्येण विविर्जिताः ।</l>
<l>गान्धारीरक्तगान्धार्योः षड्जमध्यमपञ्चमाः ।। ६१ ।।</l></lg>
<lg><l>सप्तमश्चैव विज्ञेयो येषु नौडुवितं भवेत् ।</l>
<l>4द्वौ षड्जमध्यमांशौ तु गान्धारोऽथ निषादवान् ।। ६२ ।।</l></lg>
<lg><l>ऋषभश्चैव पञ्चम्यां कैशिक्यां चैव धैवतः ।</l>
<l>5एवं तु द्वादशैवेह वर्ज्याः पञ्च स्वराः सदा ।। ६३ ।।</l></lg>
<!-- COMMENTARY page 041 !-->
<p><q>अंशविकल्पनमिति</q> । अंशस्वरा विकल्प्यन्ते येन । अस्यां जातावयम् । अंशाः षा(ष)डवरोहिता
इति मीलनग्रन्थेन विचार्यते । तं वक्ष्यामः । <q>अङ्गविकल्पनमिति</q> पाठे अङ्गस्य षाडवौडविकरूपस्य विकल्पनं
कथनम् । अस्मिन्नंशे तन्नास्तीति । <q>सप्तम इति</q> । निषादे गान्धारे चांशे तद्वति ( ? ) षट् स्वरा नेष्यन्त इत्यर्थः।
अत्र हेतुः संवादिनो लोपाभावान्निषादेन न स्यात् षाडवः । स च गान्धारस्य संवादी । गान्धार्यादीनां तिसृणामृषभेण
षाडवत्वमुक्तम् । स च मध्यमग्रामे पञ्चमस्य संवादिती । तत्रांशे षाडवाभावे धैवतेंऽशें षड्जोदीच्यवायां न
षाडवः । ऋषभेण हि तत् । स च धैवतस्य संवादी षड्जग्रामे । एकीकृत्योपसंहरति <q>सप्तैता इति ।</q> नि ग प प प
ग ध इत्येतेंऽशाः । अषाडवाः क्रमेण षड्जमध्यमादिषु षड्जोदीच्यवाद्येषु । अथौडुवितशून्यानंशानाह ।
<q>गान्धारीरक्तगान्धार्योरित्यादि । सप्तम इति</q> । निषादः षड्जमध्यमाया यौ द्वावंशौ गान्धारनिषादौ तावन्नौडुविकौ ।
उपसंहरति <q>एवं तु द्वादशैवेति</q> । गान्धारीरक्तगान्धार्योरष्टौ षड्जमध्यमायां द्वौ पञ्चम्यां कैशिक्यां द्वाविति ।
अत्र क्वचिदंशसंवाद्यलोपो युक्तिर्लभ्यते । तदालाभे तु तथानिरूपणमेव हेतुः ।। ५७--६३ ।।</p>
<!-- APPARATUS page 041 !-->
1. <q>ड</q>--अङ्ग । 2. <q>र</q>--गान्धारमनंशं । 3. N: <q>र</q>--षाडवे । षड्जोदीच्यवती चैव दैवतेंशो न षाडवे । 4. षड्जमध्यमजांशेषु
। 5. N: एवं हि द्वादशे ते स्युः वर्ज्याः पञ्चस्वरे सदा ।।

<pb n="042"/>

<lg><l>तास्त्वनौडुविता नित्यं कर्तव्या हि स्वरा1श्रयाः ।</l>
<l>2सर्वस्वराणां नाशस्तु विहितस्त्वथ जातिषु 3।। ६४ ।।</l></lg>
<!-- COMMENTARY page 042 !-->
<p>इयती असंख्या भवतीति षष्टिस्तावदंशाः, तत्र चतसृणां जातीनां नित्यपूर्णानां नवांशाः अषाडवा
इति चतुःपञ्चाशत् । तेभ्योऽपि सप्त षाडवा... सत इति सप्तचत्वारिंशत् षाडवाः चतस्रः पूर्णा एवेति
चतुर्दशानामन्यानां मध्ये चतस्रो <q>नौडुविका</q> इति तासां सम्बन्धिनो द्वादशांशा वक्ष्यन्ते, शिष्टानां चत्वारिंशत्,
ततोऽपि द्वादश औडुविकता (म) पवादयन्त इति त्रिंशदौडुविताः । एवं चत्वारिंशच्छतं विकृतानां संसर्गजानां
च द्वैग्रामिकानां च जातीनां स्वरनामधेयानां सप्तांशकः (षाड) वा इति सर्वतस्सप्तचत्वारिंशच्छतमंशकानामिति
ग्रामद्वयमुच्यते । लोके तु यौ षड्जग्रामे मध्यमग्राम इति गीतयस्तेन तेन ग्रामौ म नामधेयसादृश्यमात्रं तु तत्
<q>"जातिभिः श्रुतिभिश्चैव स्वरा ग्रामत्वमागताः"</q> इति ह्युच्यते । ग्रामो नाम विशिष्टश्रुतिकस्वरसमूहो मूर्च्छनात्मा
पूर्णापूर्वस्वभावस्वरगतग्रहांशादिविशेषमूहरूपजातिसमूहश्च ।</p>
<p>अथोच्यते । तत्तद्ग्रामोचितश्रुतिकस्वरपरिवारादिदर्शनमात्तन्मुख्यात्मकत्वलौकिकयोर्ग्रामरागयोरिति
तद्भवेत् । यदि षड्जमध्यमप्रधानता क्रमेण लक्ष्यते श्रुतिविशेषस्य च नौडुवितत्वमित्यलमवान्तरेण । <q>तुर्हेतौ</q> ।
यतो द्वादश स्वरा वर्ज्या अत एव स्वरा आश्रीयमाणाः प्राधान्येनांशकाया यदा आशुगान्धार्यादिषु भवन्ति
तदा नित्यमेव नौडुविता जातय इति संबन्धः ।</p>
<p>इदानीं वैचित्र्यार्थं प्रयोगकरणनियममाह <q>सर्वस्वराणामिति । जातिष्विति</q> समुदायापेक्षया
<q>सर्वस्वराणामिति</q> च । तथा हि कस्यांचिज्जातौ कस्यांचिज्जाचौ कस्यचिन्नाश उक्तः । यद्यपि च धैवतपञ्चमौ षङ्जमध्यमग्रामयोः
क्रमेणालोप्यौ तथाप्यन्यग्रामे लोपित्वमस्त्येव तयोरिति मध्यमव्यतिरिक्ताः सर्वे स्वरा नाशिनः मध्यमस्य तु न
क्वचिद्विनाशः । अन्ये तु धैवतपञ्चमयोर्ग्रामविभागेन यदनाशित्वं <q>विशाखिलाचार्यादिभि</q>रुक्तं नामुमन्यन्ते मुनेर्मध्यम
एवाविनाशी मत इत्याहुः ।</p>
<p><q>श्रीमदुत्पलदेवास्त्वाहुः</q> । जातिलक्षणे वक्ष्यमाणे मध्यमस्य लोपो न क्वचिद्वक्ष्यते । तन्मध्यमस्य
नाशो न कर्तव्य इति किं प्रतिषेधेन । प्राप्तेरभावात् । सर्वस्वराणां नाश इत्यनेनापि न किंचित्कृतम् । नियमस्वरलोपस्य
<!-- APPARATUS page 042 !-->
1.N: सदा बुधैः । 2: N: सर्वस्वराणामें (मं?) शास्तु विहितास्त्वथ जातिषु ।। 3. N: <q>ड</q>-- जातयो बुधैः।

<pb n="043"/>

<lg><l>न मध्यमस्य नाशस्तु कर्तव्यो हि 1aकदाचन ।</l>
<l>सर्वस्वराणां प्रवरो ह्यनाशी 1bमध्यमः स्मृतः ।</l>
<l>गान्धर्वकल्पे विहितः 1सामस्वपि1c च मध्यमः2 ।। ६५ ।।</l></lg>
3दशकं जातिलक्षणम्--
<lg><l>4ग्रहांशौ तारमन्द्रौ च न्यासोऽपन्यास एव च ।</l>
<l>अल्पत्वं च बहुत्वं च षाडवौडुविते तथा ।। ६६ ।।</l></lg>
<!-- COMMENTARY page 043 !-->
यथास्वं जातिषु वक्ष्यमाणत्वात् । तस्मादयमत्र भावः । यथा वैचित्र्यार्थरागयोर्ग्रामरागत्वं नीयन्ते तदा षडपि
स्वराः षाडवौडुवितविधिना सर्वासु जातिषु स्वबुध्द्या ग्रामविभागे क्रमाल्लोप्याः । न तु मध्यमः कदाचनेत्यत्र
ग्रामरागवैचित्र्यमनेन सूचिनम् । अत्र युक्तिः । <q>स्वरस्वराणामिति</q> । सर्व एव मध्यमत्वादेव तुल्यस्थाननिविष्टः ।
स्वर इहोच्चावचस्वव्यवस्थाहेतुः मध्यम एकं नाम द्वितीयमर्थरूपम् । <q>गान्धर्वकल्प इति</q> । गान्धर्वशास्त्रं ईषदसमाप्ते
गांधर्वे ग्रामरागरूप इति वानेन भाषादेशीमार्गादिषु मध्यमस्यापि विनाशित्वमभ्युपगतं भवति । <q>विहित इति</q> ।
मङ्गलत्वात् । तथा हि <q>मातृगुप्तः</q> ।
<lg><l>प्रथमं मध्यामादेव वाग्देवी सर्वदेहिनाम् ।</l>
<l>मङ्गल्यार्थं तदंशः स्यादारम्भे चौक्षषाडवः ।। इति ।।</l></lg>
<q>सामस्वपीति</q> । तत्र ह्यसौ प्राथम्यान्नियतप्रयोगः । यदाह <q>नारदमुनिः</q> ।</p>
<lg><l><q>यः सामगानां प्रथमः स विशेन्मध्यमस्वरः</q> । इति ।</l></lg>
<p>"<q>वेणोर्मध्यम</q>" <q>इत्यन्ये</q> पठन्ति । अन्ये तु जातावेकवचनमिति मध्यमे कण्ठस्थाने यत्स्वरसप्तकं
तदविनाशी सर्वस्य तत्सम्भवात् । तारमन्द्रस्वरास्तु सर्वे पित्तश्लेष्माद्युपहतशिरोवक्षसामसुलभप्रयोगा इति व्याचक्षते
।। ६४--६५ ।।</p>
<p>ननु जातिष्वित्युक्तम् । तत्र केयं जातिर्नाम । उच्यते । स्वरा एव विशिष्टसंनिवेशभाजो रक्तिमदृष्टाभ्युदयं
च जनयन्तो जातिरित्युक्ताः । कोऽसौ सन्निवेश इति चेदाह । <q>दशकं जातिलक्षणमिति । ग्रहांशाविति</q>।
द्वन्द्वेन प्रायोंऽशस्यैव ग्रहत्वमुत्सुष्टम् । <q>तारमन्द्रस्वरा</q>वित्यन्योन्यापेक्षा । <q>षाडवौडुविते</q> यत्र संभवतस्तत्र लक्षणं
न सर्वत्रेति दर्शयति । <q>तथेति</q> । ते तत्सम्भवप्रकारेणेत्यर्थः । अष्टकं तु सर्वत्राव्यभिचारि । तथा हि प्रथममध्यमान्यपि
<!-- APPARATUS page 043 !-->
1.a N: कर्तव्यंस्तु कथञ्चन 1.b: N: चैव मध्यमः । 1c. N: सामगेष्वपि मध्यमः । 1. <q>ड</q> -- सामगैरपि ।
2: <q>र</q>--विधं । 3. N: दशविधं 4. N: तारमन्द्रौ ग्रहांशौ च

<pb n="044"/>

<lg><l>1aअथ ग्रहाः ।</l>
<l>ग्रहास्तु सर्वजातीनामंशवत्परिकीर्तिताः ।</l>
<l>यत्प्रवृत्तं भवेद्गेयमंशो1 ग्रहविकल्पितः ।। ६७ ।।</l></lg>
तत्रांशो नाम--
<lg><l>2यस्मिन् भवति रागश्च यस्माच्चैव प्रवर्तते ।</l>
<l>3मन्द्रश्च तारमन्द्रश्च योऽत्यर्थं चोपलभ्यते ।। ६८ ।।</l></lg>
<!-- COMMENTARY page 044 !-->
भावन्न विना कः सन्निवेश इति ग्रहापन्यासान्यासाः । गुणप्रधानभावेन रक्तिर्नोपपद्यते इति प्रधानभूतोंऽशश्च
तदमात्यकल्पश्च । तत्संवादी पर्यायांशो नियति.....बहुत्वमुपयोगि । तदीयं तच्चाल्पापेक्षमिति
विभावादिलोप्यस्वरगतमल्पत्वमागच्छति । मूर्च्छनानिर्देशोपदिष्टमध्यमसप्तकस्वरमात्रे चैकरसे प्रयुज्यमाने
रक्तेरभाव इति तारमन्द्रोपयोग इत्यष्टकं तावदव्यभिचारि । लोपभागिन्यां तु स्वरलोपोऽपि लक्षणं भवति
।। ६६ ।।</p>
<p>एवं मात्रैस्तु दशकनिर्णीतेषु ग्रहस्य भावा संख्या । लक्षणमाह । <q>ग्रहास्त्विति । सर्वजातीनां</q> संबन्धिनो
ग्रहाः । मिलित्वा अंशवद्भवन्तीति त्रिषष्टिरित्यर्थः । कश्चासौ ग्रहः । आह तस्यैव नामान्तरम् । कथमुच्यते
<q>यत्प्रवृत्तं भवेद् गेयमिति</q> । गृह्यते जातिप्रयोगो यत इति ग्रहः । तेनांशस्यैव धर्मान्तरयोगान्नामान्तरम्। तदाह
<q>ग्रहविकल्पित इति</q> । ग्रहधर्मेण एतद्विधतया कल्पितेन द्विस्वभावीकृतः । न त्वत एव प्राधान्याद् ग्रहत्वं
लप्स्यते । तत्सामर्थ्यसिद्धो ग्रहः । किं स्वकण्ठेनोक्तमित्याशङ्क्यैतदेवाह <q>ग्रहविकल्पितः</q> । अंशोऽपि हि
कदाचिद् ग्रहो न भवति । नन्दयन्त्यामिव पञ्चमः । तस्या हि ग्रहो गान्धारः । तद्ग्रहस्य पृथगभिधानं कर्तव्यमेव।
न तु नैकमुदाहरणमित्यत्र न्यायः । शक्यं न ग्रामरागादावंशव्यतिरिक्तस्यापि ग्रहत्वाभ्यनुज्ञानं भूयस्तरलक्ष्य
एकं पृथग्ग्रहलक्षणे प्रयोजनम् । तथा हि मालवकैशिकेन यद्रूपकं गीयते न तत्सर्वं नियमेन षड्ग्रहः । एवमन्यदपि
वाच्यम् ।। ६७ ।।</p>
<p>अंशमाह <q>यस्मिन्भवति रागश्चेति</q> । यस्मिन् विद्यमाने रागो रक्तिर्जाति स्वरूपं च भवति शिरसीव
पुरुषस्वरूपम् । एवं यमाश्रित्य स्थितः स्वरः प्रकर्षेण वर्तते । <q>यस्मादिति</q> ल्यब्लोपे पञ्चमी । एतदुक्तं भवति ।
यस्य संवादी वानुवादी वा प्राधान्यं प्रति वाद्यते मन्द्रीव ग्रामविषये । तत एव विनाप्यंशत्वमंशः संवाद्यनुवादिनोरेव।
ननु जातिर्विवादितः । तदर्थमेव तारावधिमवेक्ष्य च वक्ष्यमाणपञ्चमादित्यादिना तारमन्द्रस्थितिः । यश्च
<!-- APPARATUS page 044 !-->
1a.अथ......।। ६७ ।। not read in 'N' 1. <q>ड</q>-- यः प्रवृत्तो भवेदंशः सोंशो 2 .N: रागे च यस्मिन्भवति 3.N: नेता
च गान्धारमन्द्राणां.

<pb n="045"/>

<lg><l>[ अनेकस्वरसंयोगे योऽत्यर्थमुपलभ्यते</l>
<l>अन्यश्च बलिनो यस्य संवादी चानुवाद्यपि ]</l></lg>
<lg><l>1ग्रहापन्यासविन्याससंन्यासन्यासगोचरः ।</l>
<l>2अनुवृत्तश्च यस्येह सोंऽशः स्याद्दशलक्षणः ।। ६९ ।।</l></lg>
पञ्चस्वरपरा तारगतिर्यथा--
<lg><l>अंशात्तारगतिं विद्यादा चतुर्थस्वरादिह ।</l>
<l>आ पञ्चमात्पञ्चमाद्वा नातः परमिहेष्यते ।। ७० ।।</l></lg>
<!-- COMMENTARY page 045 !-->
समस्त ( प )द्ये स्वरस्वरापेक्षया बाहुल्येन भाति । यश्च स्वयमेव स्वसंवाद्यनुवादिरूपं वा ग्रहादिपञ्चकरूपं वा
करोति न तु कदाचिद्विवादिनम् । ग्रहादयो गोचरो नियन्तव्यो विषयो यस्य स तथा ।। यश्चान्या (न) पि स्वरान्
स्वपराङ्मुखवच्छादनेनानुरञ्जयन्निवर्तते। सोंऽशः प्रधानभागवत्वा<q>द्दशलक्षण इति</q> सर्व एते धर्मा मीलिताः
सन्तो अंशत्वे प्रयोजकाः । अत एवादिलक्षणमंशलक्षणात्पृथगेवोक्तम् ।। ६८--६९ ।।</p>
<p>अथ तारमाह । <q>पञ्चस्वरापरा तारगतिरिति</q> । ननु यद्यंशस्वरादारोहक्रमेण तावदारोहणीयं
यावत्तत्तत्पञ्चमसंख्यस्य स्वरो न तु तत्परमिति नियमः । (एतन्न) तदा महान् लक्ष्यविरोधः । षड्ज्यां हि
षड्जांशे पञ्चमस्वरात्तमेवारोहणीयं स्यात् । दृश्यते च लक्ष्ये षड्ज्यां.....न्न धाधा-- निसनिधपानिधपा इति।
आर्षभ्यां च धैवतान्तः स्यात् । दृश्यते च निषादान्तं न धरिनिमगम इति । निषादवत्यां च पञ्चमान्तमारोहण
दृश्यते पापारिगा इति। एवमन्यत्रापि विचार्यम् । तस्मान्नायं व्याख्याप्रकारः । किं तर्हि । श्रूयताम् । इह मध्यमसप्तकेन
तावन्मूर्च्छनादंशः कार्य इत्युक्तेरेवलब्धम् । तत्सप्तरकनिविष्टाः स्वराः सर्व एव प्रयोज्या इति ।
सप्तकान्तरगतस्वरप्रयोगेषु कियद् दृष्टादृष्टाभ्युदयदापि भवतीति तारमन्द्रतामनादृत्य शिरस्यौरस्यस्वरनिष्ठैव
सा इह निरूप्यते ।</p>
<p>ननु मध्यमसप्तके स्थिते सति तत्पृष्ठे तारसप्तकनिविष्टाः किं सर्वे स्वराः प्रयोज्याः । सर्वत्र तेनेति
निरूप्यते । तत्र यदा षडजोंऽशो भवति तदा तारसप्तक (कं) <q>रिमग</q> (<q>प</q>) इत्येतत्पर्यन्तं ग्राह्यं यदि शक्तिरस्ति ।
न तु ततः परं शक्तियोगेऽपि । ऊनग्रहणे तु न दोष इति परशब्देन दर्शितः । ऋषभेंऽशे पुनर्धैवतान्ताः स्वरास्तारसप्तर्षभं
ग्राह्या भवन्ति । गान्धारे त्वंशे निषादान्ताः सप्त । मध्यमपञ्चमधैवतनिषादेषु निषादान्ता एव ते ग्राह्या इति
पञ्चस्वंशेषु समस्त एकस्तारसप्तकः संगृहीतो भवति । मध्यमः पुनर्यदि शक्तिः चतुस्स्वरपरनारोहणम् ।
<!-- APPARATUS page 045 !-->
1 .N: ग्रहोपन्यासः 2 .N: परिवार्य स्थितान्यश्च

<pb n="046"/>

<lg><l>* (लोप्यस्वरोऽपि गण्यः स्याद्बुधैस्तारविधौ पुनः)</l>
<l>1त्रिधा मन्द्रगतिः । अंशपरा न्यासपरा 2अपरन्यासपरा चेति ।</l>
<l>3मन्द्रस्त्वंशपरो नास्ति न्यासौ तु द्वौ व्यवस्थितौ ।</l>
<l>गान्धारन्यासलिङ्गे तु दृष्टमार्षभसेवनम् ।। ७१ ।।†</l></lg>
<!-- COMMENTARY page 046 !-->
नन्दयन्त्यां तु परावधिक एव तारनिष्ठो भविष्यति <q>"तारगत्या तु षड्जोऽपि कदाचिन्नातिवर्तते"</q>
एतच्च तत्रैव व्याख्यायते। तेन <q>आ चतुस्स्वरादिति</q> । यदन्यैर्नन्दयन्तीविषयं व्याख्यातं न तथा । अत्रैवार्थे
कारिका <q>अंशात्तारगतिं विद्यादिति। इहेति</q>। मध्यमसप्तके मूर्च्छनाकारिणी स्थिते सति अंशस्वरमवलम्ब्य
तारगतिं तारसप्तकगतस्वरपर्यन्तं वा आरोहः सर्वत्र स कर्तव्यो न ततः पर इत्यनेनोच्यते । <q>तैः इहे</q>त्यंशग्रहणं
<q>नेता च तारमन्द्रणामिति</q> पूर्वोक्तमंशलक्षणं (च) न पर्यालोचितं (न) शिष्यस्य [ऋषभगान्धारयोः]
धैवतनिषादावप्रयोज्यौ तयो रक्त्यभावे स्वरतानुपपत्तेः शक्त्यभावं त्वप्रयोक्तरि इत्यसदेतत्।</p>
<p>यत्त्वन्यैर्व्याख्यातम्। अंशस्वरेण सह तावत्तारसप्तगताः पञ्च चत्वारो वा स्वराः कार्याः । यथा षड्जेंऽशे
सरिगमप ऋषभे रिगमपध गान्धारे गमपधनि मध्यमे एवं पञ्चमधैवतनिषादेषु । एत एवेति तल्लक्ष्येण (स्थाप्यते)
तथा हि । निषादवत्यां निषादें (ऽशे) तारषड्जो दृश्यत एवांशेन साधनेन इति । अलं बहुना उक्तैव च व्याख्या
लक्षणसंग्राहिणीत्यादरणीयम् ।</p>
<p><q>नातः परमिति</q> । तारगते ऊनत्वे कामचारमाह । <q>इहेति</q> । जातिषु ग्रामरागादौ नायं नियम इति
विभावः। <q>बुधैरिति</q> । लोप्यमिति स्वरं ये बुद्ध्यन्ते तैरपूर्णत्वेऽपि लोप्यस्वरविधो गणनीय इत्याह । तथा च
<q>विशाखिलाचार्यः। नाशिस्वरस्तारविधौ संख्यायते इति</q> । तारयति प्लावयति वेगेन वाचमिति तारः ।। ७० ।।</p>
<p>अथ मन्द्रमाह । <q>त्रिधा मन्द्रगतिरिति</q> । मदीह मोदने नम्रत्वाल्ललितो मन्द्रः । योऽसावंशस्वरो
मध्यमे सप्तके तदन्तमेव मन्द्रसप्ककाद्ग्राह्यः न्यासस्वरान्तं वा तत्परो वेत्त्येकः परशब्दो लुप्तनिर्दिष्टः
<!-- APPARATUS page 046 !-->
* एतदर्थव्यञ्जको ग्रन्थभागः न कस्यांचिदपि मातृकायां दृश्यते । व्याख्यानात्स एव पतितः स्यादिति श्लोकार्धं रचयित्वात्र
निवेशितम् । 1 .प--विधा । 2. प--तत्परा चेति । 3.ड--मन्द्रमंशात्परं नास्ति ।
† उद्भटादिभिः

<pb n="047"/>

अथ न्यास एकविंशतिसंख्यः । अङ्गसमाप्तौ न्यासः । तद्वदपन्यासो ह्यङ्गमध्ये
षट्पञ्चाशत्संख्यः । यथा--
न्यासोऽङ्गसमाप्तौ स चैकविंशतिसंख्यस्तथा । (१६ अक्षराणि
षट् पञ्चाशत्संख्योऽपन्यासोऽङ्गमध्ये भवेत् ।। ७२ ।। *१४ अक्षराणि
सन्न्यासाविन्यासावप्यङ्ग(प्यंश)मध्य एव । अनियतत्वाच्च बहुत्वमिति ।
<!-- COMMENTARY page 047 !-->
न्यासस्वरात् यः परस्तात् परा.....त्यर्थः । परग्रहणं ततः ऊनस्य ह्यनुज्ञा वा कामचारमाह । नन्वेवं षाड्ज्यां
धैवतस्य मन्द्रस्य कथं प्रयोगः कथं न यावता षड्जान्तं तत्र मन्द्रसप्तकेन पूर्णेन वितस्य कामचारात्तु धैवतान्तो
मन्द्रप्रयोगः । यो हि तद्ग्रहन्यासरूपषड्जेनासौ मन्द्रसप्तकात् अपि तु मध्यगता मध्यगतादेव सा...मन्द्रो नियमात्
इत्यत्र हि तारनिवृत्तिपरं वचनं न हि षाड्ज्यां यत्र षड्जः स्थानत्रये श्रूयते इति । तत्रैव कारिकां पठन्ति ।
<q>मन्द्रस्त्वंशात्परो नास्तीति</q> । तथा हि निषादवत्यां निषाद एव मन्द्रो नासौ दृश्यते अंशग्रहस्वरस्य मध्यगतत्वन्यासे
तु सति द्वौ मन्द्रौ न्यास एव तत्परे वा । अत्रैवोदाहरणं तद्व्यवस्थितविषया लक्ष्येति नियममाह गान्धारलक्षणे
न्यासपरत्वादेव मन्द्रत्वं सिद्धम् । तत्किं पुनर्वचनेन । अस्ति च यद्वक्ष्यते । <q>लङ्घनं ह्यृषभस्यापि तच्च मन्द्रगतं
स्मृतम्</q> । इति । तद् ज्ञापयति व्यवस्थितविषयोऽयं विकल्प इति । ननु वचनमेव मुनिर्ज्ञापकत्वेनोपन्यस्यतीति
किमेतदगान्धर्वचनमेवेदं पूर्वं सिद्धमित्यदोषः । तुरवधारेण अवस्थितावेवेत्यर्थः ।। ७१ ।।</p>
<p>अथ न्याससंख्यया लक्षणेन चाह । <q>न्यास एकविंशतिसंख्य इति</q> । षड्जमध्यमायां द्वे कैशिक्यास्त्रयः
शिष्टानां षोडशेति । अस्यां जातिशरीरसमाप्तौ कर्तव्यतायां वा स्वरः सन्यासः ( नि ) तर्हि अस्यते प्रयोगे
येनेति ( न्यासः ) ।</p>
<p>अपन्यासमाह । <q>तद्वदिति</q> समाप्तौ तर्हि न्यासात् कोऽस्य विशेषः । आह । <q>अङ्गमध्य इति</q> । अवान्तर--
समाप्तवित्यर्थः । तथा च <q>दत्तिलाचार्यः । विदारी मध्यगस्तथा इति</q> । तत्र षड्जग्रामे षड्जमध्यमायाः
सप्तापन्यासाः । षड्जोदीच्यवायां द्वौ पञ्चानां प्रत्येकं त्रय इति चतुर्विंशतिः । शेषास्तु मध्यमग्रामे ।
एतदेवापन्यासस्वरूपं वितानवृत्तेनानुष्टुब्भेदेनाह । यथा--</p>
<lg><l>न्यासोऽङ्गसमाप्तौ स चैकविंशतिसंख्यस्तथा ।</l>
<l>षट्पञ्चाशत्संख्योपन्यासोऽङ्गमध्ये भवेत् ।। इति ।। ७२ ।।</l></lg>
<p>अथानुद्दिष्टमप्यंशलक्षणापेक्षितं प्रसङ्गाल्लक्षयति <q>संन्सासविन्यासावप्यंशमध्य एवेति</q>। विदारीमध्य
इत्यर्थः । अथानियतयोः का संख्येत्याह । <q>अनितयत्वाच्च बहुत्वमिति</q> । न्यासापन्यासांशवत्तयोः
<!-- APPARATUS page 047 !-->
* इदमनुष्टुब्वितानवृत्तमिति वृत्तिकारः ।

<pb n="048"/>

<lg><l>तत्र प्रथमं (म) विदारीमध्ये न्यासस्वरप्रयुक्तस्तु ।</l>
<l>विवदनशीलं मुक्त्वा सन्न्यासः सोऽभिधातव्यः ।</l>
<l>कृत्वा पदावसाने विन्यासात्क्वपि विन्यासः ।। ७३ ।।</l></lg>
द्विविधमल्पत्वं लङ्घनादनभ्यासाच्च । तत्र षाडबौडुवतव (का) 1aराणामनंशानां
च गीतान्तरमार्गमुपगतानां स्वराणामनभ्यासः लङ्घनादनभ्यासाद्यथा जात्यल्पत्वं
तद्बहुलत्वं च ।
<lg><l>तथा--अल्पत्वेऽथ बहुत्वे बलवदबलता विनिश्चया1देव ।</l>
<l>जातिस्वरैस्तु नित्यं जात्यल्पत्वं द्विविधमेतत् ।। ७४ ।।</l></lg>
<!-- COMMENTARY page 048 !-->
प्रतिजातिप्रयोगनियमोऽस्तीत्यर्थः । तत्र संन्यासमाह ।
<lg><l>तत्र प्रथमविदारीमध्ये न्यासस्वरः प्रयुक्तस्तु ।</l>
<l>विवदनशीलं मुक्त्वा संन्यासः सोऽभिधातव्यः ।।</l></lg>
अंशस्य विवादी यो न भवति स चेत्प्रथमविदार्यन्ते प्रयुक्तस्ततस्तदा संन्यासः समीपभूतो न्यास इति ।
<lg><l><q>कृत्वा पदावसाने विन्यासात्क्वापि विन्यासः ।</q></l></lg>
अंशस्य संवाद्यनुवादी वा कापि विदारीभावरूपस्य पदस्य पदान्ते विन्यस्यते तदा विन्यासः ।। ७३ ।।</p>
<p>एवमसंन्यास्यैव प्रक्रान्तरूपं संन्यासविन्यासद्वयं लक्षयित्वा अंशकप्रस्तावे प्रकृतमल्पत्वं विभागद्वारेण
लक्षयति । <q>द्विविधमिति</q> । लङ्घनं स्पृष्ट्वैवाविश्रम्यैव तत्स्वरान्तरगमने तस्य स्वरस्य स्वप्रधानीकरणम् । यथा न
रागे गान्धारी स्व.....विदा इति श्रान्ता.....वप्यनावृत्तिरनभ्यास यत्त्वावर्जनमेव लङ्घनमिति तदसत् ।
अल्पत्वभाषायां वा योगात् षाडवौडुवितविधेश्चाल्पत्वं पृथङ्न तत् स्यात् । नन्दयन्त्यां च पञ्चमांशो यावत्संवादिनः
ऋषभस्य लङ्घनीयत्वं युक्तं न चास्य संवादिनो लोपो युक्तः । न चैवमित्यषाडवा संवाद्यौडुवितस्यापत्तेः (लङ्घना)
नभ्यासयोर्विषयं विभजति । <q>तत्र षाडवौडुवितव काराणामिति</q> । लोप्यस्वरपूर्णावस्था या यदा प्रयुज्यते तदा
<!-- APPARATUS page 048 !-->
1. <q>ड</q> --एतत् । 1.a N: कारिणां गीतान्तरमार्गमुपगतानामनंशान्तं तु स्वराणामनभ्यासाल्लङ्घनत्वाद्वारणं यथा जातिः ।
द्विविदमल्पत्वं, तत्र अल्पत्वं चैव ह्रस्वत्वं तथा पूर्वविनिश्चयात् । जातिस्वरैस्तु नित्यं स्याज्जात्यल्पत्वं द्विविधैतत् ।।

<pb n="049"/>

<lg><l>1सञ्चारांशे (श) 1aबलस्थानामल्पत्वे2 दुर्बलासु च ।</l>
<l>3न्यासश्चान्तरमार्गस्तु (श्च) जातीनां व्यक्तिकारकः ।। ७५ ।।</l></lg>
षट्स्वरं 4षाडवितं(वं) चतुर्दशविधं सप्तचत्वारिंशत्प्रकारं पूर्वोक्तविधानं
यथाजात्यंशप्रकारमिति ।5
<!-- COMMENTARY page 049 !-->
तस्य बाहुल्येन लङ्घनम् । क्वचिदनभ्यासोऽपि । येऽत्र तु स्वराः पर्यायांशा न भवन्ति यथा षाड्जयां निषादर्षभौ
तौ यदाऽन्तरमार्गे प्रयुज्येते तदाऽनभ्यासः । तेषां क्वचिल्लङ्घनमपि गीते ग्रहसंवाद्यस्थानं मुक्त्वा नी.......क्त
योगगतिन्यासनिक (च) ये भवेत् । अन्तरमार्गणमि<q>त्यन्तरमार्गणस्य</q> (<q>र्गस्य</q>) लक्षणम् । <q>यथाजातीति</q>।
क्वचिद्वाऽनंशोऽपि नाल्पः । तथा च कार्माख्यां गान्धारस्य सर्वस्वरसङ्गत्या बहुत्वेनान्तरमार्गो प्रयोग इति वक्ष्यते
<q>गान्धारस्य विशेषेण सर्वतो गमनं भवेत्</q> । (भ. ना. २८-- १३६) इति । अथ बहुत्वमाह । <q>अल्पत्वं
तद्वद्बहुत्वमिति</q> । लक्षयतीति शेषः । कथमित्याह । <q>बलवदबलवतोऽपि</q>(<q>र्तोर्वि</q>)<q>पर्याये</q> । अबलमल्पं
तद्विपर्ययाद्बलविदित बहुत्वाल्लक्षणं गम्यत एव । अत एवाह ।
<lg><l><q>जातिस्वरैस्तु नित्यं जात्यल्पत्वं द्विधा चैत (त्)</q> ।।</l></lg>
इति । जातिगमल्पत्वमिव तद्बहुत्वमपि द्विधा । तच्च जातिस्वरैः पर्यायांशैरसंवादिभिश्चोपलक्षितः (क्ष्यते) ।
तेनैषामलङ्घनम (भ्यास) श्चेति द्विधा बहुत्वमित्युक्तं भवति ।। ७४ ।।</p>
<p>तथाल्पत्वबहुत्वयोरुपयोगं दर्शयन् प्रसङ्गादन्यदप्याह ।
<lg><l>सञ्चारांशो (श) बलस्थानामल्पत्वे दुर्बलासु च ।</l>
<l>न्यासश्चान्तरमार्गश्च जातीनां व्यक्तिकारकः ।। </l></lg>
इति । सञ्चारेण पर्यायेण योंऽशस्तद्विषयं तत्र तिष्ठन्तीनां जातीनां(न्यासः)सान्तरमार्गः स्वरूपाभिव्यञ्जको
नान्यथेति वस्तुत्व(तस्त्व)स्योपयोगः । <q>अल्पत्व इति</q> । अल्पत्वविषयस्वरकृते लोप्यानंशस्वरविषये या दुर्बला
हीनबला जातयस्तासु स्वरीभवति नान्यथेति । <q>अन्ये</q> त्वन्तरमार्गस्य सर्वत्र प्रधानस्याल्पत्वबहुत्वाभ्यां विना
स्वरूपलाभ एव (न) भवतीति तात्पर्यं मन्यमाना अन्तरमार्गलक्षणत्वेन श्लोकं व्याचक्षते । कथम् । <q>चो</q> हेतौ ।
यस्माद<q>न्तरमार्गो जातीनां</q> व्यक्तिकृत् स चाल्पत्वबहुत्वजीवी तस्य हि लक्षणम् । <q>सञ्चारेति</q> । सञ्चारे
<!-- APPARATUS page 049 !-->
1. <q>र</q>. संचारांशो । 1a. N: संचारो धवलस्थाना.... । 2.N: र --अल्पत्वं । 3 .N: <q>प</q>. द्विविधोत्तम । 4. <q>प</q>--
षाडवं तत् । 5. after this (N) reads: तत्र पञ्चस्वरपराश्चैव तथा तारगतिर्यथा --अंशान्तरागे निर्विद्यादाचतुर्थस्वरादिह।
आपञ्चमान्पञ्चमाद्वा ततः परमिहेष्यते ।। ५० ।। इति द्विविधा मंद्रगतिः । अंशपरा, न्यासपरा, तत्परा वा । मंद्रस्त्वंशपरो
नास्ति न्यासौ द्वौ व्यवस्थितौ । गान्धारन्यासलिङ्गे तु दृष्टमार्षभसेवनम् ।। ५१ ।। अथ ग्रहाः--षट्स्वरं षाडवितं चतुर्दशविधं
सप्तचत्वारिंशत्प्रकारं पूर्वोक्तविधानं यथा जात्यंशप्रकारमिति ।

<pb n="050"/>

<lg><l>पञ्चस्वरमौडुवितं विज्ञेयं दशविधं प्रयोगज्ञैः ।</l>
<l>त्रिंशत्प्रकारविहितं पूर्वोक्तं लक्षणं चास्य ।। ७६ ।।</l></lg>
<lg><l>षट्स्वरस्य प्रयोगोऽस्ति तथा पञ्चस्वरस्य च ।</l>
<l>चतुःस्वरप्रयोगोऽपि ह्यवकृष्टध्रुवास्विह ।। ७७ ।।1</l></lg>
<!-- COMMENTARY page 050 !-->
अनुवादिस्वरे अंशस्वरे च प्रधानभूते दलकल्पे स्थिते <q>बलस्थानां</q> सतां संवादिनां स्वराणां बलवत्तयाऽ<q>ल्पत्व</q>
(<q>त्वे दुर्बलासु</q>)....स्वराणां दुर्बलप्राणकत्वेऽविलङ्घनेन न्यसनं यः (करोति) सोऽन्तरमार्गस्तस्मादल्पत्वबहुत्वे
वक्तव्य इति । <q>अन्ये</q> त्वत्रेयं जातिर्जातिदुर्बल इ (लास्वि) यं बलवतीति नीत्या न्यासान्तरमार्गाभ्यां ज्ञेयं बहुत्वप्रयोज्ये
पर्यायांशो सति न्यासान्तरमार्गवशादिति श्लोकस्यार्थमाहुः ।। ७५ ।।</p>
<p>अथ षाडवं पूर्वमुक्तामपि दशकलक्षणाभिधानप्रसङ्गशय्यावैषम्यशान्तये पुनराह <q>षट्स्वरं षाडवमिति ।</q>
चतुर्दश जातिगताश्च (विधाः) तच्चतुर्दशजातिविधयः (चतुर्दशविधं) चतसृणां नित्यं पूर्णत्वेन तदभावात् ।
<q>सप्तचत्वारिंशत्प्रकारमिति</q> । त्रिषष्ठेति (त्रिषष्टिरिति) पूर्णाशा न च पात्यन्ते । अपवादाश्च सप्त । तदाह ।
<q>जात्यंशप्रकारमिति</q> । जातौ येंऽशस्वरास्तेषु यः प्रकारोऽपवादविधिरुक्तस्तदतिक्रमेण । पूर्वाभिप्रायेणौडुवमाह।
<q>पञ्चस्वरमिति । दशविधमिति</q> । दशस्वेव हि जातिषु । तत्र <q>त्रिंशत्प्रकारमिति</q> । त्रिषष्टेश्चतस्रो नित्यपूर्णा इति
तदीया नवांशाः पात्यन्ते । चतस्रो नित्यषाडवा इति तदीया द्वादशेति । अनेन शिष्टा द्वाचत्वारिंशत् । अत्र हि
द्वादशोपादानीया इति शिष्टास्त्रिंशत । तदाह । <q>पूर्वोक्तं लक्षणं चास्येति</q> ।। ७६ ।।</p>
<p>अथैतदव्यतिरिक्तं किंन (कि़ञ्चिन्) मार्गप्रसङ्गाद्धु (स्व) स्तीति वदन् गान्धर्वे तदभावमाह ।
<lg><l>षट्स्वरस्य प्रयोगोऽस्ति तथा पञ्चस्वरस्य च ।</l>
<l>चतुःस्वरप्रयोगोऽस्ति (पि) कृष्टासु द्वादशस्विह (ह्यवकृष्टध्रुवास्विह) ।।</l></lg>
इति । <q>तथेति</q> समुच्चये च समुत्थितावधारणे । तेन षड्जा....स्वरयोः पूर्णस्यैवास्ति प्रयोगः ।
<q>अस्तीति</q>....तामाचक्षमाणो गान्धर्वे तन्नियममाह । <q>इहेति</q> । यदिमं नाट्योपयोगि ध्रुवगानं तत्र
<q>चतुःस्वरप्रयोगोऽपि</q> । अपिशब्दात् पूर्वोऽपि त्रिविधः । (कु) त्रेत्याह । <q>अवकृष्टासु</q> करुणोपयोगिनीषु गुरुप्रायासु
<q>ध्रुवासु</q> ।। ७७ ।।</p>
<!-- APPARATUS page 050 !-->
1. N (AFTER v. 77 G.O.S. N. reads:); अथ न्यास एकविंशतिसंख्यः । अंगसमाप्तौ यथा ह्यंगसमाप्तौ स चैकविंशतिविधौ
विधातव्यः । षट्पञ्चाशत्संख्यो भवेदयं न्यासश्चैव स्यादिति ।

<pb n="051"/>

<lg><l>द्वैग्रामिकीनां (णां) जातीनां सर्वासामपि नित्यशः ।</l>
<l>1aअंशास्त्रिषष्टिर्विज्ञेयास्तेषां चैवांशवद् ग्रहाः ।। ७८ ।।</l></lg>
<lg><l>1अंशग्रहमिदानीं वक्ष्यामः । तत्र</l>
<l>मध्यमोदीच्यवायास्तु नन्दयन्त्यास्तथैव च ।</l>
<l>तथा गान्धारपञ्चम्याः 1bपञ्चमोऽशो ग्रहस्तथा ।। ७९ ।।</l></lg>
<lg><l>2धैवत्याश्च तथा ह्यंशौ विज्ञेयौ धैवतर्षभौ ।</l>
<l>पञ्चम्याश्च तथा ज्ञेयौ ग्रहांशौ पञ्चमर्षभौ ।। ८० ।।</l></lg>
<lg><l>गान्धारोदीच्यवायास्तु2a ग्रहांशौ षड्जमध्यमौ ।</l>
<l>3आर्षभ्याश्च ग्रहा अंशा धैवतर्षभसप्तमाः4 ।। ८१ ।।</l></lg>
<lg><l>5गान्धारश्च निषादश्च ह्यार्षभश्च तथापरः ।</l>
<l>निषादिन्यास्त्रयो ह्येते ग्रहा अंशाश्च कीर्तिताः ।। ८२ ।।</l></lg>
<lg><l>षड्जश्चमगान्धारैस्त्रिभिरेव प्रकीर्तिताः ।</l>
<l>6अंशैर्ग्रहैस्तथा चैव विज्ञेया षड्जकैशिकी ।। ८३ ।।</l></lg>
<lg><l>7षड्जश्च मध्यमश्चैव निषादो धैवतस्तथा ।</l>
<l>8षड्जोदीच्यवतीजातेर्ग्रहा अंशाश्च कीर्तिताः ।। ८४ ।।</l></lg>
<!-- COMMENTARY page 051 !-->
<p>अथ ग्रहांशानां सङ्ख्यां निरूपयितुं प्रतिजाति विभागमाह । <q>द्वैग्रामिकीणां जातीनामित्यादि </q>।। ७८ ।।।</p>
<p>तत्र सङ्ख्यानुरोधाद् ग्रामविभागक्रममनादृत्यैवैकांशस्यांशादियोगं सप्तांशपर्यन्तमाह । <q>मध्यमोदीच्य--
वायास्त्वित्यादि</q> । तत्र तिसृणामेक एकोंऽशः । तिसृणां द्वे द्वे (द्वौ द्वौ) । तिसृणां त्रयः। तिसृणां चत्वारः ।
चतसृणां पञ्च । एकस्याः सप्त (षट्)। (एकस्याः) सप्तेति (<q>त्रि</q>)<q>षष्टिः</q> । त एव यो (स एवांशो) ग्रहः।
<!-- APPARATUS page 051 !-->
1a.N: त्रिषष्टिरंशा विज्ञेयाः तेषां चैवांश संग्रहः ।। 1. च--ग्रहानिदानीं व्याख्यास्यामः । <q>ड</q>. ग्रहविधिं । 1.b.N:
मध्यमांशो 2.N: <q>य</q>--धैवत्या धैवतार्षभौ पञ्चम्यः पञ्चमार्षभौ । 2a.N: ॰पायाञ्च 3.N:<q>भ</q>. निषादो भवेदार्षभ्यास्तथा
चार्षभधैवतौ 4. <q>न</q>.निषादर्षभधैवताः 5. ज. N: निषादिन्या निषादस्तु गान्धारश्चर्षभस्तथा 6. N:<q>न</q>. --अंशाश्च ( तथा
च N ) षड्जकैशिक्याः षड्जगान्धारपञ्चमाः 7. इतः पूर्वं N जादिमातृकासु--तिसृणामपि जातीनां ग्रहा अंशाश्च कीर्तिताः
।। इत्यधिकमस्ति । 8. <q>न</q>. अंशा ग्रहास्तु चत्वारः षड्जोदीच्यवतीश्रिताः

<pb n="052"/>

<lg><l>पञ्चमश्चार्षभश्चैव निषादौ धैवतस्तथा ।</l>
<l>1aकार्मारव्या बुधैरंशा ग्रहाश्च परिकीर्तिताः ।। ८५ ।।</l></lg>
<lg><l>गान्धारश्चार्षभश्चैव 1पञ्चमोऽथ निषादवान् ।</l>
<l>चत्वारोंऽशा भवन्त्यान्ध्र्या ग्रहाश्चैव तथैव हि ।। ८६ ।।</l></lg>
<lg><l>षड्जश्चाथर्षभश्चैव मध्यमः पञ्चमस्तथा ।</l>
<l>मध्यमाया ग्रहा ज्ञेया अंशाश्चैव सधैवताः ।। ८७ ।।</l></lg>
<lg><l>2निषादषड्जगान्धारमध्यमाः पञ्चमस्तथा ।</l>
<l>गान्धारीरक्तगान्धार्योर्ग्रहा अंशाः प्रकीर्तिताः ।। ८८ ।।</l></lg>
<lg><l>3षाड्जी धैवतगान्धारषड्जमध्यमपञ्चमैः ।</l>
<l>ग्रहैरंशैश्च विज्ञेया विकृता स्वरयोगतः ।। ८९ ।।</l></lg>
<lg><l>4कैशिक्याश्चार्षभं4a हित्वा ग्रहांशाः षट् स्वराः स्मृताः ।</l>
<l>5सप्तस्वरग्रहांशा तु विज्ञेया षड्जमध्यमा ।। ९० ।।</l></lg>
<lg><l>6एते त्रिषष्टिर्विज्ञेयाः 7सर्वास्वंशास्तु (स्वत्र तु) जातिषु ।</l>
<l>अंशवच्च ग्रहास्तासां सर्वासामेव नित्यशः ।। ९१ ।।</l></lg>
<lg><l>सर्वासामेव जातीनां त्रिजातिस्तु गणः स्मृतः ।</l>
<l>8ते च सप्त गणा ज्ञेया वर्धमानस्वरा बुधैः ।। ९२ ।।</l></lg>
<!-- COMMENTARY page 052 !-->
नन्दयन्त्यामंशस्वर एव ग्रहयुक्तो निजलक्षमाद्गान्धारो लक्ष्यत इति विकल्पो मन्तव्यः । <q>मुनिना</q>
ग्रहत्वमंशस्योक्तमिति तदेव मुख्यम् । अन्यत् संवादिविवाद्यादिर्यदा ग्रहः क्रियते तदा विकृतत्वमासाम् । तदाह।
<q>विकृतः</q> (<q>ता</q>) <q>स्वरयोगत इति</q> । ग्रहविकारः सर्वासामेव जातीनामस्तीति <q>या</q> (<q>सर्वा</q>)<q>स्वत्र</q> ।। ७९-- ९१ ।।</p>
<p>अथास्य सप्तचत्वारिंशदधिकस्य जात्यंशविभागस्य यत्नपरेक्षणीयत्वमभिधातुं प्रधानमेव सङ्ख्याविभागं
संक्षिप्याह । <q>सर्वासामेव जातीनां त्रिजातिस्तु गण इति</q> ।
<!-- APPARATUS page 052 !-->
1a.N: कर्माख्या 1. <q>न</q>. निषादः पञ्चमस्तथा ।। अन्ध्य्राश्चांशा ग्रहा जात्याश्चत्वारः परिकीर्तिताः ।। 2. <q>न</q>. निषादर्षभ।
3.<q>ज</q>. षड्जायाः षड्जगान्धारौ मध्यमः पञ्चमस्तथा ।। धैवतश्चापि विज्ञेया ग्रहाश्चांशाश्च कीर्तिताः । (<q>प</q>. विज्ञेया इत्यत्र
विद्वद्भिः ) 4. <q>न</q>. वर्जितर्षभयोगास्तु कैशिक्यंशाः षडेव तु । स्वराः सर्वे च विज्ञेयाः षड्जमध्यांशजा ग्रहाः
4a. N: कैशिक्यार्षभहीना च. 5. <q>ज</q>. सर्व । 6. <q>भ</q>. एवं । 7. <q>न</q>. ग्रहा अंशाश्च जातिषु । 8. <q>न</q>. सप्त वा चैव
विज्ञेया । N: लक्षणान्तरविज्ञेया <q>श</q>. लक्षणं स तु विज्ञेयो वर्धमानस्वरो बुधैः

<pb n="053"/>

<lg><l>एकस्वरो द्विस्वरश्च त्रिस्वरोथ(रश्च)चतुःस्वरः ।</l>
<l>1aपञ्चस्वरश्चतुर्धा1 स्यादेकधा सप्तषट्स्वरौ ।। ९३ ।।</l></lg>
<lg><l>2एतदुक्तं मया2a त्वासां ग्रहांशपरिकल्पनम् ।</l>
<l>3पुनश्चैव3a प्रवक्ष्यामि न्यासापन्यासयोगतः4 ।। ९४ ।।</l></lg>
<!-- COMMENTARY page 053 !-->
<q>गणः</q> समूहः स च <q>सर्वासां जातीनां</q> मध्ये यास्तिस्रो जातयस्ताभिः कर्तव्यः । ननु समूहः
के(कां)चिदेकस्या(देका) मुद्दिश्य क्रियते । इह तु समूहकरणे कोऽर्थ इत्याशङ्क्याह । <q>ते च सप्त गणा ज्ञेया
वर्धमानस्वरा इति</q> । <q>ते</q> एको जातिस्वरप्रयुक्तो गण एकस्वरांशो यावत् सप्तस्वरांश इति । स हि करणे अंशसङ्ख्यो
विभागप्रयोजनमित्युक्तं भवति । ननु यदि जातित्रयेण सप्तगणस्तर्ह्येकविंशतिर्जातयः स्युः । तच्च (ताश्च न)
तथा । पूर्वं ह्युक्तं <q>जातयोऽष्टादशेत्येवं ब्रह्मणाभिहितमिति</q> (<q>भ. ना.</q> २८--३९) तदेतदाशङ्क्यापवादं वक्तुं
तत्त्रिकमुक्तम् ।। ९२ ।।
<lg><l>त्रिजातित्वोत्सर्गस्य विषयमाह ।</l>
<l>एकस्वरो द्विस्वरश्च त्रिस्वरश्च चतुःस्वरः ।।</l></lg>
इति । एते चत्वारो गणास्त्रिजातय इत्यर्थः । एवं द्वादशजातयः । एकः स्वरोंऽशो यत्र गणे । एवं यावच्चत्वारः
स्वरा अंशा यत्रेति । अपवादं दर्शयितुमाह । <q>पञ्चस्वरश्चतुर्धास्यादिति</q> । यत्र पञ्चांशस्वराः स
गणश्चतसृभिस्त्रिभिर्नाति....भि........(श्चतसृभिर्जातिभिः ।) । तेन पूर्वाभिः सह षोडश जातयः । <q>एकधा</q>
सप्तषट्स्वरैरेकैव जातिः । सप्तस्वरो गणः षट्स्वरश्च । एकस्या अपि जातेर्गणस्य व्यपदेशिवद्भावेन स्वरांशकभेदे
निबन्धनमित्यष्टादशजातयः । त्रिषष्टिरंशाः । त एव ग्रहा इति ।। ९३ ।।
<lg><l>एतदुपसंहरति । <q>एतदुक्तं मयेति</q> ।</l>
<l><q>पुनश्चैव प्रवक्ष्यामि न्यायापन्यासयोगतः</q> ।।</l></lg>
इति । अयं भावः । अंशग्रहाश्चोक्ता एवं न्यासापन्यासास्तथा येऽन्येयोगा दशलक्षणेष्वन्तः पातिनो लक्षणभागाः
षाडवौडुवितादयः पूर्वमनुक्तत्वात् कथ्यमानाः कथ्यमानत्वेनोपयोगो........स्तस्तावत् प्रतिजाति वक्तव्याः ।
न्यासाश्चो(श्चा)पन्यासाश्च योगाश्चेति द्वन्द्वः ।
<!-- APPARATUS page 053 !-->
1a. N: पञ्चस्वरः षट्स्वरौ द्वौ एकः सप्तस्वरो गुणः 1. <q>ज</q> षट्स्वरश्च तथा सप्तस्वरोऽपि च । <q>प</q>. षट्स्वरोऽथ चैकः
सप्तस्वरो गुणः 2. N: च. पूर्वमुक्तं 2a. N: इदं 3. <q>न</q> अत ऊर्ध्वं प्रवक्ष्यामि तासामंशविकल्पनम् । अंशाः स्युः
पञ्च षड्जाया निषादर्षभवर्जिताः ।। न्यासः षड्ज उपन्यासौ स्यातां गान्धारपञ्चमौ ।। 3a N:. पुनश्चैषां
4. N: <q>र</q>. लक्षणम्

<pb n="054"/>

<lg><l>पञ्चांशा तु भवेत् षाड्जी निषादर्षभवर्जिता1 ।</l>
<l>अपन्यासो भवेदत्र गान्धारः पञ्चमस्तथा ।। ९५ ।।</l></lg>
<lg><l>न्यासश्चात्र भवेत् षड्जो लोप्यः सप्तम एव च ।</l>
<l>2षड्जगान्धारसञ्चारः षड्जधैवतयोस्तथा ।। ९६ ।।</l></lg>
<lg><l>षाडवं सप्तमो(मा)पेतमल्पौ वै सप्तमर्षभौ ।</l>
<l>गान्धारस्य च बाहुल्यं त्वत्र कार्यं प्रयोक्तृभिः ।। ९७ ।।</l></lg>
<!-- COMMENTARY page 054 !-->
....न्यतो (थो) द्दिश्य वक्तव्यतयोक्तमपि ग्रहांशविकल्पनं पुनर्वक्ष्यामि । तदभिधाने हि सुस्पष्टमन्यज्जा (ज्ज्ञा) तुं
शक्यमिति भावः । अंशापेक्षो हि प्रायशोऽन्यलक्षणमप्यहारं(व्यवहारः)। एकस्थानं च जातिलक्षणं ज्ञातुं स्पष्टतरं
भवति । अतिशयशेषा यदा तु त एवंविध.........लक्ष्यं प्रपञ्चश्चेति । दृष्टादृष्टोपयोगी वायं जातिसन्धिः । <q>अन्ये</q>
त्वंशग्रहमित्यादीनां लक्षणमित्यादिग्रन्थं तत्र पठन्ति ।। ९४ ।।</p>
<p>षाड्जीं लक्षयति । <q>पञ्चांशास्त्वि</q> (<q>त्वि</q>)<q>ति</q> । सगमपधा इत्यंशाः । गप इत्येतावपन्यासौ । सं(सो)न्यासः।
निषादेन (हीना) षाडव(वी)इति । अन्योन्यमनयोः सञ्चारः । (सगयोः ) तथा सध इत्यनयोः । गान्धारोऽतिबहु--
लोऽपि वादित्वाद(त्र) प्राप्तः । (ऋषभस्य) तथात्वं विवदनान् मन्तव्यम् । ऋषभस्यानंशत्वं निषादस्य
लोप्यत्वात् । पूर्णावस्थायां तु सं....तं सिद्धमिति स्वकण्ठेनोक्तं <q>मुनिना</q> । अंशाश्च दशकाः । तद्यथा
शुद्धा विकृताः पञ्च पूर्णाश्चत्वारः षाडवाः । गान्धारेंऽशे षाडवा एवापवादात् ते चांशका लुप्तकात् स्फुटं ज्ञायन्ते
। तेन लालिता अत्र स्वरभागे जात्यंशकास्ता(न)पहास्य आसारितांशं निगदा(द) स्तुति स(सा)मिध्यसु(धेनीषु)
स्पष्टं गान्धर्वफलं यद्यपि तथापि स्वरत एव क्वचन मुदि........स्थेम दृष्टः । यथोक्तम् । <q>सकृत् प्रयुक्ताऽपि हि
नन्दयन्तीति</q> । तत्प्राधान्यप्रसिद्ध्य एव । तालविशेषमनादृत्य सामान्यतालेन चञ्चत्पुटादिना लोके वार्तिकमार्गेण
जातिगानं प्रसिद्धम् । तत्र तु यत् चञ्चत्पुटादि न तद् विकल्पः । चतुष्कलाद्यनुसारेण कलापातविधिः
कर्तव्योऽपि लोके न प्रसिद्धः । स्वरभागप्राधान्यात् । पहादि.......तत्र ब्रह्मप्रोक्तविसंस्कृतप्राकृतरूपाण्येव
प्रसिद्धानि । गीतकादौ तालभागस्यैव प्राधान्यम् । यथोक्तम् ।
<!-- APPARATUS page 054 !-->
1. <q>र</q>. निषादऋषभौ विना 2. डादिमातृकास्वेकः श्लोकोऽधिको दृश्यते

<pb n="055"/>

<lg><l>1आर्षभ्यामृषभस्त्वंशो निषादौ धैवतस्तथा ।</l>
<l>एत एव ह्यपन्यासा न्यासश्चाप्यृषभः स्मृतः ।।</l>
<l>2षट्पञ्चस्वरता 3चात्र षड्जञ्चमयोर्विता ।। ९८ ।।</l></lg>
<lg><l>धैवत्यां धैवतो न्यासस्त्वंशावृषभधैवतौ4 ।</l>
<l>अपन्यासा भवन्त्यत्र धैवतार्षभमध्यमाः ।। ९९ ।।</l></lg>
<lg><l>षड्जपञ्चमहीनं तु पाञ्चास्वर्यं विधीयते ।</l>
<l>पञ्चमेन विना चैव षाडवं परिकीर्तितम् ।। १०० ।।</l></lg>
<lg><l>आरोहिणौ च तौ कार्यौ लङ्घनीयौ तथैव च5 ।</l>
<l>6निषादश्चर्षभश्चैव गान्धारो बलवांस्तथा ।। १०१ ।।</l></lg>
<!-- COMMENTARY page 055 !-->
<lg><l><q>वर्धमानप्रयु(यो)क्तारो यास्यन्ति शिवकेतनम् ।।</q></l></lg>
इति । तत् प्राश (स्त्यबोध)नाय । त्रोटिकागीतकादीनी जात्यंशकोद्भूतशुद्धभिन्नानि ग्रामरागक्रमेण
प्रसिद्धानि । मुख्यतस्तु जात्यंशकैर्गीतिरागादिना तालः संस्कृतानि पदानि स्फुटमवधानमिति सम्मिलितगान्धर्वं
तदर्थमेव । तदा तादृश्येव गीतकवर्धमानादि पुरा विरम्यत इत्यलं वस्तुतः ।। ९५--९७ ।।</p>
<p>अथ (थार्षभीं लक्षयति) । <q>आर्षभ्यामित्यादि</q> । ऋधनि अंशाः (नयोंऽशाः)। ऋधनि अप
(नयोऽप) न्यासाः । ऋषभो न्यासः । षड्जहीने षाडवः । षड्जपञ्चमयोर्ही(र्हा)ने औडुवितत्वम् । सधौ रिगौ च
सङ्गच्छेते । तत्र <q>केचित्</q> पञ्चमस्य लङ्घनमाहुः । पूर्णावस्थायां षड्जगान्धारपञ्चमा अल्पत्वं भजन्ते । औडुविते
च गमयोरल्पता । दशांशकाः । मूर्च्छना पञ्चमादिः । चञ्चत्पुटस्तालः । प्रायशो नैष्क्रामिकीध्रुवायां विनियोगः
।। ९८ ।।</p>
<p>अथ धैवतीमाह । <q>धैवत्यामिति</q> । ऋषभधैवतावंशौ । विकृतावस्थायां रिधमा अपन्यासाः । धैवतो
न्यासः । पलोपे षाडवः । सपहानावितरत् । पूर्णदशायां च पस इत्या(सावित्या)रोहवर्णगतौ कार्यौ । लोप्यत्वाल्लङ्घनं
सिद्धमपि पुनः प्रकर्षलाभत्वमुक्तम् । अस्याः सप्तांशकाः । शुद्धविकृतौ पूर्णौ द्वे(द्वौ) षाडवौडुपवितौ च
।। ९९--१०१ ।।</p>
<!-- APPARATUS page 055 !-->
1. <q>न</q>. अंशा जातास्तथार्षभ्यां निषादर्षभधैवताः । <q>ज</q>. धैवतर्षभसप्तमाः 2. <q>न</q>. अल्पत्वं च विशेषेण भवेत् षाडवकारिणः।।
लङ्घनं पञ्चमस्यैव स्यादारोहणसंश्रयात् ।। षाट्स्वर्यं षड्जहीने तु (<q>ड</q> -- षट्स्वरं सप्तमहीनं) पञ्चस्वर्यं तु पञ्चमात् ।।
विविदिनां स्वराणां च सञ्चारोऽत्र विधीयते ।। 3. <q>म</q>. वात्र । 4. <q>न</q>. स्यादंशौ धैवतर्षभौ । 5.<q>ड</q>. धैवतर्षभौ 6. <q>ज</q>.
निषादर्षभगान्धारा बलवन्तः प्रकीर्तिताः

<pb n="056"/>

<lg><l>निषादिन्यां निषादोंऽशो सगान्धारर्षभ1a स्तथा1 ।</l>
<l>एत एव ह्यपन्यासा न्यासश्चैवात्र सप्तमः ।। १०२ ।।1b</l></lg>
<lg><l>धैवत्या इव कर्तव्ये षाडवौडुविते तथा ।</l>
<l>तद्वच्च लङ्घनीयौ तु बलवन्तौ तथैव च ।। १०३ ।।</l></lg>
<lg><l>अंशास्तु षड्जकैशिक्याः षड्जगान्धारपञ्चमाः ।</l>
<l>2अपन्यासा भवन्त्यत्र षड्जपञ्चमसप्तमाः ।। १०४ ।।</l></lg>
<lg><l>गान्धारश्च भवेन्न्यासो हैनस्वर्यं न चात्र तु ।</l>
<l>दौर्बल्यं चात्र कर्तव्यं धैवत(मध्यम)स्यार्षभस्य च ।। १०५ ।।</l></lg>
<lg><l>षड्जश्च मध्यमश्चैव निषादो धैवतस्तथा ।</l>
<l>3स्युः षड्जोदीच्यवांशास्तु3a न्यासश्चैव तु मध्यमः ।। १०६ ।।</l></lg>
<!-- COMMENTARY page 056 !-->
<p>अथ निषादवती । <q>निषादिन्यामिति</q> । निगर्षभा अंशा अपन्यासाश्च । निन्या(र्न्या)सः । षाडवादि
धैवतीव । पञ्चमेनैव लोपे षाडवम् । सपलोपेऽन्यत् । सपौ च लङ्घनीयाववरोहिणावनंशाववलम्बिल (बबहुला)
विति । अंशा दशकाः शुद्धास्त्रयस्त्रयो विकृताः पूर्णाः षाडवा औडुवश्च ।। १०२--१०३ ।।</p>
<p>अथ <q>षड्जकैशिक्या इति</q> । सगप(पा) अंशाः । अपन्यासास्तु सपनि(नयः)। न्यासो ग(गः)। नित्यपूर्णा
चेयम् । मध्यमर्षभयोर्दौर्बल्यमंशत्वात्सिद्धं पुनराधिक्यार्थं ज्ञापयति । निधयोरत्र किञ्चिदाधिक्यमिति । अस्याः
शुद्धत्वं नास्तीति त्रय एवांशकाः पूर्णाः ।। १०४--१०५ ।।</p>
<p>अथ <q>षड्जोदीच्यवा</q> । <q>षड्जश्चेत्यादि</q> । समनिधा अंशाः । धस(सा) अ(व)पन्यासा(सौ)।
म(मो)न्यासः । अंशानामन्योन्यसङ्गतिः । रिलोपे षाडवः (म्)। ऋपलोप औडवम् । ऋषभः संवादी धैवतस्य
षड्जग्रामे न लुप्यमाने यतः । सरिगा बलिनः ।
<!-- APPARATUS page 056 !-->
1a. (N). सगान्धारर्षभः स्मृतः 1 <q>न</q>. गान्धारश्चर्षभस्तथा ।। एत एव ह्युपन्यासाः षड्जमध्यमपञ्चमाः ।। निषादश्च भवेन्न्यासो
हीनस्वर्यं च नेष्यते । दौर्बल्यं चात्र कर्तव्यं धैवतर्षभयोस्तथा ।।
1b. V.102 (G.O.S.): V. 77(N). But (N) reads vs. 71--76, not read in (G.O.S.). They read as:
पञ्चांशा तु भवेत्षाड्जी निषादर्षभवर्जिता । अपन्यासो भवेदत्र गान्धारः पञ्चमस्तथा ।। ७१ ।।
न्यासश्चात्र भवेत् लोप्यः सप्तम एव च । गान्धारस्य च बाहुल्यं त्वत्र कार्यं प्रयोक्त्तृभिः ।। ७२ ।।
आर्षभाभ्यां भवत्यंशो धैवतार्षभसप्तमाः । एत एव ह्यपन्यासा न्यासश्चाप्यृषभः स्मृतः ।। ७३ ।।
धैवत्यां धैवतत्रषभा वंशो न्यासश्चधैवतः । अपन्यासा भवन्त्यत्र धैवतार्षभमध्यमाः ।। ७४ ।।
षड्जपञ्चमहीनां च रञ्चस्वर्यं प्रवक्ष्यते । पञ्चमेव विना चैव षाडवं परिकीर्तितम् ।। ७५ ।।
अंशाश्च षड्जकैशिक्याः..................। निषादो ऋषभश्चैव बली गान्धार एव च ।। ७६ ।।
2. <q>न</q>. एत एव ह्यपन्यासाः सनिषादाः प्रकीर्तिताः ।। गान्धारोऽत्र भवेन्न्यासो दुर्बलौ धैवतर्षभौ ।। हीनस्वरस्याभावात्तु
सम्पूर्णा चेयमिष्यते ।। 3. <q>न</q>. भवन्ति षड्जोदीच्यव्या न्यासो मध्यम इष्यते ।। अपन्यासाविह स्यातां धैवतर्षभ एव च ।।
परस्परांशानुगमो गान्धारोऽनुमतो भवेत् ।। पञ्चमर्षभहीनं तु पञ्चस्वर्यं विधीयते ।। ऋषभः षाडवे हीनो लङ्घनं च तयोर्भवेत् ।।

<pb n="057"/>

<lg><l>अपन्यासो भवत्यस्य धैवतः षड्ज एव च ।</l>
<l>1परस्परांशगमनमिष्टतश्च2 विधीयते ।। १०७ ।।</l></lg>
<lg><l>षाट्स्वर्यमृषभापेतं कार्यं गान्धर्ववेदिभिः ।</l>
<l>पञ्चमार्षभहीनं तु पाञ्चस्वर्यं तु तत्र वै ।। १०८ ।।</l></lg>
<lg><l>2aषड्जश्चाप्यृषभश्चैव गान्धारश्च बली भवेत् ।</l>
<l>गान्धारस्य च बाहुल्यं मन्द्रस्थाने विधीयते ।। १०९ ।।</l></lg>
<lg><l>2bसर्वेंऽशाः षड्जमध्यायामपन्यासास्तथैव च3 ।</l>
<l>3aषड्जश्च मध्यमश्चापि न्यासौ कार्यौ प्रयोक्तृभिः ।। ११० ।।</l></lg>
<lg><l>गान्धारसप्तमापेतं 4aपाञ्चस्वर्यं विधीयते ।</l>
<l>4षाडवं सप्तमापेतं कार्यं चात्र 4bप्रयोगतः ।। १११ ।।</l></lg>
<lg><l>सर्वस्वराणां सञ्चार इष्टतस्तु 5विधीयते ।</l>
<l>षड्जग्रामाश्रिता (श्रयाः)ह्येता(सप्त) विज्ञेयाः सप्त जातयः
(या जातयो बुधैः) ।। ११२ ।।</l></lg>
<!-- COMMENTARY page 057 !-->
अन्य(षड्ज)स्यांशत्वात् सिद्धं बलित्वं पुनराधिक्यार्थमुक्तम् । ऋषभस्यात्यल्पत्वं प्राप्तं प्रतिषेद्धुं गान्धारस्य
मन्द्रस्थाने बाहुल्यम् । अस्या एकादशांशकाः । पूर्णाश्चत्वारः । षाडवास्त्रयः । धैवतांशे तदप्यपवादात् ।
औडुविताश्चत्वारः । शुद्धस्तु नास्ति । तत्र कैशिके पूर्वं निर्वचनमुक्तम् । तद्योगाज्जातिः कैशिकी । उदीच्यवन्या
(वायां) त्वाहुः । उदीच्याः प्रयोक्तारो बाहुल्येन सन्त्यस्यामित्युदीच्या । वान्ति गच्छन्तीति । उदीच्येऽपि च
दृश्यते । गीतं च देशनामधेयैर्बाहुल्यादिभिरुचितत्वापेक्षया व्यपदिश्यत एव । टक्करागो मालवपञ्चमो गौडी
मालवी काम्भोजीत्यादि ।। १०६--१०९ ।।</p>
<p>अथ <q>षड्जमध्यमा । सर्वेंशाः षड्जमध्यायामिति</q> । सप्तांशा अपन्यासाश्च । समौ न्यासौ । निलोपे
षाडवः । निगलोप्य (पे)न्यः । निरल्पतरो यदाऽन्य अंशाः । सञ्चारे यथेष्टम् । अस्याः सप्तदशांशकाः। तत्र सप्त
पूर्णाः । पञ्च षाडवा औडुविताश्च । यो...रिसयोस्तदपवादात् । एतदुपसंहरति । <q>षड्जग्रामाश्रयाः सप्तेति</q>
।। ११०--११२ ।।</p>
<!-- APPARATUS page 057 !-->
1. <q>ज</q>. परस्परमिहांशानां सञ्चारश्च विधीयते । षाडवे चर्षभापेतं ।। <q>भ</q>. परस्परानुगमनात् स्पृष्टता तु विधीयते ।।
N: परस्परानुगमनं द्वन्द्वतश्च विधीयते 2. <q>र</q>. छन्दतश्च । 2a.N: ऋषभं षाडवं वास्यां 2b. N: सर्वथा षड्जमध्ययो--
रपन्यासस्तु एव च ।। 3. <q>न</q>. त एव हि । 3a.N: षड्जो वा मध्यमा(मो)वापि न्यासः कार्यःप्रयोक्त्तृभिः ।। 4a.N: पञ्चस्वयं
प्रकीर्त्तितम् 4. <q>न</q>. ऋषभः षाडवे हीनो दुर्बलः सविशेषतः ।। 4b.N: प्रयोक्तृभिः 5.N: प्रकीर्त्तितः

<pb n="058"/>

<lg><l>अतः परं प्रवक्ष्यामि मध्यमग्रामसंश्रयाः1 ।</l>
<l>2गान्धार्याः पञ्च एवांशा धैवतर्षभवर्जिताः ।। ११३ ।।</l></lg>
<lg><l>3षड्जश्च पञ्जमश्चैव ह्यपन्यासौ प्रकीर्तितौ ।</l>
<l>गान्धारश्च भवेन्न्यासः षाडवं चर्षभं विना ।। ११४ ।।3a*</l></lg>
<lg><l>4aधैवतर्षभयोर्हीनं तथा चौडुवितं भवेत् 4।</l>
<l>लङ्घनीयौ च तौ नित्यमार्षभाद्धैवतं व्रजेत् ।।</l>
<l>4bविहितस्त्विति गान्धार्याः स्वरन्यासांशगोचरः ।। ११५ ।।</l></lg>
<lg><l>लक्षणं रक्तगान्धार्या गान्धार्या एव यत्स्मृतम् ।</l>
<l>5धैवतो बलवानत्र दौर्बल्यं तस्य लोपतः ।। ११६ ।।</l></lg>
<lg><l>गान्धारषड्जयोश्चात्र सञ्चारश्चा6aर्षभाद्विना 6।</l>
<l>7अपन्यासस्तथा7a चैव मध्यमस्तु विधीयते ।। ११७ ।।</l></lg>
<!-- COMMENTARY page 058 !-->
<p>अन्यद्रुपक्रमते । <q>अतःपरमिति</q> । अत्र गान्धारी तावत् । <q>गान्धार्या इति</q> । समगपनि(नयों)अंशाः
(ऽशाः)। सपावपन्यासौ । ग(गो) न्यासः । रिलोपे षाडवः । रिधलोपेऽन्यत् । पञ्चमस्य ग्रामे ह्यलोप्यत्वम् ।
तयोर्लङ्घनं पूर्णावस्थायामृषभाद्धैवतगमनम् । अन्येषां स्वराणां न्यासस्वरविषयोंऽशस्वरविषयश्च सञ्चारः ।
तदाहञ्चा । <q>स्वरन्यासांशगोचर इति</q> । स्वराणां न्यसनस्वां(स्यां)शगोचर उक्त इत्येतदर्थ<q>मन्ये</q> व्याचक्षते । एवं
चैतदनुक्तसमः(मं) स्यात् । अस्यामेकां (स्यां त्रयोदशां)शकाः शुद्धा विकृताः । पूर्णाः पञ्च । चत्वारः षाडवाः।
पञ्चमे तदपवादात् । औडुविते गान्धार एवांशेऽन्यत्र तदपवादात् ।। 113--115 ।।</p>
<p>अथ रक्तगान्धारी । <q>लक्षणं रक्तगान्धार्या इति</q> । सगमपनि(नयः) पञ्चांशाः । ऋलोपे षाडवम् ।
ऋधलोपेऽन्यत् । कस्तर्ह्यस्यास्ततो विशेषः । आह । <q>धैवतो बलवानत्र</q> । तस्य हि लोप्यत्वाद्दौर्बल्यं स्यात् ।
<!-- APPARATUS page 058 !-->
1. <q>न</q>. संश्रिताः । 2. <q>ड</q>. अंशाः स्युः पञ्च गान्धार्या ।। 3. <q>ड</q>. अपन्यासत्वमस्यास्तु षड्जपञ्चमयोरपि ।। 3a.* :N:-
v.118: v. ८७ (N) which reads: अपन्यासो भवेच्चात्र षड्जपञ्चम एव च । गान्धारोऽत्र भवेन्न्यासो षाडवं चार्षभं
विना।। 4a .N: धैवतर्षभयोपेतमेतच्चोडुवितं भवेत् । 4. <q>ड</q>. पाञ्चस्वर्य विधीयते । षाट्स्वर्यमध गान्धार्याः कर्तव्यं स्वरयोगतः
।। षड्जमध्यमयोरत्र बाहुल्यं सम्प्रकीर्तितम् ।। प्रयोक्त्तृभिः प्रयोक्तव्यं गान्धारस्य च लङ्घनम् ।। न. गान्धारीविहितस्यासौ
हीनस्वर्यं च लक्षणम् । सर्वं च रक्तपूर्वाया गान्धार्याश्च विनिर्दिशेत् ।। बलवन्तौ विधातव्यौ धैवतः सप्तमस्तथा ।। <q>ज</q>. गान्धार्या
वीक्षितस्त्वेष स्वरन्यासांशसञ्चरः ।। 4b. N: गान्धार्यां विहितस्त्वे स्वरन्यासांशसञ्चरः । 5. <q>भ</q>. N बलिनौ भवतश्चात्र
धैवतः सप्तमस्तथा ।। 6a N: सञ्चारस्त्वर्षभं विना 6. <q>न</q>. आर्षभं विना। 7. <q>न</q>. अपन्यासस्तु कार्यः स्यादेक एवात्र
मध्यमः।। 7a. N: अपन्यासस्तथा चात्र एको वै मध्यमः स्मृतः

<pb n="059"/>

<lg><l>1गान्धारोदीच्यवांशौ तु विज्ञेयौ2 षड्जमध्यमौ ।</l>
<l>3पाञ्चस्वर्यं न चैवात्र षाट्स्वर्यमृषभं विना ।। ११८ ।।</l></lg>
<lg><l>4कार्यश्चान्तरमार्गश्च न्यासोपन्यास एव च ।</l>
<l>5षड्जोदीच्यवतीवत्तु पाञ्चस्वर्येण जातुचित् ।। ११९ ।।</l></lg>
<lg><l>मध्यमाया भवन्त्यंशा 6विना गान्धारसप्तमौ ।</l>
<l>एत एव ह्यपन्यासा न्यासश्चैव तु मध्यमः ।। १२० ।।</l></lg>
<lg><l>7गान्धारसप्तमापेतं पाञ्चस्वर्यं विधीयते ।</l>
<l>षाडवं चाप्यगान्धारं कर्तव्यं तु प्रयोगतः ।। १२१ ।।</l></lg>
<lg><l>षड्जमध्यमयोश्चात्र कार्यं बाहुल्यमेव हि ।</l>
<l>गान्धारलङ्घनं चात्र कार्यं नित्यं प्रयोक्त्तृभिः ।। १२२ ।।</l></lg>
<!-- COMMENTARY page 059 !-->
ऋषभं चोल्लङ्घ्य सगेत्यनयोरन्योन्यनैकट्यं मेलनं च । अपन्यासो मध्यमः । अस्या द्वादशांशकाः । पूर्णाः
पञ्च । चत्वारः षाडवाः। पञ्चमेऽप्यपवादः । त्रय औडुविताः । मध्यमषड्जयोस्तु तदपवादात् ।। ११६--११७ ।।</p>
<p>अथ गान्धारोदीच्यवा । <q>गान्धारोदीच्यवांशाविति</q>। द्वौ समावंशौ । ऋषभेण षाडवः औडुवितस्याप्येव--
(म्) । षड्जोदीच्ये(च्यवाया)वान्याः(मन्यत्) । अस्यामन्तरमार्गः परस्परमंशस्वरयोः सञ्चारः । सध(धा)अ--
(व)पन्यासौ । षड्जेनांशोऽपि बहुतरः । ऋषभो लोप्योऽपि पूर्णावस्थायामल्पः । मन्द्रस्थाने गान्धारस्य
भूयस्त्वमिति सर्वमतिदेशात् । अस्याश्चत्वारोंऽशाः । द्वौ पूर्णौ द्वौ षाडवौ ।। ११८--११९ ।।</p>
<p>अथ <q>मध्यमा । मध्यमाया भवन्त्यंशा</q> इति । सरिमपधा <q>अंशाः । अपन्यासास्त एव । न्यासो</q>
मः । गलोपे षाडवः । गनिलोपे चापरम् । समयोः पर्यायांशत्वात् सिद्धं बहुत्वम् । पुनर्वचनात् प्रकृष्टं मन्तव्यम् ।
<!-- APPARATUS page 059 !-->
1. <q>भ</q>. गान्धारोदीच्यवत्यंशौ 2. <q>न</q>. द्वावंशौ । 3. <q>य</q>. सप्तमस्वरता नात्र 4. N: <q>भ</q>. अस्यास्त्वल्पबहुत्वस्य
न्यासापन्यासयोस्तथा ।। षड्जोदीच्यवतीवाथ स तु सर्वविधिः स्मृतः ।। 5. <q>न</q>. तत्राल्पत्वादिविधयः षड्जोदीच्यवतीसमाः
।। 6. <q>न</q>. सषड्जर्षभमध्यमाः । पञ्चमो धैवतश्चैवापन्यासास्तु त एव तु ।। 7. <q>न</q>. न्यासो मध्यम एवात्र द्विश्रुत्योर्हीनता
भवेत् । गान्धारहीनं षाट्स्वर्यं बाहुल्यं षड्जमध्ययोः ।। गान्धारस्य च दौर्बल्यं मध्यमायां विधीयते ।।

<pb n="060"/>

<lg><l>1मध्यमोदीच्यवा1a पूर्णा ह्यंश एकस्तु पञ्चमः ।</l>
<l>शेषो विधिस्तु कर्तव्यो 1bगान्धारोदीच्यवां गतः2 ।। १२३ ।।</l></lg>
<lg><l>द्वावंशावथ पञ्चम्यामृषभः पञ्चमस्तथा3 ।</l>
<l>स(ऋ)निषादावपन्यासौ न्यास श्चैव तु पञ्चमः ।। १२४ ।।</l></lg>
<lg><l>3aमध्यमावत्तु कर्तव्ये षाडवौडुविते तथा ।</l>
<l>दौर्बल्यं चात्र कर्तव्यं षड्जगान्धारमध्यमैः ।। १२५ ।।</l></lg>
<lg><l>कुर्यादप्यत्र सञ्चारं पञ्चमस्यार्षभस्य च ।</l>
<l>गान्धारगमनं चैव4 कार्यं त्वल्पश्च(ल्पं च) सप्तमः(मात्) ।। १२६ ।।</l></lg>
<lg><l>अथ गान्धारपञ्चम्याः पञ्चमोंऽशः प्रकीर्तितः ।</l>
<l>तारगत्या तु षड्जोऽपि कदाचिन्नातिवर्तते ।। १२७ ।।</l></lg>
<!-- COMMENTARY page 060 !-->
गान्धारस्य लोप्यत्वाल्लब्धमल्पत्वम् । पूर्णावस्थायामपि पश्चाल्लभ्यते । अस्या अष्टावंशकाः । शुद्धाः पञ्च ।
विकृतास्तावन्त एव षाडवौडुविताः ।। १२०--१२२ ।।</p>
<p>अथ <q>मध्यमोदीच्यवे</q>ति । <q>अंशः</q> (<q>पञ्चमः</q>)। नित्यपूर्णता । <q>गान्धारोदीच्य</q>(वा)वद् <q>विधि</q>निर्देशा ।
अपन्यासौ सधौ । मध्यमगान्धारब(बा)हुल(ल्य)म् । न्यासो मः । अस्या एकोंऽशकः पूर्णः ।। १२३ ।।</p>
<p>अथ <q>पञ्चमी । द्वावंशावथ पञ्चम्यामि</q>ति । रिपावंशौ । ऋनी <q>अपन्यासौ</q> । पो <q>न्यासः</q> ।। १२४ ।।</p>
<p>गलोपे षाडवं गनिलोपे औडुवमिति <q>मध्यमावत्त्वि</q>ति शेषः । षड्जमध्यमयोरंशत्वाद् गान्धारस्य
लोप्यत्वात् सिद्धेऽल्पत्वेऽल्पतरार्थं वचनम् ।। १२५ ।।</p>
<p>रिम(प)इत्यनयोरन्योन्यसंगतिः । पूर्णावस्थायां च निषादाद् <q>गान्धारगमनम्</q> । तच्च परिमितम् ।
तस्याः षडंशकाः शुद्धाः । द्वौ पूर्णौ द्वौ षाडवौ एक औडुवितम् (तः) । ऋषभेंऽशे (धैवतस्या) पवदनात् ।। १२६ ।।</p>
<p><q>अथ गान्धारपञ्चम्या</q> इति । <q>अंशः</q> पः । ऋपा<q>वपन्यासौ</q> । गो <q>न्यासः</q> ।
<!-- APPARATUS page 060 !-->
1. <q>ज</q>. मध्यमोदीच्यवायास्तु पञ्चमोंऽशो न हीनता 1a.N: मध्यमोदीच्यवायास्तु पञ्चमोंशः प्रकीर्त्तितः 1b.N: मध्यमायास्तु
यः स्मृतः 2. <q>भ</q>. मध्यमायास्तु यो भवेत् ।। 3. <q>न</q>. भवतः पञ्चमर्षभौ । अपन्यासो निषादश्च पञ्चमर्षभसंयुतः ।। न्यासः
पञ्चम एव स्यान् मध्यमावच्च हीनता ।। दुर्बलाश्चात्र कर्तव्याः षड्गान्धारमध्यमाः ।। कुर्याच्चाप्यत्र सञ्चारं मध्यमस्पर्षभस्य
च।। 3a.N: मध्यमां विधिं न्यस्तु षाडचौदीच्यविते स्मृतः 4. <q>ज</q>. गमनं चाल्पं सप्तमात् सम्प्रयोजयेत् ।।

<pb n="061"/>

<lg><l>ऋषभः पञ्चमश्चैव ह्यपन्यासौ प्रकीर्तितौ ।</l>
<l>1न्यासश्चैव तु गान्धारो सा च पूर्णस्वरा सदा ।</l>
<l>2पञ्चम्या यश्च गान्धार्याः सञ्चारः स विधीयते ।। १२८ ।।</l></lg>
<lg><l>3पञ्चमश्चार्षभश्चैव गान्धारोऽथ निषादवान् ।</l>
<l>चत्वारोंऽशा भवन्त्यान्ध्र्यामपन्यासा4aस्त एव हि4 ।। १२९ ।।</l></lg>
<lg><l>गान्धारश्च भवेन्न्यासः षड्जापेतं तु षाडवम् ।</l>
<l>5गान्धारार्षभयोश्चापि सञ्चारस्तु परस्परम् ।। १३० ।।</l></lg>
<lg><l>6सप्तमस्य च षष्ठस्य न्यासो गत्यनुपूर्वशः ।</l>
<l>षड्जस्य लङ्घनं चात्र नास्ति चौडुवितं सदा ।। १३१ ।।</l></lg>
<lg><l>नन्दयन्त्याः(न्त्यां) 7क्रमान् न्यासापन्यासांशाः प्रकीर्तिताः ।</l>
<l>गान्धारो मध्यमश्चैव पञ्चमश्चैव नित्यशः ।। १३२ ।।</l></lg>
<!-- COMMENTARY page 061 !-->
नित्यपूर्णता । धैवतगमनमृषभादिति गान्धार्या(र्याः) सञ्चारः । उक्तं <q>मध्यमर्षभसङ्गतिर्निषादाद्गान्धार इति
पञ्चम्याम्</q> । असावुभयोऽप्यस्यां कार्यः । एक एवास्यां अंशकः ।। १२७--१२८ ।।</p>
<p><q>अथान्ध्री । पञ्चमश्चे</q>ति । ऋगपनीत्यंशाः । <q>त एवापन्यासा</q>श्च । ग(गो)<q>न्यासः</q> । सलोपे षाडवः ।
औडुविताभावः । ऋग अ(इत्य) नयोः संगतिः । निषादधैवतयोश्च <q>न्यासो गत्यनुपूर्वशः</q> । यो यदंशः प्रधानभूतस्तेन
तेन स्या( न्या) सागमनं कार्यम् । तदुक्तम् । <q>अंशानुपूर्व्या न्यासमगमनमि</q>ति । <q>अन्ये</q> चाहुः । येनैव क्रमेणांशाः
स्वराः पठितास्तेनैव क्रमेण ते कार्या यावदपन्यासस्वर इति । अस्यामष्टावंशकाः । चत्वारः पूर्णाः षाडवाः
।। १२९--१३१ ।।</p>
<p>अथ <q>नन्दयन्ती । नन्दयन्त्यां क्रमादि</q>ति । प(पो)न्यासो ग्रहश्चेति वक्ष्यते ।</p>
<!-- APPARATUS page 061 !-->
1. <q>न</q>. गान्धारोऽत्र भवेन्न्यासो हीनस्वर्यं च नेष्यते ।। 2. <q>भ</q>. गान्धारीपञ्चमीभ्यां तु संचारः संविधीयते । 3. N: <q>र</q>. ऋषभः
पञ्चमश्चैव । 4a.N: अपन्यासा तथैव तु 4. <q>न</q>. अन्ध्र्या अपन्यासास्तथैव च । 5. <q>न</q>. गान्धारषड्जयोरत्र । 6. <q>न</q>.
षष्ठसप्तमयोश्चात्र । 7. <q>ज</q>. क्रमाद् विद्यादपन्यासोंऽश एव च ।। <q>न</q>. भवत्यंशः पञ्चमो नित्यमेव तु ।। स्यातामस्या अपन्यासौ
मध्यमः पञ्चमस्तथा ।। षाडवं षड्जहीनं तु लङ्घनीयः स एव च ।। आन्ध्रीवत्सञ्चरो नित्यमृषभस्य च लङ्घनम् ।। तत्र मन्दगतिः
प्रोक्ता नित्यं गानप्रयोक्तृभिः ।। <q>म</q>. कर्मारव्याः । <q>न</q>. कार्मारव्या भवन्त्यंशाः पञ्चमर्षभधैवताः ।। निषादश्चेति चत्वारो ग्रहाश्च
परिकीर्तिताः । एत एव ह्यपन्यासा न्यासः पञ्चम इष्यते । हीनस्वर्यं न चात्र स्यादनंशा बलिनस्तथा ।।

<pb n="062"/>

<lg><l>षड्जो लोप्यश्च लङ्घ्यश्च नान्ध्रीसञ्चरणं भवेत् ।</l>
<l>लङ्घनं ह्यृषभस्यापि तच्च मन्द्रगतं स्मृतम् ।। १३३ ।।</l></lg>
<lg><l>तारगत्या तु षड्जस्तु (ड्जोऽपि) कदाचिन्नाति1aवर्तते ।</l>
<l>1bगान्धारो वा ग्रहः कार्यस्तथा न्यासश्च नित्यशः ।। १३४ ।।</l></lg>
<lg><l>कार्मारव्याः स्मृता ह्यंशा आर्षभः पञ्चमस्तथा ।</l>
<l>धैवतश्च निषादश्चाप्यपन्यासास्त एव तु ।। १३५ ।।</l></lg>
<lg><l>पञ्चमश्च भवेन् न्यासो हैनस्वर्यं न चात्र तु ।</l>
<l>1गान्धारस्य विशेषेण सर्वतो गमनं भवेत् ।। १३६ ।।</l></lg>
<!-- COMMENTARY page 062 !-->
<p>अपन्यासः अ(सो मः) । प अं(पोंऽ)शः सोप्यपन्यासः पश्चादुक्तः । षड्जेन षाडवम्।
लोप्यत्वाल्लङ्घ्यत्वं सिद्धम् । पुनर्वचनादल्पतरत्वमपीति मन्तव्यम् । <q>नान्ध्रीसञ्चरणमि</q>ति । गान्धार्यार्षभीभ्यामान्ध्री
पञ्चम्यार्षभीगान्धारीभिर्नन्दयन्तीति संसर्गजप्रकरणे निरूपणं <q>जातिवयस्यकारणतुल्यत्वादान्ध्रीवत् संगतिः
प्राप्ते</q>ति वचनेन निपीड्यते । एतच्चारक्तातुल्यजातिकारणिकानां जातीनां सङ्गतिरतुल्यैव कर्तव्येति सूचयति ।
<q>ऋषभस्य लङ्घनं मन्द्रगत</q>स्येति धर्मिस्वरूपं धर्म उपचरित इ(मि)ति । मन्द्रगतं लङ्घनमित्युक्तम् । <q>तारगत्या
षड्जो नातिवर्तते</q> नातिशय्यते ।.....गत्या षड्जो नातिवर्तते नातिशय्यते । तत ऊर्ध्वकं न शिरस्यसप्तकस्वराः
प्रष्टव्या इत्यर्थः । <q>अन्ये</q> त्वाचक्षते । षड्जेव (ड्ज एव) कदाचिन्नातिवर्तते नारोहं भजते तारं न किञ्चित्
प्रष्टव्यमित्यर्थः । <q>कदाचिदिति</q> । वैकल्पिकोऽयं तार इत्यर्थः । अस्यामेकः पूर्णांश एकः षाडव इति द्वौ
।। १३२--१३४ ।।</p>
<p>अथ <q>कार्मारवी</q> । <q>कार्मारव्या इति</q> । ऋपधनि(नयों) अंशा(ऽशा) अपन्यासाश्च । पन्यासता ।
नित्यपूर्णता । <q>विशेषेणेति</q> । अन्ये त्वनंशा इहाभूयस्त्वभाजः । सर्वेभ्योऽपि विशेषेण तु गान्धारस्य यथाशक्ति
सङ्गति । यदाह <q>विशाखिलाचार्यः</q> । <q>बाहुल्यादनंशानां विशेषतः सर्वतो गान्धारगमनमिति</q> ।
अस्याश्चत्वारोंऽशाः पूर्णा एव ।। १३५--१३६ ।।</p>
<!-- APPARATUS page 062 !-->
1a. N: न्नाधिवर्तते 1b. गान्धारश्च ग्रहः कार्यस्तथा..... 1. इतः पूर्वं जमातृकायाम् -- अनंशा बलवन्तस्तु नित्यमेव
प्रयोगतः ।। इत्याधिकं श्लोकार्धम् ।

<pb n="063"/>

<lg><l>1aकैशिक्यास्तु तथा ह्यंशाः 1सर्वे चैवार्षभं विना ।</l>
<l>एत एव ह्यपन्यासा न्यासौ गान्धारसप्तमौ ।। १३७ ।।</l></lg>
<lg><l>धैवतेंऽशे निषादे च न्यासः पञ्चम इष्यते ।</l>
<l>अपन्यासः कदाचित्तु1bऋषभोऽपि विधीयते ।। १३८ ।।</l></lg>
<lg><l>आर्षभे षाडवं चात्र धैवतर्षभवर्जितम् ।</l>
<l>तथा चौडुवितं कुर्याद् बलिनौ चान्त्यपञ्चमौ2 ।। १३९ ।।</l></lg>
<lg><l>3दौर्बल्यमृषभस्यात्र लङ्घनं च विशेषतः ।</l>
<l>अंशवत् कल्पितश्चान्यैः षाडवे तु विधीयते ।</l>
<l>4षड्जमध्यावदत्रापि सञ्चारस्तु भवेदिह ।। १४० ।।</l></lg>
<!-- COMMENTARY page 063 !-->
<p>अथ <q>कैशिकी । कैशिक्यास्त्विति</q> । सगमपधनि(नयों)शा अपन्यासाश्च । गनी न्यासौ । पर्यायेण
धैवतनिषादौ यदांशौ तदा पञ्चमो न्यासः । <q>कदाचित्तु ऋषभोऽपीति</q> । लोपावस्थायां तन्ना(तु ना)सौ । तथा
पूर्णतादशायां तु वा भवतीति । <q>दौर्बल्यमृषभस्य</q> । यतः कदाचिल्लोप(प्य)त्त्वात् । ऋलोपे यथा षाडवम् ।
ऋधलोपे त्वन्यत् । <q>बलिनौ चान्त्यपञ्चमाविति</q> । पञ्चमनिषादयोः पर्यायांशानन्यापेक्षं बलवत्तरत्वमिति
यावत् । षड्जमध्यमायां च यथा चाह । धैवतस्वरांशायां यथेष्टं सञ्चारस्तद्वदिह । षडंशा ह्येषेति ।
किञ्चिन्न्यूनसञ्चारेयमिति ।। १३७--१४० ।।</p>
<p>अथ जात्युद्भवग्रामरागादिसम्भावनासूचनार्थामार्यां <q>केचित्</q> पठन्ति ।
<lg><l><q>मिश्रं गेयं यदि यत्तदर्थितज्ञेयमधिकबाहुल्यम् ।</q></l>
<l><q>सङ्करभूषणसन्ततिवैचित्राण्यत्र रञ्जनातिशयात्</q> ।।</l></lg>
इति । <q>मिश्रमिति</q> । जात्यंशगतानि यानि दशकरूपाणि लक्षणान्युक्तानि तत्सङ्कीर्णतया यन् <q>मिश्रम् । गेयं</q>
ग्रामरागादिलक्षणम् । तद्यदि कस्यापि जात्यंशकस्य सम्बन्ध्यंशोऽन्यस्य न्यासोऽन्यदीयोऽपन्यास इत्यादि
बहुतरवैचित्र्यम् । तदेवंभूतं यन्मिश्रगेयं तदस्या जातेरर्थितमिति यन्नियम्यते
<q>मतङ्गनन्दिकश्यपयाष्टिकादिभि</q>स्तदधिकेव रूपबाहुल्येन । यथा (विहि) तं पानकमिदमिति न तु क्रममिश्रितम् ।
<!-- APPARATUS page 063 !-->
1a.N: कैशिक्यांशस्तु षड्जै या स्वरा ह्यर्षभं विना ।। 1. <q>व</q>. सर्वे चर्षभवर्जिताः । 1b.N: कदाचिच्च.....ऋषभौ
भवेदिह ।। 2. <q>भ</q>. बली चात्र हि पञ्चमाः ।। 3. <q>न</q>. अपन्यासत्वमंशत्वं बाहुल्यं च कदाचन ।। भवेदस्यैव सञ्चारः
षड्जमध्यावदिष्यते ।। ऋषभः षाडवे हीनो धैवतं चर्षभं विना । कार्यं चौडुवितं नाम बलिनौ ।। 4. <q>भ</q>. षड्जमध्यौ तु तत्रापि
सञ्चरस्तु विधीयते ।।

<pb n="064"/>

<!-- COMMENTARY page 064 !-->
आह । सङ्करोऽसंङ्कीर्णतायां तस्यां भूषणसन्ततेर्वक्ष्यमाणह्य(स्या)लङ्कारवर्गस्य बहूनि विचित्राणि जायन्ते
तानि कथमाद्रियन्त इति चोदना । <q>रञ्जनातिशयादिति</q> । तत्र ह्यधिका रक्तिरिति । तेन नात्र वागादौ
सातिशयोऽस्योपयोग इति भावः । तत्र <q>सङ्करे रूपबाहुल्याज्जातिनिर्देश</q> (<q>दत्तिलम्</q> ९६) <q>इति
दत्तिलाचार्यो</q>ऽप्याह । षड्जोदीच्यवतीसमा भिन्नषड्ज इत्युच्यते नन्दयन्तीभिन्नरूपबाहुल्येन ।.....धैवतोंऽशः।
मध्यमो न्यासः । ऋषभपञ्चमहीनतेति । अत एव ग्रामरागाणां लक्षणं <q>मुनिनोक्तम् । कश्यपादयो</q>ऽपि सम्प्रणेतारः
प्रसिद्धास्त्विति छलयन्ति लोकान् सर्वथाऽर्थेऽनभिज्ञाताः । व्यावृत्तिस्तावदस्त्वित्याशयेन तल्लक्षणं सङ्क्षिप्य
पठामः क्रमेण ।</p>
<lg><l>षड्जा(षाड्जी)मध्यमयोर्मध्यमोदीच्यायाश्च सङ्करात् ।</l>
<l>मान्तौ स्यातां (क्रमात्) षड्जमध्यमग्रामसंज्ञकौ ।।</l></lg>
<lg><l>मांशान्तो मध्यमोद्भूतो रागः स्याच्छुद्धषाडवः ।</l>
<l>यांशान्तोऽल्पगनिर्मध्यमापञ्चम्योस्तु पञ्चमः ।।</l></lg>
<lg><l>सांशौ मान्तौ तयोश्चैको धैवतीषड्जमध्ययोः ।</l>
<l>कार्यः कैशिकमध्योऽन्यो जातः साधारितः स्मृतः ।।</l></lg>
<lg><l>1विगनिः कैशिकः पूर्णः सांशः पान्तश्च कैशिकी ।</l>
<l>कार्मारव्यस्य हेतुः सा सप्तधा शुद्धगीतिका ।।</l></lg>
<lg><l>षड्जोदीच्याद्भिन्नषड्जो धांशो मान्तः परी(गतः)।</l>
<l>पांशो मान्तो भिन्नतागः पञ्चमीमध्यमोद्भवः ।।</l></lg>
<lg><l>सांशो मान्तोऽल्पगनिको ज्ञेयः कैशिकमध्यमः ।</l>
<l>षड्जमध्योद्भवो धांशः पान्तोऽसौ भिन्नपञ्चमः ।</l></lg>
<lg><l>दुर्बलो रिश्च मन्द्रांशौ पञ्चमीमध्यमोद्गतः ।</l>
<l>कार्मारवी षड्जमध्यासम्भूतो भिन्नकैशिकः ।।</l></lg>
<!-- APPARATUS page 064 !-->
1. <q>विगनिः</q> -- हीनौ गान्धारनिषादौ यस्य सः । <q>नारदः</q> । अन्तरसंयुक्ता काकली यत्र दृश्यते । (<q>नारदीयशिक्षा</q> १--४--९)
<q>कश्यपः</q> । कैशिकं मध्यमग्रामसम्भवम् । मध्यमग्रामसम्भवत्वात् काकलीत्वं निषादस्य

<pb n="065"/>

<!-- COMMENTARY page 065 !-->
<lg><l>सांशः पान्तः पञ्चभेदभिन्नगीतिरि(र)यं मता(तः) ।</l>
<l>धैवतीषड्जमध्योत्थो 1विपनिर्गौडपञ्चमः ।।</l></lg>
<lg><l>धांशो मान्तः सांशमान्तो 2निष्पः कैशिकमध्यमः ।</l>
<l>धैवतीमध्यमोद्भूतः सांशः पान्तस्तु कैशिकः ।।</l></lg>
<lg><l>कार्मारवीषड्जमध्याजात्योस्त्रेधा तु गौडजः ।</l>
<l>सौवीरः षड्जमध्योत्थो.............।।</l></lg>
<lg><l>................टक्कः सांशान्तो बहुसङ्गतिः ।</l>
<l>सांशानः(न्तः) षड्जमध्योत्थः सौवीरो गनिवर्जितः ।।</l></lg>
<lg><l>यांशान्तो विगनिर्मध्यपञ्चम्योर्मालवेसरः ।</l>
<l>मांशान्तः षड्जमध्योत्थोऽगनिर्वेसरषाडवः ।।</l></lg>
<lg><l>धपमध्योद्भवा(वो)पांशो मान्तो (बोट्टः) ।</l>
<l>हिन्दोलकश्च सांशान्तो रिधजात्यन्यसम्भवः ।।</l></lg>
<lg><l>धांशान्तोऽल्पनिगष्टक्ककैशिको मधजातिभाक् ।</l>
<l>कैशिक्युत्थो विधिः सांशन्यासो मालवकैशिकः ।।</l></lg>
<lg><l>अष्टधा वेसरागीतिः.. ... ... ... ...</l>
<l>... ... ... ... ... ... ... ।।</l></lg>
<lg><l>आर्षभ्युत्थ... ... ... ... ... ।</l>
<l>... ... ... ... ... ... ... ।।</l></lg>
<lg><l>पूर्णस्तु (पान्तो) धान्तो वा सांशो भम्माणपञ्चमः ।</l>
<l>मान्तोऽल्पगनिकः षड्जमध्यमोत्थनिषादजः ।।</l></lg>
<lg><l>सन्यंशो रूपसाधारो मान्तो 3गान्धारसम्भवः ।</l>
<l>गान्धारपञ्चमो गांशन्यासस्त्रिश्रुतिदुर्बलः4 ।।</l></lg>
<!-- APPARATUS page 065 !-->
1. <q>विपनिरिति</q> । पञ्चमनिषादयोरल्पत्वम् 2. <q>निष्पो</q>ऽल्पपञ्चमः । मौडकैशिकमध्योऽपि गौडपञ्चम इव षड्जमध्योत्थ
एवेति <q>मतङ्गादयः । वृत्तिकारेण</q> धैवतीमध्यमोद्भूत इत्युक्तम् । 3. <q>गान्धार</q> इति । गान्धारीरक्तगान्धार्योः 4. <q>त्रिश्रुतीति</q> ।
ऋषभधैवतौ दुर्बलौ

<pb n="066"/>

<lg><l>एवमेता बुधैर्ज्ञेया जातयो दशलक्षणाः1 ।</l>
<l>यथा यस्मिन् रसे याश्च गदतो मे निबोधत ।। १४१ ।।</l></lg>
<lg><l>इति भारतीये नाट्यशास्त्रे जातिविकल्पं2 नामाध्यायोऽष्टाविंशतितमः ।2a</l></lg>
<!-- COMMENTARY page 066 !-->
<lg><l>1रंशो मान्तश्चार्षभीजो रेवगुप्तो 2विषड्जकः ।</l>
<l>द्विश्रुत्यल्पो.....सांशः कैशिक्याः षड्जैशिकः ।।</l></lg>
<lg><l>सांशान्तः सधजातीजो निगो(गा)ल्पः(ल्पोंऽ)शकपञ्चमः ।</l>
<l>इतीयं नवधा गीतिः साधारण्याख्यया स्मृतः(ता)।।</l></lg>
<lg><l>एषा विभाषा गीती तु ग्रामरागाश्रिते मते ।</l>
<l>ध्रुवागानोपयोगाय तदेतद्गीतिसप्तकम् ।।</l></lg>
<p>एतत्सङ्ग्रहायेयमार्या <q>कैश्चित्</q> पठिता । अस्मत्पुस्तकेषु न तथा दृश्यते । न च तया विना स सङ्गृहीतमेतद्भवति
जात्यंशके हि सर्वं स्वीकृतम् । तत्रापि चा(मा)र्जनोपयोगिनो वैचित्र्यह्य(स्या)भ्युनुज्ञानं <q>मुनिनै</q>व कृतम् ।
<q>चतुःस्वरप्रयोगोऽपि अप</q>(<q>ह्यव</q>)<q>कृष्टध्रुवास्विह</q> । (<q>भ. ना</q>. २८--७७) इति वदतोत्तरत्र चालङ्कारवैचित्र्यं
विभजतेति ।।</p>
<p>अध्यायार्थमुपसंहरन्नर्थान्तरं प्रस्तावयति । <q>एवमेता इति</q> । दृष्ट(दश)लक्षणव्यभिचारिणी <q>द्वेतु</q>--
(चारिहेतु) सम्भवमात्रत इत्याशयेनाह । <q>बुधैरिति । यथा यस्मिन्निति</q> । यत्र रसे येनांशन्यासादिना प्रकारेण
<q>या</q> इत्यर्थः । <q>गदतो मे</q> इत्यनादरे षष्ठी । तेन मद्वचनमेवात्र न केवलं प्रमाणम् । यावत् <q>कश्यपमुनिप्रभृतिभि</q>रपि
यन्निरूपितं <q>तदपीति</q> शिवम् ।। १४१ ।।</p>
<lg><l><q>शिशिरकरकलाशेखरचरणाम्भोजाश्रयाकलिततापः</q> ।।</l></lg>
<lg><l><q>अभिनवगुप्तो गुप्तं जात्यध्यायं विचारितवान्</q> ।।</l></lg>
<lg><l><q>इति श्रीमहामाहेश्वराचार्याभिनवगुप्तविरचितायां नाट्यवेदवृत्तावभिनवभारत्यां</q></l>
<l><q>जातिविकल्पाध्यायोऽष्टाविंशः समाप्तः</q> ।।</l></lg>
<!-- APPARATUS page 066 !-->
1. <q>भ</q>. सत्रयोदशलक्षणाः । 2. <q>ज</q>. N लक्षणः । <q>न</q>. ततातोद्यविधिर्नाम । 2a.N: सप्तविंशतितमः
1. रंश इति । ऋषभोंऽशः 2. विषड्जक इति षड्जहीनः

<pb n="067"/>

<p><q>।। श्रीः ।।</q></p>
<p><q>अथैकोनत्रिंशोऽध्यायः1</q></p>
<lg><l>षड्जोदीच्यवती चैव षड्जमध्या तथैव च ।</l>
<l>2मध्यपञ्चमबाहुल्यात् कार्या 3शृङ्गारहास्ययोः ।। १ ।।</l></lg>
<lg><l>4षाड्जी 4aत्वथार्षभी चैव स्वरस्वरांशपरिग्रहात्5 ।</l>
<l>6वीररौद्राद्भुतेष्वेते6a (वीरेऽद्भुते च रौद्रे च) प्रयोज्ये7 गानयोक्तृभिः ।। २ ।।</l></lg>
<!-- COMMENTARY page 067 !-->
<p>।। एकोनत्रिंशोऽध्यायः ।।</p>
<lg><l><q>जातिविनियोगकल्पं भूषणवैचित्र्यमपि हि जनयति या ।</q></l>
<l>वन्दे ततभेदकरीं तां नियतिं शाङ्करीं शक्तिम् ।। १ ।।</l></lg>
<p><q>अस्य योनिर्भवेद्गानम्</q> । (<q>भ. ना</q>. २८--१०) इति गानसमन्वयेनास्य गान्धर्वलक्षण--
स्यार्थस्यागतत्त्वाज्जात्यात्मको यो गान्धर्वभाग उक्तस्तस्य भागे केनांशेनोपयोग इत्यभिप्रायेणाध्यायान्ते पूर्वमुक्तं
<q>यथा यस्मिन् रसे योज्य</q> (<q>याश्च भ. ना</q>. २८--१४१) इति । गान्धर्वशेषतैव चार्थस्य मा
सम्भावीत्येतदर्थमध्यायच्छेदः । तथा च वक्ष्यति । <q>एवमेता बुधैर्ज्ञेया जातयो नाट्यसंश्रयाः</q> । (<q>भ. ना</q>.
२९. १३) इत्थं नाट्योपयोगिन्य इत्यर्थः । तत्र षड्जग्रामाश्रितास्तावद्रसेषु विनियोक्तुमाह । <q>षड्जोदीच्यवती
चैवेति</q> । षड्जोदीच्यवत्या मध्यमेन योंऽशकः षड्जमध्यमायाः <q>षण्</q>(ड्जो)मध्यमपञ्चमाभ्यां ते त्रयोंऽशकाः ।
<q>शृङ्गारहास्ययो</q>रित्येव <q>मध्यपञ्चमबाहुल्यादिति</q> यथासम्भवं विनियोज्या ।। १ ।।</p>
<p>षाड्ज्यां षड्जेन योंऽशक आर्षभ्यामृषभेण तौ वीराद्भुतरौद्रेषु । तदाह । <q>स्वरस्वरांशपरिग्रहादिति</q> ।
स्वो नाम स्वरस्तस्य योंऽशत्वेन परिग्रह इत्यर्थः ।। २ ।।</p>
<!-- APPARATUS page 067 !-->
1.N: <q>र</q>. अष्टाविंशातितमः । <q>भ</q>. सप्तविंशतितमः । <q>च</q>. <q>य</q>. त्रिंशोऽध्यायः 2. <q>ड</q>. <q>न</q>. षड्जमध्यम 3. <q>ड</q>. <q>न</q>. कार्यं ।
4. <q>न. ड</q>. आर्षभी चैव षाड्जी च षड्जर्षभस्वरग्रहात् । <q>प</q>. षाड्जी चाथ । <q>भ</q>. आर्षभी चैव षड्जा च
4a.N: चैवार्षभी 5. <q>भ</q>. परिग्रहैः । <q>र</q>. परिग्रहा । 6. <q>ड</q>. वीराद्भुते च रौद्रे च रसे कार्ये प्रयोक्तृभिः । <q>भ</q>. वीरेऽद्भुते
6a. N: वीररौद्राद्भुतेष्वेताः प्रयोज्याः 7. <q>र</q>. एताः प्रयोज्याः

<pb n="068"/>

<lg><l>1निषादेंऽशे तु नैषादी गान्धारे षड्जकैशिकी ।</l>
<l>करुणे तु रसे कार्या जातिगानविशारदैः ।। ३ ।।</l></lg>
<lg><l>धैवती धैवतांशे तु2 बीभत्से सभयानके ।</l>
<l>ध्रुवाविधाने कर्तव्या3 जातिर्गाने4 प्रयत्नतः ।4a</l>
<l>[ 5रसं कार्यमवस्थां च ज्ञात्वा योज्या प्रयोक्तृभिः । ]</l>
<l>षड्जग्रामाश्रिता ह्येताः प्रयोज्या6 जातयो बुधैः ।। ४ ।।</l></lg>
<lg><l>अतः परं प्रवक्ष्यामि मध्यमग्रामसंश्रयाः7 ।</l>
<l>गान्धारीरक्तगान्धार्यौ8 गान्धारांशोपपत्तितः ।</l>
<l>करुणे तु रसे कार्ये निषादेंऽशे9 तथैव च ।। ५ ।।</l></lg>
<lg><l>मध्यमा पञ्चमी चैव नन्दयन्ती तथैव च ।</l>
<l>10गान्धारपञ्चमी चैव मध्यमोदीच्यवा तथा ।</l>
<l>मध्यपञ्चमबाहुल्यात् कार्याः शृङ्गारहास्ययोः ।। ६ ।।</l></lg>
<!-- COMMENTARY page 068 !-->
<p>निषादिन्या यो निषादांशकः षड्जकैशिक्याश्च गान्धारांशकस्तौ <q>करुणे</q> ।। ३ ।। धैवत्यां धैंवतोंऽशको
बीभत्सभयानकयोः ।। ४ ।।</p>
<p>अथ मध्यमग्रामजातीनां विनियोगमाह । <q>गान्धारीरक्तगान्धार्याविति</q> । एतयोर्द्वयोरपि
गान्धारनिषादांशकौ <q>करुणे</q> ।। ५ ।।</p>
<p><q>मध्यमा</q>द्याः पञ्च मध्यमपञ्चमांशकाः शृङ्गारे हास्ये च ।। ६ ।।</p>
<!-- APPARATUS page 068 !-->
1.N: <q>ड</q>. निषादवत्यद्भुते च निषादांशपरिग्रहात् ।। गान्धारांशोपपत्या च करुणे षड्जकैशिकी ।। <q>र</q>.N: निषादी त्वद्भुते
कार्या । <q>भ</q>. परिग्रहे । <q>प</q>. निषादिन्युद्भुते कार्या 2. <q>ड</q>. अंशा च । <q>र</q>. अंशत्वात् । <q>भ</q>. चैव सांशात्र । <q>ज</q>. अंशात्तु
3. <q>ड</q>. कर्तव्यं जातिगानं प्रयोक्तृभिः 4. <q>प</q>.जातिगाने । 4a. N: प्रयोक्तृभिः 5. एतदर्धं <q>न ड ट ड</q>. मातृकास्वेव ।
6.N <q>ड</q>. विज्ञेयाः । 7. <q>ड</q>. मध्यग्रामसमाश्रयाः । <q>भ</q>. सम्भवाः । 8. <q>प</q>. गान्धारी रसे कार्या 9. <q>न. ड</q> जातिगाने
प्रयोक्तृभीः N:<q>र</q> नित्यं गानप्रयोक्तृभिः 10. गान्धारेत्याद्यारभ्य सभयानके इत्यन्तं श्लोकद्वयं <q>चययो</q>रेव दृश्यते । तदन्यासु
सर्वासु N: मातृकासु तत्स्थाने सार्धश्लोकत्रयं पठितम् । तद्यथा । N: मध्यमपञ्चमबाहुल्यात् कार्याः शृङ्गारहास्ययोः ।। मध्यमोदीच्यवा
चैव गान्धारोदीच्यवा तथा ।। षड्जर्षभांशोपपत्त्या वीरे रौद्रे च कीर्तिता1 ।। कार्मारवी तथा चान्ध्री निषादांशपरिग्रहात्2।।
अद्भुते तु रसे जातिगाने प्रयोक्तृभिः ।। कैशिकी3 धैवतांशत्वात् तथा गान्धारपञ्चमी । 4प्रयोक्तव्ये बुधैः सम्यग् बीभत्से
सभयानके ।। अयमेव पाठो <q>नान्यदेवेनो</q>दाहृतः । निषादिन्या निषादांशे करुणे विनियोगो <q>मतङ्गेनोक्तः</q>
1. <q>ड</q>. निष्पत्या कर्तव्या वीररौद्रयोः । 2. <q>ड</q>. उपपत्तितः । <q>भ</q>. ऋषभांशोपपत्तितः । 3. <q>भ</q>. चैव सांशित्वात् ।
4. <q>र</q>. कर्तव्यं तु ।

<pb n="069"/>

<lg><l>कार्मारवी तथा चान्ध्री गान्धारोदीच्यवा तथा ।</l>
<l>वीरे रौद्रेऽद्भुते(तथा) कार्याः षड्जर्षभांशयोजिताः ।</l>
<l>कैशिकी धैवतांशे तु बीभत्से सभयानके ।। ७ ।।</l></lg>
<lg><l>1एकैव षड्जमध्या ज्ञेया सर्वरससंश्रया2 जातिः ।</l>
<l>तस्यास्त्वंशाः3 सर्वे 4स्वरास्तु विहिताः प्रयोगविधौ ।। ८ ।।</l></lg>
<!-- COMMENTARY page 069 !-->
<p><q>कर्मारव्या</q>दयस्तिस्रो वीररौद्रयोः षड्जर्षभांशकयोर्योगे । <q>कैशिकी</q> धैवतांशा बीभत्सभयानकयोः ।। ७ ।।</p>
<p>अत्र <q>टीकाकारः</q> शङ्कते । योऽयं जात्यंशकानां विनियोग उक्तः स <q>कश्यपमुनिमतङ्गादिभि</q>र्विरुध्यते ।
तथाहि तैरुक्तम् ।
<lg><l><q>सम्भोगे चैव शृङ्गारे प्रेङ्खोलितकमेव च</q> ।</l>
<l><q>कामभूतेषु सर्वेषु कुर्यान् मालवकैशिकम्</q> ।</l>
<l><q>भिन्नषड्जो मानदैन्ये चैकान्ताजीवितस्य च</q> ।।</l></lg>
इत्यादि । न च ते रसाजातय एतेषु मतेषु । रसेषु विनियुक्ताः । येन विरोधः स्यात् ।</p>
<p><q>अत्राहुः</q> । <q>कश्यपाद्यै</q>स्तावन् मालवकैशिकादीनां तत्तच्चित्तवृत्या जीवनौचित्यं दृष्ट्वा विनियोग उक्तः ।
न तस्यानध्यापकत्वादङ्गीकर्तव्यम् । <q>मुनिना</q> जात्यंशकविनियोग आधाराभिप्रायेणोक्तः । तथाहि । <q>यावन्तः
परमार्थतः स्वरा</q> इति सप्तचत्वारिंशत् स्वराः । <q>यदाहुः</q> । <q>त्रिरूपविश्वरूपा</q> इति । (३+४४=४७) सङ्क्षेपेण
ह्युदात्तातस्त्रय एव स्वराः । विस्तरविवक्षायां तु जात्यंशकग्रामरागभाषादेशीमार्गवैचित्र्येणानन्ता एव स्वराः ।</p>
<p><q>अन्ये</q> हि षड्जः षाड्ज्यामन्यश्चार्षभ्यां समाने जीविभिः पाणिपादादियोगे यथा स एव
चैत्राद(दि)यो (र्यो)ऽश्वपतित्वं महामात्रत्वं सेनापत्यं मन्त्रित्वं पौरोहित्यमिति
विचित्रधर्मयोगित्वमुद्वहंस्तत्परिवारमध्यान्निष्क्रान्तोऽप्येकैको विग्रहावस्थितेनाविभिन्नमेवाभिमानं बिभर्ति तद्वत्
तत्तदंशकवैचि़त्र्ययोग्यंशस्वर एव केवलो रूपी विचित्राकारः । तथाहि । तुल्ये च श्रुति(त्ये)कत्वेऽन्यादृशो
मालवकैशिके षड्जो भाति । टक्करादे त्वन्यादृशः । तथापि वेगस्वरसैन्धवभेदेन भिन्न एवावभाति च । कर्ण्यः
<!-- APPARATUS page 069 !-->
1. <q>म</q>. एकैव षड्जमध्या ज्ञेया सर्वरसाश्रया ।। जातिस्तस्याः समाख्याताः स्वराः सर्वेंऽशतां गताः ।। 2. <q>भ</q>. समाश्रया
3. <q>ड</q>. ह्यंशाः 4. <q>ड</q>. रसास्तु

<pb n="070"/>

<!-- COMMENTARY page 070 !-->
षड्जध्वनिमात्रएव(क)श्रुतिष्टक्करागोऽयं सैन्धवो वेगस्वर इति मालवकैशिको वा गीयत इति । सोऽयं
सकलकरणोपजीवनप्रतिस्वभावभेदस्य त्र्यंशकस्वर इह वंशो स्थायी तत्र तत्र रसे कर्तव्यो मालवकैशिकादावपि
गीयमाने स्मरणानुदय एव । पश्चादिति(दपि) दृष्टतदाधारमभि(मि)माना आधेयस्यापि वैचित्र्यसिद्धिरिति।</p>
<p><q>उपाध्याया</q>स्त्वाहुः । एवम्भूतस्तावदाधारधेयभावो लक्ष्ये न लक्ष्यते । न च तस्य वैचित्र्यकारित्वं
किञ्चिदस्ति । नापि <q>मुनेः कश्यपादीनां</q> वचनमत्र किञ्चिदस्ति । न च नियमादृष्टस्यायं विषयः । तस्मादयमभिप्रायो
<q>मुनेः</q> । इह जात्यंशका एव परमार्थतः समस्तगीतसर्वस्वम् । तत्र हि रागभाषादयोऽप्यन्तर्भूताः । न चायं नियमः।
एकेनैव जात्यंशकेन भवितव्यम् । अत्रैव रस इति । तथा ह्याह । <q>एकैव षड्जमध्या सर्वरसेषु जातिः</q> । सप्तांशा
हि सेति। तत्र यथा मालवकैशिकविनियुक्ते षड्ज(ड्जे)श्च(च) रञ्जनातिशयसिद्धये सैन्धविकाहर्षपुरिकादीनां
भाषाणां गानमाविरुद्धम् । तस्मात् तत्र तत्रांशके गीते सति तद्रत्त्क्यतिशयस्वा(स्या)वश्य(श्यं) मालवकैशिकोदेर्गानं
भविष्यति रक्त्यतिशययोगात् । अत एव ह्येते ग्रामरागा इत्युक्ताः । ग्रामो हि जातिसमूहस्तस्य सम्बन्धिनो
रक्त्यतिशाया इति ।</p>
<p>एतद<q>प्यपरे</q> नानुमन्यन्ते । न हि षड्जोदीच्यवत्या मालवकैशिको हिन्दोलको हि रक्तत्वेन जातिजातः।
(सा हि) भिन्नषड्जस्य कारणत्वेनोक्ता । भिन्नषड्जहेतुरपि जातिस्ताभ्यां रक्तिमती सम्पत्स्यते ।
को विरोध <q>इत्यपरे</q> ।</p>
<p><q>अन्ये</q> मन्यन्ते । यथा स्थायिसूत्रस्य यदा व्यभिचारिभ्यः सकाशादुद्रेको लक्ष्यते तदा रसदृष्टीनां
प्रयोग उक्तः । तद्वज्जात्यंशकानां सञ्चारिभावास्तु व्यभिचारिसम्पाते भावदृष्टीनामिव ग्रामरागादीनामिति ।</p>
<p>युक्त्यन्तरं त्विदं लक्ष्यते । किमनेन तन्त्रान्तरशीले(लने)न । <q>कश्यपादिभि</q>स्तावान् यो(वद्यो)विनियोग
उक्तः सोऽप्यत्र । अयमपि <q>मुनि</q>विनियुक्तोऽस्तु । <q>परमतमप्रतिषिद्धमभिमत</q>मिति स्थित्या हि न्यायात् ।
वैकल्पिकत्वे को विरोधः । प्रत्युत <q>कोहलस्तद्वदिष्यतीति</q> (<q>भ. ना</q>. ३७--१८) सर्वमनुज्ञातमेव <q>मुनि</q>ना ।
एतत्प्रसिद्ध्ये तत्र तत्रोक्तं रक्त्यतिशययोगाच्च । लोके <q>कोहलकश्यपादि</q>मतमेव प्रसिद्धिमुपगमित्यलं
बहुना ।। ८ ।।</p>

<pb n="071"/>

<lg><l>यो यदा बलवान् यस्मिन् स्वरो जातिसमाश्रयात्1 ।</l>
<l>तत्प्रवृत्तं2 रसे कार्यं गानं (गानं कार्यं) 3गेये प्रयोक्तृभीः ।। ९ ।।</l></lg>
<lg><l>4मध्यपञ्चमभूयिष्ठं गानं शृङ्गारहास्ययोः ।</l>
<l>षड्जर्षभप्रायकृतं 5वीररौद्राद्भुतेषु च ।। १० ।।</l></lg>
<lg><l>गान्धारः (र) सप्तमश्चायं6 (प्रायं) करुणे 7गानमिष्यते ।</l>
<l>तथा धैवतभूयिष्ठं बीभत्से सभयानके ।। ११ ।।</l></lg>
<lg><l>8एकैव षड्जमध्या 9विज्ञेयाऽखिलरसाश्रया जातिः ।</l>
<l>10तस्यास्त्वंशाः सर्वे स्वराश्च विहिताः प्रयोगविधौ ।। १२ ।।</l></lg>
<!-- COMMENTARY page 071 !-->
<p>न चायमेव नियम इति दर्शयितुं समस्तलक्ष्योपसंग्राहकं च सामान्यलक्षणं वक्तुमाह ।
<lg><l><q>यो यदा बलवान् यस्मिन् सर्वे(स्वरो)जातिसमाश्रयात्</q> ।</l>
<l><q>तत्प्रवृत्तं रसे गानम्</q> ।। <q>इति</q></l></lg>
<q>यस्मिन्निति</q> । ग्रामरागभाषादौ । तेनेदमुक्तं भवति । क्वचिद्विशेषविनियोगस्तावदुक्तो यथा मालवकौशिकादौ ।
तत्रापि सर्वांशकायोगे भाषाद्वारेण भावनेन नियम्यते । एतदुक्तिर्विशेषप्रधानोऽयम(व)लम्बनीयो यथा
पञ्चमप्रधानतया सैन्धव्या भाषया शृङ्गारः सम्यगुद्दीपितो भवति मालवकैशिकेनेति ।। ९ ।।</p>
<p>एवं तावद्विनियोगे सति विनियोगशेषोऽयं ग्रन्थो यत्र तु नोक्तस्तत्र जात्यंशकस्वरपर्या--
लोचनयाऽभ्यूहनीयो विनियोगः । तेन ककुभश्च करुणे यद्यपि निषादगान्धारप्रधानया भोगवर्धनिकया
समुपरक्तोऽसौ सम्यक् करुणमभिव्यनक्ति । तदेतदाह । <q>मध्यमपञ्चमभूयिष्ठमित्यादि</q> । ये त्वेनमग्रग्रन्थ--
जातिविनियोगस्य शेषत्वेन व्याचक्षते <q>तैः</q> पौनरुक्त्यं दुष्परिहरम् । तस्य प्रथमए(मे)वोक्तत्वात् ।। १०--११।।</p>
<p>ननु <q>एकैव षड्जमध्या विज्ञेयाऽखिलरसाश्रया जातिः</q> । इत्यार्या पुनरुक्तार्था । नैतदिदं ह्यनयोच्यते।
जातिभिः सर्वं व्याप्तम् । जातयश्च सर्वाः षड्जमध्यमायाम् । तथाहि । षड्जग्राममध्यमग्रामयोर्ये--
(या)प्रधानभूते(ता)आद्यजातीनां या चेयद्भूतेति सर्वस्वरांशा तदेवास्या<q>मंशाः</q> । एतेन यावत् किञ्चिद्रक्तिसर्वस्वं
<!-- APPARATUS page 071 !-->
1. <q>च</q>. श्रयः 2. <q>च</q>. तत्प्रवृत्ते । 3. <q>ड</q>. गेय । <q>भ</q>. गेयं । 4. <q>भ</q>. पञ्चमध्यमभूयिष्ठ हास्यशृङ्गारयोर्भवेत । 5. N <q>ड</q>.
अपि 6. <q>ड</q>. प्रायः 7. <q>प</q>. मानं । 8. अयं श्लोको डमातृकायां न विद्यते 9. N: <q>र</q>. ज्ञेया सर्वरससंश्रया
10. N: तस्या ह्यंशा स्वरास्तु विदिता प्रयोगविधौ

<pb n="072"/>

<lg><l>1सर्वेष्वंशेषु रसा 2नियमविधानेन सम्प्रयोक्तव्याः ।</l>
<l>काकल्यन्तरविहिता विशेषयुक्तास्तु(श्च) बलवन्तः ।</l>
<l>एवमेता बुधैर्ज्ञेया जातयो3 नाट्यसंश्रयाः ।। १३ ।।</l></lg>
<!-- COMMENTARY page 072 !-->
संसारेऽस्ति तत्तत् षड्जमध्यमायां पिण्डीभूतमिति तदंशकेष्ववधातव्यम् । रक्तिलाभे <q>सर्वे स्वराश्च विहिताः
प्रयोगविधाविति</q> विन्यासादिभावेन चेत्यर्थः । किञ्च ये केचित् प्रयोगस्य गेयस्य विधौ प्रकारभेदे गीतिसप्तके ते
स्वरा(के स्वरा)स्तेऽस्यामेव जातौ विहिता एकीकृता इत्यर्थः ।। १२ ।।</p>
<p>यदि नामास्यां जातावपि पिण्डीभूतः सर्वप्रयोगस्ततः प्रकृते किमित्याशङ्क्याह । <q>सर्वेष्वंशेषु रसा
नियमविधानेन सम्प्रयोक्तव्या</q> इति । षड्जमध्यमयोः सम्बन्धिनो येंऽशकास्तेषु <q>सर्वेषु रसा</q> यथोचितं सम्यक्
प्रयोक्तव्याः ।
<lg><l><q>काकल्यन्तरविहिता विशेषयुक्ताश्च बलवन्तः</q> ।। इति ।</l></lg>
स्वरविशेषः(ष)षड्जमाश्रित्य बलवत्त्वम् । काकल्यन्तरयोरपि न प्रयोगमात्रमादरणीयमपि तु बलवत्त्वमेव ।
जातीनां नान्योपयोगं कथयन् रसादियोगे जातीनामनुद्दिष्ट एव किमिति कथित इत्याशङ्कां शमयति ।</p>
<lg><l><q>एवमेता बुधैर्ज्ञेया जातयो नाट्यसंश्रयाः</q> ।। इति ।</l>
<l>इत्थ<q>मेता</q> नाट्योपयोगिन्यो ध्रुवागानोपयोगदिशोत्यर्थः ।। १३ ।।</l></lg>
<p>तत्तल्लक्ष्यप्रबन्धगानोपयोगि <q>कश्यपाद्यु</q>द्दिष्टं विनियोगजातं कथ्यते ।</p>
<lg><l>ध्रुवागानन्निजावेशे त्यक्ते निष्कलधीजुषाम् ।</l>
<l>सामाजिकानां हृदये सङ्क्रामेत् प्रस्तुतो रसः ।। १ ।।</l></lg>
<lg><l>तत्र शुद्धरसेनोक्ता भाषा रक्त्यंशसम्भवात् ।</l>
<l>अतोऽनुल्बचिद्वृत्तौ सन्धिशेषे नियोज्यताम् ।। २ ।।</l></lg>
<lg><l>मुखे तु मध्यमग्रामः षड्जः प्रतिमुखे स्मृतः ।</l>
<l>गान्धारो गर्भसन्धौ स्यादवमर्शे तु पञ्चमः ।। ३ ।।</l></lg>
<lg><l>कैशिकः स्यान्निर्वहणे प्रशस्त्यन्ते तु मध्यमः ।</l>
<l>षाडवः पूर्वरङ्गे स्याद्विष्णोर्ग्रामद्वयं विदुः ।। ४ ।।</l></lg>
<!-- APPARATUS page 072 !-->
1. <q>र</q>. तत्र यथा स्वरनियमादेतेषु रसा बुधैः प्रयोक्तव्याः ।। N: तत्र यथा स्वरानियमादंशेषु रसो(सा)बुधैः प्रयोक्तव्याः
2. <q>ड</q> नियत 3. N र. जात्यो विज्ञेया रस (?)

<pb n="073"/>

<lg><l>1[ पाठ्य2प्रयोगविहितान् स्वरांश्चापि3 निबोधत ।</l>
<l>4हास्यशृङ्गारयोः कार्यौ स्वरौ मध्यमपञ्चमौ ।</l>
<l>षड्जर्षभौ च कर्तव्यौ5 वीररौद्राद्भुतेष्वथ ।।</l></lg>
<lg><l>गान्धारश्च निषादश्च 6कर्तव्यौ करुणे रसे 7 ।</l>
<l>धैवतश्च 8प्रयोगज्ञैर्बीभत्से सभयानके ।। ]</l></lg>
<!-- COMMENTARY page 073 !-->
<lg><l>गौर्यास्तु पञ्चमं कुर्यात् साधारं स्कन्दसूर्ययोः ।</l>
<l>मध्यमं कैशिकं विद्यात् साधारं च भयानके ।। ५ ।।</l></lg>
<lg><l>ललित(तादि)रियं शुद्धा गीतिः स्यान्नाट्यवृत्तयोः ।</l>
<l>दैन्यावमानभूयिष्ठे रसे षड्जो विधीयते ।। ६ ।।</l></lg>
<lg><l>कामिनीजनितेऽस्यापि भाषास्तदव्यभिचारिषु ।</l>
<l>शुद्धावहित्थे गोप्यत्वे दाक्षिणात्या सधैवते ।। ७ ।।</l></lg>
<lg><l>चिन्तायां कणिकौत्सुक्ये पौराली धूर्तजालिके ।</l>
<l>बाङ्गाली खेदप्रणययोः सैन्धवी तापसाम्बरे ।। ८ ।।</l></lg>
<lg><l>कालिन्दी सम्मदे कुत्से पुनिन्द्यात्मप्रवासिनि ।</l>
<l>त्रावणी शोकभूयिष्ठे षड्जाख्याऽतीतसम्मदे ।। ९ ।।</l></lg>
<lg><l>मालवी गुर्जरी चाथ चिन्ताप्रशमयोः क्रमात् ।</l>
<l>मतिधृत्यवहित्थेषु गीयते बाह्यषाडवा ।। १० ।।</l></lg>
<lg><l>कौसला कौशले कुर्याद्गान्धारी षड्जवर्जिते ।</l>
<l>मृदौ सौवीरललिते लालिते लवितासमे ।। ११ ।।</l></lg>
<lg><l>तुम्बुरावश्यकैशिक्यौ गा(क्योर्गा)न्धारललिता भवेत् ।</l>
<l>कर्णाटी बन्धनिर्विण्णा(ण्णे) चित्रकर्मणि वा भवेत् ।। १२ ।।</l></lg>
<lg><l>कालिङ्ग्यमर्षावेशे तु लिङ्गिनां कपटात्मनाम् ।</l>
<l>मध्यमा स्मृतिशङ्कासु निर्विण्णे पार्वती भवेत् ।। १३ ।।</l></lg>
<!-- APPARATUS page 073 !-->
1. सार्धं श्लोकद्वयं <q>चजमय</q>--मातृकासु नास्ति । <q>ड</q>. वाद्य 2. <q>भ</q>. योगे तु 3. <q>न भ</q>. चैव 4. N <q>र</q>. कार्यौ
शृङ्गारहास्याख्यौ स्वरैर्मध्यमपञ्चमैः (N: स्वरौ मध्यमपञ्चमौ )।। 5. <q>भ</q>. तथा चैव । 6. N: <q>र</q>. करुणे संविधीयते
7. <q>भ</q>. तथा । 8. N <q>र</q>--चैव कर्तव्यो

<pb n="074"/>

<!-- COMMENTARY page 074 !-->
<lg><l>निषादिनी विमोहादौ भिन्नषड्जे गणस्त्वयम् ।</l>
<l>स्थापकीये सभोत्साहे भिन्नपञ्चम उच्यते ।। १४ ।।</l></lg>
<lg><l>सम्भ्रमे नर्तरागस्य मले(दे) कैश्चिदथाद्भुते ।</l>
<l>श्रमाद्यसूयामर्षेषु शुद्धाभिन्नां(न्ना) नियुञ्ज(ज्य)ते ।। १५ ।।</l></lg>
<lg><l>वराटी वर्षसंवेगविस्मयेषु विधीयते ।</l>
<l>धृतिस्मृत्यवहित्थेषु भवेद्धैवतभूषिता ।। १६ ।।</l></lg>
<lg><l>आलस्यदैन्यमोहेषु विशाला व्रीडितेऽपि च ।</l>
<l>गर्वौत्सुक्यवितर्केषु दृढमापरिगीयते ।। १७ ।।</l></lg>
<lg><l>त्रासशङ्कासम्भ्रमेषु कौसल्या विनियुज्यते ।</l>
<l>बाङ्गाल्यमर्षवेगेषु धृतिस्मृतिषु च स्मृता ।। १८ ।।</l></lg>
<lg><l>उत्तमे करुणे भावे सू(त) ये व्यभिचारिणि ।</l>
<l>कार्यान्तरा (तुरोद्) भूते भाषा कामोद्भवा मता ।। १९ ।।</l></lg>
<lg><l>छन्नेऽभिलाषे शृङ्गारे वीरे धर्मात्मके तथा ।</l>
<l>कृतकर्तव्यतायां च कर्तव्यो भिन्नकैशिकः ।। २० ।।</l></lg>
<lg><l>दृढौचित्याद्भुतोत्साहे भिन्नकैशिकमध्यमः ।</l>
<l>अनयोर्भिन्नयोर्बालाकैशिक्यै व्यभिचारिणी(णि) ।। २१ ।।</l></lg>
<lg><l>सूक्ष्मवक्त्रा स्वरैर्जात्या श्रुत्या भिन्ना निरुपिता ।</l>
<l>अतत्स्वभावो यो रौद्र उत्साहो धर्मवर्जितः ।। २२ ।।</l></lg>
<lg><l>गौडपञ्चमिच्छन्ति तत्रैके <q>कश्यपादयः</q> ।</l>
<l>चिन्तादैन्यधृतिश्रद्धामर्षादौ द्रामिडी स्मृता ।। २३ ।।</l></lg>
<lg><l>दुःखे दुरन्तेष्वभये पताकादेर्नियुज्यते ।</l>
<l>गौडकैशिकमेकस्य भाषां तन्नामिकामपि ।। २४ ।।</l></lg>
<lg><l>भयानके मध्यमः स्याद्भिन्ना चोत्साहयोगिनि ।</l>
<l>नन्दयन्तीव तद्भाषा भवेत्तु व्यभिचारिषु ।</l>
<l>गौडगीतिरियं प्रायो वेगस्वरविचित्र(त्रि)ता ।। २५ ।।</l></lg>
<lg><l>टक्करागस्तु कर्तव्यो रसयोर्वीररौद्रयोः ।</l>
<l>दीप्ते च हृदयेऽस्यार्धं स्याद्गाढविषयेऽपि सः ।। २६ ।।</l></lg>

<pb n="075"/>

<!-- COMMENTARY page 075 !-->
<lg><l>हर्षे वाऽप्यथ चिन्तायां त्रवणा त्रवणोद्भवा ।</l>
<l>वैरञ्जिका हिता वन्ध्या छेवाडी रणकल्पने ।। २७ ।।</l></lg>
<lg><l>मालवेसरिका कार्या समराङ्गणकल्पने ।</l>
<l>गुर्जर्यमर्षावेगेषु सौराष्ट्री निष्ठुरात्मके ।। २८ ।।</l></lg>
<lg><l>सैन्धवी परितोषे स्याद्वैरस्ये वेसरी मता ।</l>
<l>पञ्चमाख्या विहसिते रविचन्द्रा विषादिनि ।। २९ ।।</l></lg>
<lg><l>अम्बाभे(ही)री मदोन्मादे ललिता दर्पविप्लवे ।</l>
<l>कोलाहलिः कलकले मध्यमग्रामिका धृतौ ।। ३० ।।</l></lg>
<lg><l>शङ्कासूयाश्रमे भाषा गेया गान्धारपञ्चमी ।</l>
<l>धृते(ता)वेता मतिस्मृत्योः स्याद्दिवाकरवर्धिनी ।। ३१ ।।</l></lg>
<lg><l>पौराली दीप्तभावेषु सादृतौ(त्वते)तानतूलिका ।</l>
<l>महानिर्वेदभावानां...................।। ३२ ।।</l></lg>
<lg><l>चिन्ताविषादनिर्वेदे शार्दूली शोकसंश्रया ।</l>
<l>जये हर्षे वितर्के च मालवी परिगीयते ।। ३३ ।।</l></lg>
<lg><l>स्वाध्यायादिप्रसक्तेषु तद्भावस्थे च गीयते ।</l>
<l>सौवीरी मतिधृत्योस्तु सौवीरी वेगमध्यमा ।। ३४ ।।</l></lg>
<lg><l>साधारिता च हर्षे स्यादगान्धारी शोकचिन्तयोः ।</l>
<l>आभिलाषिकशृङ्गारे मध्यस्थे हृदयेऽथवा ।। ३५ ।।</l></lg>
<lg><l>संसार(वि)तथा(ता)वाथ गेयो मालवपञ्चमः ।</l>
<l>निर्वेदग्लाविशङ्कासु भ्रमे वा भेरिका भवेत् ।। ३६ ।।</l></lg>
<lg><l>आवेगशस्त्रसामर्षगर्वौग्र्ये भावनी मता ।</l>
<l>पाङ्काली च मदोन्मादे सैन्धव्यौत्सुक्यनिद्रयोः ।। ३७ ।।</l></lg>
<lg><l>गुर्जरी धृतिहर्षादावन्धाली मदवृद्धिषु ।</l>
<l>कामावस्थां दाक्षिणात्या सर्वामुद्दीपयेत् किल ।। ३८ ।।</l></lg>
<lg><l>श्रान्तावहित्थमतिषु तर्के तानोद्भवा मता ।।</l>
<l>त्रवणी मदनावस्था शोकोत्कण्ठासु कथ्यते ।। ३९ ।।</l></lg>

<pb n="076"/>

<!-- COMMENTARY page 076 !-->
<lg><l>नीचानां मदशङ्कोग्यगर्वालस्येषु कौशिकी ।</l>
<l>करुणे दैन्यभूयिष्ठे आहुर्वेदवतीं बुधाः ।। ४० ।।</l></lg>
<lg><l>पौराल्यध्वश्रमे हर्षे गर्वे त्व(त्वा)न्ध्रीं प्रचक्षते ।</l>
<l>औग्र्येक्रोधे च गान्धारी सङ्गमे च विभाविनी ।। ४१ ।।</l></lg>
<lg><l>भिन्नकैशिकमध्यस्य स्थाने वेसरषाढ(ड)वः।</l>
<l>पुष्पमोक्षे चावहित्थवृत्त्यादौ बाह्यषाढ(ड)वः ।। ४२ ।।</l></lg>
<lg><l>रवान्धा हास्ययोगे तु म(मा)ङ्गल्ये वोट्टरागतः ।</l>
<l>मङ्गलाख्योत्सवे हर्षे रागशोभाविधायिनि ।। ४३ ।।</l></lg>
<lg><l>रतेः कामदशानां वा भिन्नत्वे टक्ककैशिकः ।</l>
<l>भिन्नषड्जस्य वा स्थाने चिन्ताव्रीडासु मालवी ।। ४४ ।।</l></lg>
<lg><l>अन्ये तु कथयन्त्येनां चेटिकाशबरादिषु ।</l>
<l>रोषे स्यात् कैशिकी बन्धे भये स्याद् द्रामिली शुचिः ।। ४५ ।।</l></lg>
<lg><l>विप्रलम्भे कामदशायोगे मालवकैशिकः ।</l>
<l>शुद्धा स्याच्छुद्ध(गान्धारी)पौराली शोकगोचरे ।। ४६ ।।</l></lg>
<lg><l>हर्षे हर्षपुरी ख्याता चिन्तायामर्धवेसरी ।</l>
<l>जुगुप्सायां तु पाङ्गाली सैन्धवी मोहगोचरे ।। ४७ ।।</l></lg>
<lg><l>नर्मस्फञ्जे(स्पन्दे)ऽपि चाभीरी खञ्जनी गीयते शुचिः ।</l>
<l>अमर्षे गुर्जरी रौद्रे कैशिकी च सुरार्चने ।। ४८ ।।</l></lg>
<lg><l>धृतौ मतौ श्रमे पोता स्यात् सिन्धुवनिता भये ।</l>
<l>शार्दूली यज्ञकर्मादौ धृतिस्मृतिमतिष्वपि ।। ४९ ।।</l></lg>
<lg><l>प्रेङ्खा सम्भोगश्रृङ्गारे विदूषकपरिक्रमे ।</l>
<l>आवेगे वेसरी दैन्यचिन्तयोश्चूतमञ्जरी ।। ५० ।।</l></lg>
<lg><l>औत्सुक्ये विश्रमे खेदे छेवाडीं सम्प्रयोजयेत् ।</l>
<l>षड्जमध्यमिका हर्षधृत्योर्मधुरिका तथा ।। ५१ ।।</l></lg>
<lg><l>शोके च हविचन्द्राख्या मदोन्मादेषु पिञ्जरी ।</l>
<l>व्रीडायां भिन्नवलिता चापले च विधीयते ।। ५२ ।।</l></lg>

<pb n="077"/>

<!-- COMMENTARY page 077 !-->
<lg><l>कर्तव्या भिन्नपौराली हासासूयावितर्कगा ।</l>
<l>द्राविडी स्यात् परिभ्रष्टे पार्वत्युत्साहहर्षयोः ।। ५३ ।।</l></lg>
<lg><l>अष्टधा रागगीतिः स्याद्दोषाला(दा)वित्यजीविता ।</l>
<l>शोकेऽवेक्षे तु ककुभो धृतौ काम्भोजिका मता ।। ५४ ।।</l></lg>
<lg><l>मध्यमग्रामिका गर्वे चिन्तालस्येषु माधुरी ।</l>
<l>सालवाहनिका चिन्ताश्रमक्षीबेषु गीयते ।। ५५ ।।</l></lg>
<lg><l>भोगवर्धनिका शोके दैन्ये निर्वेदचिन्तयोः ।</l>
<l>निद्रोन्मादजडत्वेषु साकाङ्क्षे वलिता तथा ।। ५६ ।।</l></lg>
<lg><l>भिन्नपञ्चमिकां कुर्यात् स्मृतौ धृत्यवहित्थयोः ।</l>
<l>भोगवर्धनिकास्थाने मदे वाऽऽभीरिका भवेत् ।। ५७ ।।</l></lg>
<lg><l>विषादचिन्तानिर्वेददैन्यखेदप्रजागरे ।</l>
<l>उरगन्ती च पौराल्या धीवराद्य(ह्य)वहित्थगा ।। ५८ ।।</l></lg>
<lg><l>प्राकृतेषु सचिन्तेषु गातव्या शकमिश्रिता ।</l>
<l>उक्ते रहुदिक(रहसि च)स्थाने योज्यते किरणावली ।। ५९ ।।</l></lg>
<lg><l>रेचयन्ती बन्धुवदे(धे) विच्छदे प्रयबान्धवे ।</l>
<l>ललिता धैर्यगाम्भीर्ये हर्षे बाङ्गालकेसरी ।। ६० ।।</l></lg>
<lg><l>नर्तरागमिहेच्छन्ति यत्र मालवकैशिकः ।</l>
<l>ककुभो वा दैन्यचिन्तालस्यमोहेषु नर्तकी ।। ६१ ।।</l></lg>
<lg><l>वीराभासे तु हास्येन निर्वाहे शक इष्यते ।</l>
<l>शङ्कावहित्थनिर्वेदश्रमे तद्वलिता स्मृता ।। ६२ ।।</l></lg>
<lg><l>नारीलास्यदिदृक्षायामाहुः पञ्चमषाढ(ड)वम् ।</l>
<l>अस्ये(स्य) भाषे(षा) रेवगुप्ता शकस्याथ स्वतन्त्रका ।। ६३ ।।</l></lg>
<lg><l>रागो हर्षमदोत्साहधृतिस्मृत्यादिगोचरः ।</l>
<l>मार्गभ्रष्टेऽथ बीभत्से नीचे भम्माणपञ्चमः ।। ६४ ।।</l></lg>
<lg><l>श्रमशङ्कावितर्केषु कार्या मध्यमभूषिता ।</l>
<l>रूपसाधारितष्टक्करागस्थाने स्वरूपतः ।। ६५ ।।</l></lg>

<pb n="078"/>

<!-- COMMENTARY page 078 !-->
<lg><l>गान्धारपञ्चमः सा च नीचस्याद्भुतहास्ययोः ।</l>
<l>बीभत्से हास्यवीरोगे कर्तव्यः षड्जकैशिकः ।। ६६ ।।</l></lg>
<lg><l>चिन्तावितर्कयोः सा स्यात् स्त्रीणां मालवपञ्चमा ।</l>
<l>औत्सुक्ये प्रोषिते पत्या शङ्कासूयासु भावनी ।। ६७ ।।</l></lg>
<lg><l>इति साधारगीतिः स्यात् सर्वगीतिविमिश्रणात् ।</l>
<l>भूयस्त्वल्पत्वतो भाव(वो)व्यभिचारिगतो भवेत् ।। ६८ ।।</l></lg>
<lg><l>गानं रसेषु यत्रोक्तं विषयस्यैकतास्थितिः ।</l>
<l>ध्रुवादौ मध्यमग्रामषड्जौ षाडवपञ्चमौ ।। ६९ ।।</l></lg>
<lg><l>गान्धारमध्ये कैशाख्या पगौ गान्धारपञ्चमः ।</l>
<l>सूर्ये सौवीरकश्चण्ड्याः कैशिकः पञ्चमेऽपि ह ।। ७० ।।</l></lg>
<lg><l>सर्व एव सुरारातौ भवेन् मालवकैशिकः ।</l>
<l>सर्वे रागा महादेवे सम्यक् सन्तोषपोषकाः ।। ७१ ।।</l></lg>
<lg><l>गीती(तिः)साधारगौडीये नाट्ये तु प्रहरद्वये ।</l>
<l>भिन्ना न चरमे सैव पूर्वस्मिन् न तु जातुचित् ।। ७२ ।।</l></lg>
<lg><l>नाट्यादभावात्तानः स्यादमङ्गलतमो ह्यसौ ।</l>
<l>चरमे रागगीतिः स्यान् नाट्ये न नियमः स्वयम् ।। ७३ ।।</l></lg>
<lg><l>प्रेङ्खोलितो वसन्ते स्यात् तथा मालवपञ्चमा(मः ) ।</l>
<l>टक्करागो गौडककुभो भिन्नषड्जोऽथ कैशिकः ।। ७४ ।।</l></lg>
<lg><l>भिन्नपञ्चमकश्चेति ग्रीष्माद्यृतुषु संमता(ताः) ।</l>
<l>इत्येष कश्यपाद्युक्तो विनियोगो निरूपितः ।। ७५ ।।</l></lg>
<p>ननु शान्तरसे न केनचिदंशकेन गानुमुक्तम् । विस्मरणशीलोऽसि । स्मर्यसे(ते) । उक्तं हि । <q>न
शान्तरसप्रधानता प्रयोगस्य भवति । सतोऽपि हि रसान्तरोपरक्त एव प्रयोगयोग्यो नान्यथेति</q> ।
एवं विनियोगजात्यंशकानभिधायाधुना वक्तव्यान्तरं वक्तुमुपक्रमते ।
<q>अत ऊर्ध्वं प्रवक्ष्यामि वर्णालङ्कारलक्षणम् । इति</q> ।</p>

<pb n="079"/>

<lg><l>1अत ऊर्ध्वं प्रवक्ष्यामि 2वर्णालङ्कारलक्षणम् ।</l>
<l>3आरोही चावरोही च 4स्थायिसञ्चारिणौ तथा ।</l>
<l>वर्णाश्चत्वार एवैते 5ह्यलङ्कारास्तदाश्रयाः ।। १४ ।।</l></lg>
<!-- COMMENTARY page 079 !-->
<p>ननु वर्णादेर्जातिशरीरानुप्रवेशाज्जातिलक्षण एव निरूपणं युक्तं दृश्यते । लब्धात्मलाभस्य हि विनियोगो
युक्तः । दशलक्षणादपि वा पूर्वं विनियोगो वक्तव्यः । विनियुक्तस्य लक्षणमित्यपि दृश्यते । पृष्ठे तु
तदभिधानमयुक्तमिव । उच्यते । जातिर्नाम स्वरसमूहमात्रम् । पदसम्बन्धाधीनस्तु वस्तुवर्णव्यवहारः ।
तदायत्ताश्चालङ्काराः । न चार्थविशेषाभिधायिना पदेन सम्बन्धो विनियोगमन्तरेण भवति ।</p>
<p>नन्वेवं न्यासापन्यासावपि तत्रावाच्यौ । तयोर्हि समस्तविद्यासमाप्तिः । असाववान्तरविदारी समाप्तिश्च
स्थानम् । विदारी चावान्तरपदसमूहविच्छेदरूपा । यद्येवमत्स(ल्प)त्वमिदुमुच्यते । ग्रहांशादयोऽपि पदापेक्षा
एव । तर्हि गीयमानपदाभावे कश्चिदपि स्वतः स्वरोपयोगोऽस्ति गाने गान्धर्वे वा । <q>समवाये गान्धर्वमिति
विशाखिलाचार्यः</q> । तस्मात् पदसम्बन्धः सर्वत्र प्रयोजकः । किं तु वर्णो नाम पदसम्बन्धमन्तरेण लक्षयितुमेव
न शक्यते । तथाहि वक्ष्यते । <q>पदं लक्षणसंयुक्तमिति</q> (<q>भ. ना</q>. २९. १८)। ग्रहादयः स्वरारम्भबाहुल्यतरा वा
हीनत्वसमाप्तिलक्षणाः । तथा च पदनिरपेक्षेऽप्यन्तरालापादावपि भवत्येव तौर्विना जात्यंशका रागस्वरूपमेव
न किञ्चिदुन्मूलयन्ति । अलङ्कारस्तु परमार्थतः पदग्राम्यैवालङ्कार्यत्वादंशकयोगाद्धि गीयमान एव सम्पद्यते ।
अर्थयोगादिव सार्थकं वृत्तबन्धयोगादिव च श्रव्यं प्रसन्नादिप्रभृत्यलङ्कारसम्बन्धातु तदेव गृह्यतममित्यलङ्कृतं
सम्पद्यते । उपमानप्रसादिकायोगादिवालङ्काराणां च ( जीवभावः प्रसन्नादिभावे) नाश्रयो वर्ण इति
पदाधीनस्वभावत्त्वादेषां विनियोगानन्तरमेव युक्तमभिधानम् ।</p>
<p><q>टीकाकारास्त्वाहुः</q> । आश्रयस्वरस्वरूपेण जातीनां गान उपयोगो न तु रक्तिसम्पादकत्वेन । तत्तु
ग्रामरागाणामेव । तेऽ<q>प्यन्यैरे</q>वोक्ता इति न मयोच्यत(न्त) इति । मण्डपो दीपयोगी वास्तु..........वदित्यत्रार्थे
ज्ञापकमिदम् । वाक्यानां पश्चादभिधानम् । एतच्च पूर्वमेव विचारितमित्यास्ताम् । एतच्च (वं च) क्रियाविस्तारवाची
वर्णशब्दः । तथाभिनयक्रिया एकस्वरमात्रावस्थानेन वा आरोहणेन वा अवरोहणेन वा व्यामिश्रतया वा सम्पद्यत
इति चत्वार एव वर्णाः । (तदधिका) न भवन्ति । तदाह । <q>आरोही</q> चेत्यादि <q>अलङ्कारा</q>--
<!-- APPARATUS page 079 !-->
1.N: <q>र</q>. अर्थ वर्णाः 2. <q>भ</q>. वर्णानामपि 3. <q>म</q>. अथ वर्णाः । आरोही........ 4. N: <q>ज</q>. स्थायी सञ्चार्यथापि
च । <q>भ</q>. स्थायिसञ्चारिणः 5. <q>ड</q>. अलङ्काराः ।

<pb n="080"/>

<lg><l>1आरोहन्ति स्वरा यत्रारोहीति स तु संज्ञितः2 ।</l>
<l>3यत्र चैवावरोहन्ति4 सोऽवरोही प्रकीर्तितः5 ।। १५ ।।</l></lg>
<lg><l>5aस्थिराः स्वराः समा यत्र स्थायी वर्णः स उच्यते 6।</l>
<l>सञ्चरन्ति स्वरा यत्र स सञ्चारीति कीर्तितः7 ।। १६ ।।</l></lg>
<lg><l>शारीरस्वरसम्भूतास्त्रिस्थानगुणगोचराः ।</l>
<l>चत्वारो लक्षणोपेता वर्णास्तत्र8 प्रकीर्तिताः ।। १७ ।।</l></lg>
<!-- COMMENTARY page 080 !-->
<q>स्तदाश्रया</q> इत्यन्तम् । सामान्यमेवाश्रयमित्युक्तं पूर्वमेव बुद्धावाश्रीयमाणत्वात् । एकस्वरेणैव गायामीति यावत्
स्वरविशेषान् <q>स्रग्धरायां</q> गायामीत्यभिसन्धाय गायन् प्रयोक्ताऽलङ्कारान् प्रयुङ्क्ते तावत् । स्वरालङ्कारेषु यत्
सामान्यं स <q>वर्णः</q> । तेनारोहणावरोहणावस्थानसञ्चरणान्येव परमार्थतो वर्णः । तद्योगात्तु गीयमानं पदमपि
<q>वर्णक</q> इत्युच्यते ।। १४ ।।</p>
<p>तदभिप्रायेणैव <q>आरोहन्ति स्वरा यत्रेति लक्षणम्</q> । तुरवधारणे । आरोहन्त्येव न त्ववरोहन्ति ।
आरोहण एवावरोहणमिश्रीभाव एव गान्धारः स्यात् । एव<q>मवरोहन्त्येवेति</q> ।। १५ ।।</p>
<p><q>समा</q> इति तुल्यजातीयाः । तेन मन्द्रतारमध्यमरूपतया तस्यैव स्वरस्य प्रयोगः । <q>स्थाय्येव वर्णः</q> ।
विच्छिद्य विच्छिद्य पुनः प्रयोगः कर्तव्यो न तु दीर्घदीर्घेणाविच्छेदेन घण्टास्वनवदिति दर्शयितुं <q>स्वरा इति</q>
बहुवचनप्रयोगः । स्वरा उपस्वराश्चेति सर्वैकशेष इति <q>केचित्</q> । एतत्तु गान्धारिण्यक्त--
स्वरद्वयमप्यारोहणावरोहस्थिरत्व(तद्)व्यतिरेकेण कथं प्रतियोज्यम् । अलङ्कारविशेषयोगेनाप्य--
लङ्कारगमनमेकस्वरायत्तमेव ।। १६ ।।</p>
<p>नन्वारोहणावरोहाभ्यां तारमन्द्रस्वीकारस्तावद् दर्शितः । कण्ठ्यस्वरस्वीकारस्तु कथमित्याशङ्कयाह ।
<lg><l><q>शारीरस्वरसम्भूतास्त्रिस्थानगत</q>(<q>गुण</q>)<q>गोचराः</q> ।</l>
<l><q>चत्वारो लक्षणोपेता वर्णाः</q> ।। इति</l></lg>
एतदनेनाह । नात्रारोहणं शिरस्यस्वरनिष्ठमेव लक्षितमवरोहणं वाऽवकृष्य(ष्ट)स्वरनिष्ठम् । किञ्चैकैके
तस्यैकविषयतामाह । <q>त्रिस्थाने</q>ति । त्रिषु ये <q>गुणा</q> गुण्यमाना उच्चार्यमाणानि स्थानानि वा गुणाश्रया येषामिति
<!-- APPARATUS page 080 !-->
1. <q>च</q>. आरुहन्ति 2. <q>न</q>. यत्र आरोही स तु भण्यते । <q>ड</q>. हीति स । <q>र</q>. यत्र आरोही स तु संज्ञितः । <q>म</q>. स. आरोहीति
संज्ञितः 3. <q>र</q>. अवरोहन्ति ते यत्र 4. <q>प</q>. रोहेत 5. <q>ड</q>. रोहीति संज्ञितः । <q>च</q>. रोहीति भण्यते 5a. N स्थिताः
6. <q>ड</q>. संज्ञितः 7. <q>भ</q>. सञ्चारी स तु संज्ञितः 8. <q>र</q>. ते तु । <q>भ</q>. त्वत्र । <q>ड</q>. ह्येते

<pb n="081"/>

<lg><l>1एवं (पदं)लक्षणसंयुक्तं1a यदा 2वर्णोऽनुकर्षति ।</l>
<l>तदा वर्णस्य निष्पत्तिर्ज्ञेया स्वरसमुद्भवा3 ।। १८ ।।</l></lg>
<!-- COMMENTARY page 081 !-->
स्वरास्ते <q>गोचरो</q> विषयो येषाम् । न त्वारोहणावरोहणे एकतन्त्रिकायां वीणायां बहुतन्त्रिकायां वा विपर्यये
वंशे च । अत एव न संवेद्येते मल्लकवीणादौ न च भवतः । तत्र वर्णसङ्करोपलम्भः । तत् कथमिदं लक्षणमित्याह
। <q>शारीरस्वरसम्भूता</q> इति । शारीरस्वरेषु मुख्येष्वाश्रितेषु लक्षणमिदमुक्तम् । तत्सदृशस्वरोपलम्भ एवान्यत्र
वीणादाविति तत्रापि पर्यवस्यतीति न तु वीणादावलङ्काराभावः । अत एवोक्तम् ।
<lg><l>शारीर्यां त्वस्फुटा ये तु दारव्यां ते व्यवस्थिताः ।</l>
<l>दारव्यां चलिता ये तु शारीर्यां ते सुनिश्चलाः ।।</l></lg>
इति ।। १७ ।।</p>
<p>नन्ववधिविशेषश्चेदारोहणादौ त.......कश्चित्तदा सर्वत्र सर्वं स्यात् । यथाऽऽरोहणेऽप्येकत्र
स्वरेऽवस्थानमवश्यम्भावीति स्थायित्वसम्भवः । एवमन्यत्रापि वाच्यमिति स्वरसाङ्कर्यमित्याशङ्क्यावधिनियमार्थं
वर्णशद्बस्य च निरुक्तख्यापनार्थमेकबुद्धिग्राह्यत्वे च निमित्तमाह ।
<lg><l>एवं (पदं) लक्षणसंयुक्तं यदा वर्णोऽनुकर्षति ।</l>
<l>तदा वर्णस्य निष्पत्तिर्ज्ञेया स्वरसमुद्भवा ।।</l></lg>
इति । विविक्षितसंज्ञानिर्देशो लक्षणसंयुक्तवचनेन दीर्घेऽपि समासपदे भागशः पदनियममाश्रित्यावधिनियम
इति दर्शयति । सकललोकप्रसिद्धमेव तदेवोपलक्षणं ग्राह्यमिति <q>लक्षणसंयुक्त</q>वचनेन सूचयन् <q>कृष्टादिष्विति</q>
पदलक्षणं पराकरोति । <q>अनिट्ट्वन्तं</q> (<q>सुप्तिङन्तं</q>) <q>पदं विभक्त्यन्तं पदमिति</q> हि तत्र प्रसिद्धम् । तेन <q>पदमेकं</q>
यदा यतो वर्णगीतिक्रियाऽनुकर्षति दीर्घकालं करोति तदा ततो वर्णस्तस्यैकस्य सङ्कीर्णस्य निष्पत्तिः ।
तेनावधिनियमादसङ्कीर्णत्वम् । यतश्च <q>पदं</q> कर्षति विस्तारयति ततो हेतो<q>र्वर्णस्ये</q>ति वर्णसंज्ञाया <q>निष्पत्ति</q>रिति
निरुक्तम् ।</p>
<p>यद्यपि चोच्चारितः प्रध्वंसितः स्वरो न सञ्चयेन वर्तते येन तद्विषय एकोऽयं वर्ण इति धीः स्यात् ।
तथाप्यथै(र्थै)कत्वादिना निमित्तेनैकधीरोपकं <q>पदं</q> यतोऽ<q>नुकर्षति</q> तत एकपदनिष्ठत्वाद्धेतोरेकानुच्छ्वासनसामान्या
<!-- APPARATUS page 081 !-->
1. <q>भ. ड. र</q>. पदं 1a.N: पदलक्षणसंयुक्तो 2. <q>ड</q>. वर्णौ तु 3. <q>भ</q>. विज्ञेया स्वरसम्भवा । N <q>र</q>. विज्ञेया वै
प्रयोक्तृभिः

<pb n="082"/>

<lg><l>एते वर्णास्तु 1विज्ञेयाश्चत्वारो गीतयोजकाः2 ।</l>
<l>3एतान् समाश्रितान् सम्यगलङ्कारान् निबोधत ।। १९ ।।</l></lg>
<lg><l>4प्रसन्नादिः प्रसन्नान्तः प्रसन्नाद्यन्त एव च ।</l>
<l>प्रसन्नमध्यश्च तथा क्रमरेचित एव च ।।</l>
<l>5प्रस्वा (स्ता)रश्च प्रसादश्च सप्तैते स्थायिवर्णगाः6 ।। २० ।।</l></lg>
<!-- COMMENTARY page 082 !-->
एकादिनिष्पत्तिधीरनेकस्वरविषयाऽपि न वि (रु)ध्यति(ते) । तदाह । <q>स्वरसमुद्भवा निष्पत्तिरिति</q> । स्वराः
केवलास्तेभ्य उद्भूताः स (रिगादय इ)त्या (द्या) <q>वर्णस्य निष्पत्तिरि</q>त्यर्थः । मा (प्रा)दीनां च निपातानां पदत्वमेव
स्वरलाभादिषु तु यद्वर्णतालङ्काराणां स्वरूपनिर्धारणं तत्पदगतदर्शनं संस्कृतस्वरकल्पानुकृतं
श्वासविरामकृतविच्छेदा(र्पणादि)गतं चेति ।। १८ ।।</p>
<p>एतदुपसंहरन्नन्यदासूत्रयति । <q>एते वर्णा</q> इति । <q>तुः</q> समुच्चये । वि.........(यागादिषु) तानप्रयोगे
वर्णाः सर्वे एवं भवन्ति । तदलङ्काराः सर्वे इति भावः । एतेषामेव भवन्ति । एवकारेण
वर्णालङ्काराणामन्योन्यमव्यभिचारो दर्शितः । <q>सम्यङ्निबोधतेति</q> । स्वराणा (वर्णाना)मुपयोगः कार्योऽलङ्कारवत्
तेषामियत्ता नियमेनाभिधातुमशक्यत्वाद् वर्णोत्पत्यैव च तेषां परमार्थतः ख्यापनान् मया यथापि सर्वे न
लक्षितास्तथापि शास्त्रान्तरवक्ष्यमाणनिरुक्तपरस्यसों(स्यो)पायेनैनाञ्जानीतेत्यर्थः ।। १९ ।।
तान् वर्णविभागेन प्रदर्शनार्थमुद्दिशति ।
<lg><l>प्रसन्नादिः प्रसन्नान्तः प्रसन्नाद्यन्त एव च ।</l>
<l>प्रसन्नमध्यश्च तथा क्रमरेचित एव च ।</l>
<l>प्रस्तारश्च प्रसादश्च सप्तैते स्थायिवर्णगाः ।।</l></lg>
इति । <q>प्रसन्नत्वं</q> मन्द्रभावः । तत्र बिन्दुर्लोकेऽभिज्ञानम् । तारत्वे रेखोर्ध्वा शिरोगता । सा सा इति । अत्रैव यदा
षड्जस्यैवोपक्रमसङ्कराभ्यां प्राधान्यं मध्ये तु स्वरान्तरानुप्रवेशो भवन्नपि न स्थायिवर्णधियं बाधते
तदालङ्कारान्तराणि । सम्प्रति संक्रमेणात्र तारगतेरसंक्रमो <q>रेचितः</q> । अयं <q>प्रस्तारः</q> प्रकृष्टशब्दस्तारता यत्रेति ।
<!-- APPARATUS page 082 !-->
1. <q>भ</q>. वर्णास्तु चत्वारो ज्ञेया गानस्य योजकाः 2. <q>ड</q>. गानयोगतः 3. <q>र</q>. तेषां च संश्रितान् भूयो हि । <q>भ</q>. एतमेवाश्रितान्
भूयो हि 4. वर्णानामुद्देशो भिन्नमातृकासु बहुभेदो दृश्यते । तथापि <q>म य च र</q>. मातृकासु प्रायः समानरूपः पाठः । स एव
<q>नान्यदेवेन</q> स्वीकृतो <q>वृत्तिकारेण</q> च व्याख्यातः । 5. <q>च</q>. प्रस्तारश्च प्रवादश्च । <q>भ</q>. प्रस्तारश्च प्रसादश्च
6. N <q>र</q>. स्थायिवर्णसमाश्रयः

<pb n="083"/>

<lg><l>1अथ सञ्चारिजान् भूयः कीर्त्यमानान्निबोधत ।</l>
<l>2मन्द्रस्तथा प्रसन्नादिः प्रेङ्खितो बिन्दुरेव च ।2a</l>
<l>3सन्निवृत्तः प्र (त्तप्र) वृत्तश्च रेचितः कम्पितः समः ।। २१ ।।</l></lg>
<lg><l>कुहरश्चैव वेणुश्च रञ्जितो ह्यवलोकितः 4 ।</l>
<l>5आवर्तकः परावृत्तः सञ्चारिण्यश्चतुर्दश5a ।। २२ ।।</l></lg>
<!-- COMMENTARY page 083 !-->
अयं मन्दश्रुत्या प्रसादयति प्रक्र(<q>सा</q>)<q>मो</q>(<q>दो</q>)ऽस्ति । अयं स्वराणां संख्यायां चाक्रमत्वे यद्यपि भेदजातं सम्भवति
संक्रमसंसृष्टादिवत्त्वे भेदानामसंख्येयता । अत एवालङ्काराणामनियम इत्युक्तम् ।। २० ।।
<lg><l>मन्द्रस्तथा प्रसन्नादिः प्रेङ्खितो बिन्दुरेव च ।</l>
<l>सन्निवृत्तप्रवृत्तश्च रेचितः कम्पितः समः ।</l>
<l>कुहरश्चैव वेणुश्च रञ्जितो ह्यवलोकितः ।</l>
<l>आवर्तितः(र्तकः) परावृत्तः सञ्चारिण्यश्चतुर्दश ।।</l></lg>
(इत्यादि) । <q>मन्द्र</q> इति । मन्द्रो येषां यस्य मध्ये तेषां तस्य ग्रहणम् । <q>प्रसन्नादिरिति</q> । आदिशब्दो(द्ब उ)--
पादानपदम् । <q>प्रेङ्खितो</q> तो (दो)लाबन्धवत् । तैले <q>बिन्दुः</q> । चिरकालमवस्थाने स्वरान्तरोपरञ्जकस्तैलबिन्दुवत्
प्रसरणात् । निवर्तनमवरोहः । सम्यगिति दूरम् । अवरुह्य यदारोहणं तदा य (<q>स</q>)<q>न्निवृत्तप्रवृत्तः</q> । यद्यपि चैवं
तेऽलङ्काराः पत्रर(यत्र वि)हितास्तत्त्वेन भाति(न्ति) तथापि प्रतीतस्य गीतसमयप्रविष्टस्याभिज्ञानदानार्थं
लिखिताः । <q>रेचितकम्पितकुहरास्तु</q> शिरोवक्षः कण्ठनिविष्टस्य त्रिःश्रुतेः स्वरस्य कम्परूपा इत्यभिज्ञानेनापि
दर्शयितुमशक्या इति न विलिखिता इति । यत्रारोहणमे (मि)वावरोहणं च समं स <q>समः</q> । काकल्या यद्गीतवद्
गीतं मुक्तकण्ठं तत्र <q>वेणुः</q> । <q>अन्ये</q> तु सौषिर्येण छिद्रोपलक्ष्यान् मध्ये ।।०२३७चित्रं हृद्यं च विच्छेदरूपं त<q>द्वेणु</q>रित्याहुः ।
यथा (दा) जातिषु मध्ये द्विश्रुतिसूचितान्त इति लिख्यते (तदा) <q>रञ्जितः</q> । यदा
स्वरान्तरमुच्चारितमप्यूर्ध्वाधारस्वरतां नानुरक्तं प्रतीयते तदाऽ<q>वलोकितः</q> । यत्र विद.......तत्राप्यवलोक
एव । आसमन्ताद्वर्तमाना<q>दावर्तकः</q> । अस्यैवालङ्कारान्तरप्रायोविच्छिन्नस्यापि पुनः प्रयोगे <q>परावृत्तिः</q> । अत्र
चालङ्कारचतुर्दशके विशेषो द्विरूपो वर्णानुगस्थित्यारोहणादवरोहणनियमाभावात् ।। २१-२२ ।।</p>
<!-- APPARATUS page 083 !-->
1. N <q>र</q>. अलङ्कारास्तु विज्ञेया वक्ष्ये सञ्चारिजान् पुनः 2. <q>भ</q>. मन्द्रतारः प्रसन्नश्च (<q>र</q>. न्नाद्यो) बिन्दुः प्रेङ्खोलितस्तथा ।
2a. N मन्द्रता च प्रसन्नाद्याः प्रेड्खोलितस्तथा 3. N <q>र</q>. स्यात् <q>भ</q>. तारमन्द्रः प्रवृत्तश्च सन्निवृत्तः प्रवर्तकः ।
4. N <q>र</q>. अप्यवलोककः 5. <q>भ</q>. आवर्तकपरावृत्तौ । च. आवर्तितः परावृत्तो ज्ञेयाः सञ्चारिणस्तथा । 5a. N आवर्तकः
परावर्त इति सञ्चारिणाः(णः) स्मृताः

<pb n="084"/>

<lg><l>1aनिष्कर्षोऽभ्युच(च्च)य1 श्चैव हसितो बिन्दुरेव च ।</l>
<l>2aप्रेङ्खोलितस्तथाक्षिप्तो 2विस्ती (शी)र्णोद्ध (घ)टितस्तथा ।। २३ ।।</l></lg>
<lg><l>3ह्नादमानः सम्प्रदानः 3aसन्धिः प्रच्छादनस्तथा ।</l>
<l>प्रसन्नादिः प्रसन्नान्त 4इत्यारोहे त्रयोदश4a ।। २४ ।।</l></lg>
<lg><l>5विधूतश्च त्रिवर्णश्च तथोद्वाहित एव च ।</l>
<l>उद्गीतश्च तथा 6वेणिर्विज्ञेया ह्यवरोहिणः7 ।। २५ ।।</l></lg>
<!-- COMMENTARY page 084 !-->
<lg><l>निष्कर्षोऽप्यु (भ्यु)च्चयश्चैव हसितो बिन्दुरेव च ।</l>
<l>प्रेङ्खोलितस्तथाक्षिप्तो विशीर्णो घटितस्तथा ।।</l></lg>
<lg><l>ह्नादमानः सम्प्रदानः सन्धिः प्रच्छादनस्तथा ।</l>
<l>प्रसन्नादिः प्रसन्नान्त इत्यारोहे त्रयोदश ।।</l></lg>
<p>एकस्वरं प्रयुज्यैतदविच्छेदेनैव (स्वरान्तरै) रूर्ध्वगमनं <q>निष्कर्षः</q> । अभित ऊर्ध्वं चयन<q>मभ्युच्चयः</q> ।
सगमसा । ..... (मन्द्रादेः प्रसन्नान्ता कला)....यदा भवति तदा <q>ह्नादमानः । सम्प्रदान</q> इति । <q>दा</q>
(दो)अवखण्डने (<q>पा. धातुपाठः</q> -- १२२३) <q>देङ्र</q>क्षणे (<q>पा. धातुपाठः</q> १०३१) इत्युभयं (यो) रूपम् ।
तेन विच्छिद्य विच्छिद्य यदारोहणस्यैव परिपालनं तदा <q>सम्प्रदाना</q>लङ्कारः । एतावलेख्यौ । सन्धानात् <q>सन्धिः</q>
। सरिग (गमप, प).....ध (नि) । प्रविष्टमवच्छिन्नत्वं स्वरात्स्वराणां यत्र मध्यगतानां <q>प्रच्छादनम्</q> । सरिग ।
<q>प्रसन्न</q>शब्देनात्रारुरुक्षतः (न्तः) स्वरास्त्ववरोहिणः ।। २३-२४ ।।</p>
<p>एकत्यागेनारोहणावरोहणाद् <q>विधूतः</q> । सस(ग)मरि(प ग रि)। <q>ओ</q>(<q>आरो</q>)हादिक्रमेण
कम्पपूर्वोऽवरोहो <q>विधूत इत्यन्ये</q> । अधरस्वरे त्रिर्विश्रान्त्या <q>त्रिवर्णः</q> । स नि ध ध ध । एतद्विपर्यये<q>णोद्गीतः</q> ।
ऊर्ध्वस्वरे गानक्रियाया विश्रान्तेः । स स स स नि । मध्यैकविश्रान्ते<q>रुद्वाहितः</q> । स नि नि नि ध ध ध । इति
<q>वेणिः</q> ।। २५ ।।</p>
<!-- APPARATUS page 084 !-->
1a.N: निष्कूर्दिता महत्का च संहितं बिन्दुरेव च 1. <q>प</q>.अभ्युच्चयः । <q>भ</q>. निषम्भोऽभ्युच्चयः । 2a.N: प्रेङ्खोलितमथाक्षिप्तं
2. <q>प</q>. विशीर्णः । N <q>र</q>. विघूर्णोद्धाटिते । उद्धट्टिते <q>र</q>. विधृतोद्धाटिते 3. <q>च</q>. स्पन्दमानः । N <q>र</q>. प्रदापनं 3a.N:
सन्घिप्रच्छादने तथा 4. <q>च</q>. इति चारोहिणः स्मृताः 4a.N: इति चारोहिजाःस्मृताः 5. <q>प</q>.विधूतं गात्रवर्णश्च । <q>च</q>. विधूतः
स्यात् 6. <q>भ</q>. वेणुः । <q>ड</q>. वेणुरित्येते ह्यवरोहिजाः N: वेणुर्विज्ञेया ह्यवरोहिजाः 7. <q>प</q>. अवरोहिषु <q>ज</q>. विधूतो गात्रवर्णश्च
उद्गीतः पुनरेव च । उद्वाहितस्तथा वेणुः पञ्चैते ह्यवरोहिणः

<pb n="085"/>

<lg><l>सप्तरूपगता1 ज्ञेया 1aअलङ्कारा बुधैस्त्विमे ।</l>
<l>2नैते (सर्वे) ध्रुवास्विष्टाः श्रुति(श्रोतृ)वर्णप्रकर्षणात्3 ।। २६ ।।</l></lg>
<!-- COMMENTARY page 085 !-->
<p>अथैषां प्रयोगविषयं नियमयितुं तत्र च हेतुनिरूपणद्वारेणालङ्कारालङ्कार्यभावं दर्शयितुमाह ।
<lg><l>सप्तरूपगता ज्ञेया अलङ्कारा बुधैस्त्विमे ।</l>
<l>नैते साकं (सर्वे) ध्रुवास्विष्टाः श्रुति(श्रोतृ)वर्णप्रकर्षणात् ।।</l></lg>
इति । सप्तरूपग्रहणं सकलगान्धर्वो पलक्षणम् । तेन गान्धर्वे गीतस्वरूपसम्प्रभेदरूपे
आश्रयमात्रोपयुक्तेष्वर्थप्रतिपत्तिसम्पादनात् । तात्पर्यविरहगात्रसमुच्चारणमात्रफलेषु पाठेषु यथेष्टमलङ्काराः ।</p>
<p>ननु वा (चा)र्थस्यैव हि तत्र प्राधान्यम् । वर्णे वा(चा)लङ्कारबलेन प्रकल्प्यमानार्थप्रतीतिविघटिते-
ऽप्यतीतेष्वक्षरेष्वनुसन्धानमसम्भावि । यतः श्रोतॄणां वर्णे <q>प्रकर्षणादिति</q> च ध्रुवत्वं वर्णस्यालङ्कार्यतामाह । न च
वर्णारवेन (ख्येन) स्यादित्युच्यते । तस्य सकलपदविश्रान्तस्य गानक्रियासम्पत्यै प्रस्तुतरूपस्येत्थं शोभाः
कृता भवन्ति । यद्येकश उक्तपूर्वं वैचित्र्यमभिधीयते यथा प्रस्तुतस्य वदनस्य चन्द्रोपमानेन । अत एव
<q>गीतिरलङ्कारहीना</q> (<q>भ. ना</q>. २९-४५) इत्यत्र व्यतिरेकद्वारेण गीतेरेवालङ्कार्यता लक्ष्यते । गीर्वर्ण इति च
पर्यायौ ।</p>
<p>अत्र चोदयन्ति । <q>चत्वारो</q>(<q>रस्तु</q>)<q>ग</q> (<q>गु</q>)<q>णायुग्म</q>(<q>भ. ना</q>. ३१. १०६)इत्यादिना तालकलाविषये
पदमात्रापरिमाणनियमस्य लक्ष्यमाणत्वान् <q>निमेषाः पञ्च मात्रा स्यात्</q> (<q>भ. ना</q>. ३१.४) इति कलापरिमाणस्य
कथमभिवर्णप्रकर्षणं शक्यम् ।</p>
<p><q>अत्राहुः</q> । वर्धमानासारितविषयोऽयं पदमात्रापरिणामनियमो न प्रगीतिकादौ तन्नियमाभावात् ।
अत एव <q>सप्तरूपगता</q> इत्युक्तम् । तत्र यथेष्टं वर्णप्रकर्षणमिति लक्ष्येऽपि च जातिगीतादौ यथेष्टं
प्रकर्षणमुपलब्धमेव ।</p>
<p><q>अन्ये</q> त्वाहुः । आसारितद्वारेण सर्वविषयं यत्पदमात्रापरिमाणनियमोऽतिवर्णप्रकर्षणं
प्रत्यक्षमहमहमिकयाऽलङ्कारपरम्परायोजनं तच्चेदमयुक्तमिव । न हि ध्रुवासु क्रियमाणं तदर्थप्रतीतिं विहन्ति ।
प्रत्युत सालङ्काररञ्जनायैव स्यात् ।</p>
<!-- APPARATUS page 085 !-->
1. <q>भ</q>. कृताः 1a. N: अलङ्कारास्त्विमे बुधैः 2. <q>च</q>. नैतेऽस्माकं N: नानुयोज्या ध्रुवाश्चैते ह्यतिवर्णप्रकर्षणात् ।
<q>र. प</q>. न नियोज्या ध्रुवास्वेते ह्यति । <q>ड</q>. नेष्यन्ते हि ध्रुवास्वेते जाति - 3. <q>च</q>. न्यतिवर्णप्रकर्षणैः

<pb n="086"/>

<lg><l>1न हि वर्णप्रकर्षस्तु ध्रुवाणां सिद्धिरिष्यते ।</l>
<l>2श्येनो वाऽप्यथवा बिन्दुर्ये चान्येऽति(तु) प्रकर्षिणः ।। २७ ।।</l></lg>
<lg><l>ते ध्रुवाणां 2aप्रयोगेषु न कार्याः स्वप्रमाणतः3 ।</l>
<l>4तद्धुणां प्रयोगे तु(ऽपि) कार्या ह्यारोहिणः स्वराः ।। २८ ।।</l></lg>
<!-- COMMENTARY page 086 !-->
<p><q>बिन्दुरेककलो ज्ञेयः कम्पितं तु</q>(<q>तश्च</q>) <q>कलाद्वयम्</q> । (<q>भ. ना</q>. २९.३८) इत्यादि यदुच्यते त...
रविषयं न.....तथा दृश्यते इति प्राच्य एव परिहारो युक्तः ।</p>
<p><q>एत</q> इति । सर्वसम्भवो निषिध्यते । एते <q>सर्वे</q> नेष्टाः । यथापि वर्णः प्रक्षेपः कर्षिणः कम्पितादयो नात्र
वहन्ति तथा । <q>सर्व</q> इति । समष्टिरूपा इत्यर्थः । तत एकत्रैवाक्षरे बहवोऽलङ्काराः क्रियमाणा अतिप्रकर्षं कुर्वत
इति नेष्टाः ।। २६ ।।</p>
<p>ननु यम(द)तिप्रकर्षिणस्तत्किमिति ध्रुवासु नेष्टा इत्याह । <q>न हि वर्णप्रकर्षस्तु ध्रुवाणामिति</q> । के
तस्यालङ्कारा इत्याह । <q>श्येनो वाप्यथवा बिन्दुरिति । श्येन</q> इत्यनेन <q>तन्त्रान्तर</q>लक्षितेन व्यवहारेणालङ्काराणां
सङ्ख्यानियमं प्रत्यनादरं दर्शयति । तत्र <q>श्येनलक्षणम्</q> ।
<lg><l>श्येनश्चैकान्तरो जातः कलामात्रान्तरे स्थितः ।</l>
<l>तस्मिंश्चैव स्वरे वृद्धिं गृह्णात्येव विलक्षणम् ।।</l></lg>
<q>अन्ये</q> तु वेणिवेणि(:)श्येन इत्याहुः । ननु बिन्दुश्येनावेव निषिद्धौ । नेत्याह । <q>ये चान्ये तु प्रकर्षिणः</q> । तेऽपि
(न) ध्रुवाणां प्रयोक्तव्याः । तुरपिशद्बस्यार्थे ।। २७ ।।</p>
<p><q>आरोहिणो</q> वर्णस्य सम्बन्धिनः । <q>अपि</q>शब्दादवरोहिणोऽपि । ये <q>स्वरा</q> इत्यलङ्काराः । ते प्रयोक्तव्याः ।
यदि वाऽऽ<q>रोहिणः</q> <q>स्वरा</q> इति सावरोहा न तु विश्रान्त्या प्रकर्षिणः प्रयोक्तव्याः ।</p>
<p><q>अन्ये</q> त्वाहुः <q>स्वरा</q> इत्यलङ्कारैकदेशाः प्रयोज्या येऽनुज्ञाताः ।</p>
<p><q>श्रीमदुत्पलदेवपादा</q>स्तथा मन्यन्ते । <q>आरोहिणः स्वरा</q> इत्यनेनातिप्रकर्षिणः स्वरूपमुक्तम् ।
प्रत्यक्षरमारोहो विद्यते येषां स्वराणां ते <q>आरोहिणः</q> । तेन प्रतिस्वरमक्षरं प्रत्यक्षरं स्वरमित्येवंरूपमतिकर्षणम् ।
<!-- APPARATUS page 086 !-->
1. N <q>र</q>. नातिवर्णप्रकर्षस्तु ध्रुवाणां सम्प्रकीर्तितः 2. N: <q>ड</q>. बिन्दुर्वापि हि वेणुर्वा । 2a. N: प्रयोगे तु 3. <q>भ</q>. नैव
कार्याः प्रयोक्तृभिः । <q>र</q>. N: नातिकार्याः प्रयोक्तृभिः । <q>ज</q>. न तु कार्याः प्रयोक्तृभिः 4. इदमर्धं <q>चम</q>मातृकयोरेव

<pb n="087"/>

<lg><l>1aयस्मादर्थानुरूपा हि 1ध्रुवा कार्याऽर्थदर्शिका ।</l>
<l>वर्णानां तु पुनः2 कार्यं कृशत्वं पदसंश्रयम्3 ।। २९ ।।</l></lg>
<lg><l>4येऽत्र प्रयोगे गच्छन्ति तांश्च वर्णान् निबोधत4a ।</l>
<l>प्रसन्नादिः प्रसन्नान्तः प्रसन्नाद्यन्त एव च ।। ३० ।।</l></lg>
<!-- COMMENTARY page 087 !-->
यथा <q>कुसुमव</q>(<q>प</q>)<q>राध</q>(<q>ग</q>)<q>पुञ्जपरि</q>(<q>पि</q>)<q>ञ्जरहंस(दर्श)नीया</q> इत्यत्र चञ्चत्पुटभङ्गेन
(दर्श)नीयेत्यस्मिन्नक्षरेऽनेकस्वर आरूढः कर्तव्य इति यावत् ।। २८ ।।</p>
<p>अत्र हेतुमाह । <q>यस्मादर्शानुरूपा हि ध्रुवा कार्येति</q> । ननु क्रियतां नाम । तथाभूता
प्रवेशाक्षेपनिष्क्रामणप्रसादनान्तरवैचित्र्यान्तरयुक्ता कविना सूच्या । अतिप्रकर्षणवर्जनं तु किमर्थमित्याह ।
<q>अर्थदर्शिकेति</q> । अभितो दृष्टार्थो गान्धर्व इवार्थबद्धोऽपि तु सामाजिकानां तत्प्रतीतिसिद्धये प्रकृतिभेदो
विभावादिभ्यस्ततः साधारणीभूतस्तयावगतो रससम्पत्युपयोगी भवतीति यावत् ।</p>
<p>नन्वेवमर्थमर्पणप्रधानत्वाद्येन केनचित् पदेनार्पणीयोऽर्थः । नेत्याह । <q>वर्णानां तु पुनः कार्यं
कृशत्वमिति</q> । स्थाय्यादिशङ्कापरिहारार्थमाह । <q>पदसंश्रयमिति । कृशत्वमि</q>त्यस्थूलत्वं
बहुतरदर्शनसंयोगदर्शनहीनत्वमित्यर्थः । एतदुक्तं भवति । यथा हि गीतिरर्थार्पणमनवधारयन्ती कर्तव्या तथैव
पदगतान्यक्षराण्यपि दुर्भणसंयोगादिहीनाङ्गान्यधिकानि कर्तव्यानि । तेनौचित्येन पदगीतिः कर्तव्येति ।
<q>टीकाकारैस्तु</q> श्लोकार्धस्यास्य प्रतिकर्षणत्वमस्य(त्वं) व्याख्यातं पुनरुक्तप्रायमित्यास्ताम् ।। २९ ।।</p>
<p>ननु बिन्दुश्येनादयोऽलङ्काराः । तेषामियत्तालक्षणादि वक्तव्यमित्याशङ्क्याह ।
<lg><l>येऽत्र प्रयोगे गच्छन्ति तांश्च वर्णान् निबोधत ।</l></lg>
इत्यादि । येऽलङ्काराःस्वरा (ग्राम)मात्ररागस्वरूपोत्थापकाश्च त(ते)त्र पूर्वे (प्रयोगे) । धातुवाद्यं वर्णाङ्गलक्षणा-
देव गम्यते । ये त्वन्ये गीतप्रयोगविषया<q>स्तान् निबोधते</q>ति । त्रिवर्णाश्रितत्वाद्वर्णा इति <q>टीकाकृद</q>भ्यधात् ।</p>
<p>परमगुरु<q>श्रीमदुत्पलदेवपादा</q> मन्यन्ते । वर्णानां पदनिबन्धनत्वे तदाश्रितालङ्कारा
गीतप्रयोगरहितकेवलस्वरालापमात्रगामिन इति शङ्कापदानमेव । तत्रालङ्कारताप्रतिभासस्तत्संस्कारजो न मुख्यः ।
<!-- APPARATUS page 087 !-->
1a. N: तस्माद् 1. <q>भ</q>. ध्रुवाः --दर्शिकाः । 2. <q>भ</q>. परं 3. N: <q>भ</q>. तु ध्रुवाश्रयम् । 4. <q>भ</q>. अतः परं प्रवक्ष्यामि
वर्णालङ्कारलक्षणम् 4a. N: अतः परं प्रवक्ष्यामि एतेषां चैव लक्षणम्

<pb n="088"/>

<lg><l>1aप्रसन्नमध्यमश्चैव बिन्दुः कम्पितरेचितौ ।</l>
<l>तारश्चैव हि मन्द्रश्च तथा तारतरः पुनः ।</l>
<l>1bप्रेङ्खोलितस्तारमन्द्रौ मन्द्रतारः समस्तथा ।। ३१ ।।</l></lg>
<lg><l>1cसन्निवृत्तः प्रवृत्तश्च प्रसादोऽपाङ्ग एव च ।</l>
<l>1dऊर्मिः प्र(प्रे)ङ्खोऽवलोकश्च इत्येते सर्ववर्णगाः ।। ३२ ।।</l></lg>
<lg><l>स्थायिवर्णादृते 1चैषां सम्प्रवक्ष्यामि लक्षणम् ।</l>
<l>2क्रमशो दीपितो यः 3स्यात् प्रसन्नादिः स कथ्यते3a ।। ३३ ।।</l></lg>
<lg><l>व्यस्तोच्चारित एवैष प्रसन्नान्तो विधीयते4 ।</l>
<l>आद्यन्तयोः 5प्रसन्नत्वात् प्रसन्नाद्यन्त इष्यते ।। ३४ ।।</l></lg>
<lg><l>प्रसन्नमध्यो मध्ये तु प्रसन्नत्वादुदाहृतः ।</l>
<l>सर्वसाम्यात् समो ज्ञेपः स्थितस्त्वेकस्वरोऽपि यः6 ।। ३५ ।।</l></lg>
<!-- COMMENTARY page 088 !-->
वक्ष्यमाणा एव गीतिप्रयोगोपयोगिनो नान्ये इत्यत्र लक्ष्यदर्शनादिप्रमाणं पश्यामः । श्येनादयश्च लक्षयितव्याः ।
प्रयोगोपयोगान्न चाग्रतो लक्षित(ता)इति ।</p>
<p>तस्मादेषोऽत्रार्थः । वर्णस्व (रूप) वर्णाङ्गैर्धातुवाद्यं चोभयमपि हि क्रियाविस्तारात्मकम् ।
जातावेकवचनम् । तदयमर्थः । ये स्थाय्यादयो वर्णा उक्ता यानि वर्णाङ्गानि धातुवाद्यादीनि वस्तूनि लक्ष्यन्ते
तेभ्यः प्र(यो)ज्याः । <q>अत्र ध्रुवाप्रयोगे ये गच्छन्त्यु</q>पयुज्यन्ते <q>तान् निबोधत</q> स्वयमूहध्वं वर्णलक्षणं तावत् । ऊहो
व्याख्यातः । वर्णोऽत्र धातुवाद्यादिगतस्तत्रैव व्याख्यायते । ननु कुत्राप्यविवक्षितेनैव प्रवर्तत
ऊहशक्तिरित्याशङ्काशमना<q>यात्रेति</q> । <q>चकारेण</q> लक्षणमपि कर्तव्यमिति सूचयति । अत एवोद्दिशति
<q>प्रसन्नादिरित्यादि सर्ववर्णगा इत्यन्तेन</q> । न प्रत्येकं मन्तव्यमपि तु समुदायापेक्षमेतत् । तेन यथायोगं कश्चिदेकत्र
वर्णे कोऽपि द्वयोरित्यादि मन्तव्यम् ।। ३०-३२ ।।</p>
<p><q>स्थायिवर्णादृते चैषां सम्प्रवक्ष्यामि लक्षणम्</q> ।
इति । <q>स्थायी</q>(ति) । यथारुचि श्येनादयः प्रयोज्या इति तात्पर्यम् । तत्रालङ्कारस्वरूपमेवमुक्तम् । <q>अस्माभिः
पूर्वगन्थेतु</q> यदनुक्तं तद् व्याख्यायते । दीपनं तारता प्रसादो मन्द्रता । दीप्तिर्नाम श्रावकश्रोतृ(निष्ठो)विशेषो धर्म
<!-- APPARATUS page 088 !-->
1a.N: प्रसन्नमध्यश्च तथा 1b.N: प्रेङ्खोलितस्तानमन्द्रो मन्द्रतालः समस्तथा ।। 1c.N: स्यान्निवृत्तः 1d. N:
अवलोकस्तथोर्मिश्च इत्येते सर्ववर्णयोः ।। 1.N: <q>ड</q>. त्वन्ये सर्ववर्णाः प्रयोगिणः । 2. <q>र</q>. N क्रमादुद्दीप्यते । 3. N <q>ज</q>. तु
3a.N: संज्ञितः 4. <q>ड</q>. अभिधीयते 5. <q>ड</q>. प्रशमनात् 6. <q>र</q>. समं विद्यात् स्थिरस्त्वेकस्वरोऽपि हि । <q>भ</q>. स्थित
एकस्वरोऽपि च

<pb n="089"/>

<lg><l>1आदिमध्यलयो यत्र स चोर्मिरिति संज्ञितः ।</l>
<l>2श्रुतयोऽन्त्याद्(न्या) द्वितीयस्य मृदुमध्यायताः स्वराः (स्मृताः) ।। ३६ ।।</l></lg>
<lg><l>आयतत्वं भवेन्नीचे मृदुत्वं तु विपर्यये ।</l>
<l>स्वे स्वरे मध्यमत्वं च मृदुमध्यमयोस्तथा ।</l>
<l>दीप्तायते करुणानां श्रुतीनामेष निश्चयः ।। ३७ ।।</l></lg>
<lg><l>बिन्दुरेककलो 3ज्ञेयः कम्पितश्च कलाद्वयम् ।</l>
<l>गतागतप्रवृत्तो4 यः स प्रेङ्खोलित इष्यते ।। ३८ ।।</l></lg>
<!-- COMMENTARY page 089 !-->
इत्यनुक्तसमं स्वरसाधारणम् । <q>सामवेदे</q> च <q>रामसासोमे</q> इति च यदुच्यते तदिहानुपयोगीत्यास्तामेतत् । दीपनप्रसङ्गात्
<q>समः</q> पश्चादुद्दिष्टोऽप्यत्र लक्षितः । <q>सर्वसाम्यात् समो ज्ञेय</q> इति । दीपनस्य सर्वत्र साम्यादिति यावत् । समस्यैव
विशेषोऽनुगीतिरिति स लक्ष्यते । <q>स्थितस्यै</q>(<q>स्त्वे</q>)<q>कस्वरे</q>(<q>रो</q>)<q>ऽपि यत्</q> (<q>य इति</q>) ।
<lg><l>आदिमध्यलयो यत्र स चोर्मिरिति संज्ञितः ।</l>
<l>श्रुतयोऽन्या द्वितीयस्य मृदुमध्यायताः स्मृताः ।</l>
<l>आयतत्वं भवेन्नीचे मृदुत्वं तु विपर्यये ।</l>
<l>स्वे स्वरे मध्यमत्वं च मृदुमध्यमयोस्तथा ।</l>
<l>श्रुतीनां निर्णयो ज्ञेयः ।। इति ।</l></lg>
विकल्पमनुस्वारं तमाहुः । गान्धारस्यैकाक्षरगतस्य <q>नीचे</q> ऋषभे परे आयता श्रुतिः कार्या । मध्यमे परे मृद्वी ।
गान्धार एव तु परतो मध्या ।।३३-३७।।</p>
<p>एवं प्रसङ्गा<q>दूर्मिं</q> लक्षयित्वोद्देशानुसारेण <q>बिन्दु</q>माह । <q>बिन्दुरेककल</q> इति । <q>एककल</q> आयतो मृदुर्वा
विपर्यासेन वर्तुलीभाव एव बिन्दोर्लक्षणम् । आर्चिकस्वरलक्षणविषय<q>तैककल</q> इत्यनेनोक्ता । तदेव तु रूपं
दीर्घस्वरनिष्ठं <q>कम्पितम्</q> । बिन्दुकम्पितोभयलक्षणोपजीवित्वात् <q>प्रेङ्खोलितं</q> लक्षयति । <q>गतागतप्रवृत्तो यः स
प्रेङ्खोलित</q> इति । बिन्दुकम्पितान्दोलनादित्यर्थः । मृद्वायतगमनाभ्यासादि<q>त्येके</q> ।। ३८ ।।</p>
<!-- APPARATUS page 089 !-->
1. <q>जम</q>मातृकयोरेव 2. चमातृकायामेवैतच्छ्लोकद्वयं <q>नारदीयशिक्षात</q> उदाहृतम् 3. <q>डझभ</q>प्रभृतिषु तारं स्पृष्टा तु
पुनरागतः ।। स्यान्निवृत्तप्रवृत्तश्च मन्द्रं गत्वा समागतः ।। आक्रीडितलयो यश्च स वेणुः परिकीर्तितः (<q>र</q>. स चोर्मिरिति
संज्ञितः) ।। कण्ठे निरुद्धपवनः कुहरो नाम जायते ।। त्रिकलं कम्पनं तद्वद् रेचिताख्यः शिरोगतः ।। उरोगतः कम्पितः स्यात्
(<q>भ</q>. कम्पितस्य ध्वनेश्चैव) कम्पनात्तु कलात्रयम् ।। 4. <q>भ</q>. प्रसन्नो

<pb n="090"/>

<lg><l>यस्तु 1कण्ठे स्वरोऽधः स्यात् स तु तारः प्रकीर्तितः ।</l>
<l>उरोगतस्तथा मन्द्रो 2मूर्ध्नि तारतरस्तथा ।। ३९ ।।</l></lg>
<lg><l>क्रमागतस्तु यस्तारः 3षष्ठः पञ्चम एव वा ।</l>
<l>तारमन्द्रप्रसन्नस्तु ज्ञेयो मन्द्रगतः स च4 ।। ४० ।।</l></lg>
<lg><l>लङ्घयित्वा 5परान् मन्द्रात् परां (त्) तारगतिं गतः ।</l>
<l>मन्द्रतारप्रसन्नस्तु विज्ञेयो ह्यवरोहणात्6 ।। ४१ ।।</l></lg>
<lg><l>प्रसन्नान्तः स्वरो यत्र प्रसादः स तु संज्ञितः ।</l>
<l>अपाङ्गिकस्तु विज्ञेयः स्वराणामथ सञ्चरात् ।। ४२ ।।</l></lg>
<!-- COMMENTARY page 090 !-->
<p>ऊहसिद्धव्यापकं लक्षणोपयोगितावद्रूपं वक्तव्यमित्याशयेन तारमन्द्रतारतराणां लक्षणमाह । <q>यस्तु
कण्ठे स तार</q> उरसि <q>मन्द्रो मूर्ध्नि तारतर</q> इति ।। ३९।।</p>
<p>एतत्त्रितययोजनेनान्येऽप्यलङ्कारा ऊहितुं शक्या उद्दिष्टा इत्याशयेनाह । <q>क्रमागतस्तु यस्तारः षष्ठः
पञ्चम एव वा । तारमन्द्रप्रसन्नस्त्विति</q> । न चायमप्युद्दिष्टो मन्तव्य इत्याह । <q>ज्ञेयो मन्द्रगतः स चेति ।
मन्द्र</q>शब्दोनोद्दिष्टोऽयमिति यावत् । ऋषभस्तारषड्जस्ततो निषादस्ततः षड्जर्षभः पञ्चमो वा गान्धारः । एवमन्ये
।। ४० ।।</p>
<p>मन्द्रतारसमशब्देन तु य उद्दिष्टो <q>मन्द्रतारप्रसन्न</q>स्तं लक्षयति ।
<lg><l>लङ्घयित्वा परान् मन्द्रात् परात्तारगतिं गतः ।</l></lg>
इति ।। ४१ ।।</p>
<p>एतदलङ्कारद्वयेनान्दोलनात् त (स) न्निवृत्तप्रवृत्तस्य लक्षणमूहितुं शक्यत इत्याशयेन तदुल्लङ्घ्य <q>प्रसादं</q>
लक्षयति । <q>प्रसन्नान्तः स्वरो प्रसादः स त्विति</q> । आदौ स्वरस्य भर्त्सनरोधनदीपनवेदन--
कम्पनवलनलयननयनस्फुरणधर्मि मरणादि यथायोगं विधायान्ते दीप्तायतादिस्वरश्रुतिविशेष एव विश्रान्तेः
प्रसादा<q>दपाङ्गं</q> लक्षयति ।
<lg><l>अपाङ्गिकस्तु विज्ञेयः स्वराणामथ सञ्चरात् ।</l></lg>
इति । यथाऽपाङ्गनिरीक्षणमन्यैर्न लक्ष्यते तद्वद् यद्भ्रमणवैचित्र्येण दुरवधारस्वरूपः सोऽ<q>पाङ्गिकः ।</q>
तथाविधप्रयोगेऽन्तर्भावे यदा विश्रान्तिविभ्रमभयादन्तरवीक्षितं लौकिक इति प्रसादापाङ्गाभ्यां समं जनित
<!-- APPARATUS page 090 !-->
1. <q>र</q>.-- कण्ठस्थिरस्तस्मान् मन्द्रतारः । 2. <q>र</q>. शीर्षे तारतरः स्मृतः 3. ड. <q>भ</q>. ज. चतुर्थः पञ्चमोऽपि वा
4. र. तथा <q>ड</q>. तु सः 5. <q>ड</q>. क्रमात् । 6. <q>भ</q>. ज्ञेयो ह्यारोहणाद् बुधैः

<pb n="091"/>

<lg><l>रेचितः शिरसि ज्ञेयः कम्पितं तु (तश्च) कलात्रयम् ।</l>
<l>कण्ठे निरूद्धपवनः कुहरो नाम जायते ।। ४३ ।।</l></lg>
<!-- COMMENTARY page 091 !-->
इति पृथग् लक्षितः ।। ४२ ।।</p>
<p>एवमुद्दिष्टा लक्षिता अलङ्कारा ऊहसिद्धये । तत्र दीप्तायतादि मन्द्रतारदिकं वा
कम्पादिस्थानभेदनिरोधनतोदनादिः कालदीर्घत्वादुद्दिष्टधर्मे अलङ्काराश्रितं त्त्वियदिति तत्र दीप्ताद्युक्तमन्यतु
प्रदर्शयितुमाह ।
<lg><l>रेचितः शिरसिः ज्ञेयः कम्पितश्च कलात्रयम् ।</l>
<l>कण्ठे निरुद्धपवनः कुहरो नाम जायते ।</l></lg>
इति । ततश्चाति (श्चत्रि) श्रुतेरेव <q>कम्पित</q>मिच्छतः (न्तः) <q>कलात्रयमि</q>ति श्रुतित्रयं व्याचक्षते । <q>अन्ये</q> तु चतुःश्रुतेरेव
श्रुतित्रये कम्पनं कार्यमित्याहुः । <q>इतरे</q> तु सर्वस्वरविषयं कम्पनमिच्छन्ति । कलात्र न श्रुतिः । अपि तु
कालकला । तत्र त्रित्वोपादानं परप्रकर्षसूचनाय सामर्थ्याच्च । उरसि कम्पनात् कम्पितो लक्ष्यत इत्याह । (<q>कण्ठे
निरुद्धपवन</q> इति ।) एते च शरीरे प्राधान्येन लक्ष्यन्ते । धातुवाद्यं तु वीणायामित्याशयेन भेदेनाभिधानम् ।
वस्तुतवस्तूभयत्रापि सर्वं तस्य योजनमिति लक्षणं निपुणमतीनां मत इत्य.......मयं <q>भरत</q>ग्रन्थे तु स<q>ञ्जात</q> एवेति
मन्तव्यम् । <q>टीकाकृद्भि</q>स्तु <q>सदाशिवमतादि</q>ग्रन्थान्तरालिखितं <q>त्रयस्त्रिंशदिमे प्रोक्ता अलङ्कारा</q> इत्यादि तन्न
लिखितम् । ग्रन्थान्तरपरिवर्तने अनिष्टप्रसङ्गात् । <q>श्रीवायु</q>प्रोक्तादि तु
<q>स्वगुरुमतनारदमता</q> (<q>नारदीयशिक्षा</q>)<q>र्जुनमतादिषु श्रीसंहिता</q>.......न्योन्यदर्शनात् कियल्लिखनीयम् । न चापि
किञ्चित् । तेन (न) किञ्चित् प्रयोजनम् । <q>वर्णेभ्यः सर्वेषु सिद्धिरिति</q> ह्युक्तं प्राक् । ये तु लक्ष्ये दृश्यन्ते तल्लक्ष्म
पठमानम् (पठ्यते) ।</p>
<lg><l>अवरोहारोहकृतो वेणुः पञ्चकलः क्रमात् ।</l></lg>
यथा--निधधनि रिससरिपसनिनिसा ।
<lg><l>एकस्वरेऽधिरोहात् प्रस्तारोऽन्यथा प्रसादस्तु ।</l></lg>
यथा--सगारिगागमपमधपनिगमा --<q>प्रस्तारः</q> ।
<p>सधानिधापसापधामरिगसा --<q>प्रसादः</q> ।
<lg><l>समनन्तरस्वरौ द्वौ (विचर)त्युद्वाहितस्तथा द्विकलः ।</l>
<l>आरोहत्येककलोऽसौ ।।</l></lg>

<pb n="092"/>

<lg><l>1एवमेते त्वलङ्कारा विज्ञेया वर्णसंश्रयाः ।</l>
<l>अथ गीतीः प्रवक्ष्यामि छन्दोऽक्षरसमन्विताः ।। ४४ ।।</l></lg>
<lg><l>शशिना रहितेव निशा विजलेव नदी लता विपुष्पेव ।</l>
<l>अविभूषितेव च स्त्री गीतिरलङ्कारहीना स्यात् ।। ४५ ।।</l></lg>
<!-- COMMENTARY page 092 !-->
<q>विधूत</q>स्तु एकस्मिन् लघुवर्णे स्वरचा (द्व) यमिलिता (ते) लघुपरिमाणं प्रयुज्यते । तत्र च द्वयोः स्वरयोः
शीघ्रकालोच्चारणेन सकलं पदं प्रयुज्यते । पुनस्तदुपरितनात् स्वरद्वये । एवमेवान्ये । कालकलाविधूतः
स्वररूपविधूननात् ।
<lg><l>दीर्घाक्षरमारोहे तदनन्तरस्वरं कलान्तरयोः ।</l>
<l>कम्पौ प्रसन्नरूपौ (ज्ञेयः) पुनर्गात्रवर्णोऽयम् ।।</l></lg>
ससरिसाससससंसारि--इत्येवं दीर्घमक्षरं पर्वगतं प्रयुञ्जीत । इति <q>गात्रवर्णः</q> ।। ४३ ।।</p>
<p>एवमलङ्कारा व्याख्याताः । अथ तानुपसंहरन् यत्र तेषामुपयोगस्तां <q>गीतिं</q> सूचयति । <q>एवमेते</q> इति ।
<q>अथ गीतीरि</q>ति च । <q>वर्णसंश्रया</q> इति च वर्णानुक्रान्त्या गीतीनामन्तरेणैतेऽलङ्काराः प्रतिपद(दं) जन्मनां (ना)
न वक्तुं शक्या इति भावः । गीतिशब्देन स्वराणां पदानां च यः परस्परमाश्रयाश्रयिभावाः सा पृथग् गीतिः । ननु
गीतिर्वर्णरूपैवेति पुनः कस्मादभिधानमित्याशङ्क्याह । <q>छन्दोऽक्षरसमन्विता</q> इति । पदाश्रया गीतिर्वर्ण
इत्युक्तम् । पदं च प्रवृत्तनिरुद्धच्छन्दोमयं गद्यरूपं चाक्षरात्मकम् । तत्र यथा सम्यग् ग(गी) तयो भवन्तीति
गीतीनां (लक्षणं) तथा वक्ष्यामीति यावत् ।। ४४ ।।</p>
<p>अतालङ्काराणामुपयोगमाह ।
<lg><l>शशिना रहितेव निशा विजलेव नदी लता विपुष्पेव ।</l>
<l>अविभूषितेव च स्त्री गीतिरलङ्कारहीना स्यात् ।।</l></lg>
इति । कश्चिदलङ्कारो वर्णमुज्ज्वलयति कश्चित् सूत्रयति कश्चित् स(सु) विकासयति कश्चिद् रञ्जयतीति
दृष्टान्तचतुष्केण सूचिता (तम्) ।। ४५ ।।</p>
<!-- APPARATUS page 092 !-->
1. त्रयस्त्रिंशदिमे प्रोक्ता अलङ्कारा--<q>अभिनवभारती</q> २९. ४३ अलङ्कारास्त्रयस्त्रिंशदेवमेते मयोदिताः ।। अत ऊर्ध्वं प्रवक्ष्यामि
गीतीनामपि लक्षणम् ।। (chowkhamba. ed. 29. 76 cf. बृहद्देशी of मतङ्ग 170 ab for ab)

<pb n="093"/>

<lg><l>प्रथमा मागधी ज्ञेया द्वितीया चार्धमागधी ।</l>
<l>सम्भाविता तृतीया तु चतुर्थी पृथुला स्मृता ।। ४६ ।।</l></lg>
<lg><l>त्रिनिवृत्त (त्ति) प्रगीता या गीतिः सा मागधी स्मृता ।</l>
<l>अर्धतः सन्निवृत्ता च विज्ञेया ह्यर्धमागधी ।। ४७ ।।</l></lg>
<lg><l>सम्भाविता च विज्ञेया गुर्वक्षरसमन्विता ।</l>
<l>पृथुलाख्या च विज्ञेया नित्यं लघ्वक्षरान्विता ।। ४८ ।।</l></lg>
<!-- COMMENTARY page 093 !-->
<p>गीतीरुद्दिशति <q>प्रथमा मागधी</q>त्यादिना । तत्र यतिकालविभागेन वर्णालङ्कारनियमेन लयगानक्रियाविशेषो
गीतिरिति सामान्यलक्षणम् ।। ४६ ।।</p>
<p>तत्रासां क्रमेण विशेषणलक्षणान्याह । <q>सन्नि</q> (<q>त्रिनि</q>)<q>वृत्तिप्रगीता या गीतिः सा मागधीति । या</q>
पदानां <q>निवृत्ति</q>रावृत्तिस्तया <q>प्रकृष्टं</q> विततं गीतं गानक्रिया यस्यां सा गीतिः । विशेषसामान्यभावेन
पत्ति(वृत्ति)पदार्थोऽस्य च विभागः । एतदुक्तम् । देवमिति पदं गीत्वा प्रथमकलां निर्वाह्य विलम्बितेन लयेन
यदा द्वितीयां कलां मध्यमलयेन देवमिति (त्ये)तेन पदेन शर्वमिति शब्दसहितेन गायति ततोऽपि तृतीयां कलां
द्रुतलयेन देवं शर्वमिति पदद्वयेन च वन्दे शर्वमिति पदान्तरसहितेन निर्वाहयति तत एव देव इत्ययं शब्दः
कलात्रयव्यापनात् <q>त्रिनिवृत्ति</q>निर्वाह एव । एवं शर्वमित्यादयोऽप्युत्तरोत्तरकलाव्यापिनस्तदा <q>मागधी</q>ती <q>गीतिः</q> ।
मगधेषु तथा गाननिर्वाहोपलम्भात् । यदाह । <q>विदर्भादिषु दृष्टत्वात् समाख्या</q> इति । उदाहरणम् । मासासससा
मासं समं ससम समसरिरीति । <q>अर्धत</q> इति । परस्य सम्बन्ध्यर्धपदाद्यदावर्तस्तदाऽ<q>र्धमागधीति</q> । न चात्र
पादार्धप्रवृत्तौ निवर्तनहेतुर्मन्तव्यः । यतः <q>सामवेदे</q> गीतप्रधाने आवृत्तिष्वर्धो नाद्रियते । एवमादि तु <q>जातवेदसमि</q>ति ।
(<q>सामवेदसंहिता</q> १.१.३.११) हि अत्र जाशब्दपर्यन्तमावृत्तिपर्यन्तपरम्परया गीत्वा <q>तवेदसमिति</q> गीयते ।
तत्र <q>जातवेदसमिति</q> पदस्य षड्जनादार्धभङ्गो भवत्यपि । <q>अन्ये</q> तु <q>त्रिनिवृत्तिप्रवृत्तेति</q> मागध्या लक्षणं
पठन्तोऽर्धमागध्याः सपदावृत्तिं व्याचक्षाणा अर्धभञ्जनमपि परिहरन्ति ।। ४७ ।।</p>
<p>एवं निवृत्तिकृतौ द्वौ गीतिभेदावभिधाय निवृत्तिहीनमपि गीतिद्वयं लक्षयितुमाह ।
<lg><l>सम्भाविता च विज्ञेया गुर्वक्षरसमन्विता ।</l>
<l>पृथुलाख्या च विज्ञेया नित्यं लघ्वक्षरान्विता ।।</l></lg>
इति च । <q>नित्य</q>शब्द आभीक्ष्ण्यवाची । उभयत्रापि सम्बन्धनीयस्तेन बाहुल्यतो यत्र गुरूणि ।

<pb n="094"/>

<lg><l>एतास्तु गीतयो ज्ञेया ध्रुवायोगं विनैव हि ।</l>
<l>गान्धर्व एव योज्यास्तु नित्यं गानप्रयोक्तृभिः ।। ४९ ।।</l></lg>
<lg><l>1गीतयो गादिताः सम्यग् धातूंश्चैव निबोधत ।</l>
<l>विस्तारः करणश्च 2स्यादाविद्धो व्यञ्जनस्तथा ।</l>
<l>चत्वारो धातवो ज्ञेया वादित्रकरणाश्रयाः ।। ५० ।।</l></lg>
<!-- COMMENTARY page 094 !-->
सम्भावितं सङ्क्षिप्तं पदानां भावानां यत्रेति । लघुप्रायत्वे तु पृथुला । भूयस्त्वात् पदग्रामस्य ।। ४८ ।।
<lg><l>ननु कुत्र का गीतिः प्रयोज्येत्याशङ्क्याह ।</l>
<l>एतास्तु गीतयो ज्ञेया ध्रुवायोगं विनैव हि ।।</l></lg>
इति । ध्रुवाश्रयो योगस्तद्वर्ज<q>मेता गीतयो गान्धर्व एव प्रयोज्या</q> न तु गान इति तात्पर्यम् । मागध्यर्धमागध्यौ
सामनामध्रुवास्तु (सु) प्रयोजितौ (ते) । सम्भावितापृथुले.....तेनापसारित्वेनैतद्धुवासु हि करुणरौद्रादिम--
(रसा) नुसारेण गुरुलघ्वक्षरविनियोगो गीतिषु यथेष्टमेवेति विशेषः । अत एव <q>विनियोगवर्जमि</q> (<q>भ. ना.</q>
२९--४९) त्युक्तम् । हिर्यस्मात् । गीतय एव गदिता न त्वासां विषयविशेष उक्तः ।। ४९ ।।</p>
<p>अस्य गीत्यंशे भेदमाह । य<q>दन्यैर्ल</q>क्षणं गीतीनामुक्तं तन् मह्यं न रुचितमिति । तथा हि । य<q>दन्यै</q>र्लक्षिताः ।
<lg><l>द्विगुरुर्द्विनिवृत्ता च चित्रे गीतिस्तु मागधी ।</l>
<l>लघुप्लुतगता चैव तदर्धे चार्धमागधी । (बृहद्देशी --मतङ्ग १७७)</l></lg>
सम्भाविता (पृथुला च) यथाक्रमं चतसृभिर्द्वादशभिश्च मात्राभिः प्रयोगादिति । अर्धमागधिर्द्वि (धी द्वि)
कलचतुष्कलयोगयोस्त्विति । एतच्च लक्षण (विरुद्धं न)स्फुटमेव व्याप्नुयात् । नान्यथैतदनुसारेणान्यत्रापि योजना
तथापि मार्गोपयुक्तं भवति तद्गीतिवैचिञ्यमिति । यस्मात्त्वासां मार्गभेदाभिधानं तस्माद्युत्त्कं <q>सम्यगि</q>ति ।</p>
<p>एवमलड्कारप्रसड्गेन <q>गीतय</q> उत्त्काः । अलङ्कारानन्तरं च दारव्या कृता उदिष्टालङ्कारा सन्धातव्या इति
धातुभ्यश्च दारव्या वा लक्ष्यमाणशोभातिशये अन्यो (न्ये) वैचिञ्योपजीवनेन शारीर्यामप्यलङ्काराः शक्ययोजना
इत्यभिप्रायेणाह । <q>धातूंश्चैव</q> निबोधतेति । चकारेणालङ्कारत्वमप्येतेषां समुच्चिनोति । <q>एव</q>कारेण चतुष्प्रहरणं
<!-- APPARATUS page 094 !-->
1. र. अतः परं प्रवक्ष्यामि धातुवाद्यस्य लक्षणम् 2. ड. एव आविद्धो

<pb n="095"/>

<lg><l>1सङ्घातजोऽथ (जश्च) समवायजश्च विस्तारजोऽनुबन्धकृतः2 ।</l>
<l>ज्ञेयश्चतुष्प्रकारो धातुर्विस्तारसंज्ञश्च3 ।। ५१ ।।</l></lg>
<lg><l>विधयस्तु (श्च) स्मृतास्तस्य पूर्वं विस्तार एव च4 ।</l>
<l>सङ्घातसमवायौ तु 5विज्ञेयौ तौ द्विकत्रिकौ ।। ५२ ।।</l></lg>
<!-- COMMENTARY page 095 !-->
त्रिप्रहरणमङ्गुलीनां विभागो द्वै वृत्ती समलेखा चित्रलेखेत्यादिकं <q>विशाखिलाचार्य</q>प्रोक्तं सर्वथैव
ध्रुवागानज्ञानवैकल्योपयोगान् <q>मया</q> नोक्तमिति सूचयति । दधत्यदृष्टं विशिष्टं दृष्टं रक्तिं च तरन्ति धारयन्ति च
वीणावाद्यस्वरूपमिति <q>धातवः</q> । प्रहारविशेषजन्याः स्वराः । तत्समुदायोऽपि जन्यंशकल्पमानो धातुः । तत्रो--
द्देशमाह । <q>विस्तार</q> इत्यादि । वाद्यतेऽनेनेति <q>वादित्र</q>मङ्गुलीकोणादि । तस्य यत् <q>करणं</q> प्रयत्नम् (त्नः)। त<q>दाश्रयाः</q>
प्रहारविशेषजन्या इति यावत् । अंशेन सामान्यलक्षणं धातूनामुक्तम् ।। ५० ।।</p>
<p>तत्र हि विस्तारधातोश्चतुर्दशविधत्वं निरूपयिष्यते । भेदान्तर्गतभेदचतुष्टयं तावदवतारयन्
साधर्म्यनिबन्धनमुद्दिशति । <q>सङ्घातजा</q> (<q>ज</q>)<q>श्चेति</q> ।। ५१ ।।</p>
<p>तत्र विस्तारजो नाम भेदो य उक्तस्तस्य भेदान्तरभावेन मितवक्तव्यतया प्रथमं विशेषलक्षणमाह ।
<lg><l>विधयश्च स्मृतास्तस्य पूर्वं विस्तार एव च ।</l></lg>
इति । चकारः स्ववृत्तित्व<q>मेव</q>कारोऽन्वर्थतां सूचयति ।</p>
<p>तदयमर्थः । <q>विस्तारो</q> नाम यो विस्तार एव । विस्तीर्णत्वमेवास्य लक्षणमित्यर्थः । एतदुक्तं भवति ।
अनेकोऽपि स्वरप्रकारणो यथा पृथगनुपलक्ष्यमाणविभागो विश्रान्तस्थानभूतपर्यन्तिकस्वरस्वरूपं
(पमेकी) कुर्वन्नन्तरीभवञ्चित्रवचनान्तरेणैव विनिर्भासमानसूतत्व (स्वरत्व)विकीर्णस्तथासौ । अन्यत्र स एवं
विस्तार उक्तः । <q>तस्य</q> च ये <q>विधयो</q> भेदास्तेषु पूर्वमुक्ता अलङ्कारनिरूपणावसरे विचित्रप्रकाराः सन्दर्शिता इति
यावत् ।</p>
<p><q>अन्ये</q> तु मन्यन्ते पूर्वमुक्ताः स्वरास्त एव । तेषां <q>विधयो</q> भेदाः स्वरान्तरोपयोगादेकविस्तारवाच्या
इति । <q>द्विकत्रिकाविति</q> ।। ५२ ।।</p>
<!-- APPARATUS page 095 !-->
1. <q>ड</q>. सङ्घातजश्च । भ. सङ्घातः समवायो विस्तारश्चानुबन्धसंज्ञातः । 2. <q>ड</q>. --जश्च 3. <q>ड</q>. तु 4. <q>ड</q>. विस्तर एव तु
5. <q>र</q>. ज्ञेयौ स्यातां द्विकत्रिकौ

<pb n="096"/>

<lg><l>पूर्वश्चतुर्विधस्तत्र पश्चिमोऽष्टविधः स्मृतः ।</l>
<l>करणानां विशेषेण1 विज्ञेयौ तौ पृथक् पृथक् ।। ५३ ।।</l></lg>
<lg><l>अघश्चौर्ध्वं च विज्ञेयावधरोत्तरजौ स्वरौ ।</l>
<l>सङ्घातजो विधिस्त्वेष विज्ञेयो वादनं प्रति2 ।। ५४ ।।</l></lg>
<lg><l>3द्विरुत्तरो द्विरधरस्त्वधरादिश्चोत्तरावसानश्च ।</l>
<l>ज्ञेयस्तथोत्तरादिः पुनरप्यधरावसानश्च ।। ५५ ।।</l></lg>
<lg><l>4समवायजस्तथा स्यात् त्रिरुत्तरस्त्रिरधरश्च विज्ञेयः ।</l>
<l>5द्विरधरोत्तरा(रो) धरान्तो(द्यो) द्विरधरश्चो (रोऽथो)त्तरविरामश्च ।। ५६ ।।</l></lg>
<!-- COMMENTARY page 096 !-->
<p>(सङ्घातजस्तूत्तरभेदद्वयेन) चतुर्धा । अन्यस्त्रिकः सोऽष्टधा । तदा वा पूर्वं <q>चतुर्विध</q> इति द्विकत्रिकौ
द्वे तुल्ये । किं कृतो वोत्तरभेद इत्याह ।
<lg><l>करणानां विशेषेण विज्ञेयौ तौ पृथक् पृथक् ।</l></lg>
इति । क्रियाविशेषादवान्तरभेदा इति यावत् ।। ५३ ।।</p>
<p>स च विशेषो हस्तस्व (स्थ) तन्त्रीभेदादित्याशयेनाह । <q>अधश्चोर्ध्वं चे</q>ति । नात्र विकृतमौत्तराधर्यम् ।
किन्तु शरीरे यावदधरोत्तरजौ मन्द्रतारस्वरौ वीणायामधरोत्तरजौ । यथाह <q>दत्तिलः । वीणायां त्वधरोत्तर</q>
(<q>दत्तिलम्</q> । ९) इति । एवमधरोत्तरस्वरूपभिधाय तत्कृतसङ्घातजस्य भेदचतुष्कं सूत्रयति <q>सङ्घातज</q> इति ।
<q>विधिभे</q> (<q>र्भे</q>)द इति । <q>एष</q> इति ।। ५४ ।।</p>
<p>आर्यया वक्ष्यमाणं तदाह ।
<lg><l>द्विरुत्तरो द्विरधरस्त्वधर(रादि)श्चोत्तरावसानश्च ।</l>
<l>ज्ञेयस्तथोत्तरादिः पुनरप्यधरावसानश्च ।</l></lg>
<q>पुनः</q> शब्देनाभ्यावृत्त्या प्रयोगे ह्यद्यता भवतीति सूचयति ।। ५५ ।। इति ।
अथ समवायस्य भेदाष्टकमाह । <q>समवायजस्तथा स्या</q> (<q>दि</q>ति) । <q>तथा</q>ऽऽवृत्या यावद् <q>द्विरधरश्च</q>
<!-- APPARATUS page 096 !-->
1. <q>ड</q> विधिश्चैव 2. <q>ड</q>. वाद्ययोक्तृभिः । <q>ज</q>. तेषु विज्ञेयो वाद्यसंश्रयः । 3. <q>ड</q>. द्वावुत्तरौ । र. अधरोत्तरो । 4. <q>भ</q>.
समवायतः 5. <q>भ</q>. पृथ (ड. प्रागुत्तरो) गुत्तरो द्विरधरस्त्वधरादिश्चोत्तरावसानश्च । उत्तरमध्यश्च तथा मध्ये त्वधरः
पुनज्ञेयः

<pb n="097"/>

<lg><l>1उत्तरमुखो द्विरधरो द्विरुत्तरावसानश्च ।</l>
<l>मध्योत्तरो द्विरधरो द्विरुत्तरोऽप्यधरमध्यश्च ।। ५७ ।।</l></lg>
<lg><l>अनुबन्धस्तु ज्ञेयो व्याससमासाच्च नियतमेषां हि ।</l>
<l>एवं चतुर्दशविधो विस्तारो2 धातुराख्यातः ।। ५८ ।।</l></lg>
<lg><l>रिभितोच्चयनीरिभितो3 (ता) ह्नाद(द्यः) स्तु तथानुबन्धः स्यात्4 ।</l>
<l>पञ्चविधो विज्ञेयो वीणावाद्ये करणधातुः ।। ५९ ।।</l></lg>
<!-- COMMENTARY page 097 !-->
<q>विज्ञेयः</q> । स <q>द्विरधरोत्तरोऽधराद्यः</q> । <q>अथे</q>त्यानन्तर्यवाचिना सह समागमः । <q>द्विरुत्तर</q> उत्तरौ यत्रेति । <q>द्विरधरश्चान्त</q>--
(<q>रोथोत्त</q>)<q>रविरामश्च । उत्तरमुखो द्विरधरादिः</q> । द्विरुत्तरा प(द)शा द्विष्ठा व्युत्क्रमेणोत्तरावसाने तु यत्रेति
प्राग्बहुव्रीहिः ।
<lg><l>मध्योत्तरो द्विरधरः(रो) द्विरुत्तरोऽप्यधरमध्यश्च ।</l></lg>
समवायो विषयो रूढोऽनेक इति त्रिकः समवाय उक्तः । द्विकस्तु सङ्घात इति ।। ५६--५७ ।।
अथानुबन्धमाह ।</p>
<p><q>अनुबन्धस्तु ज्ञेयो व्याससमासाच्च नियतमेषां हि ।</q>
इति । <q>व्यासो</q> भेदानां मिश्रत्वेन प्रयोगः । तस्य पुनरपि सक्तं समूहनापीडनं <q>न</q> (<q>निय</q>)<q>त</q> (<q>तम्</q>) । एषामिति ।
स्वभेदपरभेदनिष्ठानामित्यर्थः । अनुबध्यते मिश्रीक्रियते भावो यत्रे<q>त्यनुबन्धः</q> । एवमुपसंहरति । <q>एवं चतुर्दशविधो
विस्तारो धातुरिति</q> । एको <q>विस्तारः</q> सङ्घातश्चतुर्धा समवायोऽष्टधाऽनुबन्धश्चैक एव । एवं
विस्तीर्णभेदयोगादुदात्ततानहृदयविस्तारणाच्च विस्तारधातुः ।। ५८ ।।</p>
<p>अथ करणधातुभेदान् पञ्चोद्दिशति ।
<lg><l>रिभितोच्चयनीरटि(रिभि)तो(ता)ह्नादश्च (द्यस्तु) स्यात्तथाऽनुबन्धः</l>
<l>(तथाऽनुबन्धः स्यात्)।।</l></lg>
इति ।। ५९ ।।</p>
<!-- APPARATUS page 097 !-->
1. <q>च</q>. द्विरथोत्तरावसानोऽधरादिरुत्तरमुखो द्विरधरश्च 2. <q>च</q>. नित्यं विस्तारधातुः स्यात् 3. <q>ज</q>. नीरटितो ।
4. <q>च</q>. एव

<pb n="098"/>

<lg><l>त्रिकपञ्चसप्तनवकैर्यथाक्रमं1 संयुतो भवेद्वाद्ये ।</l>
<l>सर्वैरनुबन्धकृतैर्गुर्वन्तः स्यात् करणधातुः ।। ६० ।।</l></lg>
<lg><l>क्षेपः प्लुतोऽतिपातोऽतिकीर्णम(र्णोऽ)नुबन्धसंज्ञितश्चैव ।</l>
<l>आविद्धो विज्ञेयो धातुर्वै पञ्चविध एव ।। ६१ ।।</l></lg>
<lg><l>द्विस्त्रिश्चतुष्कनवकैः प्रहारैः क्रमशः कृतैः ।</l>
<l>आविद्धधातुर्विज्ञेयः सानुबन्धविभूषितः ।। ६२ ।।</l></lg>
<lg><l>व्यञ्जनधातोः पुष्पं कलतलनिष्कोटितं तथोद्धृ(न्मृ)ष्टम् ।</l>
<l>रेफोऽनुबन्धसंज्ञोऽनुस्वनितं बिन्दुरवमृष्टम् ।। ६३ ।।</l></lg>
<!-- COMMENTARY page 098 !-->
<p>एषां क्रमेण लक्षणमाह । <q>त्रिकपञ्चसप्तनवकै</q>रिति । आदौ द्वौ प्रहारौ लघू तृतीयो गुरुरिति <q>रिभितः</q> ।
पञ्चम इत्युच्चः (<q>च्चयः</q>) । सप्तम इति <q>नीर</q>(<q>रि</q>)<q>भितः</q> । नवमो गुरुरन्ये लघवः । <q>ह्नाद्यो</q> लङ्घ्य इति ।
एतद्भेदानुबन्धना<q>दनुबन्धः</q> इति । पञ्चधा क्रियाबाहुल्यात् <q>करणधातुः</q> ।। ६० ।।</p>
<p>अथाविद्धधातुभेदान् पञ्चाह ।
<lg><l>क्षेपः प्लुतोऽतिपातोऽतिकीर्णम(र्णोऽ)नुबन्धसंज्ञितश्चैव ।</l>
<l>इति ।। ६१ ।।</l></lg>
एषां लक्षणमाह ।
<lg><l>द्वित्रै(स्त्रि)श्चतुष्कनवकैः प्रहारैः क्रमशः कृतैः ।</l></lg>
इति । <q>क्रम</q>(<q>श</q>) इति । लघुरिति द्विकं लघुश्चतुर्लघुरि<q>त्येके</q> । एवं यावन्नवकः । <q>अन्ये तु क्रम</q>शब्दलक्षण--
लक्षणालघुसञ्चयरूपत्वमेव प्रहाराणां मन्यन्ते । लघुत्वप्रहारत्वादेव भास(त) आविद्धधातुः ।। ६२ ।।</p>
<p>अथ व्यञ्जनधातोः सप्त(तोर्दश)भेदानाह ।
<lg><l>व्यञ्जनधातौ(तोः) पुष्पं कर(ल)तर(ल)निष्कोटितं तथोन्मृष्टम् ।</l>
<l>रेफोऽनुबन्धसंज्ञोऽनुस्वनितं बिन्दुरवमृष्टम् ।।</l></lg>
इति ।। ६३ ।।</p>
<!-- APPARATUS page 098 !-->
1. र. च वियुक्तस्त्वथ यथाक्रमं विहितः

<pb n="099"/>

<lg><l>कनिष्ठाङ्गुष्ठसंयुक्तं पुष्पमित्यभिसंज्ञितम्1 ।</l>
<l>अङ्गुष्ठाभ्यां समं तन्ञ्योः स्पर्शनं यत् कलं तु तत् ।। ६४ ।।</l></lg>
<lg><l>2वामेन पीडनं कृत्वा दक्षिणेनाहतिस्तले ।</l>
<l>सव्याङ्गुष्ठप्रहारस्तु निष्कोटितमिहोच्यते ।। ६५ ।।</l></lg>
<lg><l>3प्रहारो वामतर्जन्या उद्धृ(न्मृ)ष्टमिति संज्ञितम् ।</l>
<l>सर्वाङ्गुलिसमाक्षेपो रेफ इत्यभिसंज्ञितः ।। ६६ ।।</l></lg>
<lg><l>तलस्थानेऽध4स्तन्त्रीणामनुस्वनितमुच्यते ।</l>
<l>5गुर्वक्षरकृता तन्त्री बिन्दुरित्यभिसंज्ञितः6 ।। ६७ ।।</l></lg>
<!-- COMMENTARY page 099 !-->
<p>एतान् क्रमेण लक्षयति । <q>कनिष्ठाङ्गुष्ठसंयुक्तं पुष्पामि</q>ति । त्रि (अत्र)विशेषाभावेऽप्यङ्गुष्ठौ । तेन क्रममे--
(मेणै)वैकस्यां तन्ञ्यां प्रहारत्रयात् <q>पुष्पम्</q> । यथोक्तं <q>भट्टमातृप्तेन</q> ।</p>
<p><q>पुष्पं च जनयत्येको भूयः स्पर्शात् स्वरान्वितः</q> ।
इति । <q>अङ्गुष्ठाभ्यां समं तन्ञ्यौ</q> तु (<q>न्ञ्योस्तु</q>) नानास्थानस्वर(राः) तन्त्रीद्वयं(ये) युगपज्जन्याः । अङ्गुष्ठद्वयेनेत्यर्थः
।। ६४ ।।</p>
<p><q>वामेन पीडनं कृत्वा दक्षिणेनाहिस्तले</q> ।
<q>वामेना</q>ङ्गुष्ठेन तन्त्रीः पीडयित्वा <q>दक्षिणेन</q> हन्यादिति <q>तलम् । सव्याङ्गुष्ठप्रहारस्तु निष्कोटितम्</q> । ऊर्ध्वाधरहननेन
कुटिलोऽयं प्रहार इति निर्वचनबलादि<q>त्युपाध्यायाः</q> ।। ६५ ।।</p>
<p><q>प्रहारो वामतर्जन्या</q> तु तनु (<q>दु</q>)<q>मृ</q>(<q>न्मृ</q>)<q>ष्टम्</q> । तन्ञ्यां तथा प्रहरणयोगादनाहतप्रायं मधुरतस्वरजननं
तन्त्रीषु मार्जनामात्रमेव भवती<q>त्युन्मृष्टम् । सर्वाङ्गुलिसमाक्षेपाद्रेफः</q> । सर्वाभिरङ्गुलिभिरेकस्वरतादयः । पर्यायेण
विचित्रः । एकत्र विश्रान्तिः । रेफविस्तारे नन्वे(त्वे)ते(ता इ)ति विशेषः ।। ६६ ।।</p>
<p><q>तलस्थानेऽधस्तन्त्रीणामनुस्वनितम्</q> । <q>तल</q>निष्पत्तौ सत्यां तदवच्छिन्नेऽवम (न) तस्त्रि--
(तन्त्री)प्रहारपरम्परे (रा)<q>ऽनुस्वनितम् । गुर्वक्षरकृता तन्त्री बिन्दुः । गुर्वक्षरो</q> विलम्बितकाल एकस्यामेव
तन्ञ्यां प्रहार इत्यर्थः ।। ६७ ।।
<!-- APPARATUS page 099 !-->
1. N: <q>र</q>. अभिधीयते 2. <q>र</q> वामङ्गुष्ठकमूलेन घातस्त्वभिहितस्तलः 3. <q>र</q>. सव्यप्रहारस्तर्जन्या च 4. <q>च</q> अथ । <q>र</q>.
अधरन्यासः सर्वानुस्वनितं 5.N: <q>र</q>. गुर्वक्षरैकतन्त्रीस्तु (तु) । 6. N: ॰ रित्यभिधीयते

<pb n="100"/>

<lg><l>कनिष्ठाङ्गुष्ठकाभ्यां तु दक्षिणाभ्यामधोमुखम् 1 ।</l>
<l>तन्त्रीषु त्रिप्रहारं चाप्यवमृष्टं प्रकीर्तितम् ।। ६८ ।।</l></lg>
<lg><l>व्याससमासादेषामनुबन्धः सार्वधातुको ज्ञेयः ।</l>
<l>इति दशविधः प्रयोज्यो वीणायां व्यञ्जनो धातुः ।। ६९ ।।</l></lg>
<lg><l>इत्यत्र2(त्येते) धातवः प्रोक्ताश्चत्वारो लक्षणान्विताः ।</l>
<l>तिसृणामपि वृत्तीनां येषु3 वाद्यं प्रतिष्ठितम् ।। ७० ।।</l></lg>
<lg><l>तिस्रस्तु वृत्तयश्चित्रादक्षिणावृत्तिसंज्ञिताः ।</l>
<l>वाद्यगीतोभयगुणा निर्दिष्टास्ता यथाक्रमम् ।। ७१ ।।*4</l></lg>
<!-- COMMENTARY page 100 !-->
<lg><l>कनिष्ठाङ्गुष्ठकाभ्यां तु दक्षिणाभ्यामधोमुखम् ।</l>
<l>तन्त्रीषु त्रिप्रहारं चाप्यवमृष्टम् । इति ।</l></lg>
त्रिषु स्थानेष्वेकस्वरतन्त्रीत्रयं प्रत्येकं <q>कनिष्ठाङ्गुष्ठद्व</q>येनाधोगतं कृत्वा हन्यादि<q>त्यवमृष्टम्</q> ।। ६८ ।।</p>
<p><q>व्याससमासादेषामनुबन्ध</q> इति स्पष्टम् । ननु <q>सार्वधातुको ज्ञेय</q> इति किमनेन ।
प्रतिधातुनिरूप(ण)तोऽप्यनुबन्धः सम्यक् । स तु प्रातिपदिकधातुभेदमिश्रणात्मा दर्शितः । अनेन तुल्यः अ-
(ल्योऽन्यधातुगतान्य(न)पि भेदान् धात्वन्तरभेदैर्मिश्रीकृत्य प्रयोज्या(ज्य) इति कथ्यते । सर्वेषु धातुषु भव
इति (<q>सार्वधातुकः</q>) ।। ६९ ।।</p>
<p>उपसंहरति । <q>इत्येत</q> इति । <q>लक्षणान्विता</q> इति । शास्त्रोक्ततयाऽदृष्टोपयोगिनोऽपीत्यर्थः । अशास्त्रान्विता
हि तन्त्रीवाद्यभेदाः कियन्तो गण्यन्ते तेऽपि चैतत्पद एवांशभूता अवगन्तव्याः । तिसृणां लक्ष्णमाणानां वृत्तीनां
सम्बन्धेन वृत्तिगतं यत्किञ्चिद्वाद्यं वीणावाद्यादन्यद् विपञ्चकालाबुवीणादि सरिकारावणहस्तादिगतं
ततवाद्यादन्यदपि चावनद्धवाद्यजातं त<q>द्येषु</q> धातुषु भेदेषु विश्रान्तम् । एतत् प्रकृतिकं हि सर्ववाद्यानाम् । तच्च
<q>पुष्कराध्याये</q> (अ. ३४) वक्ष्यते । <q>धातव इति प्रोक्ता</q> एवं लक्षिता इति सम्बन्धः ।। ७० ।।</p>
<p>उक्तां वृत्तिं निरूपयति । <q>तिस्रस्तु वृत्तय</q> इति । वृत्तिर्गुणप्रधानभावात्मा व्यवहार इति सामान्य--
लक्षणम् । ततवाद्यप्राधान्ये गीतगुणतेति <q>चित्रा वृत्तिः</q> । गीतमुखेऽपेक्षताविरहितं हि वाद्यं यथाविधि वैचित्र्यचर्चितं
क्रियते । एतद्विपर्ययस्तु <q>दक्षिणा वृत्तिः</q> ।
<!-- APPARATUS page 100 !-->
1. <q>र</q>. गतिः 2. <q>च</q>. र. एते 3. N: ललिताद्याभिजातयः *4. This verse in not read in (N). But (N) V.48
reads as: धातुभिः सह कर्तव्याः प्रयोगानामनुत्तरा । त्रिविधं । गीते कार्यं वाद्यं वीणासमुद्भवं तज्ज्ञैः ।।
V.48 ab (N): V.72 cd (G.O.S) with ft. note 1-2(*P. 101). V. 48 cd(N): V. 76 ab(G.O.S.) (P.103).