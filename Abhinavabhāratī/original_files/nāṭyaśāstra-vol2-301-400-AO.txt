<pb n="301"/>

<lg><l>सिद्धैरर्थैः समं कृत्वा 1ह्यसिद्धोऽर्थः प्रसाध्यते ।</l>
<l>2यत्र श्लक्ष्णा विचित्रार्था सा शोभेत्याभिसंज्ञिता3 ।। ७</l></lg>
<!-- COMMENTARY page 301 !-->
अत्र च यत्र यस्य यद्व्यापारस्तत्र प्राधान्यस्य का कथेति । प्रगुणितमिति बहुतररणसंमर्दधुरन्धरतया
कुटिलीकृतस्यापि क्षेत्रबहुमाने पुनर्योजनम् । <q>त्वदनुजवदन</q> इति भेदोपायकृता नितिसंपत् परपक्षे
च विपर्ययम् । <q>दत्तकर्ण</q> इति तदाकर्णनमात्रमेतत्, न तु हृदये निर्व्याजं तेजोजाज्वल्यमानौजसि
भेदं प्रति कोऽप्यस्य बहुमानः । <q>अय</q>मिति गम्भीरधीराकृतिः प्रत्यासन्नश्चास्त इति । यद्यपि
प्रकृते नापि कश्चित्क्षोभोऽत एवोक्तं सलीलमिति। अत्र चार्थस्यालङ्कारघटनाप्रयासमन्तरेणैव
सुन्दरत्वं लक्षणकृतमेव ।</p>
<p>ननु साभिप्रायमात्रत्वं नामार्थस्य तु गुण ओज इत्युक्तम्* । शोभाः सहृदयाः अर्थो
जडस्तस्याभिप्राय इति कथं, भाषावक्तृश्रोत्रोः स इति चेत् तद्गतोऽर्थस्य गुण इति कथम् ।</p>
<p>अथ वस्त्वन्तराक्षेपकत्वमेव तस्य स गुण इत्युच्यते तद्वस्त्वन्तरमाक्षिप्यं
वक्त्रभिप्रायरूपमेवाक्षेपकत्वमपि कविमनीषाव्यापारबलादेव तथाविनिवेशनात्, प्रकारायोगे
तथाभावात् । अत एव प्रौढिर्वस्तुतो वक्तृगतैव नत्वर्थे काममुपचर्यतामित्यलं बहुना ।</p>
<p>एतेषां च लक्षणानां संकीर्णत्वेन लक्ष्यं दृश्यते बाहुल्यापेक्षया तूदाहरणं मन्तव्यम् ।
अथ शोभा-सिद्धैरर्थैरीति । यथा--
मेदश्छेदकृशोदरं लघुभवत्युत्थानयोग्यं वपुः
सत्त्वानामपि लक्ष्यते विकृतिमच्चित्तं भयक्रोधयोः ।
उत्कर्षः स च धन्विनां यदिषवः सिध्यन्ति लक्ष्ये चले
मिथ्या हि व्यसनं वदन्ति मृगयामीदृग्विनोदः कुतः । (शाकु २.५)</p>
<p>अत्र पादत्रयेण प्रसिद्धा एवार्था अभ्यसनीयत्वेन शोभमानास्तैः
समविकलं मृगयालक्षणमर्थं कृत्वा अप्रसिद्धोऽनुचितोऽपि सोऽर्थ उचितो
विचित्रश्च निरुपितः । न चात्रालङ्कारः कश्चिदिति कविव्यापारेण यः
<!-- APPARATUS page 301 !-->
1 <q>प</q>--यत्रासिद्धं 2 <q>प</q>--श्लिष्टा 3 <q>च</q>--अभिधीयते ।
* <q>वामनेन</q> ।

<pb n="302"/>

<lg><l>1धार्यमाणस्तु बहुभिर्वचनैः कार्ययुक्तिभिः ।</l>
<l>2न यः पर्यवतिष्ठेत सोऽभिमानस्तु संज्ञितः3 ।। ८</l></lg>
<lg><l>कीर्त्यमानैर्गुणैर्यत्र विविधार्थसमुद्भवैः ।</l>
<l>4दोषा न परिकथ्यन्ते5 तज्ज्ञेयं गुणकीर्तनम् ।। ९</l></lg>
<!-- COMMENTARY page 302 !-->
शब्दार्थव्यापारादेवार्थघटनात्मा तत्कृतं हृद्यं लक्षणार्थमेव । अशोभनोऽप्यर्थोऽमुना नयेन शोभत
इति शोभेयमुक्ता ।।</p>
<p>अथाभिमानः--<q>धार्यमाणस्तु बहुभि</q>रिति । यथा ममैव--
<lg><l>शीतांशोरमृतच्छटा यदि कराः कस्मान्मनो मे भृशं</l>
<l>संप्लुष्यन्त्यथ कालकूटपटलीसंवाससंधुक्षिताः ।</l>
<l>किं प्राणान् न हरन्त्युत प्रियतमासंजल्पमन्त्राक्षरै--</l>
<l>र्वार्यन्ते किमु यद्विमोहविवशात्सन्तापतन्त्रा स्थितिः ।।</l></lg>
अत्र हि तादृश्यर्थस्यार्थेन घटना कृता यस्यां कार्ययुक्तिभिः फलयोजनाभिर्धार्यमाणो हृदये
स्थाप्यमानो नावतिष्ठत इति । वार्यमाणोऽपि वा न निवर्तते । तवायं बद्धः ।
तथाभूतोऽर्थोऽलौकिकत्वात्तावानुपायः कविनालङ्कार उपमानोपमेयभावस्य
कथंचिदप्यस्विकारात्केवलं वक्तुरभिमतं वदता किमिव मयाप्येवं तदपि
नैवेत्यभिधानमभिधानाख्यलक्षणम् । एतदेव सादृश्यनाम्नाप्यन्यैरुक्तम् ।
<lg><l>दृष्टश्रुतानुभूतार्थकथनादिसमुद्भवम् ।</l>
<l>सादृश्यं क्षोभजननं सारूप्यमिति संज्ञितम् ।। इति ।</l></lg>
अमृतकरत्वं हि चन्द्रस्य श्रुतं कालकूटसहोदरत्वं च, मन्त्राणां विषशमनं दृष्टं, स्वयमनुभूतं
मोहादि तत्समुद्भवं यत्प्रकृते सादृश्यं तेन लोकदृष्टेन तुल्यवृत्तान्तत्वं तत्क्षोभं हृदयेऽनवस्थानं
जनयति--यद्यमृतसदृशश्चन्द्रपादाः तत्किमेवमङ्गं विदध्युरिति( ?) । एवमन्यत् ।</p>
<p>अथ गुणकीर्तनं --<q>कीर्त्यमानैर्गुणै</q>रित्यादि । (यथा)--
<lg><l>पृथुरसि गुणैर्मूर्त्या रामो नलो भरतो भवान्</l>
<l>महति समरे शत्रुघ्नस्त्वं तथा जनकः स्थितौ ।</l></lg>
<!-- APPARATUS page 302 !-->
1 <q>म</q>--वार्यमाणस्तु <q>प</q>--वार्यमाणास्तु 2 <q>प</q>--नार्यो यन्नानुतिष्ठन्ति 3 <q>प</q>--मानः प्रकीर्तितः 4 <q>भ</q>--दोषांशान्
5 <q>प</q>--परिकल्प्यन्ते ।

<pb n="303"/>

<lg><l>उत्साहजननैः स्पष्टैरर्थैरौपम्यसंश्रयैः ।</l>
<l>प्रसिद्धैरुपगूढं च 1ज्ञेयं प्रोत्साहनं बुधैः ।। १०</l></lg>
<lg><l>यत्रैकस्यापि 2शब्दस्य दर्शनात्सुबहून्यपि ।</l>
<l>यान्ति सिद्धिमनुक्तानि तदुदाहरणं स्मृतम् ।। ११</l></lg>
<!-- COMMENTARY page 303 !-->
<lg><l>इतिसुचरितैर्मूर्ति बिभ्रच्चिरन्तनभूभृतां</l>
<l>कथमसि न मान्धाता देवस्त्रिलोकविजय्यपि ।। (<q>मुकुलभट्ट</q>, <q>अभिधावृर्त्तिं</q>--
<q>मातृ</q>का )</l></lg></p>
<p>अत्र हि विविधा ये हि पृथुरामप्रभृतयो वा समुद्भवैर्गुणैः कीर्त्यमानैस्तद्गता दोषा न
परिकल्प्यन्ते । तथा हि पृथुरसीत्युक्ते तथा दोषा अपि केचिद्बलाद्भूमिदोहनप्रभृतयः प्रतीयेरन्,
नलोऽसीति द्यूतव्यसनितापि । एवमन्यत्र । अत एव न दोषऽत्र प्रधानम् । गुणैरिति सुचतैरिति
निरूपिते तु चारुत्वमिति गुणकीर्तनं नाम लक्षणम् । श्लेषानुग्राहित्वे स्थिते लक्षणानि
ह्यलङ्कारानपि चित्रयन्ति । तदग्र एव वक्ष्यामः । अन्यत्र पाठः--
<lg><l>लोके गुणातिरिक्तानां बहुनां यत्र नामभिः ।</l>
<l>एको हि शब्द्यते तत्तु विज्ञेयं गुणकीर्तनम् ।। इति ।</l></lg>
अयं स्पष्टार्थः ।</p>
<p>अथ प्रोत्साहनं --<q>उत्साहजननै</q>रिति । औपम्यस्य संश्रयणमन्वेषणं यत्रेति अनेन,
यत्रान्वेषणेऽपि तस्य भाव इति दर्शितम् । यथा भट्टेन्दुराजस्य--</p>
<lg><l>हरवृषभ तवैव तस्य माता जयति जगत्यसमानसूतिरेका ।</l>
<l>निवसति परमेश्वरोऽपि यस्मिन् सहतनयः सगणः सहावरोधः ।।</l></lg>
<p>अप्रस्तुतप्रशंसाप्यत्र तद्वैचित्र्यं प्रोत्साहनत्वलक्षणकृतमेव, केवलं त्वियं यथालक्ष्मीरिति, स
च भवान् मुरारिरित्यादि । इदमन्यत्र प्रियवचनमिति पठितम् --
<lg><l>यत्प्रसन्नेन मनसा पूज्यान्पूजयितुं वचः ।</l>
<l>हर्षप्रकाशनार्थं तु सा प्रियोक्ति्रुदाहृता ।। इति ।</l></lg></p>
<p>अथोदाहरणं--<q>यत्रैकस्यापीति</q> । यथा--</p>
<lg><l>वल्मीकं किमुतोद्धतो गिरिरयं1 कस्य स्पृशेदाशयं</l>
<l>त्रैलोक्यं तपसा जितं यदि मया2 दोष्णा किमेतावता ।</l></lg>
<!-- APPARATUS page 303 !-->
1 <q>भ</q>-- तु 2 <q>भ</q> एकस्यैव
1.गिरिरियत् <q>हेम</q>, पृ. १५० 2. मदो-- <q>हेम</q>.,पृ. १५०

<pb n="304"/>

<lg><l>निरुक्तं द्विविधं प्रोक्तं 1तथ्यं चातथ्यमेव च ।</l>
<l>2सिद्धिपूर्वं भवेत्तथ्यमतथ्यं चाप्रसाधितम्3 ।। १२</l></lg>
<!-- COMMENTARY page 304 !-->
<lg><l>सर्वं साध्वथवा रुणत्सि विरहक्षामस्य रामस्य चेत्</l>
<l>त्वद्दन्ताङ्कितवालिप(क?)क्षरुधिरक्लिन्नाग्रपुङ्खं शरम् ।।</l></lg>
<p>अत्र हि रावणीयदशितिपरिघट्टित(वालिकक्ष)पाटने उदाहृते स स्वावमानोऽर्थेऽवगते सति
तदपजयः तत्कक्षक्षय्यपरिग्रहस्तथैव चतुरर्णवभ्रमणं पुनः कृपामात्रेण त्यागः तत्राप्रतीकारः
पुनरभिमानो दर्प इत्यादि गम्यते । अक्षरसंहतेश्च विशेषः --तत्रावयोपादातव्यशब्दान्तरस्थाने
शब्दान्तरोपादानं हनुमत इति वक्तव्येऽक्षस्य हन्तुरिति, इह तु त्वद्दन्तेति
तदीयाधिकारोदाहरणम् । अन्ये पठन्ति --
<lg><l>यत्र तुल्यार्थयुक्तेन वाक्येनाभिप्रदर्शनात् ।</l>
<l>साध्यन्ते निपुणैरर्थास्तदुदाहरणं स्मृतम् ।। इति ।</l></lg>
तुल्यैरर्थैस्तत्समयभाविभिर्यदुक्तं यद्वाक्यमिति स एव फलतोऽर्थः ।।</p>
<p>अथ निरुक्तं --<q>निरुक्तं द्विविध</q>मिति । सिद्धिर्लक्षणेन स्विकारः । तया प्रसाधितं
तथ्यं, ततोऽन्यदतथ्यम् । उदाहरणं यथा ममैव--
<lg><l>वीरोत्सवे सङ्गरसीम्नि मूढं यः प्रापयत् सत्यपथं कथंचित् ।</l>
<l>सत्यार्जुनः सोऽपि च नाम कृष्णः प्रसिद्धिरित्थं वितथैव सर्वा ।।</l></lg>
परस्परं नाम्नोरन्यत्र तथ्यत्वं स्वविषये त्वतथ्यतेति । न चायमर्थः श्लेषः, स हि तुल्यसंख्ययोः ।
यथा "गावो वः पावनानां" *इति गोशब्दस्य रश्मिषु सुरभिषु चानादित्वेन प्रसिद्धेः । इह
त्वेकत्रान्यत्वे कृतः समय इति । एवं पृथक्तथ्यातथ्ययोरुदाहार्यम् । अन्यत्र पाठः --
<!-- APPARATUS page 304 !-->
1 <q>भ</q>--यं 2 <q>च</q>--सिद्धिप्रसाधितं 3 <q>भ</q>--चाप्यसाधकम् ।
*संपूर्णः श्लोकः--
दत्तानन्दाः प्रजानां समुचितसमयाक्लिष्ट सृष्टैः पयोभिः
पूर्वाह्णे विप्रकीर्णा दिशि दिशि विरमत्यह्नि संहारभाजः ।
दीप्तांशोर्दीर्घदुःखप्रभवभवभयोदन्वदुत्तारनावो
गावो वः पावनानां परमपरिमितां प्रीतिमुत्पादयन्तु ।। (सूर्यशतकात्)

<pb n="305"/>

<lg><l>1गुणानुवादो हीनानामुत्तमैरुपमाकृतः ।</l></lg>
<!-- COMMENTARY page 305 !-->
<lg><l>निरवद्यस्य वाक्यस्य पूर्वोक्तार्थप्रसिद्धये ।</l>
<l>यदुच्यते तु वचनं निरुक्तं तदुदाहृतम् ।।</l></lg>
पूर्वं यत्प्रोक्तो बाह्यस्य संबन्धी कश्चिदर्थस्तस्य प्रसिद्धयेऽवद्यभावस्य वाचकं यदुच्यते तेन
निरुक्तमिति निरर्थकमेवात्र वाच्यम् । यथा--सत्यं *स राजाप्रकृतिरञ्जनादिति ।</p>
<p>अथ गुणानुवादः-- गुणानुवाद इति परिमितस्यापादितोत्कृष्टगुणनयोपमा, तत्कृतो
गुणानामुत्सेकः । यथा --
<lg><l>पालिता द्यौरिवेन्द्रेण त्वया राजन्वसुन्धरा ।।</l></lg>
ननूपमेयमलङ्कारः, किमतः, उक्तं ह्यलङ्काराणां वैचित्र्यं लक्षणकृतमेव । एत एव शिक्षितैरापि
<q>दण्डिप्रभृति</q>भिर्ये निरुपिता उपमाभेदाः, तत्र यो भेदकोऽशः आचिख्यासासंश्रयनिर्णयादिरर्थः, स
तादृक्पृथगलङ्कारतया गणितः। गणनेऽपि वा संसृष्टिसङ्करापत्तिः । अर्थमात्रं तदिति चेत् तर्हि
तदेव लक्षणम् । यथा हि राजता विभज्य विचार्यमाणा इत्थमवतिष्ठते--मकुटाद्यलङ्कारः
शौर्यादिगुणो व्यूढोरस्कत्वादिलक्षणसमुदायो राजालङ्कार्यश्च गुणवांश्च लक्षणीयश्च, तथा काव्यमपि
तेन गुणालङ्कारव्यतिरिक्ताः सर्वे लक्षणमिति मन्तव्यम् । "अस्त्युत्तरस्यां* "इति हि पूर्वार्धे
आख्यानं नाम लक्षणम् । नन्वेवं सर्वत्र लक्षणयोगः, क आक्षेपार्थः प्रियमेवास्माकमदः
तत्सर्वमलङ्कारयुक्तं काव्यम् । ननु गौर्वाहीक इति रूपकयोगेऽपि, किं न काव्यम् ?
दोषपरिवर्जनगुणवत्त्व--रसवत्त्वादिवैकल्यादिति चेत्, अस्मास्वापादितो दोषस्त्वयैवोन्मूलित
इत्यास्ताम् ।</p>
<p>अन्यत्र तु पाठः--
<lg><l>गुणाभिधानैर्विविधैर्विविधार्थप्रयोजितैः ।</l>
<l>गुणातिपातो मधुरैर्निष्ठुरैर्वा भवेदिह† ।। इति ।</l></lg>
<!-- APPARATUS page 305 !-->
1<q>भ</q>--गुणाभिवादो ।
* सत्यं सराजगतिषु रञ्जनादिति ( ?)-- Kavi यथा--सत्यं स राजा......<q>मधुसूदनी</q>
*अस्त्युत्तरस्यां दिशि देवतात्मा हिमालयो नाम नगाधिराजः ।
अस्य श्लोकस्य पाठभेदा अध्यायान्ते मतान्तरप्रवचने द्रष्टव्याः ।
†"गुणानुवादः स ज्ञेयो यत्राभेदोपचारतः ।
गौणीं वृत्तिमुपाश्रित्य वस्तुनो रूपमुच्यते ।।
इति गुणानुवादलक्षणमन्यैः पठितम् । उदाहृतं च शाकुन्तलात् "अनाघ्रातं" इत्यादि ।

<pb n="306"/>

<lg><l>1उत्तमार्थाद्विशिष्टो यः2 स चाप्यतिशयः स्मृतः ।। १३</l></lg>
<lg><l>बहूनां भाषमाणानां त्वेकस्यार्थविनिर्णयम्3 ।</l></lg>
<!-- COMMENTARY page 306 !-->
मधुरैर्गीतैः (गुणैः) निष्ठुरैर्वा उत्तमैर्वा उपमानभूतैर्ये प्रयोजिता गुणास्तदभिधानैरुपलक्षितो गुणातिपात
इत्यर्थः ।।</p>
<p>अथातिशयः-- <q>उत्तमार्थाद्विशिष्ट</q> इति उक्तादप्यर्थद्विशेषो यथा <q>भट्टेन्दुराजस्य</q>* ।
<lg><l>यावन्त्येव पदान्यलीकपिशुनैरालीजनैः शिक्षिता</l>
<l>तावन्त्येव कृतागसो द्रुततरं संपाद्य पत्युः पुरः ।</l>
<l>प्रारब्धं परतो† यथा मनसिजस्येच्छा तथा वर्तितुं</l>
<l>प्रेम्णा मौग्ध्यविभूषितस्य सहजः कोऽप्येष कान्तः क्रमः ।।</l></lg>
अत्रेर्ष्यात्मा यः प्रेमण्युत्तमेऽर्थस्ततोऽपि विशेष उक्तः । प्रतिपदं चाभिप्रायोऽस्ति स विवेचनीयः।।
न चेयमतिशयोक्तिः संभाव्यमानत्वात् । सोऽपि वा लक्षणेनालङ्कार इति वक्ष्यामः समनन्तरमेव।
अन्यत्र तु पठ्यते--
<lg><l>बहून् गुणान् कीर्तयित्वा सामान्यजनसंभवान् ।</l>
<l>विशेषः कीर्त्यते यत्र ज्ञेयः सोऽतिशयो बुधैः ।। इति ।</l></lg>
अथ स हेतुः--बहूनां <q>भाषमाणानामिति</q> । बहून् भाषमाणाननादृत्यैकस्यासाधारणस्यार्थस्य निर्णयः
कर्तव्यत्वेनावलम्ब्य सिद्धस्य प्रमाणोपमानवचनमुपक्षेपवचनं मम तावदेवं प्रतिभासते इति
सहेतुः । यथा <q>भट्टेन्दुराजस्य</q>--
<lg><l>एके वारिनिधिप्रवेशमपरे लोकान्तरालोकनं</l>
<l>केचित्पावकयोगिनं निजगदुः क्षीणेऽह्नि चन्द्रार्चिषाम् ।</l>
<l>मिथ्या चैतदसाक्षिकं प्रियसखि प्रत्यक्षतीव्रातपो</l>
<l>मन्येऽहं पुनरध्वनीनरमणीचेतोऽधिशेते रविः ।।</l></lg>
<!-- APPARATUS page 306 !-->
1 <q>च</q>-- उत्तमार्थविशिष्टो 2 <q>भ</q>-- विशेषो यः 3 <q>ब</q>--अनेकार्थविनिश्चयः <q>च</q>-- अनेकार्थविनिर्णयात् ।
* द्वयोरप्यभिनवभारतीमातृकयोरयं श्लोको भट्टेन्दुराजस्येति वर्तते । अयममरुककाव्ये दृश्यते
व्याख्यातश्चार्जुनवर्मवेमभूपालाभ्याम् । वृत्तिकारवचनप्रामाण्यादयममरुके प्रक्षिप्त इति संभाव्यते ।
† प्रारब्धापरतो -- Kavi; प्रारब्धं परतो--<q>मधुसूदनी</q>

<pb n="307"/>

<lg><l>सिद्धोपमानवचनं हेतुरित्यभिसंज्ञितः ।। १४</l></lg>
<lg><l>1अपदेशस्तु परोक्षो यस्मादुत्पद्यतेऽनुकरणेन ।</l>
<l>लक्षणासमानकरणा2त्सारूप्यं तत्तु विज्ञेयम्3 ।। १५</l></lg>
<lg><l>4अभूतपूर्वैर्यत्रार्थैस्तत्तुल्यार्थस्य निर्णयः ।</l></lg>
<!-- COMMENTARY page 307 !-->
(एकस्येति) एकमसाधारणम् । (<q>सिद्धोपमानेति</q>) डुमिञ् प्रक्षेपणे इत्यस्योपमानम् । अन्यत्र
पाठः--
<lg><l>यत्प्रयोजनसामर्थ्याद्वाक्यं शिष्टार्थसाधनम् ।</l>
<l>समासोक्तं मनोग्राहि स हेतुरिति संज्ञितः ।। इति ।</l></lg>
सम्यगस्यते हृदि क्षिप्यते येन स समासः उपपत्तिस्तयोक्ता ।
अथ सारूप्यं --<q>अपदेशस्तु परोक्षो यस्मादुत्पद्यतेऽनुकरणेनेति</q> । यथा ममैव--
<lg><l>सैन्दूरीकृतसान्द्रकुङ्कुमरसप्रच्छायमालोच्यते</l>
<l>यत्प्राच्यां दिशि वक्रिमा पदमिदं दृग्द्वन्द्वलेह्यं महः ।</l>
<l>तत्तेजो जरठांशुतां कलयता भाविप्रवासावधिं</l>
<l>सन्ध्यामुग्धवधूकपोलफलके कीर्णो नखाग्राङ्कुरः ।।</l></lg>
अत्र यदिति निर्देश्यं परोक्षवस्तु तत्त्वस्यापरिज्ञानात् । अनुकरणेन प्रच्छायमात्रेण,
अपदेश्यमालोच्यमिति लक्षणेन सैन्दूरीकृतेत्यादिना । समानं सप्रमाणकं करणं दर्शनक्रिया
यस्य तादृशे वस्तुनि सारूप्यं लक्षणम् । पौर्णमास्यामपि वक्ररेखेवेन्दोर्भागो लक्ष्यते
उदयाचलान्तरितत्वात् सन्ध्यासमये । न चेयमुपमा उपमेयस्याभावादुपमेयमेव हि पूर्वार्धेन
लिंग्यते । पुस्तकान्तरेषु तु पाठः--
<lg><l>यथादेशं यथाकालं यथारूपं च वर्ण्यते ।</l>
<l>यत्प्रत्यक्षं परोक्षं वा दृष्टं तद्वर्णतोऽपि च ।। इति ।</l></lg></p>
<p>प्रत्यक्षं वस्तु परोक्षमिव देशकालरूपानुसारेण वर्ण्यते ।</p>
<p>अथ मिथ्याध्यवसायः-- <q>अभूतपूर्वैर्यत्रा</q>र्थैरिति । अपारमार्थिकैरेवार्थै--
स्तत्तुल्यस्यावस्तुभूतस्यार्थान्तरस्य यस्य वक्तृव्यापारे सति निश्चयः सोऽयम् । यथा ममैव--
<!-- APPARATUS page 307 !-->
1 <q>भ</q>--अपदेशेन परोक्षो योऽर्थो ह्युत्पद्यते 2 <q>भ</q>--योगात् 3 <q>च</q>--निर्देश्यम् 4 <q>च</q>--अभूतपूर्वे यत्रार्थे तुल्यस्यार्थस्य
निर्णयः।

<pb n="308"/>

<lg><l>स मिथ्याध्यवसायस्तु प्रोच्यते 1काव्यलक्षणम् ।। १६</l></lg>
<lg><l>बहूनां च प्रधानानां 2मध्ये यन्नाम कीर्त्यते ।</l>
<l>एकार्थसाधनकृतं3 सा सिद्धिरिति कीर्तिता ।। १७</l></lg>
<lg><l>गुणैर्बहुभिरेकार्थैः पदैर्यः संप्रशस्यते ।</l>
<l>पदोच्चयं तु तं विद्यान्नानार्थग्रथितार्थकम्4 ।। १८</l></lg>
<!-- COMMENTARY page 308 !-->
<lg><l>यो दुर्जनाद्वाञ्छितसिद्धिमीहते स नूनमुत्क्रामति तं सुखैधिनम् ।</l>
<l>जुह्वज्ज्वलाग्नौ विगतार्थमण्डलं प्रसह्य षष्ठं विषयं प्रसाधयेत् ( ?)।।</l></lg>
<q>काव्यलक्षण</q>मित्यनेन काव्येषु लोकविपर्यासबाहुल्यमवश्यं भवतीति दर्शयति । अन्ये तु
पठन्ति--
<lg><l>विचारस्यान्यथाभावस्तथा दृष्टापदृष्टयोः ।</l>
<l>सन्देहात्कल्प्यते यत्र सविक्षेपो विपर्ययः ।।</l></lg>
विचार्यत इति विचारोऽर्थः अदृष्टमित्यर्थः । सन्देहोऽत्र भ्रमः, अथवा अन्यथाभावो विपर्ययः ।
संशयोऽपि हि वस्तुतो विषयतत्त्वमन्यथाकारं दर्शयन् विपर्यय एव ।।</p>
<p>अथ सिद्धिः -- <q>बहूनां च प्रधाना</q>नामिति । प्रसिद्धानां मध्ये एकमित्यप्रसिद्धं यन्नाम
कीर्त्यते तस्यासाधारणत्वस्य प्रयोजनस्य संपत्तये करणं तत्र निवेशनं यस्य तादृक् तत्कीर्तनं
सिद्धिहेतुत्वात्सिद्धिः । यथा--
<lg><l>भद्रेश्वरः सुरसरित्स भवानहं च</l>
<l>त्रैलोक्यसारमिह संप्रति जीवलोके।</l>
<l>भद्रेश्वरः सुरवरेषु सरित्सु गङ्गा</l>
<l>त्वं पार्थिवेष्वहमतीव सुदुःखितेषु ।।</l></lg>
अत्र भवानहं चेत्यप्रसिद्धं प्रसिद्धमध्ये उपात्तं साधारण्यसिद्धिं विधत्ते ।</p>
<p>अथ पदोच्चयः --<q>गुणैर्बहुभिरेकार्थैरिति</q> । एकतात्पर्यार्थनिष्ठैर्बहुभिः शब्दैर्ये वाच्यत्वेन
<!-- APPARATUS page 308 !-->
1 <q>भ</q>--कार्य 2 <q>प</q>--नाम यत्राभिकीर्त्यते । अभिप्रेतार्थसिद्ध्यर्थं 3 <q>भ</q>--कृता 4 <q>च</q>--ग्रथनात्मकम् ।

<pb n="309"/>

<lg><l>आत्मभावमुपन्यस्य परसादृश्ययुक्तिभिः ।</l>
<l>तीव्रार्थभाषणं यत्स्यादाक्रन्दः स तु कीर्तितः ।। १९</l></lg>
<!-- COMMENTARY page 309 !-->
स्वीकृता धर्मास्तदुपलक्षितत्वेनैव यद्वस्तुनः प्रशंसनम् । कथं,
नानार्थैर्ग्रथितात्मकमुपलम्भितरूपं कृत्वा तत्पदानामुच्चय उत्कर्षेण च यः बाहुल्यं यत्रेति
पदोच्चयः ।
<lg><l>असारं संसारं परिमुषितरत्नं त्रिभुवनं</l>
<l>निरालोकं लोकं जननयननिर्माणमफलम् ।</l>
<l>अदर्पं कन्दर्पं मरणशरणं बान्धवजनं</l>
<l>जगज्जीर्णारण्यं कथमसि विधातुं व्यवसितः ।।</l></lg>
अत्र ह्यवान्तरावगमकारिणामवान्तरवाक्यरूपाणां पदानां तात्पर्यमभिन्नं स्वार्थे तु भिन्नम् ।
(पदशब्दार्थस्तु पादो भाग इति । अन्ये पठन्ति --)1</p>
<p>पूर्वत एवार्थः ।</p>
<p>अथाक्रन्दना--<q>आत्मभावमुपन्यस्येति</q> । तीव्रः साक्षादवाच्यो योऽर्थस्तस्य परं प्रति
सादृश्ययोजनप्रकारैरात्म(त्मा)भिप्रायं प्रमुखे दत्त्वा तत्समन्ततः भाषणं स्फुटकथनं
तन्निजभावाविष्करणप्रधानत्वादाक्रन्दो नाम लक्षणम् । यथा ममैव--
<lg><l>किं पान्थ त्वरसे विलोकय (निशां या ह्युन्मुखी) पाण्डुरा</l>
<l>चन्द्रं चुम्बितुमीहते प्रकटयन्त्यग्रे सरागां स्थितिम् ।</l>
<l>यद्वा नागरभोगदुर्ललितकैर्न्यस्तापि न ज्ञायते</l>
<l>ग्रामेऽग्राम्यजनोपभोगसुभगं निर्व्याजरम्यं सुखम् ।।</l></lg>
अत्रोत्तरेणार्धेन ग्रामीणो रम्यतमो भोजनशयनादिसंभोग इति वक्त्र्या मोहप्रायोऽवाच्य
आत्माभिप्रायः । तदरोचक--रोचकत्वं तदुभयं प्रमुखे निधाय निशाकरवृत्तान्तसादृश्येन तीव्रः
स्वात्मानुराग आविष्कृतः । अन्ये पठन्ति--
<lg><l>रूपकैरुपमाभिर्वा तुल्यार्थाभिः प्रयोजितैः ( ?प्रयोजितः) ।</l>
<l>अप्रत्यक्षार्थसंस्पर्शस्तुल्यतर्कः प्रकीर्तितः ।।</l></lg>
<!-- APPARATUS page 309 !-->
* "पादो भाग" इति क्वापि पाठो न दृश्यते । तत्पाठान्तरभागो लुप्त एव स्यात् ।
1- Madhusūdanī (Madhu)

<pb n="310"/>

<lg><l>हृदयस्थस्य भावस्य सुश्लिष्टार्थप्रदर्शनम्1 ।</l>
<l>अन्यापदेश2कथनैर्मनोरथ इति स्मृतः ।। २०</l></lg>
<lg><l>3पृष्टैरपृष्टैरथवा निर्णयः क्रियते तु यः ।</l>
<l>4आख्यानमिति तज्ज्ञेयं लक्षणं नाटकाश्रयम् ।। २१</l></lg>
<!-- COMMENTARY page 310 !-->
प्रथमार्धेन परसादृश्यमुक्तम् । अप्रत्यक्षस्यात्मभावस्य संस्पर्शनाज्ज्ञा(द्ज्ञा)पनेत्यर्थः ।।</p>
<p>अथ मनोरथः-- <q>हृदयस्थस्य</q> भावस्येति । यथा--
<lg><l>निग्गंड--दुरारोहं मा पुत्तय पाडलं समारुहसु ।</l>
<l>आरूढनिवडिया के इमीए न कया इह ग्गामे ।। *</l></lg>
अत्र पादपमारोहन्नेव वृद्धविदग्धया कश्चिद्दुराशयपुंश्चलीसंगमोत्सुकः स्वाभिप्रायद्योतनेन प्रबोध्यते,
तत्प्रस्तुतमेवान्यदपदिश्य । अत एवाप्रस्तुतप्रशंसा, सापि चात्रैवान्तर्भूता । नन्वलंकारे ह्यलंकार्यत्वं
ह्यसत् इति केयं युक्तिः, लक्षणं तु भवति लक्षणत्वादेव ।</p>
<p>अथाख्यानं --<q>पृष्टैरपृष्टैरपि</q> चेत्यादि । प्रश्नपूर्वका यत्र बहवो निर्णीयन्ते यथा †" बाले
नाथ विमुञ्च मानिनि " इत्यादावुक्तिप्रत्युक्तौ, प्रश्नसदृशैर्वा शक्याशक्यवस्त्वभिधानैर्यत्र
निर्णयः । यथा --</p>
<p>रामोऽसौ भुवनेषु विक्रमगुणैर्यातः प्रसिद्धिं परां
इत्युक्ते यदि प्रसिद्धः कथं मया न ज्ञायत इत्याशंक्याख्यातं --</p>
<p>अस्मद्भाञ्यविपर्ययाद्यदि परं देवो न जानाति किम् (पा. भे. तम्)
किं तस्य प्रसिद्धौ निदानमित्याशंक्य पुनराख्यातं--
<!-- APPARATUS page 310 !-->
1 <q>प</q>--प्रकाशकम् <q>च</q>--प्रदर्शकम् 2 <q>प</q>--कथनम् 3 <q>च</q>--अपृष्टैरथवा पृष्टैः 4 <q>प</q>--तदा ज्ञेयमिति ज्ञेयम् ।
*गाथासप्तशत्यां (५--६८)
निर्गण्ड दुरारोहां मा पुत्रक पाटलीं समारोह ।
आरूढनिपतिता केऽनया न कृता इह ग्रामे ।।
†बाले नाथ विमुञ्च मानिनि रुषं रोषान्मया किं कृतं
खेदोऽस्मासु, न मेऽपराध्यति भवान्, सर्वेऽपराधा मयि ।
तत्किं रोदिषि गद्गदेन वचसा, कस्याग्रतो रुद्यते
नन्वेतन्मम, कातरास्मि दयिता नास्मीत्यतो रुद्यते ।। (अमरुकस्य)

<pb n="311"/>

<lg><l>आदौ 1यत्क्रोधजननमन्ते हर्षप्रवर्धनम् ।</l>
<l>2यत्र प्रियं पुनर्वाक्यं सा याच्ञा परिकीर्तिता ।।* २२</l></lg>
<lg><l>कार्येषु विपरीतेषु यदि 3किंचित्प्रवर्तते ।</l>
<l>निवार्यते च कार्यज्ञैः प्रतिषेधः प्रकीर्तितः ।। २३</l></lg>
<!-- COMMENTARY page 311 !-->
<lg><l>वन्दी वैष यशांसि* इत्यादिना ।</l></lg>
<q>नाटकाश्रयमि</q>त्यनेन भूयो लक्ष्यमाणस्येत्याह । अन्ये पठन्ति--
<lg><l>वाक्यैः सातिशयैर्युक्ता वाक्यार्थस्य प्रसाधकैः ।</l>
<l>लोकप्रसिद्धैर्बहुभिः प्रसिद्धिरिति कीर्तिता ।।</l></lg>
स्पष्टम् ।।</p>
<p>अथ याच्ञा--<q>आदौ यत्क्रोधजननमिति</q> । प्रथमार्धेन हितं व्याख्यातम् । तेन प्रथमं
यत्तदात्वे परुषमायत्यां च सत्फलं वस्तूच्यते, ततश्च प्रियम् । पुनः शब्दात्ततो हितं पुनः
प्रियमित्येवं प्रबोध्यस्य प्रबोधधिया याचनाद्याच्ञा । यथा ममैव--</p>
<lg><l>भूमिः कण्टकिनी पुरो विटपिनः प्रायो बहूपद्रवाः</l>
<l>भूयश्चैष दिवाकरो मृगयते सन्ध्याङ्गनासङ्गमम् ।</l>
<l>तद्विश्रम्य जनोऽयमत्र सदने ग्राम्योचितं सेवतां</l>
<l>प्रातः पान्थ विचार्य चेतसि चिरं स्थातासि गन्तासि वा ।।</l></lg>
<p>पाठान्तरं तु--</p>
<lg><l>हितैः प्रसन्नवचनैर्यत्परस्यानुवर्तनम् ।</l>
<l>क्रियते वाक्यचेष्टाभिस्तद्दाक्षिण्यमुदाहृतम् ।। इति ।</l></lg>
<p>अथ प्रतिषेधः <q>--कार्येषु विपरीतेष्वि</q>ति । यथा अमरुकस्य --
<!-- APPARATUS page 311 !-->
1 <q>भ</q>-- च क्रोधजं नित्यं 2 <q>च</q>--यत्तु 3 <q>प</q>--कश्चित् ।
*याच्ञाया लक्षणमन्यैः पठितं--
लाभोपपत्तिमाख्याय स्वयं दूतमुखेन वा ।
प्रार्थ्यते यत्र कन्याया सा याच्ञेत्यभिधीयते ।। इति
अत्र कन्यायै एव याचनालक्षणस्यैकदेशित्वमिति वृत्तिकारपाठः स्वीकृतोऽन्यैः । सोऽपि प्रियाख्यलक्षणनिर्वचनस्य
संवाद्येव । अत एव कैश्चित् प्रियलक्षणं पाठान्तरेण लक्षितम् । उदाहरिष्यामोऽग्रे ।
*वन्दीवैष यशांसि गायति मरुद्यस्यैकबाणाहति--
श्रेणीभूतविशालसा(ता.)लविवरोत्की(द्गी,)र्णस्वरैः सप्तभिः ।। (राघवानन्दे) (पा. भे--काव्यप्रकाशतः, --४)

<pb n="312"/>

<lg><l>यत्राकारोद्भवैर्वाक्यैरात्मानमथवा परम् ।</l>
<l>1पृच्छन्निवाभिधत्तेऽर्थं सा पृच्छेत्यभिसंज्ञिता ।। २४</l></lg>
<lg><l>2विद्वान् पूर्वोपलब्धौ यत्समत्वमुपपादयेत् ।</l>
<l>निदर्शनकृतस्तज्ज्ञैः स दृष्टान्त इति स्मृतः ।। २५</l></lg>
<!-- COMMENTARY page 312 !-->
<lg><l>लग्ना नांशुकपल्लवे भुजलता न द्वारदेशेऽर्पिता</l>
<l>नो वा पादयुगे तया निपतितं तिष्ठेति नोक्तं वचः ।</l>
<l>काले केवलमम्बुदालिमलिने गन्तुं प्रवृत्तः शठः</l>
<l>तन्व्या बाष्पजलोपकल्पितनदीपूरेण रुद्धः प्रियः ।।</l></lg>
अत्र तृतीयपादेन विपरीतकार्यप्रवृत्तिरुक्ता । आद्यार्धेन कार्यज्ञत्वं नायिकायाः, तथापि निवारणं
तुर्यपादेनोक्तम् । अन्ये त्वधीयते--
<lg><l>यद्वाक्यं वाक्यकुशलैरुपायेनाभिधीयते ।</l>
<l>सदृशार्थाभिनिष्पत्त्या स लेश इति कीर्तितः ।। इति ।</l></lg>
वाक्यमिति वाक्यार्थो निषेधौ वा नदीपूरश्च वर्षासु रोधको दृष्ट इति सदृशाभिधानेनोपायेन
निषेधः कृतः ।।
अथ पृच्छा--<q>यत्राकारोद्भवैर्वाक्यैरिति</q> । यथा--</p>
<p>किं भीमाद्गुरुदक्षिणां गुरुगदाद्भीमप्रियः प्राप्तवान् (वेणी ३/९ प्रथमचरण) । इत्यादि
अत्राकारेणाभिप्रायसूचकेन काक्वादिनोद्भूतानि द्योतितशक्तिकानि वाक्यानीति भावः । यत्र
भावरसोपेतमित्यन्ये प्राच्यं पादमधीयन्ते ।।
अथ दृष्टान्तः --<q>विद्वान्पूर्वोपलब्धौ यत्समत्व</q>मिति । यथा ममैव --
<lg><l>हा हालाहललेहने हतमतिः सोऽयं समुत्कण्ठितो</l>
<l>गाढाङ्गारगरिम्णि चैष जडधीर्देहं निविक्षेप्स्यति ।</l>
<l>ग्राम्योऽप्याजगरीं गुरुं गलगुहां मोहादयं धावति</l>
<l>व्याधूयेतरसङ्गतानि यदयं सार्धं खलैः खेलति ।।</l></lg>
<!-- APPARATUS page 312 !-->
1 <q>च</q>--पृच्छत्याभिनयेनार्थं 2 <q>भ</q>--विद्वन्पूर्वोपलब्धौ ।

<pb n="313"/>

<lg><l>अनेकयुक्ति यद्वाक्यमनेकार्थप्रसाधकम्1 ।</l>
<l>अनेकवाक्यसंयुक्तं2 तन्निर्भासनमुच्यते3 ।। २६</l></lg>
<lg><l>अपरिज्ञाततत्त्वार्थं यत्र वाक्यं समाप्यते ।</l>
<l>4सोऽनेकत्वाद्विचाराणां संशयः परिकीर्तितः ।।* २७</l></lg>
<lg><l>5यथा6शास्त्रार्थसंपन्नां7 मनोरथसमुद्भवाम्8 ।</l></lg>
<!-- COMMENTARY page 313 !-->
यदयमित्यादि कस्य हेतोर्हालाहलकालकूटकवलनादिना येन साम्यं कृतं स दृष्टान्तः । न
चेयमुपमा, यतो निदर्शनेन प्रत्यक्षीकरणाय कृत इत इदमेवं कर्तुमुद्यत इति, न च रूपकं
यदेतत्करोति तत इदमस्य भविष्यतीति भिन्नकालत्वात्, तदाह पूर्वोपलब्धौ सत्यामिति ।</p>
<p>अथ भासनं--<q>अनेकयुक्ति यद्वाक्यमिति</q> । यथा--
"कर्ता द्यूतच्छलानां जतुमयशरणोद्दीपनः सोऽभिमानी" * (वेणी)--इत्यादि । भास्यते प्रकृतः
क्रोधादिर्येन । पाठान्तरं--</p>
<lg><l>ईप्सितार्थप्रसिद्ध्यर्थं कीर्त्यन्ते यत्र सूरिभिः ।</l>
<l>प्रयोजनान्यनेकानि सा मालेत्यभिसंज्ञिता ।। इति</l></lg>
<p>अथ संशयः-- <q>अपरिज्ञाततत्त्वार्थ</q>मित्यादि । यथा--
<lg><l>तिष्ठेत्कोपवशात्प्रभावपिहिता दीर्घं न सा कुप्यति</l>
<l>स्वर्गायोत्पतिता भवेन्मयि पुनर्भावार्द्रमस्या मनः ।</l>
<l>तां हर्तुं विबुधद्विषोऽपि न च मे शक्ताः पुरोवर्तिनीं</l>
<l>सा चात्यन्तमगोचरं नयनयोर्यातेति कोऽयं विधिः ।।</l></lg>
(विक्रमो. ४--२)
अत्राद्यो भागः संशयोदाहरणं, अनन्तरस्तूपपत्त्युदाहरणम् ।</p>
<p>अथाशीः-- <q>यथाशास्त्रार्थसंपन्नाम्</q> इत्यादि । यथा --</p>
<!-- APPARATUS page 313 !-->
1 <q>भ</q>--अनेकप्रकृतिस्थितम् 2 <q>भ</q>--वचनैर्युक्तं 3 <q>च</q>--भासनं तद्भवेत् <q>प</q>--ज्ञेयं निर्भासनं तु तत् 4 <q>च</q>--अनेकत्वात्
5 <q>प</q>--यदा 6 <q>भ</q>--शास्त्रेऽर्थसंपत्तिः 7 <q>प</q>--संपन्नं 8 <q>प</q>--समुद्भवम् भ--समुद्भवा ।
*भमातृकायां संशयस्य लक्षणं भिद्यते
परप्रशंसावचनं प्रयुक्तं योऽभ्यसूयते ।
पूर्वोत्तरार्थव्याघातः संशयः स तु कीर्तितः ।। इति ।
*पूर्णः श्लोक :--
राजा दुश्शासनादेर्गुरुरनुजशतस्याङ्गराजस्य मित्रम् ।
कृष्णाकेशोत्तरीयव्यपयनपटुः पाण्डवा यस्य दासाः
क्वास्ते दुर्योधनोऽसौ कथयत न रुषा द्रष्टुमभ्यागतौ स्वः ।। (वेणीसंहारात्)

<pb n="314"/>

<lg><l>अप्रार्थनीयामन्यां1 वा विदुस्तामाशिषं बुधाः ।। २८</l></lg>
<lg><l>आदौ यत्क्रोधजननमन्ते हर्षप्रवर्धनम् ।</l>
<l>तत्प्रियं वचनं ज्ञेयमाशीर्वादसमन्वितम् ।।† २९</l></lg>
<!-- COMMENTARY page 314 !-->
<p>"पादाग्रस्थितया" (रत्ना--१--१)इत्यादि । सर्वं वचनं न चाशीरलङ्कारः स्तुत्या एव
वर्णनीयत्वात् । अन्ये पठन्ति --
<lg><l>यत्रार्थानां प्रसिद्धानां क्रियते परिकीर्तनम् ।</l>
<l>परापेक्षाव्युदासार्थं तन्निदर्शनमुच्यते ।। इति ।</l></lg>
प्रसिद्धानां देवतादीनां परापेक्षा साध्याकांक्षा तस्माद् व्युदासस्तत्संपत्त्या ।
अत एव दृष्टान्तादस्य भेदः इति ।</p>
<p>अथ प्रियं --<q>आदौ</q> <q>यत्क्रोधजन</q>नमिति । यथा--
<lg><l>किं वृत्तान्तैः परगृहगतैः किं तु नाहं समर्थः</l>
<l>तूष्णीं स्थातुं प्रकृतिमुखरो दाक्षिणात्यस्वभावः ।</l>
<l>गेहे गेहे विपणिषु तथा चत्वरे पानगोष्ठ्यां</l>
<l>उन्मत्तेव भ्रमति भवतो वल्लभा हन्त कीर्तिः ।।</l></lg>
अत्र भ्रमति वल्लभेत्यादौ क्रोधजननं हन्त कीर्तिरिति हर्षकृत् । अन्ये पठन्ति--
<lg><l>वाच्यमर्थं परित्यज्य दृष्ट्यादिभिरनेकधा ।</l>
<l>अन्यस्मिन्नेव पतनादाशु भ्रंशः स उच्यते ।। इति</l></lg>
दृष्टिर्दर्शनं प्रकृतिमुखरादिवाक्यमिति पूर्वोक्तमित्यर्थः । न चेयं व्याजस्तुतिः निन्दाभागे स्तुतेरभावात्,
पूर्णतायास्तु निन्दाया अभावात् । यथा वा--</p>
<p>† "प्रद्योतस्य सुता" इत्युक्त्वा वसन्तकं विप्रतारयितुं राजा
वसन्तशब्दमाचष्टे । मधोश्च समयः प्रसूनसमय इत्यनादृत्य तदाकर्णने निवृत्त्यङ्कुरेण
<!-- APPARATUS page 314 !-->
1 <q>प</q>--नीयमन्यम् ।
†एतल्लक्षणं याच्ञायाश्च समानकल्पत्वात् केचित्पठन्ति--
विनष्टे तु यदा द्रव्ये ह्युपलब्धिः पुनश्च या ।
सुखमुत्पद्यतेऽतीव सा प्रीतिरिति कीर्तिता ।। इति ।
एतच्चतुःषष्ट्यङ्गमध्ये निवेशनीयं, न तु लक्षणरूपेण व्यापारवैचित्रीमापादयति ।
† रत्नावल्यां प्रथमेऽङ्के राज्ञो वचनम् । अयं तु "राज्यं निर्जितशत्रु" इति श्लोकस्य तृतीयः पादः ।

<pb n="315"/>

<lg><l>1छलयुक्त्या त्वन्येषामभिसन्धानाभिभावकं कपटम् ।</l>
<l>द्वित्रिप्रयोगयुक्तौ विज्ञेयः कपटसङ्घातः ।। ३०</l></lg>
<lg><l>दुर्जनोदाहृतै रूक्षैः 2सतां मध्येऽ3भिताडितः ।</l>
<l>अक्रोधः क्रोधजननैर्वाक्यैर्यः सा क्षमा भवेत् ।। ३१</l></lg>
<!-- COMMENTARY page 315 !-->
हृष्यति विदूषके समय, इतिशब्देनान्यत्र पतनात्प्रणयक्रोधत्वं चेति प्रियवचनम् । प्रियकार(?)
इति लोक एतत्सिद्धम् ।</p>
<p>*(अथ कपटं--<q>छलयुक्त्येति</q>) व्याजप्रयोगेण अभिसन्धानं वञ्चना अभिभावकं
तिरस्कारकं छलोक्त्या कथितस्यार्थस्यान्यथाग्रहणं अपलापो वा कपटं, तस्य सङ्घातो
लक्षणम् । कपटो वस्तुक्रमाद्दैवाच्छत्रोर्वा समुद्भूतः । वस्तुक्रमोद्भूतस्य <q>मालतीमाधवे</q> मकरन्दस्य
मालतीवेषधारणं, दैविकस्य <q>नागानन्दे</q> जीमूतवाहनस्य शङ्खचूडच्छलनं, शत्रुकृतस्य तु <q>छलितरामे</q>
लवणासुरप्रयुक्तयो राक्षसयोर्मन्थराकैकेय्योर्वेषधारणं सीताया अन्तर्वत्न्या निर्वासनं च
कृतम् । यथा वा <q>कृत्यारावणे</q> प्रथमेऽङ्के सीतावेषधारिण्या शूर्पणखया लक्ष्मणो वञ्चितोऽभिभूतश्च
"ता सव्वहा अण्ण एव्व दे अणिद्वं (?अणिट्ढं)अभिप्पाअं लक्खेमि" इत्यादिना वचनेन ।।
अन्ये पठन्ति--
<lg><l>यत्र संकीर्तयन्दोषं गुणमर्थेन योजयेत् ।</l>
<l>गुणातिपाताद्दोषं वा गर्हणं नाम तद्भवेत् ।। इति</l></lg>
तत्त्रिविधमपि वागुपचारसामान्याच्छलमत्र स्वीकृतम् ।</p>
<p>अथ क्षमा--दुर्जनोदाहृतैरिति । दुर्जनोक्तैर्वचनैः क्रोधजननैः सभायां ताडितोऽपि यः
पुरुषोऽक्रोधनः क्रोधहीनः स एव क्षमावान् । तद्वर्णनोचितः
<!-- APPARATUS page 315 !-->
1 <q>भ</q>--छलयुक्त्या यदान्येषां मत्त्वा नायकभावनम् ।
द्वित्रिप्रयोगयुक्तेन ज्ञेयं कपटसंज्ञितम् ।।
भोजदेवः पठति--अदिव्यं दिव्यमपि वा कृत्वा रूपविपर्ययम् ।
अविद्वान् वञ्चयते येन कपटं तदुदाहृतम् ।।
"छलोक्त्याकथितार्थस्य कपटोऽन्यादृशग्रहः" इति केचित् ।
2 <q>च</q>--सभा 3 <q>प</q>--अपि <q>च</q> -अति ।
*कुण्डलीकृतो व्याख्याभागो द्वयोरप्यादर्शयोः पतितत्वादस्माभिः पूरितः ।

<pb n="316"/>

<lg><l>दृष्ट्वैवावयवं1 किंचिद्भावो यत्रानुमीयते2 ।</l>
<l>प्राप्तिं 3तामभिजानीयाल्लक्षणं नाटकाश्रयम् ।। ३२</l></lg>
<lg><l>अकार्यं सहसा कृत्वाऽकृत्वा कार्यमथापि वा ।</l>
<l>सन्तापो मनसो यस्तु पश्चात्तापः प्रकीर्तितः4 ।। ३३</l></lg>
<!-- COMMENTARY page 316 !-->
कविव्यापारः क्षमेत्यर्थः । अनेन च यथोचिताभिन्नवृत्तिसंचयः सर्वो विभावाद्युचितो निर्वर्त्यमानः
(?निर्वर्ण्यमानः)1 काव्यलक्षणत्वेन सूचितः । क्षमा यथा ममैव--
<lg><l>श्रोत्राय दुष्टवचनं प्रति किं न कोपः</l>
<l>क्षोभं करोति हृदये ननु कोप एव ।</l>
<l>मित्रं ममैष तु निजात्मनि योऽपकारं</l>
<l>कृत्वा ममाशुभकलङ्कविघातहेतुः ।।</l></lg>
अन्येषां पाठः--
<lg><l>सिद्धान् बहून् प्रधानार्थांस्त्यक्त्वा यत्र प्रयुज्यते ।</l>
<l>विशेषयुक्तं वचनं विज्ञेयं तद्विशेषणम् ।।</l></lg>
सिद्धानिति लोकप्रसिद्धान्प्रधानभूतानशक्यापजयांस्त्यक्त्वानादृत्यक्रोधाद्यद्वचनं विशेषेण युक्तं,
यथा" ममायं परम्परः (परिवादः?) सुहृत्प्रत्ययः स्वात्मनि क्षोभः पुण्यादिकमुररीकृत्यापि
ममापुण्यसंचयं दुःखोपभोगदानेन शमयति" इति ।</p>
<p>अथ प्राप्तिः-<q>दृष्ट्वैवावयवं</q> कंचिदिति । यथा -
<lg><l>अभ्युन्नता पुरस्तादवगाढा जघनगौरवात्पश्चात् ।</l>
<l>द्वारेऽस्य पाण्डुसिकते पदपङ्क्तिर्दृश्यतेऽभिनवा ।।</l></lg> (शाकु ३-७)
अत्र पदपङ्क्तिलक्षणमंशं दृष्ट्वानयात्र भवितव्यमिति शकुन्तलायाः सद्भावोऽनुमीयत इति ।</p>
<p>अथ पश्चात्तापः --<q>अकार्यं सहसा कृत्वेति</q> । सहसेत्यविचार्य अकार्यं कृत्वा
यथा--अंगुलिशुकाहमिस इदोसल उप्पन्ना । जस्सकबलजो भूतभूहि भुव ओहिण्णो ।। *
कार्यमकृत्वा यथा-</p>
<p>मुखमंसविवर्तिपक्ष्मलाक्ष्याः कथमप्युन्नमितं न चुम्बितं तत्(तु) इति । (शाकु.
३.२४ द्वितीयार्धः)
<!-- APPARATUS page 316 !-->
1<q>भ</q>--किंचित् 2 <q>भ</q>--उपनीयते <q>च</q>-- उपमीयते 3 <q>च</q>--तामपि 4 <q>प</q>--<q>स</q> उच्यते
1-- Raghavan *अस्पष्टेयं गाथा ।

<pb n="317"/>

<lg><l>प्रश्रयेणार्थसंयुक्तं यत्परस्यानुवर्तनम् ।</l>
<l>स्नेहाद्दाक्षिण्ययोगाद्वा सानुवृत्तिस्तु संज्ञिता ।। ३४</l></lg>
<!-- COMMENTARY page 317 !-->
अन्ये पठन्ति --
<lg><l>अनेकार्थविचारस्तु विचारः परिकीर्तितः ।। इति ।</l>
<l>अनेकस्य कार्यरूपस्यार्थस्य (कृता)कृतस्य विचारः किमेतत्कृतमिति ।</l></lg>
*अथानुवृत्तिः--<q>प्रश्रयेणार्थसंयुक्तमिति</q> । यथा भट्टेन्दुराजस्य--
<lg><l>1राज्ञा यद्यनुरुध्यसे यदि भवेद्वाच्यं पुरो मादृशां</l>
<l>तत्संक्रन्दनगोप किंचन मनाक् पृच्छत्यधीरो जनः ।</l>
<l>अग्रे रोहणचारिणां सरभसं संचूर्यमाणश्चिरं</l>
<l>कं प्रत्याययितुं प्रयासरसिको यत्नेन रत्नायसे ।।</l></lg>
अप्रस्तुतप्रशंसात्वेऽपि हि यदप्रस्तुतस्य शरीरवैचित्र्यं तल्लक्षणकृतमेव, लक्षणं हि
शरीरमित्युक्तम् । कटकाद्यैरपि हि यद्वैचित्र्यं कुशलसुवर्णकारोत्प्रेक्षितं तल्लक्षणमहिम्नैव ।
तत्तेनो ?(तेनो)2पमानशरीरस्योपमेयशरीरस्य वा वैचित्र्यं लक्षणानामेव व्यापारः ;
इत्येवमुपमारूपकदीपकानां त्रयाणामलङ्कारत्वेन वक्ष्यमाणानां प्रत्येकं षट्त्रिंशल्लक्षणयोगात्
लक्षणानामपि चैकद्वित्र्याद्यवान्तरविभागभेदादानन्त्यं केन गणयितुं शक्यम्, इदानीं शतसहस्राणि
वैचित्र्याणि (?णां)3 सहृदयैरुत्प्रेक्ष्यन्ताम् । परे त्वधीयते--
<lg><l>उभयोः प्रीतिजननो विरुद्धाभिनिवेशयोः ।</l>
<l>अर्थः प्रसादजनको ज्ञेयस्त्वनुनयो बुधैः ।। इति ।</l></lg>
उभयोरत्र वक्तृवाच्ययोस्तयोश्च विरुद्धाभिनिवेशः । एकस्य तत्त्वविश्रान्तता अपरस्य त्विषा
रत्नवदाचरितमिति ।</p>
<!-- APPARATUS page 317 !-->
*लक्षणोद्देशे "अर्थानुवृत्ती" इति पठितं भमातृकायां, तत्र 'अर्थो लक्षणान्तरत्वेन गृहीतः । यथा--
<lg><l>लक्षणामनुनिर्देशो विज्ञेयः संग्रहस्तथा ।</l>
<l>चित्रार्थसमवायो यः सोऽर्थ इत्यभिधीयते ।।</l></lg>
1 <q>क</q>--याच्ञां । 2-- Raghavan 3 -- Raghavan

<pb n="318"/>

<lg><l>1प्राप्तानां यत्र दोषाणां क्रियते शमनं पुनः ।</l>
<l>2सा ज्ञेया ह्युपपत्तिस्तु लक्षणं नाटकाश्रयम् ।। ३५</l></lg>
<lg><l>साध्यते योऽर्थसंबन्धो3 महद्भिः समवायतः ।</l>
<l>परस्परानुकूल्येन सा युक्तिः परिकीर्तिता ।।* ३६</l></lg>
<!-- COMMENTARY page 318 !-->
<p>अथोपपत्तिः -- <q>प्राप्तानां यत्र दोषाणा</q>मिति । प्राप्तानामिति वीप्सागर्भो निर्देशः,
दोषाणामित्युपपत्त्ययोगदृष्टत्वेनावस्तुभूतानामित्यर्थः । यथा--
"तिष्ठेत्कोपवशा"दित्यादि । यथा वा-
<lg><l>क्वाकार्यं शशलक्ष्मणः क्व च कुलं भूयोऽपि दृश्येत सा</l>
<l>दोषाणां प्रशमाय मे श्रुतमहो कोपेऽपि कान्तं मुखम् ।</l>
<l>किं वक्ष्यन्त्यपकल्मषाः कृतधियः स्वप्नेऽपि सा दुर्लभा</l>
<l>चेतः स्वास्थ्यमुपैहि कः खलु युवा धन्योऽधरं पास्यति ।।</l></lg> (विक्रमो) इति
अन्ये त्वधीयते--
<lg><l>परिगृह्य तु शास्त्रार्थं यद्वाक्यमभिधीयते ।</l>
<l>विद्वन्मनोहरं स्वन्तमुपदिष्टं तदुच्यते ।। इति ।</l></lg>
शास्त्रार्थशब्दः प्रमाणेपलक्षणम् । <q>स्वन्त</q>मिति शोभनोऽन्तो निश्चयो यत्र ।</p>
<p>अथ युक्तिः--<q>साध्यते योऽर्थसंबन्ध</q> इति । यथा-
<lg><l>लावण्यसिन्धुरपरैव हि केयमत्र</l>
<l>यत्रोत्पलानि शशिना सह संप्लवन्ते ।</l>
<l>उन्मज्जति द्विरदकुम्भतटीव यत्र</l>
<l>यत्रापरे कदलकाण्डमृणालदण्डाः ।।</l></lg>
अत्र महद्भिरुत्कृष्टैर्नेत्रवदनादिभिः परस्परशोभात्मकानुकूल्योपलक्षितेन समवायेनैकविश्रान्त्यार्थः
संबध्यमान उपपद्यमानोऽपूर्वतरङ्गिणीलक्षणः साधित इति योजनादियं युक्तिः । प्रतीयमानं
रूपकमत्रेति चेत् किं ततः शरीरं लक्षणमयमेवेत्युक्तमसकृत् । एकीयः पाठः--</p>
<!-- APPARATUS page 318 !-->
1 <q>भ</q>--प्रोक्तानां 2 <q>प</q>--ज्ञेया सा 3 <q>म</q>--सन्तानो ।
*इदं लक्षणत्वेन न परिगणितं भमातृकायाम् । तत्र "उपपत्तियुक्ति" रिति एकत्वेन गृहीतम् ।
विक्रमो (४--२)

<pb n="319"/>

<lg><l>1यत्रापसारयन्दोषं गुणमर्थेन योजयेत् ।</l>
<l>2गुणाभिवादं दोषाद्वा कार्यं तल्लक्षणं विदुः3 ।। ३७</l></lg>
<lg><l>4अपूर्वक्रोधजनितमपराधं प्रमृज्य यत्5 ।</l>
<l>सेवार्थं मधुरं वाक्यं 6सानुनीतिः प्रकीर्तिता ।। ३८</l></lg>
<!-- COMMENTARY page 319 !-->
<lg><l>अभूतपूर्वो ह्यर्थो यः सादृश्यात्परिकल्पितः ।</l>
<l>लोकस्य हृदयग्राही सोऽभिप्राय इतीरितः ।। इति ।</l></lg>
<p>अथ कार्यं--<q>यत्रापसारयन् दोष</q>मिति । दोषमपसार्य गुणं यदात्वेऽर्थनीये नियोजयति
गुणाभिवादं वापसार्य दोषानर्थे योजयति आश्रित्य तेनार्थं योजयतीत्यर्थः । प्रथम उदाहरणं--</p>
<p>"तावत्स्वात्मनि संश्रितद्रुमलताश्लेषोऽध्वगैर्वर्जनम्" ।* इत्यादि । द्वितीये ममैव--
<lg><l>विश्वप्रभो वितरतां कमलां किमन्यद्</l>
<l>भूयात्स कोऽपि घटितो भवतोपकारः ।</l>
<l>दूराध्वगेषु पुनरम्बु तथा विकीर्ण--</l>
<l>मन्ते यथा त्रिभुवने प्रसृतं यशस्ते ।।</l></lg>
एतत्कैश्चिद्गहनमित्युक्तम् । अन्ये त्वधीयते--
<lg><l>अर्थान्तरस्य कथने यत्रान्योऽर्थः प्रतीयते ।</l>
<l>वाक्यमाधुर्यसंपन्ना सार्थापत्तिरिति स्मृता ।। इति ।</l></lg>
अत्र हि महांस्त्वयास्योपकारः कृतः, अध्वगानां च महदम्बु दत्तमित्युक्ते, विश्वप्रभो इति पुनरिति
पर्यालोचनादर्थान्तरस्यापत्तिः ।</p>
<p>अथानुनीतिः -- <q>अपूर्वक्रोधजनितमिति</q> । अपूर्वस्य सातिशयस्य क्रोधस्य जननाय
योऽपराधस्तम् । यथा--</p>
<p>प्रसीदेति ब्रूयामिदमसति कोपे न घटते ।। (रत्ना --२--१९)
<!-- APPARATUS page 319 !-->
1 <q>प</q>-- यत्र संकीर्तयन् <q>भ</q>--यत्र संकीर्त्य दोषांस्तु 2 <q>भ</q>--गुणकीर्तिते हि दोषं 3 <q>प</q>--तदिह कीर्तितम् ।
<q>म</q>--कार्यात्तल्लक्षणं विदुः 4 <q>प</q>--अपूर्वक्रोधजननं <q>भ</q>-- अपूर्वक्षोभ 5 <q>च</q>--प्रमार्जयेत् 6 <q>च</q>--अनुनीतिः ।

<pb n="320"/>

<lg><l>1दोषैर्यदन्यनामोक्तैः प्रसिद्धार्थैः प्रयोजितम्2 ।</l>
<l>अन्यत्रार्थेन संबद्धं3 ज्ञेयं तत्परिदेवनम्4 ।। * ३९</l></lg>
<!-- COMMENTARY page 320 !-->
अन्ये पठन्ति--</p>
<lg><l>वाक्यैः सातिशयैर्युक्तो वाक्यार्थः स प्रसाधकैः ।</l>
<l>लोकप्रसिद्धैर्बहुभिः प्रसिद्धिरिति कीर्तिता ।। इति ।।</l></lg>
<p>अथ परिदेवनं--<q>दोषैर्यदन्यनामोक्तै</q>रिति । यथा <q>बालरामायणे</q> दशरथनाम्ना ये दोषा उक्ता
रामनिर्वासनादयस्तैरेव प्रसिद्धार्थैः सद्भिर्यत्प्रयोजितं वचनं परमार्थेन सम्बन्धो रक्षस एव युक्तो
न तु दशरथे तत्परिदेवितं "नरेन्द्रवृद्धः स्त्रीवशं न्यस्तमयस ।" इत्यादिना । अर्थेन प्रयोजनेन
येऽन्यनामोक्ता अर्थाः प्रसिद्धार्थैर्यत्प्रयोजितं संवादितमन्यहृदये दोषाः संबन्धं संबन्धनं तच्चार्थेन
संबन्धं परमार्थत उचितं तत्परिदेवितम् । यथा--
<lg><l>एनां पश्य पुरस्तटीमिह किल क्रीडाकिरातो हरो</l>
<l>गाण्डीवेन किरीटिना सरभसं चूडान्तरे ताडितः ।</l>
<l>इत्याकर्ण्य कथाद्भुतं हिमनिधावद्रौ सुभद्रापते--</l>
<l>र्मन्दं मन्दमकारि येन निजयोर्दोर्दण्डयोर्मण्डनम् ।।</l></lg>
तटावलोकनेन प्रयोजनेनात्र धनञ्जयव्यापारो य उक्तस्तेन राजनि कस्मिंश्चिद्दोषसंबन्धो हृदये
जनितः "किं तुल्यमानुषत्वेऽर्जुनपराक्रमन्यूनता मम तत्किं मण्डनया अधिकारस्थानां ह्यद" इति
तत्र परमौचित्यख्यापनं प्रयोजनम् । उन्ये पठन्ति--
<lg><l>परदोषैर्विचित्रार्थेर्यत्रात्मा परिकीर्त्यते ।</l>
<l>अनुक्तोऽन्योऽपि वा कश्चित्स तु क्षोभ इतीरितः ।। इति ।</l></lg>
परस्य दोषो येभ्यस्तादृशा ये विचित्रा अर्थाः परगुणास्तैर्हेतुभूतैरदृष्टोऽप्यर्थ आत्मा अन्य इति
दृष्टत्वेन कीर्त्यते, अन्यो वा कश्चिदात्मव्यतिरिक्त इति क्षोभो हृदयसंचलनात् । इयमेवानुक्तसिद्धिः--
<!-- APPARATUS page 320 !-->
1 <q>प</q>--यद्दोषैरन्य 2 <q>प</q>--प्रसिद्धार्थप्रयोजनम् <q>च</q>--प्रयोजयेत् 3 <q>च</q>--संबन्धो <q>प</q>--संबन्धं
4 <q>प</q>--परिवादनम् ।
*एतदेव परिवादनमिति भोजेनोक्तं, उदाहृतं च रत्नावल्यां तृतीयेऽङ्के कुपितवासवदत्तानिष्क्रमणानन्तरं राजा
विदूषकं परिवदन्नाह "धिङ् मूर्ख, त्वत्कृतोयमनर्थोऽस्माकमापतित" इतीति । परिवेदनमिति
सर्वेश्वरेणाभिहितम् । शारदातनयेन तु 'परिवादो मृषादोष' इति लक्षितम् ।

<pb n="321"/>

<lg><l>उपमा 1दीपकं चैव रूपकं यमकं तथा ।</l>
<l>2काव्यस्यैते ह्यलङ्काराश्चत्वारः परिकीर्तिताः ।। ४०</l></lg>
<lg><l>यत्किंचित्काव्यबन्धेषु सादृश्येनोपमीयते ।</l>
<l>उपमा नाम 3सा ज्ञेया गुणाकृतिसमाश्रया ।। ४१</l></lg>
<!-- COMMENTARY page 321 !-->
<lg><l>प्रस्तावेनैव शेषोऽर्थः कृत्स्नो यत्र प्रतीयते ।</l>
<l>वचनेन विना जातु सिद्धिः सा परिकीर्तिता ।। इति ।</l></lg>
दोर्दण्डमण्डनाकरणे प्रस्तावादेव गम्यते पौरुषातिशयदर्पादिसर्वम् ।
एष चोत्कृष्टानामेवाभिप्रायो भवतीति प्राप्यत्वादन्ते लक्षणमिदमुक्तम् ।</p>
<p>एवं कविव्यापारबलाद्यदर्थजातं लौकिकात्स्वभावाद्विद्यमानं( ?द्भिद्यमानं)1 तदेव
लक्षणमित्युक्तम् । तत्र( ?तस्य)2 शरीरकल्पस्यालङ्कारा अधुना वक्तव्याः । तन्निरूपयितुमुद्दिशा ।
<q>उपमेत्यादि</q> । काव्ये तावल्लक्षणं शरीरं, तस्योपमादयस्त्रयोऽर्थभागे, ( ?र्थभागाः)3 यथा हि
पृथग्भूतेन हारेण रमणी विभूष्यते तथोपमानेन शशिना तत्सादृश्येन वा कविबुद्धिचञ्चलतया
परिवर्तमानत्वात्पृथक्सिद्धेनैव प्रकृतवर्णनीयवनितावदनादि सुन्दरीक्रियत इति तदेवालङ्कारः ।
तस्य च त्रिधा स्थितिः संपूर्णेन स्फुटेन उपमानोपमेयत्वेन । यत्र च वर्णानां
संनिधिरुपमानोपमेयद्योतकसाधारणधर्माणां क्वचिदन्तर्लीनेनोपमानोपमेयमेकीक्रियते तत्र
रूपकव्यवहारः । तत्र हि पदार्थे प्रयुज्यमानः शब्द इवार्थं गर्भीकरोतीति न्यायः । क्वचित्तु
एकप्रघट्टकावस्थानबलादुपमागतिः, यथा दीपके । उपलक्षणं चैतद्वैचित्र्यान्तराणाम् ।।</p>
<p><q>उपाध्यायमतं</q> तु --लक्षणबलादलङ्काराणां वैचित्र्यमागच्छति तथा हि--गुणानुवादनाम्ना
लक्षणेन योगात्प्रशंसोपमा, अतिशयनाम्नातिशयोक्तिः, मनोरथाख्येनाप्रस्तुतप्रशंसा,
मिथ्याध्यवसायेनापह्नुतिः, सिद्ध्या तुल्ययोगितेति, एवमन्यदुत्प्रेक्ष्यम् । लक्षणानां च
परस्परवैचित्र्यादप्यनन्तो विचित्रभावः, यथा प्रतिषेधमनोरथयोः संमेलनादाक्षेप इति । उपमाप्रपञ्चश्च
सर्वोऽलङ्कार इति विद्वद्भिः प्रतिपन्नमेव ।</p>
<!-- APPARATUS page 321 !-->
1 <q>ड</q> N--रूपकं चैव दीपकं 2 <q>ड</q> N-- अलङ्कारास्तु विज्ञेयाश्चत्वारो नाटकाश्रयाः ।। 3 <q>ड</q>--विज्ञेया ।
1 Raghavan 2 Raghavan 3 Raghavan

<pb n="322"/>

<lg><l>एकस्यैकेन सा कार्या ह्यनेकेनाथवा पुनः1a ।</l>
<l>अनेकस्य तथैकेन1b बहूनां बहुभिस्तथा ।। ४२</l></lg>
<lg><l>तुल्यं ते शशिन वक्त्रमित्येकेनैकसंश्रया1 ।</l>
<l>2शशाङ्कवत्प्रकाशन्ते ज्योतींषीति भवेत्तु3 या ।। ४३</l></lg>
<lg><l>4एकस्यानेकविषया सोपमा परिकीर्तिता ।</l>
<l>श्येनबर्हिणभासानां5 तुल्यार्थ6 इति या भवेत् ।। ४४</l></lg>
<lg><l>6aएकस्य बहुभिः सा स्यादुपमा नाटकाश्रया7 ।</l>
<l>8बहूनां बहुभिर्ज्ञेया घना इव गजा इति ।। ४५</l></lg>
<!-- COMMENTARY page 322 !-->
<p>तत्रोपमां लक्षयति यत्किंचिदिति । काव्यबन्धेषु काव्यलक्षणेषु सत्स्वित्यनेन गौरिव गवय
इति नायमलङ्कार इति दर्शितम् । बन्धो गुम्फो, फणिति( ?भणिति)र्वक्रोक्तिः कविव्यापार इति
हि पर्यायाः । लक्षणं त्वलङ्कारशून्यमपि न निरर्थकम् । भूयांश्चात्रोदाहरणमार्गो दर्शितः ।</p>
<p>गुणशून्यं तु न काव्यं किंचिदपीयति च महापुरुषो दृष्टान्तः अहेयत्वप्रदर्शनार्थमेवं हि
प्रसादादीनां गुणवाचोयुक्त्या व्यवहारः तद्विना काव्यरूपत्वाभावात् । सुन्दरास्पदं तु
शरीरमुपलक्षणमुपमाद्यन्तरेण तु भवत्येव काव्यमिति प्रकटीकर्तुमुपमादीनामलङ्कारत्वेन
व्यवहारः, न तु लोक इव स्फुटात्र पृथक् सिद्धिरस्ति । तथा हि <q>दण्डिना</q>
काव्यशोभावहा धर्मा अलङ्कारा सर्व उक्ता इति केचित् । यत्किंचिदित्यनेनोपमीयत इति
क्रियार्थः संबध्यते न कर्म । उप समीपे प्रेक्षणनिमित्तान्तरैरपि संभवतीत्यत आह
<q>सादृश्येनेति</q> । उपमीयत इत्यनेनोपमेय उक्ते सादृश्येनेति साधारणो धर्मः, गुणः संबन्धः
आक्रियते द्योत्यते अनेनेति गुणाकृतिः इवादिः शब्दः आश्रीयमाणो यस्यामिति (गुणा--
<!-- APPARATUS page 322 !-->
1a: N --अनेकैर्वाऽथ संश्रिता 1b: N --अनेकेषां तथैकेन 1 <q>च</q>--इति ह्येककृता भवेत् <q>द</q> N--यत्र सैककृता
भवेत् 2 N <q>द</q> -- चन्द्रवत्संप्रकाशन्ते ज्योतींषीति द्विजोत्तमाः । 3 <q>भ</q>--भवेद्धि 4 <q>भ</q>--एकेनानेक <q>द</q> N--एकेन
सा त्वनेकेषामुपमा 5 <q>ढ</q>--गृध्राणां 6 <q>न</q>--तुल्याक्ष 6a: N एकस्य बहुभिः <q>साम्यात्</q> 7 <q>ढ</q> --नाटकाश्रये 8
<q>द</q> N--घना इव गजा यत्र बहूनां बहुभिस्तथा (N:बहुभिस्तु या) ।

<pb n="323"/>

<lg><l>1प्रशंसा चैव निन्दा च कल्पिता सदृशी तथा ।</l>
<l>किंचिच्च सदृशी ज्ञेया ह्युपमा पञ्चधा पुनः ।। ४६</l></lg>
प्रशंसा यथा1a--
<lg><l>2दृष्ट्वा2a तां तु विशालाक्षीं तुतोष मनुजाधिपः ।</l>
<l>मुनिभिः साधितां 3कृच्छ्रात् सिद्धिं मूर्तिमतीमिव ।। ४७</l></lg>
निन्दा यथा--
<lg><l>सा तं सर्वगुणैर्हीनं 4सस्वजे कर्कशच्छविम् ।</l>
<l>वने कण्टकिनं वल्ली 5दावदग्धमिव द्रुमम् ।। ४८</l></lg>
कल्पिता यथा--
<lg><l>6क्षरन्तो दानसलिलं लीला7मन्थरगामिनः ।</l>
<l>मतङ्गजा विराजन्ते जङ्गमा इव पर्वताः ।। ४९</l></lg>
सदृशी यथा--
<lg><l>यत्त्वयाद्य कृतं कर्म परचित्तानुरोधिना ।</l>
<l>सदृशं तत्तवैव स्यादिति ( ?स्यादति) मानुषकर्मणः8 ।। ५०</l></lg>
<!-- COMMENTARY page 323 !-->
कृतिसमाश्रया) । अत्रोदाहरणानि क्रमेण दर्शयति, तेषु लक्षणयोजनं तुल्यं ते इत्यादिना ।</p>
<p>एवमुपमानोपमेयसंख्याभेदेन तद्भेदानुक्त्वा तद्गतशरीरभेदेन शरीरभेदानाह <q>प्रशंसा</q>
<q>चैवे</q>त्यादिना । उपमानस्य प्राशस्त्यात्प्रशंसोपमा । एवं सर्वत्र ।</p>
<p>जङ्गमाः पर्वताः उपमानाभिमताः कल्पिताः अन्यस्य सादृश्याभावात् ।
एवमत्र सदृशेन कल्पितः सः । असदृशीत्यन्ये पठन्ति, व्याचक्षते च सदृश--
<!-- APPARATUS page 323 !-->
1 <q>द</q> N--प्रशंसां....निन्दां... कल्पितां (N: कल्पनां) ...सदृशीं...सदृशीं विद्यादुपमाः काव्यसंश्रयाः 1 a 'प्रशंसा
यथा' not read in 'N' 2 <q>द</q>--आलप्य तां 2 a: N: आलम्ब्य तां 3 <q>द</q> N--कृत्वा 4 <q>द</q> N संश्रिता पुरुषाधमम्
5 <q>द</q> N-- वह्नि 6 <q>द</q> N--मदवारिनिषिक्ताङ्गा 7 <q>द</q> N-- विभ्रम 8 <q>ढ</q>-- कर्मिणा ।

<pb n="324"/>

1aकिंचित्सदृशी यथा--
<lg><l>संपूर्णचन्द्रवदना नीलोत्पलदलेक्षणा1 ।</l>
<l>मत्त2मातङ्गगमना संप्राप्तेयं 3सखी मम ।। ५१</l></lg>
<lg><l>उपमाया बुधैरेते ज्ञेया भेदाः समासतः ।</l>
<l>4ये शेषा लक्षणैर्नोक्तास्ते ग्राह्या लोककाव्यतः5 ।। ५२</l></lg>
<lg><l>6नानाधिकरणार्थानां शब्दानां संप्रदीपकम्7 ।</l>
<l>एकवाक्येन 8संयुक्तं तद्दीपकमिहोच्यते ।। ५३</l></lg>
<lg><l>[9प्रसृतं मधुरं चापि गुणैः सर्वैरलङ्कतम् ।</l>
<l>काव्ये यन्नाटके विप्रास्तद्दीपकमिति स्मृतम् ] ।। ५४</l></lg>
<!-- COMMENTARY page 324 !-->
इहोपमेय उच्यते, तथा च व्युत्पत्तिः समान इव दृश्यमानस्तमिवात्मानं पश्यतीति । यत्रोपमेय--
स्यैवोपमानता सेयं सदृशी किंचित्सदृशमित्थमुपमानं भवति । यत्र सादृश्यगमकं स्फुटं पदं
नास्ति न च सर्वात्मना रूपक इव वस्तुद्वयमीलनं तेन समासव्यंग्या किंचित्सदृशीत्युक्ता ।
तदुदाहरति <q>संपूर्णेति</q> । सप्तमी उपमानपूर्वपदस्येति समासबलादुपमानताप्रतिपत्तिः तत्र ह्युत्तरपदलोपः
सन्नियोगशिष्टत्वात् क्यङि सलोप इव मत्तमातङ्गमनमिव गमनमस्या इत्युत्तरपदलोपोऽपि स
एष लोके काव्ये च तद्भेदाः दृश्यन्ते । ते लक्षणद्वारेणोक्ता इति ग्राह्याः स्वयं स्वीकर्तुं शक्याः ।
अस्मिन्ये नोक्तास्ते लोकात्काव्याच्च ग्राह्या इत्यन्ये, शेषा इत्यत्र पुनरुक्तम् ।</p>
<p>अथ दीपकं -- <q>नानाधिकरणार्थाना</q>मिति । नाना ये शब्दान्तरवाक्य--
पदात्मानस्तेषां, अधिकरणार्थानामाश्रये अर्थोऽर्थता येषां तथाभूतानां साकां--
<!-- APPARATUS page 324 !-->
1 a: N: 'N' has 'सदृशी यथा' 1 <q>ढ</q> --निभेक्षणा 2 <q>द</q> N--नागेन्द्र 3 <q>द</q>--प्रिया 4 <q>ठ</q>--शेषा ये लक्षणे नोक्ताः
5 <q>द</q> N--संसाध्यास्तेऽपि लोकतः <q>च</q>--काव्यलोकतः 6 <q>भ</q>--नानाविकरण <q>ढ</q> N--नानाधिकरणस्थानां,
7 <q>ड</q>--संप्रदीपनः <q>च</q>--संप्रकीर्तितम् <q>न</q> N--संप्रदीपकः 8 <q>ड</q> N-- संयोगो यस्तद्दीपकमुच्यते <q>च</q>--संयोगात्
<q>द</q>--संयोगो यस्तु दीपकमुच्यते <q>भ</q>--संयोज्यं 9 अंय श्लोको भमातृकायामेव वर्तते ।

<pb n="325"/>

यथा--
<lg><l>1सरांसि हंसैः कुसुमैश्च वृक्षाः मत्तैर्द्विरेफैश्च सरोरुहाणि ।</l>
<l>गोष्ठीभिरुद्यानवनानि चैव तस्मिन्नशून्यानि सदा क्रियन्ते ।। ५५</l></lg>
<lg><l>2स्वविकल्पेन रचितं तुल्यावयवलक्षणम् ।</l>
<l>किंचित्सादृश्यसंपन्नं यद्रूपं रूपकं तु तत् ।। ५६</l></lg>
<lg><l>[3नानाद्रव्यानुरागाद्यैर्यदौपम्य4गुणाश्रयम् ।</l>
<l>रूपनिर्वर्णनायुक्तं तद्रूपकमिति स्मृतम् ।।] ५७</l></lg>
यथा--
<lg><l>पद्माननास्ताः कुमुदप्रभासा5</l>
<l>6विकोशनीलोत्पलचारुनेत्राः ।</l>
<l>7वापीस्त्रियो हंसकुलैः 8स्वनद्भि--</l>
<l>र्विरेजुरन्योन्यमिहालपन्त्यः9 ।। ५८</l></lg>
<!-- COMMENTARY page 325 !-->
क्षाणामिति तेषां यत्सम्यक् प्रकर्षेण दीपकमाकांक्षापूरकं क्रियागुणजात्यादि तद्दीपकं यत्
एकेनावान्तरवाक्येनासंयुक्तं सत्तथाकरोति ततो दीपप्रकृतित्वात्तथोक्तमित्यर्थः ।</p>
<p>अथ रूपकं--<q>स्वविकल्पेन</q> <q>रचित</q>मिति । स्वविकल्पेन यद्रूपं वदनस्य रचितं चन्द्रात्मकं
तद्रूपयति परमिति रूपकम् । तस्य द्वौ भेदौ तुल्यैरवयवैः सर्वैरेवान्यरूपीकृतैर्युक्तं, यदि वा
किंचित्सादृश्ययुक्तं रूपितम् । अत्रापि किंचिदन्ये रूपसादृश्याद्युक्तं रूपान्तररूपितं यत्रैकदेशविवर्ति
प्रसिद्धं द्रव्याद्यस्ति । या इति युक्तः पाठः । ततो हि समासोपमात्वं पद्मानना इत्यादेर्निवार्यते ।
<!-- APPARATUS page 325 !-->
1 अयं श्लोको <q>भ</q>मातृकायां न विद्यते 2 <q>भ</q>--स्वविकल्पैर्विरचितं 3 अयं <q>चय</q>योरेव नास्ति ।
4 <q>ड</q>--अनुषङ्गाद्यैर्यदोपम्यं 5 <q>ड</q> N--प्रहासा <q>द</q>--कुमुदाग्रहा सा 6 <q>न</q>--विलोल <q>च</q> N-- विकासि 7 <q>द</q> N
वापीतरुण्योऽधिकमद्य भान्ति शोभामिवान्योन्यमधिक्षिपन्त्यः 8 <q>ड</q> N--विभान्ति स्वनद्भिः 9 <q>न</q> N--इवाह्वयन्त्यः
<q>प</q>--इवालपन्त्यः N : स्वनद्भिरन्योन्यमिवाह्वयन्त्यः ।

<pb n="326"/>

<lg><l>1शब्दाभ्यासस्तु यमकं पादादिषु विकल्पितम् ।</l>
<l>विशेषदर्शनं चास्य गदतो मे निबोधत ।। ५९</l></lg>
<lg><l>2पादान्तयमकं चैव काञ्चियमकमेव च ।</l>
<l>3समुद्गयमकं चैव विक्रान्तयमकं तथा ।। ६०</l></lg>
<lg><l>यमकं चक्रवालं च संदष्टयमकं तथा ।</l></lg>
<!-- COMMENTARY page 326 !-->
हंसकुलानां नर्मसचिवत्वमरूपितमपि गम्यत इत्ययमंशो द्वितीयस्योदाहरणम् । अन्योन्यमिहेति
पाठः, इवशब्दे तूपमाशंक्योत्प्रेक्षा वा । सा त्विह कल्पितोपमा । उपमांशस्यास्फुरणा
याभिमानाख्यं लक्षणं सैवं यस्यालङ्कारकारैरलङ्कारतयोक्ता, तत्रोपमोद्भेदश्च तद्युक्तालङ्कारता
भूष्यभूषकयोः पृथगभावात् । नोचेत्तल्लक्षणमेव । तत्केचित्पठन्ति--
<lg><l>नानाद्रव्यानुरागाद्यैर्यदौपम्यगुणाश्रयम् ।</l>
<l>रूपनिर्माण (र्वर्णना ?) युक्तं तद्रूपक(मिति स्मृतम्) ।। इति</l></lg>
व्याकुर्वते च--रूपकशब्दस्यान्वर्थाख्यायकमेतत्, औपम्यस्य गुणत्वेन प्रधानतया संश्रयो यत्र
तथा कृत्वा रूपस्य यान्यरूपेण निश्चित्य वर्णना तद्रूपकम् । कथं तन्निश्चय इत्याह नानाभूतेन
पृतग्भूतेनापि द्रव्येण योऽनुरागः स्फटिकस्येव लाक्षया तत आदिग्रहणाद्
भ्रान्तिगौणलाक्षणिकादिभेदानां ग्रहणम् (इति) ।</p>
<p>एवमर्थविषयलक्षणप्रसङ्गेनार्थालङ्कारान् प्रदर्श्य शब्दालङ्कारस्वरूपमाह <q>शब्दाभ्यासस्तु</q>
<q>यमक</q>मिति । तुरर्थालङ्कारेभ्यो व्यतिरेकमाह । शब्दशब्देनवर्णः पदं तदेकदेश इति सर्वं गृह्यते ।
तेनानुप्रासः, लाटीयादेरनेनैवोपसंग्रहः । यमौ द्वौ समजातावुच्येते तत्प्रकृतित्वाद्यमकम् ।
तेनैकस्याक्षरस्य पदस्य वा द्वितीयं सदृशं निरन्तरं सान्तरं वा शोभाजनकमलङ्कारः । यथा
मुक्ताफलस्योचितमुक्ताफलान्तरपद्मरागादेर्वोपाश्रयविशेषः समुचितसहासीन--
सत्पुरुष--मध्यपतनं वा सत्पुरुषान्तरस्य । पादे <q>आदि</q>ग्रहणं तदा मध्यान्तादिषु
विकल्पितवचनान्नास्त्यपि स्थापननियमोऽनुप्रासलाटीयादिसंग्रहायेत्याह । <q>विशेषदर्शन</q>मिति
<!-- APPARATUS page 326 !-->
1 <q>च</q>-- शब्दाभ्यासं 2 <q>न</q>--पदान्त 3 <q>द</q>--समुद्र <q>भ</q>--सामुद्ग ।

<pb n="327"/>

<lg><l>पादादियमकं चैव तथाम्रेडितमेव च1 ।। ६१</l></lg>
<lg><l>चतुर्व्यवसितं चैव मालायमकमेव च ।</l>
<l>एतद्दशविधं ज्ञेयं यमकं नाटकाश्रयम् ।। ६२</l></lg>
<lg><l>चतुर्णां यत्र पादानामन्ते स्यात्सममक्षरम्2 ।</l>
<l>तद्वै पादान्तयमकं विज्ञेयं नामतो यथा ।। ६३</l></lg>
<lg><l>3दिनक्षयात्संहृतरशिममण्डलं</l>
<l>दिवीव लग्नं तपनीयमण्डलम् ।</l>
<l>विभाति ताम्रं दिवि सूर्यमण्डलं</l>
<l>यथा तरुण्याः स्तनभारमण्डलम् ।। ६४</l></lg>
<lg><l>[4लोकानां प्रभविष्णुर्दैत्येन्द्रगदानिपातनसहिष्णुः ।</l>
<l>जयति सुरदैत्यजिष्णुर्भगवानसुरवरमथनकारी विष्णुः ।।] ६५</l></lg>
<lg><l>5aपादस्यादौ तथान्ते 5च 6aयत्र स्यातां6 पदे समे6b ।</l>
<l>तत्काञ्चीयमकं 7नाम विज्ञेयं सूरिभिर्यथा ।। ६६</l></lg>
<lg><l>8यामं यामं चन्द्रवतीनां द्रवतीनां</l>
<l>व्यक्ताव्यक्ता सारजनीनां रजनीनाम्9 ।</l></lg>
<!-- COMMENTARY page 327 !-->
विशेषाणामुद्देशलक्षणानामित्यर्थः । <q>अक्षर</q>मिति एकमनेकं च संहृतम् । रश्मीनां मण्डलमोघो
यस्य । तपनीयमण्डलं सौवर्णं चक्रम् ।</p>
<!-- APPARATUS page 327 !-->
1 <q>ड</q> N--आम्रेडितमथापि च 2 <q>भ</q>--यमकाक्षरम् 3 <q>भ</q>मातृकायां न दृश्यते 4 भमातृकायामेव वर्तते ।
5a: N: पाद<q>स्याद्ये</q> तथा <q>चान्त्ये</q> 5 <q>न</q>--तथा चान्ते <q>ड</q>-- यथा चादौ 6a: N: स्यातां यत्र; 6 <q>ढ</q>--स्यात् तत्र
6 b: N: समे पदे 7 <q>ड</q>-- चैव तत् 8 <q>न</q>--यामायामाः <q>ढ</q>-- मायामाया <q>भ</q> N--यामायामा यामवती यामवती
या 9 <q>भ</q>--सारजनी सारजनी सा ।

<pb n="328"/>

<lg><l>फुल्ले फुल्ले सभ्रमरे वा भ्रमरे वा</l>
<l>रामा रामा विस्मयते च स्मयते च ।। ६७</l></lg>
<lg><l>1अर्धेनैकेन यद्वृत्तं सर्वमेव2 समाप्यते ।</l>
<l>3समुद्गयमकं तत्तु3a विज्ञेयं 4aनामतो4 यथा ।। ६८</l></lg>
<lg><l>केतकी5कुसुमपाण्डुरदन्तः शोभते प्रवरकाननहस्ती ।</l>
<l>केतकीकुसुमपाण्डुरदन्तः शोभते प्रवरकाननहस्ती ।। ६९</l></lg>
<lg><l>एकैकं पादमुत्क्रम्य6 द्वौ पादौ सदृशौ यदा7 ।</l>
<l>विक्रान्तयमकं नाम 9विज्ञेयं नामतो यथा ।। ७०</l></lg>
<lg><l>स पूर्वं वारणो भूत्वा द्विशृङ्ग इव पर्वतः ।</l>
<l>अभवद्दन्तवैकल्याद्विशृङ्ग इव पर्वतः ।। ७१</l></lg>
<lg><l>पूर्वस्यान्तेन पादस्य 9परस्यादिर्यदा समः ।</l>
<l>चक्रवच्चक्रवालं 10तद्विज्ञेयं नामतो यथा ।। ७२</l></lg>
<!-- COMMENTARY page 328 !-->
<p>सारभूतानां जनीनां वधूनां युवतीनां संबन्धिनी । परिवारत्वेन स्थिता रामारामा सर्वैव स्त्री
व्यक्ता ईषत् स्फुटाकारा । चन्द्रवतीनां रजनीनां रात्रीणां संबन्धिनी यामंयामं सर्वप्रहरम् । स्मयते
यतः पुष्पे विकसिते सभ्रमरके तद्विना वा विस्मयते । केतकीकुसुमवद्भासुरौ दन्तावस्य सोऽयं,
प्रकारकमाननं यस्य तादृक् शोभते हस्ती । तथा केतकीकुसुमात्मकौ पाण्डुरौ दन्तौ यस्य
तत्प्रवरकाननं हस्तिरूपं शोभते । "अत्र चार्थभेदो <q>मुनिना</q> नादृत" इति तदप्रसिद्धम् ।
व्युत्पत्त्यादिना परहृदयं वेदितमस्माभिः ।</p>
<p>द्वे शृङ्गे यस्य तथा विगतं शृङ्गं यस्य । एते युधि संचिताः सङ्घीभूताः
चितामधिरूढाः । शत्रुभिः कर्तुभिः खगैः शरैः अनुपुङ्खगैः पुङ्खान्तमग्नैः आहताः
<!-- APPARATUS page 328 !-->
1 <q>द</q>--सार्धेन 2 <q>न</q>--एवं 3 <q>न</q>--सामुद्र <q>भ</q>--सामुद्ग 3 a: N: नाम 4a: N: तज्ज्ञेयैः(यं) पण्डितैर्यथा ।
4 <q>ड</q>--पण्डितैः 5 <q>ड</q> N--मुकुल 6 <q>च</q>--उत्क्षिप्य 7 <q>ढ</q>--यदि 8 <q>ढ</q>--तद्विज्ञेयमिदं 9 <q>ड</q>--पादस्य
10. <q>भ</q> --तु

<pb n="329"/>

<lg><l>[1तुल्यात्पादद्वयादन्त्यादेकेनादिर्यदा समः ।</l>
<l>सर्वत्र चक्रवालं तद्विज्ञेयं नामतो यथा ।।] ७३</l></lg>
<lg><l>2शैलास्तथा शत्रुभिराहताहता</l>
<l>हताश्च भूयस्त्वनुपुंखगैः खगैः ।</l>
<l>खगैश्च सर्वैर्युधि संचिताश्चिता--3</l>
<l>श्चिताधिरूढा निहतास्तलैस्तलैः4 ।। ७४</l></lg>
<lg><l>आदौ द्वे यत्र पादे तु भवेतामक्षरे समे ।</l>
<l>5संदष्टयमकं नाम विज्ञेयं 6नामतो यथा ।। ७५</l></lg>
<lg><l>7पश्य पश्य रमणस्य मे8 गुणान्येन येन वशगां करोति माम् ।</l>
<l>येन येन हि ममैति9 दर्शनं तेन तेन वशगां करोति माम् ।। ७६</l></lg>
<lg><l>आदौ पादे तु 10यत्र स्यात्समावेशसमाक्षरः ।</l>
<l>पादादियमकं नाम 11विज्ञेयं नामतो यथा ।। ७७</l></lg>
<lg><l>12विष्णुः सृजति भूतानि विष्णुः संहरते प्रजाः ।</l>
<l>विष्णुः प्रसूते त्रैलोक्यं विष्णुर्लोकाधिदैवतम्13 ।। ७८</l></lg>
<lg><l>पादस्यान्त्यं पदं यत्र14 द्विर्द्विरेकमिहोच्यते ।</l>
<l>15ज्ञेयमाम्रेडितं नाम यमकं तत्तु सूरिभिः ।। ७९</l></lg>
<!-- COMMENTARY page 329 !-->
हताः । आहतप्रकारमाह--ताः छिन्नपक्षाः शैला एव खगैः गृध्रादिभिः तलैः पक्षबाहुभिः निहताः
भूयः । एतैरेव चिताः व्याप्ताः । "निहतानामस्तं मरणं लान्ति तैर्निहतास्तलैः" इति क्लिष्टत्वादुपेक्ष्यम् ।</p>
<!-- APPARATUS page 329 !-->
1 <q>भ</q>--मातृकायामेव वर्तते । 2 <q>न</q> N-- तलैः 3 <q>ड</q>-- संचितां चितां 4 <q>ड</q> N--हता नराः <q>भ</q>--नरा नराः
5 <q>द</q>--संदशं 6 <q>न</q> N-- विबुधैः <q>ड</q>-- तद्बुधैः 7 <q>ड</q>--यस्य यस्य 8 <q>ड</q>-- गुणाः 9 <q>ड</q>--समैति 10 <q>ड</q>--पादस्य
11 <q>ड</q> N--तद्विज्ञेयं बुधैः 12 अयं ढमातृकायां न वर्तते । 13 <q>न</q>--विष्णुप्रसूतं 14 <q>ड</q>--यच्च <q>न</q>--यत्तु 15 <q>ड</q>
N--पादान्ताम्रेडितं नाम विज्ञेयं निपुणैर्यथा ।

<pb n="330"/>

<lg><l>विजृम्भितं निःश्वसितं मुहुर्मुहुः 1कथं विधेयस्मरणं पदे पदे ।</l>
<l>यथा च ते ध्यानमिदं पुनः पुन2र्ध्रुवं गता ते रजनी विना विना ।। ८०</l></lg>
<lg><l>सर्वे पादाः समा यत्र भवन्ति नियताक्षराः ।</l>
<l>चतुर्व्यवसितं नाम तद्विज्ञेयं बुधैर्यथा ।। ८१</l></lg>
<lg><l>वारणानामयमेव कालो वारणानामयमेव कालः ।</l>
<l>वारणानामयमेव कालो वा रणानामयमेव कालः ।। ८२</l></lg>
<lg><l>नानारूपैः स्वरैर्युक्तं यत्रैकं व्यञ्जनं भवेत् ।</l>
<l>तन्मालायमकं नाम विज्ञेयं 3पण्डितैर्यथा ।। ८३</l></lg>
यथा--
<lg><l>4हली बली हली माली खेली माली सली जली ।</l>
<l>4aखलो बलो बलो मालो मुसली त्वभिरक्षतु ।। ८४</l></lg>
<lg><l>5असौ हि रामा रतिविग्रह6प्रिया</l>
<l>रहःप्रगल्भा रमणं मनोगतम्7 ।</l>
<l>रतेन रात्रौ8 रमयेत्परेण वा9</l>
<l>न 10चेदुदेष्यत्यरुणः पुरो रिपुः ।। ८५</l></lg>
<!-- COMMENTARY page 330 !-->
<p>वारणपुष्पाणामयं संबन्ध्ययं कालः शिरल्लक्षणः । वारणानां हस्तिनां अनामयं
आमयाभावे सति समदत्वे सति वारणानां वारणं निवारणं विद्यते येषां तेषां शत्रूणामयं कालः
कृतान्तोऽथवा । रणानां संग्रामाणां कालः क्षेपः चिन्ताप्रवर्तयितेत्यर्थः ।</p>
<!-- APPARATUS page 330 !-->
1 <q>ड</q> N-- यथाभिधानं <q>च</q>--कथाभिधानं स्मरणे <q>न</q>--तथागता 2 <q>न</q> N--भावैः 3 N-- पण्डितैर्यथा; काव्यकोविदैः
edn. 34 4 <q>न</q>--लली 4a: N: बलो नलो खलो बालो 5 एतौ द्वौ श्लोकौ <q>डढदधपफब</q>मातृकास्वेव
वर्तेते । एतयोः पूर्वश्लोक एव <q>न</q>--मातृकायां वर्तते । 6 <q>ड</q>-- विग्रहः 7 <q>ड</q>-- सोगतम् <q>ढ</q>--मनोद्गतम्
8 <q>ढ</q>--रात्रिं 9 <q>द</q>--ते 10 <q>द</q>--चेदुदस्यति <q>न</q>--चेदुषस्यति ।

<pb n="331"/>

<lg><l>सपुष्कराक्षः क्षतजोक्षिताक्षः</l>
<l>क्षरत्क्षतेभ्यः क्षतजं दुरीक्षम्1 ।</l>
<l>क्षतैर्गवाक्षैरिव संवृताङ्गः2</l>
<l>साक्षात्सहस्राक्ष इवावभाति3 ।। ८६</l></lg>
<lg><l>एभिरर्थक्रियापेक्षैः* काव्यं 4कुर्यात्तु लक्षणैः ।</l>
<l>अतः परं5 प्रवक्ष्यामि 6aकाव्यदोषान् गुणांस्तथा6 ।। ८७</l></lg>
<lg><l>गूढार्थमर्थान्तरमर्थहीनं भिन्नार्थमेकार्थमभिप्लुतार्थम् ।</l>
<l>न्यायादपेतं विषमं विसन्धि 7शब्दच्युतं वै दश काव्यदोषाः ।। ८८</l></lg>
<lg><l>8पर्यायशब्दाभिहितं गूढार्थमिति संज्ञितम्9 ।</l>
<l>अवर्ण्यं वर्ण्यते यत्र10 तदर्थान्तरमिष्यते ।। ८९</l></lg>
<!-- COMMENTARY page 331 !-->
<p>लक्षणानां प्राधान्यमित्युक्तपूर्वं तत्तथैवोपसंहरति <q>एभिर्लक्षणै</q>रिति अर्थः क्रियायां
रसचर्वणायां युक्तं योगं येषां, विभावादित्वं ह्येतत् प्रसादादीत्युक्तमधस्तात् । <q>अतःपर</q>मिति
वक्तव्यान्तरमाह । केषुचित्पुस्तकेषु चैतद्ग्रन्थः पश्चादृश्यते, बाहुल्येन प्रथमं दृश्यत इति तथैव
व्याचक्ष्महे । गूढार्थं यथा पर्यायशब्देति तत्र शब्दानां †तत्र पदानां वाक्यस्य तदर्थानां च यथा
दशरथ इति वक्तव्ये बलात्परिकल्पितेन वस्तुतो पर्यायशब्देनाभिधानं ' अधिकनवविमान'
इति । न हि यदृच्छाशब्दाः पर्यायभाजः ।</p>
<p>अर्थान्तरं यथा--"चिन्तामोहमनङ्गमङ्ग तनुते विप्रेक्षितं सुभ्रुवः" (वामन २.२.११, वृत्तौ
उदाहरणम्) इति अत्र कामः स्वीकृतः चिन्तादिशब्देनावर्णनीयमपि वर्णितम् । यत्तु
प्रसक्तानुप्रसक्तिकया बहुतराप्रकृतवर्णनं तत्प्रबन्धदोषरूपं सन्धितदङ्गविधानेन पराकृतमिति नेह
निरूपर्णाहम् ।</p>
<!-- APPARATUS page 331 !-->
1 <q>ड</q>-- दुरीक्षः 2 <q>ढ</q>--संप्रतीक्षः 3 <q>द</q> N--अवभासे 4 <q>ड</q> N--कार्यं तु 5 <q>ड</q>N--ऊर्ध्वं 6 <q>भ</q>--समासतः
6 a: N: काव्यदोषगुणांस्तथा 7 <q>भ</q>--च्युतं च शब्दात् <q>ड</q>--शब्दाच्च्युतं 8 "पर्याय" इत्यादिषट्श्लोकाः <q>डध</q>योरेव
न दृश्यन्ते । 9 <q>च</q>--अभिसंज्ञितम् 10 <q>न</q>--यत्तु ।
*'क्रियायुक्तैः' इति पाठः स्यात् ।
† मधुसूदनी

<pb n="332"/>

<lg><l>अर्थहीनं 1त्वसंबद्धं सावशेषार्थमेव च ।</l>
<l>भिन्नार्थ2मभिविज्ञेयमसभ्यं ग्राम्यमेव च ।। ९०</l></lg>
<lg><l>3विवक्षितोऽन्य एवार्थो 4यत्रान्यार्थेन भिद्येत ।।</l>
<l>भिन्रार्थं 5तदपि प्राहुः काव्यं काव्यविचक्षणाः6 ।। ९१</l></lg>
<lg><l>अविशेषाभिधानं यत्तदेकार्थमिति स्मृतम् ।</l>
<l>7अभिप्लुतार्थं विज्ञेयं यत्पदेन समस्यते8 ।। ९२</l></lg>
<!-- COMMENTARY page 332 !-->
<p>अर्थहीनं यथा--"अद्यापि स्मरसि ( ?स्मरति) रसालसं मनो मे मुग्धायाः स्मरचतुराणि"।
(वामन २.२.१०, उदाहरण) अत्रपूर्वापरव्याघातादसंबन्धता । यथा वा " स महात्मा
भाग्यवशान्महापथ( ?द) मुपागतः" । (वामन २, २, २०, उदाहरण) इति । अत्र हि सावशेषः
प्रकरणापेक्षो वस्तुनिश्चयः , अभाग्यवशादित्यपि संभाव्यत्वात् ।</p>
<p>भिन्नार्थं त्रिधा --तत्र मृष्यो दूरसंबन्धव्यवधाने सति यत्रार्थो यथा--
<lg><l>ज्वरं भुञ्जीतसञ्जातमलपाकं चिरस्थितम् ।</l>
<l>अजादुग्धोदनं हन्यात् त्रिदोषोत्कोपसंभवम् ।। इति</l></lg></p>
<p>ग्राम्यं यथा--"भद्रे भजस्व मामिदं ते दास्यामि " इति । तृतीयं भिन्नार्थं यथा--"स्याच्चेदेष
न रावणः" इत्युक्त्वा, "क्व नु पुनः सर्वत्र सर्वेगुणाः" इति । उद्दिष्टं ह्यत्र रावणस्यानुपादेयत्वं
क्व नु पुनरित्येननान्यथाकरणाद्भेदितम् । *</p>
<p>एकार्थं यथा--"कुन्देन्दुहारहरहाससितं" इति । एकप्रयोजनं हि सर्वमेतत् । न हि काव्यं
शास्त्रवदुपदेश्यं कश्चित्किंचिज्जानीयादिति प्रवर्तते ।</p>
<p>अभिप्लुतार्थं यथा--
<lg><l>स राजा नीतिकुशलः सरः कुमुदशोभितम् ।</l>
<l>सर्वप्रिया वसन्तश्रीर्ग्रीष्मे मालतिकागमः ।।</l></lg>
अत्र प्रतिपादमर्थस्य परिसमाप्तत्वादभिप्लुतत्वं, एकवाक्यत्वेन निमज्जनाभावात् ।</p>
<!-- APPARATUS page 332 !-->
1 <q>न</q>--असंबद्धं 2 <q>न</q>--अपि विज्ञेयं 3 <q>ढ</q>--विवक्षितान्य <q>भ</q>--अर्थ उद्दिष्टो 4 <q>न</q>--यत्त्वन्यार्थेन भिद्यते 5 <q>ढ</q>--तत्तु
ते 6 <q>ढ</q>--विदो जनाः 7 <q>भ</q>-- अति <q>न</q> --अवि 8 <q>न</q>-- समाप्यते ।
* आज्ञा शक्रशिखामणिप्रणयिनी शास्त्राणि चक्षुर्नवं
भक्तिभूर्तपतौ पिनाकिनि पदं लङ्केति दिव्या पुरी ।
उत्पत्तिर्द्रुहिणान्वये च तदहो नेदृग्वरो लभ्यते
स्याच्चेदेष न रावणः, क्व नु पुनः सर्वत्र सर्वे गुणाः ।। (बालरामायण १.३६)

<pb n="333"/>

<lg><l>न्यायादपेतं विज्ञेयं प्रमाणपरिवर्जितम्1 ।</l>
<l>वृत्तभेदो2 भवेद्यत्र विषमं नाम तद्भवेत् ।। ९३</l></lg>
<lg><l>3अनुपश्लिष्टशब्दं3a यत्तद्विलसन्धीति कीर्तितम् ।</l>
<l>4शब्दच्युतं च विज्ञेयमवर्णस्वरयोजनात्5 ।। ९४</l></lg>
<lg><l>6एते दोषा हि काव्यस्य मया सम्यक् प्रकीर्तिताः ।</l>
<l>गुणा विपर्ययादेषां माधुर्यौदार्यलक्षणाः ।। ९५</l></lg>
<!-- COMMENTARY page 333 !-->
<p>न्यायादपेतं देशकालविरुद्धं कलाशास्त्रादिविरुद्धं च यथा--</p>
<lg><l>सु(सौ)वीरेष्वस्ति नगरी मथुरा नाम विश्रुता ।</l>
<l>अक्षोटनालिकेराढ्या यस्याः पर्यन्तभूमयः । इत्यादि । †</l></lg>
<p>विषमं यथा--"अयि पश्यसि सौधमाश्रितामविरसुमनोमालभारिणीम् "(वामन २.२.२)
इत्यादि । यदि ( ?विसन्धि) दोषोऽनेनैव संगृहीतः सन्धानं द्वयोर्नैरन्तर्यं विचारयोगः
अन्योन्यलयो वेति त्रिधा तदनुपारूढमयुक्तं पारुष्याद्युत्पादकं वा यत्रापशब्दः स्मृतो
<q>मुनित्रयेणादृतः</q> । एतन्मध्ये तु केचित् ' नित्यदोषाः, यथा अपशब्दः, केचिदनित्या यथा--ग्राम्यं
हास्यादौ तस्येष्टतमत्वात् । एतदाह यथास्थूलमिति । आनुपूर्व्यं, [इति चात्र]1 अव्ययेनाव्ययीभावः
तेनोत्तरोत्तरं [स्थूलाः]2 । एते दोषाः स्थूलाः यथा च गूढार्थं गूढलेखप्रहेलिका(दि) पताकास्थानकादिषु
प्रयोज्यम्, अर्थान्तरमनुवादे, अर्थहीनादि हास्ये, भिन्नार्थं श्रोत्रियादौ वक्तरि, एकार्थं परप्रत्यायने,
अभिप्लुतार्थमुन्मादादौ, भिन्नवृत्तं च विसन्धि [च] स्वविषये । एवमेते दोषाः क्रमेणापातविषयाः।
इह यतोऽर्थप्रतीतिस्तावदस्ति अपशब्दस्तु दोष एव ततः कस्याश्चिदर्थप्रतीतेरभावात् स हि न
कांचिद्भाषामनुपतति सङ्केताभावात्तमर्थं प्रतिपादयेत् ।</p>
<p>अथ गुणेषु प्रतिजानीते--<q>एषां</q> <q>विपर्ययाद्गुणा</q> भवन्ति, एतद्दोषविघात
एव गुणो भवतीत्यर्थः । किं अविशेषेण नेत्याह माधुर्यौदार्यलक्षण --
<!-- APPARATUS page 333 !-->
1 <q>भ</q>--नोपपन्नं भवेत्तु यत् । <q>न</q>--परिवर्तितम् 2 <q>ढ</q>--अनुपारूढशब्दश्च विसन्धिः परिवर्जितः ।
3 a: N: अनुपारूढशब्दं च विसन्धिपरिवर्जितम् 4 <q>न</q>--शब्दाच्च्युतं ढ N--शब्दहीनं 5 <q>च</q>--अपशब्दस्य च
योजनात् 6 <q>ड</q> N--एते दोषास्तु विज्ञेयाः सूरिभिर्नाटकाश्रयाः । एत एव विपर्यस्ताः गुणाः काव्येषु कीर्तिताः ।। (<q>न</q>--
पादे, <q>द</q>--प्रकीर्तिताः ।)
† वामन २.२.२३, इत्यत्रापि पठ्यतेऽयं श्लोकः
1, 2 --मधुसूदनी

<pb n="334"/>

<lg><l>श्लेषः प्रसादः समता समाधि--</l>
<l>र्माधुर्यमोजः पदसौकुमार्यम् ।</l>
<l>अर्थस्य च व्यक्तिरुदारता च</l>
<l>कान्तिश्च काव्यस्य गुणा दशैते* ।। ९६</l></lg>
<lg><l>1ईप्सितेनार्थजातेन संबद्धानां परस्परम् ।</l>
<l>श्लिष्टता या पदानां स श्लेष इत्यभिधीयते ।। ९७</l></lg>
<!-- COMMENTARY page 334 !-->
मङ्को येषाम् । एतदुक्तं भवति-- एतद्दोषविहीनं श्रुतिसुखं दीप्तरसं च यदि भवति तावता
गुणान्तरैरलङ्कारैश्च हीनमपि काव्यं लक्षणयोगाव्यभिचारीत्युक्तम् ।</p>
<p>अन्येऽपि गुणाः सन्तीति दर्शयति श्लेषः प्रसाद इत्यादि । <q>काव्यस्ये</q>ति पदस्य वाक्यस्य
तदुभयगतस्यार्थस्य वेत्यर्थः । तत्र श्लेषमाह <q>ईप्सितेनार्थजाते</q>नेति । अर्थभागानां कविसमुत्प्रेक्षितया
परस्परसंबद्धया योजनया संपन्नं यदीप्सितमर्थजातं तेनोपलक्षितार्थस्योपपद्यमानस्योपपद्यमानतात्मा
गुणः श्लेषः । यथोदाहृतं <q>वामनेन</q>--
<lg><l>दृष्ट्वैकासनसंस्थिते (सङ्गते) प्रियतमे पश्चादुपेत्यादरा--</l>
<l>देकस्या नयने निमील्य पिहितक्रीडानुबन्धच्छलः ।</l>
<l>ईषद्वक्रितकन्धऱः सपुलकप्रेमोल्लसन्मानसा--</l>
<l>मन्तर्हासलसत्कपोलफलकां धूर्तोऽपरां चुम्बति ।। (वामन ३.२.४ उदाहरण)</l></lg>
अत्र मनोरथातीतोऽप्येककालनायिकायुगलहृदग्रहणलक्षणार्थस्तथोपपादितो
येनासंभावनास्पदं न भवति तेन कुटिलोऽप्ययं क्रमो न हृदये उल्बणत्वं भजते मज्जति हृदये
यतः सर्वस्येति ।</p>
<!-- APPARATUS page 334 !-->
*गुणानां लक्षणश्लोकाः भमातृकायां न वर्तन्ते । <q>जा</q>दि<q>या</q>न्तासु सर्वासु
प्रसादमाधुर्यसौकुमार्यकान्तिलक्षणानामेव पाठे संवादित्वं दृश्यते । पाठद्वैविध्यं क्वचित् त्रैविध्यं च विद्यते ।
वृत्तिकारेण श्लेषस्यैव पाठान्तरं सूचितम् । हेमचन्द्रेण तदन्यानां भरतमतमनुवदता तदन्यपाठ एव स्वीकृतः,
सर्वेश्वरेण तु तथैव पाठान्तराण्येव गृहीतानि, अपि तु कान्त्यौदार्यलक्षणयोर्विपर्यासग्रहणं विशेषः । मम्मटादयो
गुणत्रयत्ववादिनः भोजविद्यानाथादयश्चतुर्विंशतिगुणानूचुः । परे त्वालङ्कारिका वामनमतमनुसृताः ।।
1 गुणलक्षणानि भमातृकायां न सन्ति ।

<pb n="335"/>

<lg><l>[विचार1गहनं यत्स्यात्स्फुटं चैव स्वभावतः ।</l>
<l>2स्वतः सुप्रतिबद्धं च श्लिष्टं तत्परिकीर्तितम् ।।] ९८</l></lg>
<lg><l>अप्यनुक्तो बुधैर्यत्र शब्दोऽर्थो वा प्रतीयते ।</l>
<l>सुखशब्दार्थसंयोगात्प्रसादः 3स तु कीर्त्यते ।। ९९</l></lg>
<!-- COMMENTARY page 335 !-->
<p>अथ शब्दगुणमाह नित्यार्थे पदानां श्लिष्टता परस्परं योनिः सन्धिबन्धनतयानेकमेकपदमिव
भाति तदेव मासृण्यमुच्यते । अतश्च पदान्तरपाठस्यावश्यापेक्षतायां यथा ब्रह्मासूत्रमिति । उक्तं
चैतच्छन्दोऽध्याये । तथा सन्धीयमानयोस्तथासन्धेः साजात्यं सावर्ण्यं च संपद्यते वस्त्रखण्डयोरिव
सूत्रस्येव च । यथा--"अस्त्युत्तरस्यां दिशि देवतात्मा" (कुमा १--१)(वामन ३.२.६ उदाहरण)
अस्ति शब्दस्योत्तरशब्दस्य सन्धीयमानयोस्तकारेण तकारेण संयोगे तयोश्च साजात्यं, 'स्यान्दिशि'
इत्यनयोः सन्धेर्नकारस्य वर्ग्यत्वाद्दकारेण सावर्ण्यं, 'दिशि देवता' इति नैरन्तर्य ( ?सान्तर्य) सन्धौ
दकारेण साजात्यं, इकारैकारयोस्तालव्यांशत्वेन सादृश्यं, 'देवतात्मा' इत्यत्र तकारेमाकारेण
च । न चानुप्रासमात्रमेतत्, एकपदानुप्रासेऽपि प्रामाण्यभावात् --'इन्दिन्दिराणां ललितो निनादः'
इत्यनुप्रासे च सावर्ण्येनोपयोगीति । अन्ये पठन्ति --विचारगहनं यत्स्यात् स्फुटं चैव स्वभावतः
। इत्यर्थश्लेषः वक्रघटमानं ( ? वक्रघटना)1 वेत्यर्थः सुपरतिबद्धश्च श्लेष इति पदश्लेषः ।</p>
<p>प्रसादमाह--<q>अप्यनुक्तो</q> बुधैरिति । यत्रार्थे अनुक्तेऽपि बुधैः कष्टकल्पनया
अव्याख्यतोऽप्यर्थः प्रयोजनं स्वयं जायते सोऽर्थो वैमल्याश्रयोऽपि वैमल्यमुपचारात्
सोऽर्थो वा काव्यस्य वैमल्यं स्वयं जानंश्चानुपयोगिपरिवर्जनात् । वैमल्यशब्दवाच्याज्जलस्येव
पांसुभिरसंपर्काद्भवतीति वैमल्यमर्थस्य प्रसादः । यथा --"सवर्णा कन्यका रूपयौवनारम्भशालिनी"
इति विवाह्यत्वं प्रापणीयताहृद्यत्वं संभोगयोग्यता, गृहस्थसहधर्मचारिणीत्वमित्युपयोगी
सर्वोऽयमर्थः । तेनाबुध्वैतदुदाहरणान्तरं वृथा भ्रमणम्--"आविलपयोधराग्र" मिति (विक्रमो
५--८) एतदपि तूदाहरणं पददूषणं तु सम्यगज्ञाने प्रयुक्तम् ( ?)। अप्रसादस्तु
"उपास्तां हस्तो मे विमलमणिकाञ्चीपदमिदम् " अत्र विमलमन्यथोपयोगात्
पांसुरिव जलेऽत्राप्रसन्नतां करोति । सुख इति न प्रयत्नमपेक्षते ।
<!-- APPARATUS page 335 !-->
1 <q>ड</q>--ग्रहणं युक्त्या 2 <q>द</q>--आन्तमप्रति <q>न</q>-- स्वन्तमप्रति 3 <q>ड</q>-- परि
1 मधुसूदनी

<pb n="336"/>

<lg><l>नातिचूर्णपदैर्युक्ता न च व्यर्थाभिधायिभिः ।</l>
<l>दुर्बोधनैश्च न कृता समत्वात्समता मता ।। १००</l></lg>
<!-- COMMENTARY page 336 !-->
यः शब्दार्थो यः संयोगः शब्दविषय इत्यर्थः, कलामात्ररूप एव यत्र सन्धिः अत एव शैथिल्यात्मा
स शब्दगुणः प्रसादः । प्रसन्नता स्फुटत्वं लक्षणीयविभागता पदानाम् । यथा--
<lg><l>अथ स विषयव्यावृत्तात्मा यथाविधि सूनवे</l>
<l>नृपतिककुदं दत्त्वा यूने सितातपवारणम् । *</l></lg>
इत्यादि । अत्र निरन्तरतां मुक्त्वा नान्योन्यलयो नान्योन्यापत्तिसन्धिरस्तीति शिथिलता । एकश्च
गुणः कोऽपि शोभत इति स्वानुभवसिद्धः, तेन व्यावृत्तात्मेति गाढता कृता, ककुदं दत्त्वेति
चापरः सवर्णपक्षे ।</p>
<p>समतामाह--<q>नातिचूर्णपदै</q>रिति । शब्दानां समत्वात्समः चूर्णपदैरसमासरचना यत्र सातिशया
न भवति, अतिशयश्च प्रतियोगिनमपक्षेते इति । दीर्घसमासोऽत्यन्तसमासश्च विषमता, तद्विपर्ययेण
समता उपक्रान्तमार्गापरित्यागरूपेत्युक्तं भवति । यथा--
<lg><l>गाहन्तां महिषा निपानसलिलैः( ?सलिलं) शृङ्गैर्मुहुस्ताडितं</l>
<l>छायाबद्धकदम्बकं मृगकुलं रोमन्थमभ्यस्यतु ।</l>
<l>विस्रब्धैः क्रियतां वराहपतिभिर्मुस्ताक्षतिः पल्वले</l>
<l>विश्रान्तिं लभतामिदं च शिथिलज्याबन्धमस्मद्धनुः ।। इति (शाकु, २/
६) (वामन१/२/११ उदाहरण)</l></lg>
(अत्र) अवान्तरवाक्ये समस्तद्विपदा हि नातिदीर्घा वृत्तिः ।</p>
<p>"प्रसीद चण्डि त्यज मन्युमञ्जसा जनस्तवायं पुरतः कृताञ्जलिः । (वामन
३.१.१२ उदाहरण)</p>
<p>किमित्थं--
इति चूर्णपदैरूपक्रम्यासमाप्त एव वाक्यान्तरे वाक्यार्थेऽपि दीर्घः समासः कृतः--
<lg><l>उत्कम्पितपीवरस्तनद्वयोन्मिषत्सुप्तविलासमास्यते" ।।</l></lg>
पूर्वत्र ('गाहन्ता' मित्यत्र) त्ववान्तरार्थसमाप्तावर्थान्तरोपक्रम एव समासेन 'छायाबद्धकदम्बक'--
मित्युपक्रान्तोऽपि न चैत्यात्कूपपतनमिव चूर्णपदं प्रयुक्तं 'मृगकुल'मिति । सेयं समता
जाता शब्दगुणा ( ?गुणः) अर्थोऽपि समत्वात्, किं तत्समत्वं आह <q>व्यर्थाभिधायिभिरि</q>ति
निष्प्रयोजनमर्थं येऽभिदधति शब्दानां न त्वेतदवैमल्पमिति प्रसादेन निरस्तम् । नैतत्, नहि
<!-- APPARATUS page 336 !-->
* मुनिवनतरुच्छायां देव्या तया सह शिश्रिये
गलितवयसामिक्ष्वाकूणामिदं हि कुलव्रतम् ।। रघु (३--७०)।

<pb n="337"/>

<lg><l>[अन्योन्यसदृशा यत्र तथा ह्यन्योन्यभूषणाः ।</l>
<l>अलङ्कारा गुणाश्चैव 1समाः स्युः समता मताः2 ।।]* १०१</l></lg>
<lg><l>अभियुक्तैर्विशेषस्तु3 योऽर्थस्येहोपलक्ष्यते4 ।</l>
<l>तेन चार्थेन5 संपन्नः समाधिः परिकीर्तितः ।। १०२</l></lg>
<!-- COMMENTARY page 337 !-->
सर्वथा निष्प्रयोजनता, अपि तु सदपि प्रयोजनं दुर्बोधं तदाह--<q>दुर्बोधनैरिति</q>। अभधीयतेऽस्मै
इत्यभिधानं प्रयोजनम् ।। यथा--
<lg><l>च्युतसुमनसः कुन्दाः पुष्पोद्गमेष्वलसा द्रुमाः</l>
<l>मलयमरुतः सर्पन्तीमे वियुक्तधृतिच्छिदः ।</l>
<l>अथ च सवितुः शीतोल्लासं लुनन्ति मरीचयो</l>
<l>न च जरठतामालम्बन्ते क्लमोदयदायिनीम् ।।</l></lg>
इत्यत्र ऋतुसन्धिवर्णनप्रक्रमे मलयम( ?मा)रुतः प्रक्रमं भिनत्ति न च सर्वथा निरर्थको
विप्रलम्भोद्दीपनत्वात् । किं तु प्रक्रमं स्फुटं न पुष्पातीति विषमता । समता तु "मनसि च गिरं
गृह्णन्तीमे किरन्ति न कोकिलाः" इति (द्वितीयपादस्थाने यदि पठेत्) ।</p>
<p>समाधिमाह--<q>अभियुक्तैर्विशेष</q>स्त्विति । यस्यार्थस्य द्वितीयस्यार्थस्य अभियुक्तियुक्तैः
प्रतिभातिशयवद्भिः विशेषो अपूर्वः स्वोल्लिखित उपपद्यते ससमाहितमनःसंपाद्यविशेषत्वादर्थो
विशिष्टः समाधिः, यत्र कवेस्तत्पूर्विकयोल्लेखस्तत्सर्वमिहोदाहरणम् । यथा--</p>
<lg><l>आश्वपैहि मम सीधुभाजनाद्यावदग्रदशनैर्न दश्यस ।</l>
<l>चन्द्र मद्दशनमण्डलाङ्कितः खं न यास्यसि हि रोहिणीभयात् । इति ।</l></lg>
<p>अयोनिरन्यच्छायायोनिश्चेति, एतत्तदेवज्ञानं विषयः न चानेकं किंचित् सारस्वतस्य हि
सर्वोर्थ ( ?सर्वोऽर्थोऽय)मनिमित्तत एव । *तदन्यस्य सर्वोऽन्यच्छायायोनिः । व्यक्तभाव्यवास्यत्वादपि
कविहृदयगतप्रतिभातिशयतारतम्यादनवस्थितम् ( ?) ।</p>
<p>शब्दगुणश्च समाधिः, तमाह <q>तेन चेति</q> । समाधिशब्दस्य योऽर्थः परि--
<!-- APPARATUS page 337 !-->
1 <q>द</q> N-- सा बुधैः <q>ड</q>--समा स्यात् 2 <q>म</q>--तु सा <q>ड</q>-- यथा 3 <q>न</q>--विशेषैस्तु 4 <q>द</q>--एवोपलभ्यते । 5
<q>भ</q>--सोऽर्थोऽभि
* अयमेव पाठः 'परस्परविभूषणगुणालङ्कारप्रायः समं' इति वदता हेमचन्द्रेण "शब्दार्थौ समतान्योन्यं
सालङ्कारौ सुसंस्कृतौ" इति सर्वेश्वरेण च गृहीतः
* मधुसूदनी reads: एतदेव ज्ञानं प्रातिमं यस्य विषयः अयोनिः । सारस्वतस्य हि सर्वोऽयमनिमित्तत
एव ।

<pb n="338"/>

<lg><l>[ 1उपमाद्युपदिष्टानामर्थानां यत्नतस्तथा ।</l>
<l>प्राप्तानां 2चापि संक्षेपात्समाधिर्निर्णयो यतः3 ] ।। १०३</l></lg>
<!-- COMMENTARY page 338 !-->
हारलक्षणस्तेन यः परिकीर्तितः परितः समन्तादाक्रान्त्या उच्चारेण संपन्नः स च समाधिः ।
आकान्त्या उच्चारणे आरोहवरोहक्रममेव आक्रमणेन गतितुल्यम् । आरोहश्चोर्ध्वगमनद्वारः
प्राणमारुतरूपाया उच्चरूपः, अपक्रमणमवरोहो विपर्ययः । उच्चत्वं स्थानकरणवशात्
बाह्याभ्यन्तरप्रयत्नवशाच्च । तथा हि--
<lg><l>निरानन्दः कौन्दे मधुनि †परिभुक्तोज्झितरसे</l>
<l>(न साले सालम्बो लवमपि लवङ्गे न रमते ।</l>
<l>प्रियङ्गौ नासङ्गं रचयति न चूतेऽपि चरति</l>
<l>स्मरं लक्ष्मीलीलाकमलमधुपानं मधुकरः) ।।</l></lg>
तत्र नकाराद्दन्त्यान्मूर्धन्यो रेफ उच्चस्थानस्थितो यद्यपि दन्त्यः तथापि संयोगो निरन्तरप्रयत्नाधिक्येन
विवृततमेन चाकारद्वयेन द्विवारप्रयत्नकेन च जिह्वामूलीयेन चोच्चत्वभाजा
आरोहणमस्फुटीकरणमिति न शब्दोऽवरोहणं संपन्नमप्यसंपन्नकल्पम् । आरोहणसौकर्यायैव
प्रत्युत मध्ये ह्यत्र का विश्रान्तिः । अभावे उच्चतमसङ्कलनसोपानारोहखेदायैव भवति निरास्वाद्यः
कौन्द इति यथा एव निरानन्द इत्यत्र यावन्महाप्राणो जिह्वामूलीयश्च श्वासानुप्रदानो
द्विवारयुक्तस्तावदारोहयत औकार आकारमवेक्ष्य रूपविवृत औकारतोऽपि नकारः
ततोऽपीकारोकारयोः ऊनं विवृतत्वं, अकारस्तु संवृतः इत्यवरोहः । औकारस्तु
मध्येऽवरोहसौकर्यायैव दूरारोहाद्धि दूरावरोहणं चेति चूलिकायाः कूपपतनकल्पम् । खेदो
यथा--</p>
<p>"कुर्वाणाः परमं महच्च मनस" इति आकारोपध्मानीयेभ्यो झटिति संवृतेऽकारे
निपातनात् । " निवेशः स्वःसिन्धोः" --इत्यत्र क्रमेण विवृततरः स्पर्श इति क्रमेणारोहः ।
"तुहिनगिरिवीथीषु जयति " --अत्र विवृतेभ्यः उकारादिभ्यः संवृतेऽकारद्वये पातः इकारस्त्वन्यत्वान्न
च विश्रान्तिस्थानमिति नारोहः । यदि वा (सि)न्धोरिति विवृततरापेक्षया आरोह--
<!-- APPARATUS page 338 !-->
1 <q>ढ</q>-- उपमित्युपदिष्टानां <q>ड</q>--उपमात्यपदिष्टानां 2 <q>ढ</q>-- चातिसंयोगात् <q>ड</q>-- चातिसंयोगः
3 <q>ड</q>--परिकीर्त्यते ।
†विधुरो बालवकुले--पाठा

<pb n="339"/>

<lg><l>बहुशो यछ्रुतं वाक्यमुक्तं वापि पुनः पुनः ।</l>
<l>नोद्वेजयति 1यस्माद्धि तन्माधुर्यमिति स्मृतम् ।। १०४</l></lg>
<!-- COMMENTARY page 339 !-->
संस्कारे उकारेऽवरोहबुद्धिरेव स्फुटत्वेऽवरोहः । जयतिमपास्यं तदयमिति पाठः ( ?)
अनुस्वारो हि संवारप्रयत्नः । "नराः शीलभ्रष्टाः व्यसन इवमज्जन्ति तरवः" इति अकार इकार
अकारेभ्योऽवरोहमयेभ्यो विवृते इकारे आरोहः, अन्ते च विसर्जनीये आरोह एव । तेन
स्वभावप्रतिभादर्शनानुविद्धा भगवती वाणी स्वरसोपनिपतिता
स्वरसंभारप्रभावानुरोधेनैवारोहावरोहक्रमं भजते । प्रतिभादृष्टिशून्यत्वात् अन्धपदवदारोहादि न
भजेत् ।</p>
<p>नन्वियता पाठसौकर्यं स्यात्, श्रोतुस्तु किमायातम्, अनभिज्ञो देवानां प्रियः, यथा हि
कर्कशशर्करानिकरकण्टकिते देशे दुस्सञ्चरे संचरज्जनं पश्यन्त्या अपि सुकुमारहृदयायाः
प्रमदायास्तदात्मानुप्रवेश इव जायमानं खेदमतितरामादत्ते प्रहारपातादौ वा, तथा सहृदयस्य स
एव मार्गः, सुकुमारता हि वैमल्यापरपर्याया सहृदयत्वं हृदयस्य हि कविहृदयतादात्म्यापत्तियोग्यतैव
उत्कर्षः । तत एवोक्तं--
<lg><l>शब्दार्थशासनज्ञानमात्रेणैव न वेद्यते ।</l>
<l>वेद्यते स हि काव्यार्थतत्त्वज्ञैरेव केवलम् ।। (ध्वन्या--१ --७) इति ।</l></lg>
अभिधानकोशमपि हि पठतां सुप्तिङ्विभक्तीश्च विदुषामपि न काव्यतत्त्वावबोधः
तस्माद्वर्णोच्चारणप्रयत्नेन परुषपठनस्पर्शजनितो यः खेद उच्चारयितुः स एव श्रोतुरपि
पारुष्यमाधत्ते । "नीरन्द्यं(सैरन्ध्य्र)ध्ववधूनिबन्ध्यनुगतप्राणैकबन्धक्रमः" ( ?) इत्यादौ । वर्णगतं च
लालित्यपारुष्यादि पुष्कराध्यायेऽपि (अ--३४) वक्ष्यते । अन्यैरप्युक्तं "तेन वर्णा रसच्यु--
(श्च्यु) (लोचन क.ल.वि)तः" (ध्वन्या३/४) इत्यादि । स्वभावतो हि केचन वर्णाः सन्तापयन्तीव
निकृन्तन्तीव रेफककारादय इव परुषवृत्तिपूर्विकाः, अन्ये तु निर्वापयन्तीवोपनागरिकोचिताः ।
लोकगोचर एवायमर्थः स्वसंवेद्योऽपीति न वितत इत्यास्तां तावत् ।</p>
<p>माधुर्यमाह--<q>बहुशो यच्छ्रुत</q>मित्यादि । यदिति यस्माद्धेतोर्वाक्यं श्रुतं
संशयविपर्ययोरास्पदं न भवतीति तन्माधुर्यम् । द्राघीयसि समासे ताववश्यं
भवत इति तद्विरह एव माधुर्यं शब्दगुण इत्युक्तं भवति । यथा-- "गाहन्तां
<!-- APPARATUS page 339 !-->
1 <q>द</q>--तस्मात् ।

<pb n="340"/>

<lg><l>समासवद्भिर्बहुभि1र्विचित्रैश्च पदैर्युतम् ।</l>
<l>सानुरागैरुदारैश्च तदोजः परिकीर्त्यते ।। १०५</l></lg>
<lg><l>[*2अवगीतोऽपि हीनोऽपि स्यादुदात्तावभासकः3 ।</l>
<l>यत्र 4शब्दार्थसंपत्त्या5 तदोजः परिकीर्तितम्6 ।।] १०६</l></lg>
<!-- COMMENTARY page 340 !-->
महिषा निपानसलिलं " (शाकु २--६)(वामन१/२/११ उदाहरण ) इत्यादि । पुनः
पुनरप्युक्तमर्थजातं यस्माद्धेतोरपनीतमवगाहनेन वैरस्येन तद्वचनवैचित्र्यात्मकं माधुर्यमर्थगुणः
वचनान्तराभिधेयतया हि स एवार्थो विचित्रो भवति । यथा--
<lg><l>रसवदमृतं कः सन्देहो मधून्यपि नान्यथा</l>
<l>मधुरमथ किं चूतस्यापि प्रसन्नरसं फलम् ।</l>
<l>(सकृदपि पुनर्मध्यस्थः सन्रसान्तरविज्जनो</l>
<l>वदतु यदिहान्यत्स्वादु स्यात्प्रियादशनच्छदात् ।। )</l></lg>
अत्र रसवदमृतमिति य एवार्थः स एव कः सन्देह इत्युक्त्या विचित्रया परिनिश्चयस्थैर्याभिधायिन्या
निश्चयीकृतः । निश्चयस्थैर्यमेव च नान्यथेतिवचनान्तरेण विपर्ययनिराकरणसंभावनान्तरनिरासं
च क्रमेण विदधता विचित्रीकृतमिति मुधरोऽयमर्थः ।</p>
<p>ओजो लक्षयति--समासवद्भिर्बहुभिरिति । बहुभिरेकसमाससंज्ञायुक्तैरथ च विचित्रैर्यमकैः
पदैर्यदुक्तं यो बन्धस्तदोजः । यथा--
<lg><l>मन्थायस्तार्णवाम्भःप्लुतिकुहरवलन्मन्दरध्वानधीरः</l>
<l>कोणाघातेषु गर्जत्प्रलयघनघटान्योन्यसंघट्टचण्डः ।</l>
<l>कृष्णाक्रोधाग्रदूतः कुरुकुलनिधनोत्पातनिर्घातवातः</l>
<l>केनास्मत्सिंहनादप्रतिरसितनभो( ?सखो)दुन्दुभिस्ताडितोऽसौ ।। (वेणी१/२२) इति</l></lg>
यथा सानुरागैर्यत्र वर्णो वर्णान्तरमपेक्षते तत्र सानुरागत्वम् ।</p>
<!-- APPARATUS page 340 !-->
1 <q>च</q>--विविधैः 2 <q>ड</q>-- अवगीताविहीनो <q>ढ</q>-- अवगीतविहीनो 3 <q>ड</q>-- भावकः 4 <q>द</q> --शब्दो 5 <q>ड</q>-- संपत्तिः
6 <q>न</q>-- परिकीर्त्यते ।
* " अवगीतस्य हीनस्य वा शब्दार्थसंपदा यदुदात्तत्वं निषिञ्चन्ति कवयस्तदोजः "इति वदना हेमचन्द्रेणायमेव पाठो
गृहीतः ।

<pb n="341"/>

<lg><l>सुखप्रयोज्यैर्यच्छब्दैर्युक्तं सुश्लिष्टसन्धिभिः ।</l>
<l>सुकुमारार्थसंयुक्तं 1सौकुमार्यं तदुच्यते ।। १०७</l></lg>
<!-- COMMENTARY page 341 !-->
<p>"विलुलितमकरन्दा मम्जरीर्नर्तयन्तो" (नर्तयन्ति)
अत्र र इति शब्दो <q>न्द</q>शब्दं स्वगुरुत्वायापेक्षते, <q>न</q> इत्ययंशब्दो [र्तशब्दं]1 <q>य</q> इत्ययं च [न्तो
शब्दं]2 न्तो3 इत्ययं शब्दोऽन्ते 4गुरुत्वात् स्वविश्रान्तिजनितकालोपचयलभ्यं गुरुत्वं नाकांक्षतीति
द्वितीयपादपाठं समनन्तरमेवापेक्षते ।</p>
<p>"विलुलितमधुधारा मञ्चरीर्लोलयन्तः (लोलयन्ति)(वामन ३/१/५ उदाहरण,
प्रत्युदाहरण) इति पाठे <q>धा</q>शब्दो <q>लो</q>शब्दो <q>ति</q>शब्दश्च जात्यापेक्षत इति । [स] तदेव गाढत्वमुच्यते
निबिडावयवतैव समासेन संक्षेपेण युक्तानि पदानि यत्रार्थो भूयानिति संक्षेपो नामार्थगुण
ओजः ।</p>
<p>ओजस्वी किमतोऽपि भूयः समाक्षिपति, तथा एकमपि वस्तु उदारैर्बहुभिः पदैरुपनिबध्यते
विस्तरात्मकत्वमप्योजोऽर्थगुणः । संक्षेपो यथा--
<lg><l>ते हिमालयमामान्त्र्य पुनः प्रेक्ष्य च शूलिनम् ।</l>
<l>सिद्धं चास्मै निवेद्यार्थं तद्विसृष्टाः खमुद्ययुः ।।</l></lg> (कुमा-- ६--९४) (वामन, ३/
२/२--उदाहरण) विस्तरस्तु--</p>
<lg><l>अथ नयनसमुत्थं ज्योतिरत्रेरिव द्यौः</l>
<l>सुरसरिदिव तेजो वह्निनिष्ट्यूतमैशम् ।। (रघु २--७५)</l></lg>
<p>सौकुमार्यमाह--<q>सुखप्रयोज्यैरिति</q> । क्कचित्पदस्य स्वयं पारुष्यं भवति यथा द्राढा अजड्ढा
निर्द्धैतं†, सदृक्त्वव्यवसितिः, इति* । क्कचित्संहिता --दर्व्याख्योर्वी विधूयते । तदुभयरहितत्वं
सौकुमार्यं शब्दगुणः । यथा--"गाहन्ताम्" (शाकु--२/६) इत्यादि । अत्र च यद्वक्तव्यं
तत्समाधिलक्षणे निर्णीतम् । परुषेऽपि चार्थे सुकुमारेणार्थेन या संपत्तिस्तदर्थगुणः
सौकुमार्यमपारुष्यरूपम्, एकाकिनि देवतासहाय इति, मृते यशःशेष इति, जडे
देवानांप्रिय इति ।</p>
<!-- APPARATUS page 341 !-->
1 <q>द</q>-- सुकुमारं ।
1,2,3,4--मधुसूदनी;
†निदानं निर्द्वैतं --इति वामनः ।
*तुलना वामन ३/१/२२ विपर्ययस्तु यथा-- निदानं निर्द्वैतं प्रियजनद ( ?स) दृक्त्वव्यवसितिः) ।

<pb n="342"/>

<lg><l>सुप्रसिद्धाभिधाना तु लोककर्मव्यवस्थिता ।</l>
<l>या क्रिया क्रियते काव्ये सार्थव्यक्तिः प्रकीर्त्यते ।। १०८</l></lg>
<lg><l>[1यस्यार्थानुप्रवेशेन मनसा2 परिकल्प्यते ।</l>
<l>अनन्तरप्रयोगस्तु सार्थव्यक्तिरुदाहृता3 * ।।] १०९</l></lg>
<lg><l>दिव्यभावपरीतं यच्छृङ्गाराद्भुतयोजितम् ।</l>
<l>अनेकभावसंयुक्तमुदारत्वं4 प्रकीर्तितम् ।। ११०</l></lg>
<!-- COMMENTARY page 342 !-->
<p>अर्थव्यक्तिमाह--<q>सुप्रसिद्धाभिधाने</q>ति, प्रसिद्धमभिधानमभिधाव्यापारो यस्यां काव्यक्रियायां
सार्थव्यक्तिः शब्दगुणः । यथा "गाहन्ताम्" (शाकु २/६) इति । विपर्यये तु †<q>किराता</q>दिनिदर्शनं
यच्चार्थे वर्ण्यते स तथैव लोके प्रसिद्ध इत्यर्थस्य गुणोऽर्थव्यक्तिः । यथा---</p>
<lg><l>पृष्ठेषु शङ्खशकलच्छविषु च्छदानां</l>
<l>राजीभिरञ्जितमलक्तकलोहिनीभिः ।</l>
<l>गोरोचनाहरितबभ्रुबहिःपलाश--</l>
<l>मामोदते कुमुदमम्भसि पल्वलस्य ।।</l></lg>
<p>उदारतामाह--<q>दिव्यभावपरीतं यादि</q>ति । यत्र मानुषोचितमपि दिव्यतया करुणादियुक्तमपि
शृङ्गारेण विस्मयस्थानमप्यद्भतेन युक्तं वर्ण्यते तद्गतैर्वा विभावानुभावादिभिः तदुदीर्य
तत्रौदार्यमर्थगुणः । एतदेवाग्राम्यत्वमित्यन्यैरुक्तम् । ग्राम्यं हि वस्तु यथास्थितमयोजितरचनाविशेषं
प्रसिद्धिमात्रप्रमाणमुच्यते, ततोऽन्यदग्राम्यम् । यथा--
<lg><l>त्वमेवं सौन्दर्या स च रुचिरतायाः परिचितः</l>
<l>कलानां सीमानं परमिह युवामेव भजथः ।</l>
<l>अपि द्वन्दं दिष्ट्या तदिति सुभगे संवदति वां</l>
<l>अतः शेषं चेत्स्याज्जितमथ तदानीं गुणितया ।। इति ।</l></lg>
यत्राद्भुतेन यत्कृतोऽर्थः <q>अनेकभावसंयुक्त</q>मिति शब्दगुणस्य लक्षणम्, एकभाषा--
चित्रत्वादनेकताचित्रत्वं पदान्तस्यैकस्यानेकव्यक्तिरक्षरसंख्यावैचित्र्यं सन्धा--
<!-- APPARATUS page 342 !-->
1 <q>द</q>--यस्यार्थो 2 <q>द</q>--मनसः 3 <q>ड</q>--उदाहृता <q>ढ</q>--प्रकीर्तिता * हेमचन्द्रेणायमेव पाठोऽनूदितः । 4 <q>च</q>--उदारं
तत् ।
† किरातार्जुनीयम्, भारवेः

<pb n="343"/>

<lg><l>[अनेकार्थविशेषैर्यत्सूक्तैः सौष्ठवसंयुतैः1 ।</l>
<l>2उपेतमतिचित्रार्थैरुदात्तं तच्च कीर्त्यते ।।]* १११</l></lg>
<lg><l>3यन्मनःश्रोत्र4विषयमाह्लादयति हीन्दुवत्5 ।</l>
<l>6लीलाद्यर्थोपपन्नां वा तां कान्तिं कवयो विदुः6a ।। ११२</l></lg>
<!-- COMMENTARY page 343 !-->
नसाजात्यं च पिण्डीबन्धनृत्तसादृश्येन, तत्र हि गुल्मजातशृङ्खलिकादिभेदेनेत्थंभूतो नर्तकीसंनिवेशो
भरते तदुक्तं विकटत्वं नरीनृत्यमानत्वमिति पदानामौदार्यमिति । यथा--
<lg><l>स्वचरणविनिविष्टैर्नूपुरैर्नर्तकीनां</l>
<l>झटिति रणितमासीत्तत्र चित्रं कलं च ।।</l></lg>
अत्र प्रथमपादे एकाक्षरत्र्यक्षरचतुरक्षरमिति विचित्राणि पदानि, रेफे तद्द्वितीयपदाक्रमणाद्व्याप्तिः,
तकारयोः सन्धानात्सन्धिसाजात्यं, तकारसकारयोः संस्थाननयैर्नैकट्यं च । विपर्ययस्तु--</p>
<p>"चरणकमललग्नैर्नूपुरैर्नर्तकीनां झटिति रणितमासीन्मञ्जु चित्रं च तत्र" अत्र द्वे
अपि पदे त्र्यक्षरे । तावेवेदं भाषितविचित्रत्वम् । यथा--</p>
<p>"अथ यदि तव वक्त्रं चण्डि भूयोऽपि नाम"
इति न हृद्यं, "रणितमासीन्मञ्जु चित्रं च तत्र" इति तकारमकारयोरसाजात्यं सकारमकारयोश्च
संस्थानत्वमिति ।</p>
<p>कान्तिमाह--<q>यन्मनः श्रोत्रविषय</q>मिति । यन्मनोविषयमाह्लादयति यथा शृङ्गारविभावरूपं
लीलादिचेष्टालङ्कारसुन्दरं काव्यार्थरूपं तत्कान्तिगुणयुक्तं तदेव दीप्तरसत्वमित्युक्तमन्यैः* ।
विभावादीनां दीप्तत्वमिति यावत् । यथा--
<!-- APPARATUS page 343 !-->
1 <q>द</q>-- संज्ञितैः 2 <q>द</q>-- उपेतमनतिग्राह्यैरुदारं 3<q>ड</q>--यो मनःश्रोत्रविषयः 4 <q>द</q> N--जननं 5 <q>ड</q>--प्रसादजनको भवेत्
न N--प्रह्लादजननं भवेत् <q>द</q>-- प्रह्लादजननं तथा 6 <q>ड</q>-- शब्दबन्धोऽत्रयोगेन स कान्त इति भण्यते न--
शब्दबन्धार्थयोगेन तत्कान्तिरिति भण्यते । <q>द</q>-- शब्दतत्वार्थसंयोगे तत्कान्तिरिति कीर्त्यते ।
6a: N शब्दतत्त्वार्थयोगेन तत्कान्तिरिति कीर्त्यते ।।
* "बहुभिः सूक्ष्मै(क्तै?)श्च विशेषैः समेतमुदारत्वमिति भरतः" इत्युदाहरता हेमचन्द्रेणायमेव पाठो गृहीतः ।
*वामनभोजादिभिः

<pb n="344"/>

<lg><l>एवमेते ह्यलङ्कारा गुणा दोषाश्च कीर्तिताः ।</l>
<l>प्रयोगमेषां च पुनर्वक्ष्यामि रससंश्रयम् ।। ११३</l></lg>
<lg><l>लघ्वक्षरप्रायकृतमुपमारूपकाश्रयम् ।</l>
<l>काव्यं कार्यं तु 1नाट्यज्ञैर्वीररौद्राद्भुताश्रयम् ।। ११४</l></lg>
<lg><l>गुर्वक्षरप्रायकृतं बीभत्से करुणे तथा ।</l>
<l>कदाचिद्वीररौद्राभ्यां 2यदाघर्षणजं भवेत् ।। ११५</l></lg>
<lg><l>3रूपदीपकसंयुक्तमार्यावृत्तसमाश्रयम् ।</l>
<l>शृङ्गारे तु रसे कार्यं 4aमृदुवृत्तं तथैव च4 ।। ११६</l></lg>
<!-- COMMENTARY page 344 !-->
<lg><l>प्रेयान् सायमपाकृतः सशपथं पादानतः कान्तया</l>
<l>द्वित्राण्येव पदानि वासभवनाद्यावन्न यात्यात्मना ।</l>
<l>तावत्प्रत्युत पाणिसंपुटलसन्नीवीनिबन्धं धृतो</l>
<l>धावित्वैव कृतप्रणामकमहो प्रेम्णो विचित्रा गतिः ।।</l></lg>
अत्र हीर्ष्यानुभावस्य, रत्यनुभावस्य, औत्सुक्यानुभावस्य च दीप्तत्वमित्यर्थगुणः श्रोत्रविषयीभूतमिव
यदाह्लादि काव्यं तत्कान्तिर्नाम शब्दगुणः ।</p>
<p>कुरङ्गीनेत्रालीस्तबकितवनालीपरिसरः*
अत्र हि समासवत्यपि रचना श्रोत्रेन्द्रियैकतानतामावहित । तदेतल्लोके मधुरकाव्यमिति
प्रसिद्धम् । माधुर्यमभ्यस्तपदत्वमुक्तम् । अन्ये त्वौदार्यकान्त्योर्लक्षणद्वयं विपर्यासेन पठन्ति ।</p>
<p>एतदुपसंहरति --<q>एवमेत</q> इति । चकाराच्छन्दांसि वृत्तानि जातयश्च । <q>एषा</q>मिति [<q>नि</q>]
वृत्तच्छन्दः प्रभृतीनां दोषान्तानाम् । अनित्यदोषा हि विनियुज्यन्तेऽपीत्युक्तम् ।</p>
<p><q>लघ्वक्षरप्रायेति</q> यत्र अतनुवाही चित्तवृत्तिपरिस्पन्दः, तत्र लघ्वक्षरप्रधानं
वृत्तं वीरादावुपमारूपके, मसृणवाहिनि तु हृदयस्पन्दे गुर्वक्षरप्रायं करुणादौ ।
रौद्रादावापि कदाचित्तद्भवति । यदा विलम्ब्य परखलीकारं
<!-- APPARATUS page 344 !-->
1 <q>द</q>-- शास्त्रज्ञैः 2 <q>ढ</q>-- यथा 3 सार्धः श्लोको <q>द</q> मातृकायां न वर्तते । 4 <q>ड</q>-- काव्यं स्यान्नाटकाश्रयम् ।
4a: N: काव्य नाटकसंश्रयं
*अयं श्लोकः, वामन ३/१/२५-- इत्यत्रापि पठ्यते । (औज्ज्वल्यं कान्तिः)

<pb n="345"/>

<lg><l>उत्तरोत्तरसंयुक्तं वीरे 1पाठ्यं तु यद्भवेत् ।</l>
<l>जगत्यातिजगत्या तु संकृत्या चैव योजयेत्2 ।। ११७</l></lg>
<lg><l>3युद्धसंफेटयोस्तज्ज्ञैरुत्कृतिः संप्रकीर्तिता ।</l>
<l>करुणे शक्वरी चैव4 तथा चातिधृतिर्भवेत्5 ।। ११८</l></lg>
<lg><l>यद्वीरे कीर्तितं छन्दस्तद्रौद्रेऽपि प्रयोजयेत् ।</l>
<l>शेषाणामर्थयोगेन छन्दः कार्यं प्रयोक्तृभिः ।। ११९</l></lg>
<lg><l>6यच्छन्दः पूर्वमेवोक्तं विषमार्धसमे समम् ।</l>
<l>7उदारमधुरैः शब्दैस्तत्कार्यं तु रसानुगम् ।। १२०</l></lg>
<lg><l>शब्दानुदारमधुरान् प्रमदाभिधेयान्8</l>
<l>9नाट्याश्रयासु कृतिषु प्रयतेत कर्तुम् ।</l>
<l>तैर्भूषिता भुवि विभान्ति हि काव्यबन्धाः</l>
<l>पद्माकरा विकसिता इव राजहंसैः ।। १२१</l></lg>
<!-- COMMENTARY page 345 !-->
स्मृत्वा ब्रवीति "कर्ता द्यूतच्छलानां" (वेणी ५/२६), इति तथा "यो यः शस्त्रं बिभर्ति"
(वेणी ३/३२), इत्यादौ । अत एव भयानके हास्ये शान्ते वा यथायोगं
संवेदनस्पन्दताचर्व्यमाण[ता]स्वाद्यताश्चर्यकृतो विभागो वृत्तानां मन्तव्यः । *<q>उदारमधुरै</q>रिति ।
औदार्यं शब्दगुणो दीप्तेषु प्राधान्येन तदनुयायि च गुणान्तरं माधुर्यं, स्वानुयायिगुण--
संहितमसृणेषु रसेषु । अर्थगुणास्तु यथायोगं सर्वत्र, तदाह <q>प्रमदाभिधेयै</q>--
<!-- APPARATUS page 345 !-->
1 <q>ड</q>-- काव्यं 2 <q>ड</q>-- तद्भवेत् 3 <q>ड</q> N -- तथैव युद्धसंफेटावुत्कृत्यां संप्रकीर्तितौ <q>न</q> --तथैव युद्धसंस्फोटावुत्कृत्यां
संप्रकीर्तितम् 4 <q>ड</q>-- ज्ञेया 5 <q>द</q> N -- स्मृता 6 <q>द</q>--ये चार्थाः <q>ड</q> N --ये बन्धाः पूर्वमुद्दिष्टा विषमार्धसमा
समा । 7 <q>ड</q> N -- उदारशब्दैर्मधुरैः कार्यास्तेऽर्थवशानुगाः 8 <q>न</q>--प्रमदाभिनेयान् 9 <q>ड</q>-- नाट्याश्रयान्
<q>ढ</q> N -- नाट्याश्रितान् ।
* अयं श्लोको <q>भम</q>योर्विना सर्वासु मातृकासु ह्रस्वदीर्घाद्यक्षररूपनिरूपणानन्तरमेव वर्तते । सर्वत्र
"शब्दानुदारमधुरान् प्रमदाभिधेयान्" इति द्वितीयान्तपाठ एव विद्यते न तु तृतीयान्तः ।

<pb n="346"/>

<lg><l>त्रिविधं ह्यक्षरं1 कार्यं कविभिर्नाटकाश्रयम् ।</l>
<l>2ह्रस्वं दीर्घं प्लुतं चैव 3पदबन्धसमाश्रयम्4 ।। १२२</l></lg>
<lg><l>एकमात्रं भवेद्हस्वं द्विमात्रं दीर्घमुच्यते ।</l>
<l>प्लुतं चैव त्रिमात्रं स्यादक्षरं वर्णसंश्रयम्5 ।। १२३</l></lg>
<lg><l>स्मृते चासूयिते चैव तथा च परिदेविते ।</l>
<l>पठतां ब्राह्मणानां च प्लुतमक्षरमिष्यते ।। १२४</l></lg>
<lg><l>आकारस्तु स्मृते कार्यं 6ऊकारश्चाभ्यसूयिते ।</l>
<l>परिदेविते च हाकार ओंकारोऽध्ययने तथा7 ।। १२५</l></lg>
<lg><l>7aह्रस्वदीर्घप्लुतानीह यथाभावं यथारसम् ।</l>
<l>8काव्यबन्धेष्वशेषेषु ह्यक्षराणि प्रयोजयेत् ।। १२६</l></lg>
<lg><l>चेक्रीडितप्रभृतिभिर्विकृतैश्च शब्दै--</l>
<l>9र्युक्ता 9aन भान्ति ललिता भरतप्रयोगाः ।</l>
<l>10यज्ञाक्रियेव रुरुचर्मधरैर्घृताक्तै--</l>
<l>र्वेश्या द्विजैरिव कमण्डलुदण्डहस्तैः ।। १२७</l></lg>
<!-- COMMENTARY page 346 !-->
रिति । प्रमदो हर्षः हर्षजनको गुणसाकल्यवानभिधेयोऽर्थो येषां भावार्थो हृदयगतोऽभिप्रायः
क्रियाविशेषश्च तं दर्शयति <q>स्मृते चेत्यादि</q> । एतदेव च क्रमेण विभजति <q>आकार</q> इत्यादि ।
द्वावेतावनुस्वारेणानुनासिक्येन वा युक्तौ कार्यौ आण्डदण्डादि । <q>ह्रस्वदीर्घप्लुतानीह यथाभावं
यथारसम्</q> । <q>काव्यबन्धेष्वशेषे</q>ष्विति वचनादन्यत्र विषये दूराहूत्यादिषु प्लुत उक्तः तत्रासौ प्रयोज्य
एवेति दर्शितम् । <q>चेक्रीडितं</q> यङ्न्तम् । आदिग्रहणेन ण्यन्ताः सन्नन्ताः ।
<!-- APPARATUS page 346 !-->
1 <q>ड</q> N --काव्ये विज्ञेयं 2 <q>न</q> N --प्लुते ह्रस्वं च दीर्घं च 3 <q>ड</q> N -- रसभावविभावकम् 4 <q>ड</q>--इष्यते
5 <q>ड</q>--स्वरयोजनम् 6 <q>च</q>--हुंकारः 7 <q>द</q>--चाप्यधीतिनः 7a:N:एकमात्रा भवन्तीह 8 <q>द</q> N -- एतानि काव्ययोगेषु
त्वक्षराणि निवेशयेत् <q>ड</q>-- काव्ययोगेषु सर्वेषु ह्यक्षराणि तु योजयेत् (न--पाठ्य) <q>च</q>--काव्ययोगेष्वक्षराणि
यथाशोभं निवेशयेत् । 9 <q>द</q>--मुक्ता 9 a: N: र्युक्ता न ता 10 <q>ड</q>-- कृष्णाजिनाक्ष ।

<pb n="347"/>

<lg><l>[1मृदुललितपदार्थं गूढशब्दार्थहीनं</l>
<l>2जनपदसुखभोग्यं 3युक्तिमन्नृत्तयेज्यम् ।</l>
<l>बहुकृतरसमार्गं4 सन्धिसन्धानयुक्तं</l>
<l>भवति 5जगति योग्यं नाटकं प्रेक्षकाणाम् ।। ] १२८</l></lg>
<lg><l>इति भारतीये नाट्यशास्त्रे वागभिनये काव्यलक्षणो नाम
षोडशोऽध्यायः6 ।।</l></lg>
<!-- COMMENTARY page 347 !-->
एते नटोचिताः प्रयोगाः न भान्ति । ते यतो ललिता यथा वेश्यापरिग्रहे द्विजैर्यज्ञक्रिया
मृगाजिनदण्डकमण्डलुघृताभ्यङ्गादि [युक्तैः] संभवद्भिरपि न भाति । एवं तद्व्याख्याने
रौद्रादिस्वविषये यत्पुरुषस्याभ्यनुज्ञानं तद्वियुक्तं स्यादितीत्थं व्याख्या--ललिताः सुकुमारप्रयोगास्ते
परुषैः पदैर्न भान्तीति विशेषनिषेधः शेषाभ्यनुज्ञापक इति न्यायादन्यत्र तत्प्रयोग इत्युक्तं
भवति । तथा हि--"वयोद्वितीयाः सरिति सगेश्चम (?)" इत्येवमादिरपि विधिप्रयोज्य एव,
"आख्यातामर्षतर्ष्य" इत्यादौ । एतदेव साधर्म्यवैधर्म्यद्वारेणोपपादयति वेश्या यथा
मृगचर्मघृताभ्यङ्गदण्डादियुक्तैर्द्विजैर्न शोभते । वैधर्म्येण दृष्टान्तमाह यथा तैरेव यज्ञक्रिया भाति न
तथा वेश्या तदङ्गत्वात् । बहुव्रीहेर्वा यज्ञक्रियापत्न्यप्युच्यत इति शिवम् ।।</p>
<lg><l>इति षोडशमध्यायं ग्रन्थनिर्ग्रन्थिकं व्यधात् ।</l>
<l>यशोराशेर्यशोरागनाम्नो दौहित्रदेहजः ।।</l></lg>
<lg><l>इति श्रीमहामाहेश्वराभिनवगुप्ताचार्यविरचितायां</l>
<l>नाट्यवेदविवृतावभिनवभारत्यां लक्षणा--</l>
<l>लङ्कारदोषगुणाध्यायः</l>
<l>षोडशः समाप्तः ।।</l></lg>
<!-- APPARATUS page 347 !-->
1 अयं श्लोको <q>नभमा</q>सुविना सर्वासु मातृकासु वर्तते, प्रक्षिप्त इव भाति 2 <q>ड</q>--बुधजन 3 <q>ड</q>--बुद्धि
<q>प</q>--नृत्ययोग्यम् 4 <q>ड</q>--रसकृतमार्गं 5 <q>ज</q>--सुकविकाव्यं नाट्यकाले मनोज्ञम् 6 <q>चभम</q> संज्ञासु विना सर्वासु
सप्तदशोऽध्यायः <q>द</q> मातृकायामध्यायश्लोकसंख्या १२८--आदितः २६१८ ।। इति च वर्तते । N: इति भारतीये
नाट्यशास्त्रे वागभिनये काव्यलक्षणः सप्तदशोऽध्यायः ।

<pb n="348"/>

<p><q>श्रीः</q></p>
<p><q>नाट्यशास्त्रम्</q></p>
<p>षोडशोऽध्यायः ।</p>
<p>अनुबन्धः ।</p>
<lg><l>भूषणाक्षरसङ्घातौ शोभोदाहरणे तथा ।</l>
<l>हेतुसंशयदृष्टान्ताः प्राप्त्यभिप्राय एव च ।। १</l></lg>
<!-- COMMENTARY page 348 !-->
<p>†समस्तार्थालङ्कारवर्गस्य बीजभूताश्चमत्काराः कथाशरीरवैचित्र्यदायिनो वक्रोक्तिरूपा
लक्षणशब्देन व्यवह्रियन्ते । लक्षणानि गुणालङ्कारमहिमानमनपेक्ष्य स्वसौभाग्येनैव शोभन्ते ।
लक्षणं महापुरुषस्य पद्मादिरेखादिवत्काव्यशरीरस्य सौन्दर्यदायि । अलङ्कारस्तु रत्नाभरणादिवदेव,
येन विनापि स्वसौन्दर्येणैव पुरुषः, प्रविभासते । गुणस्तु प्रवृत्तिद्योतितो धैर्यादिवत्काव्यस्य
शब्दार्थरचनामाश्रयति । यथा लक्षणरहितः पुरुषो न सुन्दरशब्दवाच्यस्तथालक्षणवर्जं कथाशरीरं
गुणालङ्कारोज्ज्वलमपि नीरसत्वं भजत्प्रौढकाव्याभिधानं नार्हति । कथाशरीरसंपन्नेषु काव्येष्वेव
लक्षणानि निर्वर्त्यन्ते न तु मुक्तकादिषु खण्डकाव्येषु, अत एव 'काव्यबन्धास्तु कर्तव्या' (ना.शा.
१५/२२७) इति मुनिनैव मुक्तकादिवारणपरमुक्तम् । लक्षणान्यसंख्येयानि, तेषां
चमत्कृतिविशेषगरिष्ठाणि षट्त्रिंशदेव <q>मुनिना</q> संगृहीतानि । <q>कोहला</q>दिभिस्तच्छिष्यैः
प्रकीर्तितान्यपराणि कानिचिल्लक्षणत्वेन प्रसिद्धिमुपगतानि कालप्रवाहे भरतग्रन्थ एव
पाठान्तरनिबन्धरूपेण प्रक्षिप्तानि स्युः । सौन्दर्यजनकत्वकारणेन <q>भोजा</q>दिभिरुभयपाठगतान्यपि
लक्षणानि स्वीकृत्यान्यैरपि कैश्चिच्चमत्कृतिभूतैर्लक्षणैः सह चतुःषष्टित्वेन प्रकटितानि ।</p>
<p>यद्विवेचितमतिगम्भीरप्रौढवाचा <q>भगवता वृत्तिकारेण</q> लक्षणान्यसंख्यानीति तदुपष्टभ्यैव
भिन्नपाठोऽपि बालानां समुपवेद्य इत्यभूह्य तन्मध्य एव संक्षेपेण प्रकाशितः ।</p>
<p>भूषणं लक्षयति-- अलङ्कारैरिति <q>भरतो</q>क्तैरुपमादिभिर्गुणैश्च यत्र कथा--
शरीररचना समुल्लासिता तद्भूषणं नाम लक्षणम् । चित्रार्थैरिति विभावादि--
<!-- APPARATUS page 348 !-->
†अत्र या 'अभिनवभारती' पठ्यते, तत्र भोजराज--कुन्तकादीनां ग्रंथेभ्यः केचन सन्दर्भाः, केचन च
त्रिवेन्द्रम्नाटकचक्रतः श्लोकाः पठ्यन्ते । एतत् सर्वं न विद्वन्मनोहारितामेति इति प्रक्षिप्तोऽयमंशः इति लक्ष्यते)

<pb n="349"/>

<lg><l>निदर्शनं निरुक्तं च सिद्धिश्चाथ विशेषणम् ।</l>
<l>गुणातिपातातिशयौ तुल्यतर्कः पदोच्चयः ।। २</l></lg>
<lg><l>1दिष्टं चैवोपदिष्टं च विचारोऽथ विपर्ययः ।</l>
<l>भ्रंशश्चानुनयो माला दाक्षिण्यं गर्हणं तथा ।। ३</l></lg>
<lg><l>अर्थापत्तिः प्रसिद्धिश्च पृच्छा सारूप्यमेव च ।</l>
<l>मनोरथश्च 1aलेशश्च संक्षोभो गुणकीर्तनम् ।। ४</l></lg>
<!-- COMMENTARY page 349 !-->
सामग्रीप्रत्यायकतया रसोद्द्योतकैरर्थविशेषैः मतान्तरे वक्रोक्तिरूपैः । यथा <q>कृत्यारावणे</q>
सप्तमेऽङ्के कञ्चुकिनं दृष्ट्वा लक्ष्मणविभीषणौ-- आर्य, कथय कथय ।</p>
<p>काञ्चु--का गतिः श्रूयतां --आर्या खलु सीता रावणाज्ञया किङ्करोपनीतं
भर्तुर्मायाशिरोऽवलोक्य सखीभिराश्वास्यमानापि निवृत्तप्रयोजनापि 'नाहमात्मानं क्लेशयामि' इति
(इत्यर्धोक्तौ तिष्ठति) ।</p>
<lg><l>सर्वे--किं कृतवती</l>
<l>काञ्चु--यन्न शक्यते वक्तुम् ।</l></lg>
<lg><l>शशिन इव कला दिनावसाने कमलवनोदरमुत्सुकेव हंसी ।</l>
<l>पतिमरणरसेन राजपुत्री स्फुरितकरालशिखं विवेश वह्निम् ।। इति ।</l></lg>
<p>यथा वा <q>रत्नावल्यां</q> प्रथमेऽङ्के यौगन्धरायणस्य वचनं विश्रान्तविग्रह(रत्नावली १/८) इति
श्लोकः । भूषणाख्यलक्षणेन काव्यं सामान्यवचसो भिद्यते, "तात्पर्यमेव वचसि ध्वनिरेव
काव्ये," (शृङ्गार ६, पृ. २२१) "यत्रालङ्कारवर्गोऽयं सर्वोऽप्यन्तर्भविष्यति" (वक्रोक्ति १/२०)
"शब्दप्राधान्यमाश्रित्य तत्र शास्त्रं पृथग्विदुः । द्वयोर्गुणत्वे व्यापारप्राधान्ये काव्यगीर्भवेत्"
(भट्टनायक, हृदयदर्पणे) "द्वे वर्त्मनी गिरो देव्याः शास्त्रं च कविकर्म च । प्रज्ञोपज्ञन्तयोराद्यं
प्रतिभोद्भवमन्तिमम्" (भट्टतोतस्य) इत्यादिना भोजकुन्तलकभट्टनायकतोतादिभिरुक्तरीत्या
गुणालङ्कारवर्गः सर्व एव लक्षणशब्देन परिगृहीतः । गुणालङ्कारैरेव यत्र कथारूपा वक्रोक्तिरतिशयिता
तत्र भूषणम् । अक्षरसंघातो विविधश्लेषोक्त्या वा अक्षरविपर्यासेन वोक्तिप्रत्युक्तिवैचित्र्यं यथा
<q>उभयाभिसारिका</q>यां विटः-- भगवति वैशिकाचलोऽहमभिवादये ।</p>
<!-- APPARATUS page 349 !-->
1 <q>ड</q>-- दृष्टं 1 a: N: धर्मश्च

<pb n="350"/>

<lg><l>1ज्ञेयाभ्यनुक्तसिद्धिश्च प्रियं वचनमेव च ।</l>
<l>षट्त्रिंशल्लक्षणान्येवं काव्यबन्धेषु निर्दिशेत् ।। ५</l></lg>
<lg><l>अलङ्कारैर्गुणैश्चैव बहुभिः समलङ्कृतम् ।</l>
<l>भूषणैरिव चित्रार्थैस्तद्भूषणमिति स्मृतम् ।। ६</l></lg>
<lg><l>यत्राल्पैरक्षरैः श्लिष्टैर्विचित्रमुपवर्ण्यते2 ।</l>
<l>तमप्यक्षरसङ्घातं विद्याल्लक्षणसंज्ञितम् ।। ७</l></lg>
<lg><l>सिद्धैरर्थै: समं कुत्वा ह्वसिद्धोऽर्थः प्रयुज्यते ।</l>
<l>यत्र श्लिष्टा विचित्रार्था सा शोभेति विधीयते ।। ८</l></lg>
<!-- COMMENTARY page 350 !-->
<p>परिव्राजिका--न वैशिकाचलेन प्रयोजनं, भवेद्वैशेषिकाचलेन ।</p>
<p>विटः -- अस्त्येतत्कारणं.........</p>
<p>परि -- षट्पदार्थबहिष्कृतैः सह संभाषणमस्मद्गुरुभिर्निरुद्धम् ।</p>
<p>विटः -- युक्तमेवैतत् । कुतः --</p>
<lg><l>द्रव्यं ते तनुरायताक्षि दयिता रूपादयस्ते गुणाः</l>
<l>सामान्यं तव यौवनं युवजनः संस्तौति कर्माणि ते ।</l>
<l>त्वय्यार्ये समवायमिच्छति जनो यस्माद्विशेषोऽस्ति ते</l>
<l>योगस्ते तरुणैर्मनोऽभिलषितैर्मोक्षोऽप्यनिष्टाज्जनात् ।। (उभयाभिसारिकायाम्)</l></lg>
<p>परि--सांख्यमस्माभिर्जायते अलेपको निर्गुणः क्षेत्रज्ञः पुरुषः ।</p>
<p>विटः -- हन्त निरुत्तराः स्मः ।</p>
<p>यथा वा शाकुन्तले सप्तमेऽङ्के "तापसी--सर्वदमन, शकुन्तलावण्यं पश्य" इत्यत्र शकुन्तलाशब्दः
सूचितः ।।</p>
<p>शोभा--सिद्धैः प्रयोजनैरसिद्धस्य शुभसंघटनं यत्र निर्णीयते सूच्यते वा
श्लेषवक्रोक्तिध्वनिविशेषमहिम्ना चमत्कृतोऽर्थः । केचित्स्वभावस्य प्रकटनमित्याहुः, अपरे तु
यूनोः प्रभावप्रकटनमित्याचक्षते । अर्थप्रधाने वस्तुन्येषापरं शोभते । यथा रत्नावल्यां प्रथमेऽङ्के
यौगन्धरायणः ('द्वीपाद्' इत्यादि पठित्वा) कः सन्देहः ।
<!-- APPARATUS page 350 !-->
1 <q>ढ</q>--ज्ञेयाह्युनुक्त । 2: N अर्थश्चितैर्निवर्ण्यते

<pb n="351"/>

<lg><l>यत्र तुल्यार्थयुक्तेन वाक्येनाभिप्रदर्शनात् ।</l>
<l>साध्यते निपुणैरर्थस्तदुदाहरणं स्मृतम् ।। ९</l></lg>
<!-- COMMENTARY page 351 !-->
<lg><l>प्रारम्भेऽस्मिन् स्वामिनो वृद्धिहेतौ दैवेनेत्थं दत्तहस्तावलम्बे ।</l>
<l>सिद्धेर्भ्रान्तिर्नास्ति सत्यं तथापि स्वेच्छाचारी भीत एवास्मिभर्तुः ।।</l></lg> (रत्रावली १/७)
यथा वा कथाशरीरसंघटनवैचित्र्यरूपशोभाया अभिज्ञानशकुन्तलायां मधुररप्रसक्तिः ।</p>
<p>परेषां दुर्भेद्यपरमार्थेन तुल्यार्थप्रयुक्तेन वाक्येन निगूढाशय कस्मैचिन्निपुणैर्यत्र
प्रकाश्यते तदुदाहरणं, यथा देवीचन्द्रगुप्ते प्रावेशिकी ध्रुवा कुमारचन्द्रगुप्तस्य संशयाकुलमानसस्य
प्रवेशावसरसूचकमर्थ मुद्दयोतयति--
<lg><l>एसो सिअकरवित्थरपणासिआसेसवेरितिमिरोहो ।</l>
<l>निअविहवरोण (? विहिवसेण)चन्दो गअणगिहं लंघिउं विसइ ।।</l></lg> (देवीचन्द्रागुप्ते
सप्तमेऽङ्के)
यथा वा प्रद्युम्नाभ्युदये तृतीयेऽङ्केऽन्तर्नाटिकायां सूत्रधारवचनं--
<lg><l>देव दनुजाधिप त्वां त्रिभुवनलक्ष्मीरिव स्वयंरागात् ।</l>
<l>अभिरूपमभिसृतवती नलकूबरमत्र नाटके रम्भा ।।</l></lg> (प्रद्युम्नाभ्युदये तृतीयेऽङ्के)
सामाजिकीभूतयोः सखीप्रभावत्योः सखी ''पिअसहि एसो एव्व मग्गो मअणपरवसाणं इत्थि
आणं'' इत्युपदिशति । अत्राभिसरणमेव प्रद्युम्नसङ्गमोपाय इत्यर्थः साध्यते ।</p>
<p>हेतुः--फलसाधनशक्तियुक्तं मितशब्दार्थं विचित्रभङ्ग्युक्तं वचनम् । यथा
तापसवत्सराजे षष्ठेऽङ्के कृतमरणनिश्चयां वासवदत्तां परिबोधयन्यौगन्धरायण आह--देवि प्रसीद,
<lg><l>आसृष्टेः प्रतिपार्थिवं युवतयो जाता मनोवल्लभाः</l>
<l>मग्नास्ते व्यसनार्णवे च बहवस्ताभिः सहैवेश्वराः ।</l>
<l>देव्या यत्तु कृतं तदाविकलतामुत्सृज्य लोकोत्तरं</l>
<l>तस्यैषा कृपणोचितेन विधिना किं ग्लानिरुत्पद्यते ।। इति</l></lg>
(तापसवत्सराजे षष्ठेऽङ्के)
देव्या यत् कृतं तदिष्टार्थसाधनमेव अचिरेणैव शुभफलमनुभवसीति ।</p>
<p>संशयोऽसमाप्तवाक्यत्वात्साधनीयविषयस्वरूपे सन्दिग्धावस्था । एषोऽर्थकामप्रधानेषु रूपकेषु
निपुणं प्रयुज्यते । यथा कुन्दमालायां षष्ठेऽङ्के रामायणकथावाचकौ कुशलवौ सीतावृत्तान्तं
पठन्तौ--</p>

<pb n="352"/>

<lg><l>यत्प्रयोजनसामर्थ्याद्वाक्यमिष्टार्थसाधनम् ।</l>
<l>समासोक्तं मनोग्राहि स हेतुरिति संज्ञितः ।। १०</l></lg>
<lg><l>अपरिज्ञाततत्त्वार्थं वाक्यं यत्र समाप्यते ।</l>
<l>अनेकत्वाद्विचाराणां ससंशय इति स्मृतः ।। ११</l></lg>
<lg><l>सर्वलोकमोग्राही 1यस्तु पक्षार्थसाधकः ।</l>
<l>हेतोर्निदर्शनकृतः स दृष्टान्त इति स्मृतः ।। १२</l></lg>
<!-- COMMENTARY page 352 !-->
<lg><l>सीतां निर्जनसंपाते चण्डश्वापदसङ्खले ।</l>
<l>परित्यज्य महारण्ये लक्ष्मणोऽपि न्यवर्तत ।।</l></lg>
<p>ततः प्राणैः परित्यक्ता निराशा जनकात्मजा । (कुन्दमालायां षष्ठेऽङ्के)
इति तूष्णींभवतः ।</p>
<p>रामलक्ष्मणौ--</p>
<lg><l>अप्रियाख्यानभीतेन कविना संहृता कथा ।</l>
<l>किमितः कल्याणमावेदयति । एवं तावदनुयोक्ष्ये (इति पृच्छतः) ।</l>
<l>संशयालङ्कारस्तु संशयाख्यलक्षणाद्भिन्नचमत्कारतया भिद्यते ।</l>
<l>संक्रुद्धस्य ललाटलोचनभुवा सप्तार्चिषा धूर्जटे--</l>
<l>र्निर्दग्धे मकरध्वजे रतिरसौ किं स्याद्गृहीतव्रता ।</l>
<l>संवादाद्वनदेवता मुनिवधूवेषप्रपञ्चे मनः</l>
<l>कृत्वेत्थं रमतेऽत्र विग्रहवती किं वा तपश्श्रीरियम् ।।</l>
<l>इत्यादिषु संशयोऽलङ्कार एव न तु संशयाख्यलक्षणम् ।।</l></lg>
<p>धर्मविरुद्धतया सर्वलोकमनोग्राहि वचनं निदर्शनोपष्टम्भं दृष्टान्तसंज्ञकं लक्षणम् । यथा
<q>धूर्तविटे</q>--"स्त्रीषु प्रसङ्गो न कर्तव्यः" इत्यत्र "भावः किं पश्य" तीत्युक्ते "विटः--भोः उपदेशमात्रं
खल्वेतत् । तमहं न पश्यामि यः स्त्रीषु प्रसङ्गं न गच्छेत्, श्रूयन्ते हि महेन्द्रादयोऽप्यहल्याद्यासु
विकृतिमापन्नाः" इति ।</p>
<p>यथा वा पद्मप्राभृतके स्वसोदरीप्रेयसोऽनुयोगे संदिग्धमानसां देवसेनामाह शशः--
<!-- APPARATUS page 352 !-->
1 <q>प</q>--यःस्व <q>ड</q>--यश्च ।

<pb n="353"/>

<lg><l>दृष्ट्वैवावयवान् कांश्चि1द्भावो2यत्रानुमीयते2a ।</l>
<l>3प्राप्तिं तामभिजानीयाल्लक्षणं नाटकाश्रयम्3a ।। १३</l></lg>
<lg><l>अभूतपूर्वो 4यो ह्यर्थः सादृश्यात्परिकल्पितः ।</l>
<l>लोकस्य हृदयग्राही सोऽभिप्राय इति स्मृतः ।। १४</l></lg>
<!-- COMMENTARY page 353 !-->
<lg><l>दक्षात्मजाः सुन्दरि योगताराः किं नैकजाताः शशिनं भजन्ते ।</l>
<l>आरुह्यते वा सहकारवृक्षः किं नैकमूलेन लताद्वयेन ।। इति (पद्मप्राभृतके)</l></lg>
प्राप्तिर्यथा कुन्दमालायां तृतीयेऽङ्के लक्ष्मणः कानिचित्पदचिह्नानि सैकते दृष्ट्वा राममाह--
<lg><l>विलासयोगेन परिश्रमेण वा स्वभावतो वा निभृतानि मन्थरम् ।</l>
<l>पदानि कस्याश्चिदिमानि सैकते प्रयान्ति तुल्यं कलहंसविभ्रमम् ।।</l></lg>
(कुन्दमालायां तृतीयेऽङ्के)
रामः --(निर्वण्य सहर्षं) किमुच्यते कस्याश्चिदिति, ननु वक्तव्यं सीतायाः पदानीति । पश्य--
<lg><l>समानं संस्थानं निभृतललिता सैव रचना</l>
<l>तदैवैत्तद्रेखा कमलरचितं चारुतिलकम् ।</l>
<l>यथा चेयं दृष्ट्वा हरति हृदयं शोकविधुरं</l>
<l>तथा ह्यस्मिन् देव्या सपदि पदपङ्क्तिर्विनिहिता ।। इति ।</l></lg>
(कुन्दमालायां तृतीयेऽङ्के)
अभिप्रायः--</p>
<p>अभूतपूर्व इत्यसत्पदार्थः केवलकल्पितः । केचित्स्वाद्यवस्तुन्यभिमान इत्याहुः
तद्वैचित्र्यरहितत्वादुपेक्ष्यम् । यथा तापसवत्सराजे चतुर्थेऽङ्के सांकृत्यायनी यौगन्धरायणोद्योगं
विमृश्य प्रणिधिं प्राह--
<lg><l>दुरुमुदीर्णे च रिपावेवमकिञ्चित्करे च विजिगीषौ ।</l>
<l>भवता तु नयनगुणशतैः सोऽयमसूत्रः पटः क्रियते ।। इति ।</l></lg>
यथा वा--
भूमिः कराग्रेण विवर्तिताद्य श्वासेन भग्नो हिमवान्महाद्रिः । (तापसवत्सराजे चतुर्थेऽङ्के)
आसारवृष्टा्या शमितोऽग्निरौर्वो विनिर्हतः कीटशतैरनन्तः ।। इति । (वत्सराजचरिते द्वितीयेऽङ्के)
<!-- APPARATUS page 353 !-->
1 <q>ढ</q>--अवयवं किंचित् 2 <q>प</q>--यत्रोपमीयते 2 a: N: यत्रापनीयते; 3 <q>द</q>--अप्राप्तिं चैवतां प्राप्तिं जानीयाल्ल्क्षणं
बुधः <q>प</q>--प्राप्तिन्नाम विजानीयात् <q>ड</q>--प्राप्तिं तामपि 3a: N: अप्राणिष्वेव तां प्राप्तं जानीयाल्लक्षणं बुधः
4 <q>फ</q> N--अप्यर्थोयः ।

<pb n="354"/>

<lg><l>यत्रार्थानां प्रसिद्धानां क्रियते परिकीर्तनम् ।</l>
<l>1परापेक्षाव्युदासार्थं तन्निदर्शनमुच्यते ।। १५</l></lg>
<lg><l>निरवद्यस्य वाक्यस्य पूर्वोक्तार्थप्रसिद्धयै2 ।</l>
<l>3यदुच्यते तु वचनं निरुक्तं तदुदाहृतम् ।। १६</l></lg>
<lg><l>बहूनां तु प्रधानानां4 नाम यत्राभिकीर्त्यते5 ।</l>
<l>अभिप्रेतार्थसिद्ध्यर्थं सा सिद्धिरभिधीयते ।। १७</l></lg>
<!-- COMMENTARY page 354 !-->
निदर्शनं यथा--
<lg><l>शान्तिं याचि शनैर्महौषधिबलादाशीविषाणां विषं</l>
<l>शक्यो मोचयितुं मदोत्कटकटादात्मा गजेन्द्राद्वने ।</l>
<l>ग्राहस्यापि मुखान्महार्णवजले मोक्षः कदाचिद्भवेद्</l>
<l>वेशस्त्रीवडवामुखानलगतो नैवोत्थितो दृश्यते ।। (उभयाभिसारिकायां)</l></lg>
निरुक्तं--यथा वत्सराजचरिते प्रथमेऽङ्के भरतरोहकः राजानमाह--प्रसह्य हरणे केवलं प्रमादिता
ख्यातिः ।
<lg><l>राजा--किमेतत् ।</l>
<l>भरत--सदोषेषु कार्येषु यदल्पदोषं तत्प्रारब्धव्यम् ।</l>
<l>वसुवर्मा--स्वामिन् तत्राप्यहं वाच्यदोषं न पश्यामि । कुतः--</l>
<l>नीता बलात्प्रकृतिभद्रतरा सुभद्रा यद्वासुभद्रभगिनी कपिकेतनेन ।</l>
<l>देवस्य तेन समभूद्वचनीयता किं तेजःप्रकाशयशसां यदुदन्तिनां वा ।।</l></lg>
(वत्सराजचरिते प्रथमेऽङ्के)
<lg><l>शालं --साधु, निरुक्तमभिहितं वसुवर्मणा ।</l>
<l>सिद्धिः--प्रधानानां स्पृहणीयानां प्रयोजनान्तराणामतर्कितोपलब्धानां परिकीर्तनम् ।</l></lg>
यथा कौमुदीमहोत्सवे चतुर्थेऽङ्के मन्त्रगुप्तवचनं--
<lg><l>सङ्गतिश्चिरमचिन्तितपूर्वा निर्वृतप्रणयिनी मिथुनानाम् ।</l>
<l>आधिराज्यमधिरोहति तस्याः षोडशीमपि कलां न मघोनः ।। इति।</l></lg>
(कौमुदीमहोत्सवे चतुर्थेऽङ्के)
<!-- APPARATUS page 354 !-->
1 <q>न</q>--परोपेक्षा <q>ढ</q>--परपक्ष <q>द</q>--पराक्षेप, N: पराक्षेपा(प)व्युदासार्थं 2 <q>द</q> N--अर्थः प्रसिध्यति
3 <q>द</q> N--तदप्यागमसंभूतं निरुक्तमभिनिर्दिशेत् 4 <q>ड</q>--च प्रयुक्तानां 5 <q>फ</q>--अभिधीयते ।

<pb n="355"/>

<lg><l>सिद्धान् बहून् प्रधानार्थानुक्त्वा यत्र प्रयुज्यते ।</l>
<l>विशेषयुक्तं वचनं विज्ञेयं तद्विशेषणम् ।। १८</l></lg>
<lg><l>गुणाभिधानौर्विविधैर्विपरीतार्थयोजितैः ।</l>
<l>गुणातिपातो मधुरौर्निष्ठुरार्थौ1र्भवेद्यथा2 ।। १९</l></lg>
<lg><l>बहून् गुणान् कीर्तयित्वा सामान्यजनसम्भवान् ।</l>
<l>विशेषः कीर्त्यते यस्तु ज्ञेयः सोऽतिशयो बुधैः ।। २०</l></lg>
<!-- COMMENTARY page 355 !-->
विशेषणं--यथा राजा विदूषकमाह--अयि मूढ--
<lg><l>वृत्तिर्मूलपलादिभिः क्षितितले शय्या जटाधारणं</l>
<l>वासो वल्कलमीदृशं कृतमिदं सामान्यमन्यैरपि ।</l>
<l>संवेगाभिभवे विमूढमनसा यन्नानुयाता प्रिया</l>
<l>तन्मिथ्यापरिबोधितेन न कृतं स्नेहानुरूपं मया ।। इति । (तापसवत्सराजे तृतीयेऽङ्के)</l></lg>
गुणातिपातो--यथा विटः--
<lg><l>जात्यन्धां सुरतेषु दीनवदनामन्तर्मुखाभाषिणीं</l>
<l>हृष्टस्यापि जनस्य शोकजननीं लज्जापटेनावृताम् ।</l>
<l>निर्व्याजं स्वयमप्यदृष्टजघनां स्त्रीरूपबद्धां पशुं</l>
<l>कर्तव्यं खलु नैव भोः कुलवधूकारां प्रवेष्टुं मनः ।। (धूर्तिविटे)</l></lg>
अत्र कुलस्त्रीसमुचिता विनयललज्जादयो गुणा विपरीतार्थयोजिताः ।
अतिशयो धृतराष्ट्रं प्रति भीष्मः--
<lg><l>एतत्ते हृदयं स्पृशामि यदि वा साक्षी तवैवात्मजः</l>
<l>संप्रत्येव तु गोग्रहे यदभवत्तत्तावदाकर्ण्यताम् ।</l>
<l>एकः पूर्वमुदायुधैः स बहुभिर्दृष्टस्ततोऽनन्तरं</l>
<l>यावन्तो वयमाहवप्रणयिनस्तावन्त एवार्जुनाः ।। इति । विलक्षकुरुपतौ</l></lg>
तुल्यतर्को --यथा राजा--
<lg><l>नवार्कभापल्लवितामलोदरे सुगन्धिरेणूत्करकेसरोज्ज्वले ।</l>
<l>रसामृतज्ञो भ्रमरः सरोरुहे किमर्कपुष्पे प्रणयं करिष्यति ।। इति ।</l></lg>
(वत्सराजचरितेऽष्टमेऽङ्के)
<!-- APPARATUS page 355 !-->
1 <q>फ</q>--निष्ठुरार्थो 2 <q>ड</q>--अथ

<pb n="356"/>

<lg><l>रूपकैरुपमाभिर्वा 1तुल्यार्थाभिः प्रयोजितः2 ।</l>
<l>3अप्रत्यक्षार्थ4संस्पर्शस्तुल्यतर्कः प्रकीर्तितः5 ।। २१</l></lg>
<lg><l>बहूनां 6तु प्रयुक्तानां 7पदानां बहुभिः पदैः ।</l>
<l>उच्चयः सदृशार्थो यः स विज्ञेयः पदोच्चयः ।। २२</l></lg>
<lg><l>यथादेशं यथाकालं यथारूपं8 च वर्ण्यते ।</l>
<l>यत्प्रत्यक्षं परोक्षं वा 9दृष्टं तद्वर्णतो10 ऽपि वा ।। २३</l></lg>
<!-- COMMENTARY page 356 !-->
पदोच्चयो यथा राजोत्तमसचिवं वर्णयति --
<lg><l>खङ्गो रक्षान्धकारे रविररितिमिरे कार्यभारेषु धुर्यः</l>
<l>दीपो मन्त्रान्धकारे सुरगुरुरनये सङ्क्रमो व्यापदोघे ।</l>
<l>उत्कण्ठायां सभागी गतिरनवसरे चन्दनं शोकतापे</l>
<l>संक्षेपान्मानुषाभो हितशिवसुखदो भव्यचिन्तामणिर्मे ।।(वत्सराजचरिते षष्ठेऽङ्के)</l></lg>
दृष्टं प्रत्यक्षं यथा --
<lg><l>वामं सन्धिस्तिमितवलयं न्यस्य हस्तं नितम्बे</l>
<l>कृत्वा श्यामाविटपसदृशं स्रस्तमुक्तं द्वितीयम् ।</l>
<l>पादाङ्गुष्ठालुलितकुसुमे कुट्टिमे पातिताक्षं</l>
<l>नृत्तादस्याः स्थितमतितरां कान्तमृज्वायताक्षम् ।। इति । (मालविका २/६)</l></lg>
परोक्षं यथा मदनसेनाया वर्णनं--
<lg><l>उत्क्षिप्तालकमीक्षणान्तगलितं कोपाञ्चितान्तभ्रुवा</l>
<l>दष्टार्धोष्ठमधीरदन्तकिरणं प्रोत्कम्पयन्त्या मुखम् ।</l>
<l>शिञ्जन्नूपुरया विकृष्य विगलद्रक्तांशुकं पाणिना</l>
<l>मूर्धन्यस्य सनूपुरः समदया पादोऽर्पितः कान्तया ।। इति । (पादताडितके)</l></lg>
<!-- APPARATUS page 356 !-->
1 <q>ड</q>--उपमानैर्वा 2 <q>ड</q>--प्रयोक्तृभिः 3 <q>ड</q>--अप्रत्ययार्थ 4 <q>द</q>--संस्पृष्टः 5 <q>द</q>--इतिस्मृतः 6 <q>द</q>--संप्रयुक्तानां
7 <q>ड</q>--पादानाम् 8 <q>फ</q>--पात्रं 9 <q>फ</q>--दिष्टं 10 <q>द</q>--वर्णको ।

<pb n="357"/>

<lg><l>परिगृह्य तु शास्त्रार्थं यद्वाक्यमभिधीयते ।</l>
<l>1विद्वन्मनोहरं स्वन्तमुपदिष्टं तदुच्यते ।। २४</l></lg>
<lg><l>2पूर्वाशयसमानार्थैरप्रत्यक्षार्थसाधनैः ।</l>
<l>3अनेकोपाधिसंयुक्तो विचारः परिकीर्तितः ।। २५</l></lg>
<lg><l>विचारस्यान्यथाभावस्तथादृष्टोपदिष्टयोः4 ।</l>
<l>सन्देहाज्जायते यत्र5 स विज्ञेयो विपर्ययः ।। २६</l></lg>
<!-- COMMENTARY page 357 !-->
उपदिष्टं यथा राजा--
<lg><l>धर्मः प्रागेव चिन्त्यः सचिवमतिगतिः प्रेक्षितव्या स्वबुध्या</l>
<l>प्रच्छाद्यौ रागरोषौ मृदुपरुषगुणौ कालयोगेन कार्यौ ।</l>
<l>ज्ञेयं लोकानुवृत्तं परचरनयनैर्मण्डलं प्रेक्षितव्यं</l>
<l>रक्ष्यो यत्नादिहात्मा रणशिरसि पुनः सोऽपि नावेक्षितव्यः ।। इति ।</l></lg>
(अविमारके प्रथमेऽङ्के)
यथा वा तन्त्रान्तरविषये
<lg><l>शून्ये वासं प्रमर्द्य द्विरद इव लतां यो हरत्याशु नारीं</l>
<l>मत्तां वा यो विदित्वा ह्यभिभवति शनै रञ्जयन्वाक्यलेशैः ।</l>
<l>अन्यं कृत्वोपधिं वा छलयति कुरुते भावसङ्गूहनं वा</l>
<l>तस्यैतच्चेष्टितं भो न भवति विफलं वामशीला हि नार्यः ।। इति ।। (धूर्तविटे)</l></lg>
प्रवृत्तार्थानुसारि परोक्षार्थसाधकं बहूपायोपाधिदर्शनं वाक्यं विचारः--
यथा राक्षसवाक्यं--
<lg><l>साध्ये निश्चितमन्वयेन घटितं बिभ्रत्सपक्षे स्थितिं</l>
<l>व्यावृत्तं च विपक्षतो भवति यत्तत्साधनं सिद्धये ।</l>
<l>यत्साध्यं स्वयमेव तुल्यमुभयोः पक्षे विरुद्धं च य --</l>
<l>त्तस्याङ्गीकरणेन वादिन इव स्यात्स्वामिनो निग्रहः ।। (मुद्राराक्षसे पञ्चमेऽङ्के)</l></lg>
अथवा विज्ञातापरागहेतुभिः प्राक्परिगृहीतोपजापैरापूर्णमिति न विकल्पितुमर्हामि ।। इति ।
<!-- APPARATUS page 357 !-->
1<q>द</q>-- विदुर्मनोहरं 2 <q>द</q>-- पूर्वशेष 3 <q>द</q> N--तिरस्कृतार्थविषयो <q>फ</q>-- अनेकोपाय 4 <q>द</q>--दिष्टोपदिष्टयोः
<q>ड</q>--दृष्टोपयोगतः <q>न</q>--उपदृष्टयोः 5 <q>ड</q>--कल्प्यते यस्तु

<pb n="358"/>

<lg><l>वाच्यमर्थं परित्यज्य दृष्टादिभिरनेकधा ।</l>
<l>अन्यस्मिन्नेव पतनादाशुभ्रंशः स इष्यते1 ।। २७</l></lg>
<lg><l>उभयोः प्रीतिजननो विरुद्धाभिनिवेशयोः2 ।</l>
<l>3अर्थस्य साधकर्श्चव विज्ञेयोऽनुनयो बुधैः ।। २८</l></lg>
<!-- COMMENTARY page 358 !-->
विपर्ययो यथा रावणं प्रति सचिवः--
<lg><l>उदर्कसिद्धिमिच्छद्भिः सद्भिर्न खलु दृश्यते ।</l>
<l>चतुर्थीचन्द्रलेखेव परस्त्रीफालपट्टिका ।।</l></lg>
<lg><l>रावणः-- परस्त्रीकुचकुम्भेषु कुम्भेषु वरदन्तिनाम् ।</l>
<l>निपतन्ति न भीरूणां दृष्टयः शरवृष्टयः ।।</l></lg>
यथा वा <q>मत्तविलासे</q> शाक्यभिक्षुः --परमकारुणिएण भअवदा तहागएण पासादेसु वासो
पज्जंकेसु सअणं पुव्वण्हे भोअणं......एदेहिं --उवदेसेहिं भिक्खुसंघस्स अणुग्गहं करंतेण किं णु
हु इत्थिआपरिग्गहो सुरापाणविहाणं अणादिठं । अहवा सव्वञ्ञो एदं उण पेक्खदि । अवस्सं
एदेहि दुठ्ठबुद्धत्थविरेहि णिरुच्छाहेहि अम्हाणं तरुणजणाणं मच्छरेण पिडअपुत्थएसु
इत्थिआसुरापाणविहाणाणि पलामुट्ठाणि इति तक्केमि ।।
भ्रंशो यथा <q>वेणीसंहारे</q> द्वितीयेऽङ्के कञ्चुकिनमाह दुर्योधनः--</p>
<lg><l>सहभृत्यगणं सबान्धवं सहमित्रं ससुतं सहानुजम् ।</l>
<l>स्वबलेन निहन्ति संयुगे न चिरात्पाण्डुसुतः सुयोधनम् ।। इति ।। (वेणी २/५)</l>
<l>कञ्चु--(कर्णौ पिधाय सभयं) शान्तं पापं प्रतिहतममङ्गलम् ।। इति ।</l></lg>
<p>अनुनयो यथा रामपराक्रमस्तुतिव्यग्रं मारीचमाह रावणः--आः प्रतिपक्षपक्षपातिन् क्षुद्र
राक्षसापसद ! किं बहुना--
<lg><l>तवैव रुधिराम्बुभिः क्षतकठोरकण्ठस्तुतैः</l>
<l>रिपुस्तुतिभवो मम प्रशममेतुं कोपानलः ।</l>
<l>सुरद्विपशिरस्स्थलीदलनदष्टमुक्ताफलः</l>
<l>स्वसुः परिभवोचितं पुनरसौ विधास्यत्यसिः ।। (रामाभ्युदये द्वितीयऽङ्के)</l></lg>
<!-- APPARATUS page 358 !-->
1 <q>ड</q>--इह भ्रंशः <q>स</q> उच्यते <q>फ</q>-- तद्भ्रंशितमिहेष्यते 2 <q>ड</q>-- निविष्टयोः 3 <q>द</q>--द्व्यर्थस्य ।

<pb n="359"/>

<lg><l>1अभिप्रेतार्थसिद्धयर्थं कीर्त्यन्ते यत्र सूरिभिः ।</l>
<l>प्रयोजनान्यनेकानि सा मालेत्यभिसंज्ञिता ।। २९</l></lg>
<lg><l>हृष्टैः प्रसन्नवदनैर्यत्परस्यानुवर्तनम्2 ।</l>
<l>क्रियते वाक्यचेष्टाभिस्तद्दाक्षिण्यमुदाहृतम्3 ।। ३०</l></lg>
<lg><l>यत्र संकीर्तयन्दोषं4 गुणमर्थेन दर्शयेत् ।</l>
<l>5गुणातिपाताद्दोषान्वा 6गर्हणं नाम तद्भवेत् ।। ३१</l></lg>
<!-- COMMENTARY page 359 !-->
इति खङ्गमाकर्षति । तदा प्रहस्तः (उभयोर्मध्ये निपत्य)--प्रसीदतु प्रसीदतु, महाराजः, नेदमनुरूपं
स्वामिनः । देव--
<lg><l>लोकत्रयक्षयोद्वृत्तप्रकोपाग्रेसरस्य ते ।</l>
<l>ईदृशश्चन्द्रहासस्य भृत्येष्वनुचितः क्रमः ।। इति । (रामाभ्युदये द्वितीयेऽङ्के)</l></lg>
माला यथा राजा--
<lg><l>दृष्टा यूयं निर्जिता विद्विषन्तः प्राप्ता देवी भूतधात्री च भूयः ।</l>
<l>संबन्धोऽभूद्दर्शकेनापि सार्धं किं दुष्प्रापं यन्न लब्धं भवद्भयः ।। इति तापसवत्सराजे</l></lg>
दाक्षिण्यं यथा रत्नावल्यां द्वितीयेऽङ्के शीर्षवेदनव्याजेन गन्तुमुद्यतां वासवदत्तां पटान्तेन गृहीत्वा
निरुन्धन् वत्सराजः "प्रिये, प्रसीदेति ब्रूयाम्" (रत्नावली २/१९)इत्यादि वदन्निष्क्रान्तायां प्रेयस्यां
"अलमरण्यरुदितेन" इति ब्रुवन्तं विदूषकमाह--"मूढ ! न लक्षितस्त्वया देव्याः कोपः तत्सर्वथा
देवीप्रसादनं मुक्त्वा नान्यमत्रोपायमाकलयामि । तदेहि देवीं प्रसादयितुमभ्यन्तरमेव प्रविशावः"
इति । अत्र राज्ञोऽनुवर्तनं दाक्षिण्यम् ।
गर्हणं देषस्य गुणीकृतत्वं * यथा--
<lg><l>प्रणष्टा न व्यक्तिर्भवति वचसः सैव मृदुता</l>
<l>न रागो नेत्राब्जे त्यजति न च लज्जा व्यपगता ।</l>
<l>स्मृतिः प्रत्यायाता परिहृषितमद्यापि च मुखं</l>
<l>मदो दोषांस्त्यक्त्वा त्वयि परिणतस्तिष्ठति गुणैः ।। (धूर्तविटे)</l></lg>
<!-- APPARATUS page 358 !-->
1 <q>द</q> N --अनीप्सितार्थ <q>ड</q>--ईप्सितार्थ 2 <q>न</q>--वर्णनम् 3 <q>द</q>--इतिस्मृतम् 4 <q>न</q>--दोषान् 5 <q>प</q>--गुणाभिवादात्
6 <q>ड</q>-- दोषाद्वा ।
* अन्ये तु कुत्सेव क्रोधान्मानान्मत्सराद्वा गर्हणमित्याहुः ।

<pb n="360"/>

<lg><l>1अर्थान्तरस्य कथने यत्रान्योऽर्थः 2aप्रतीयते2 ।</l>
<l>3वाक्यमाधुर्यसंपन्ना सार्थापत्तिरुदाहृता ।। ३२</l></lg>
<lg><l>वाक्यैः सातिशयैरुक्ता वाक्यार्थस्य प्रसाधकैः4 ।</l>
<l>लोकप्रसिद्धैर्बहुभिः5 प्रसिद्धिरिति कीर्तिता ।। ३३</l></lg>
<!-- COMMENTARY page 360 !-->
गुणातिपाते दोषो यथा विष्णुत्रातः--
<lg><l>नृपाः प्रभुत्वात्प्रतिषेधवामा जिह्मो विधिस्तद्वशवर्ति कार्यम् ।</l>
<l>साचिव्यतो नापरमस्ति पुंसां विषाददुःखायशसां निदानम् ।।</l></lg>
(वत्सराजचरिते द्वितीयेऽङ्के)
यथा वा लामकायनः--
<lg><l>पूर्वाह्णे कृतभोजनव्यतिकरान्नित्यैव नीरोगता</l>
<l>कण्डूतिर्वपनादपैति शिरसः स्नानं यदा रोचते ।</l>
<l>जात्याचारकदर्थनाविरहितं ब्राह्मण्यमात्मेच्छया</l>
<l>धूर्तैः सत्त्वहिताय कैरपि कृतं साधुव्रतं सौगतम् ।। (तापसवत्सराजे तृतीयऽङ्के)</l></lg>
अर्थापत्तिर्यथा --
<lg><l>आदष्टस्फुरिताधरे भवति यो वक्त्रारविन्दे रसः</l>
<l>प्रीतिर्या च हृतांशुके च जघने काञ्जीप्रभोद्दयोतिते ।</l>
<l>लक्ष्मीर्या च नखक्षताङ्कुरधरे पीने कपोले स्त्रियो</l>
<l>रक्तं तेन विरज्यते न हृदयं जात्यन्तरेऽपि ध्रुवम् ।। (धूर्तविटे)</l></lg>
अत्र जन्मान्तरेऽपि तस्या अनुरक्तिरनुर्वर्तत एवेत्युक्ते जन्मान्तरेष्वपि विरागो न प्रभवति
तस्माद्भवबन्धविमुक्तिर्न स्यादित्यर्थापत्तिर्नाम लक्षणम् ।</p>
<p>प्रसिद्धिः --प्रसाधकैः प्रकृष्टसाधकैः, प्रसिद्धैः पूर्वमेव सिद्धैः । यथा बलदेवः
दुर्योधनमाह--भीमसेन इदानीं तव युद्धवञ्चनामुत्पाद्य स्थास्यति ।</p>
<lg><l>दुर्यो--किं चाहं भीमसेनेन वञ्चितः ।</l>
<l>बल--अथ केन भवानेवंविधः कृतः ।</l></lg>
<!-- APPARATUS page 360 !-->
1 <q>द</q> N--अन्यमर्थं समालोच्य 2 <q>द</q>-- प्रकाश्यते 2a: N: प्रसाध्यते 3 <q>ड</q>--वाक्यं माधुर्यसंयुक्तं 4 <q>द</q>--
स्ववाक्यार्थप्रकाशकैः 5 <q>द</q>--बह्वर्थैः ।

<pb n="361"/>

<lg><l>यत्राकारोद्भवैर्वाक्यैरात्मानमथवा परम् ।</l>
<l>1पृच्छन्निवाभिधत्तेऽर्थं सा पृच्छेत्यभिसंज्ञिता ।। ३४</l></lg>
<lg><l>दृष्ट2श्रुतानुभूतार्थ 3कथनादि समुद्भवम् ।</l>
<l>सादृश्यं क्षोभजननं 4सारूप्यमिति संज्ञितम् ।। ३५</l></lg>
<!-- COMMENTARY page 361 !-->
<p>दुर्यो- श्रूयतां,
<lg><l>येनेन्द्रस्य च पारिजातकतरुर्मानेन तुल्यं हृतो</l>
<l>दिव्यं वर्षसहस्रमर्णवजले सुप्तश्च यो लीलया ।</l>
<l>दीप्त्या भीमगदां प्रविश्य सहसा निर्व्याजयुद्धप्रियः</l>
<l>तेनाहं जगतां प्रियेण हरिणा मृत्योः प्रतिग्राहितः ।। (गदायुद्धे)*</l></lg>
अत्र वाक्यार्थस्य साधका एव भगवतो विष्णोः पारिजाताहरणलीलावटपत्रशयनादयः । अन्ये
तु प्रसादकैरलङ्कारिभिरिति गृह्णन्ति ।</p>
<p>पृच्छा शोकादिपरवशतयात्मानं वा परं वा परोक्षे संबोध्य पृच्छन्निवाभिधानम् ।
तन्नोत्तरमपेक्षते तस्यैव प्रत्यायकत्वात् ।</p>
यथा हनुमान् सीतां दृष्टाह--
<lg><l>स्थानेऽवसीदसि रघूद्वह किं विधातः</l>
<l>अस्यास्त्वयेक्षितमलक्षणमङ्गकेषु ।</l>
<l>अद्यापि जीवसि दशानन हे हनूमन्</l>
<l>केयं तवाभिमुखवर्ति रिपोः प्रतीक्षा।। इति । (रामचरिते)</l></lg>
<p>सारूप्यं--आदिशब्देन दर्शनश्रवणानुभवनान्युपलक्षितानि । अत्र रूपविभ्रान्त्या न
क्षोभजननमेव लक्षणस्य चमत्कृतिः । यथा छलितरामे लक्ष्मणेन बध्वानीतो लवो
रामयज्ञशालायां हिरण्मयीं सीतां दृष्ट्वाह--"अये कथमियमम्बा राजद्वारमागता" इति सहसोत्थाय
प्रणम्य तदनन्तरं काञ्चनमयीति निर्वर्ण्योपसृत्योपविशति ।।</p>
<p>यथा वा --दुर्योधनं हत्वागच्छन्तं भीमसेनं दुर्योधनमिति चार्वाकवार्तयैव भ्रान्त्वा धर्मसूनुस्तं
गाढं गृहीत्वाह....</p>
<lg><l>आशैशवादनुदिनं जनितापराधो</l>
<l>मत्तो बलेन भुजयोर्हतराजपुत्रः ।</l>
<l>आसाद्य मेऽन्तरमिदं भुजपञ्जरस्य</l>
<l>जीवन्प्रयासि न पदात्पदमद्य पापः ।। इति ।। (वेणीसंहारे ६.३८)</l></lg>
<!-- APPARATUS page 361 !-->
1 <q>द</q> N --पृच्छेत्प्रज्ञापयन्नर्थं <q>ड</q>--पृच्छ्यते चाभिधत्ते चार्थं 2 <q>द</q>--श्रुतादि 3 <q>ड</q>-- कथनाभिः 4 <q>ड</q>-- जनितं ।
* अयं श्लोकः 13--त्रिवेन्द्रमनाटकेषु 'ऊरुभङ्ग' इत्याख्ये नाटके पठ्यते ।

<pb n="362"/>

<lg><l>हृदयस्थस्य वाक्यस्य 1aगूढार्थस्य विभावकम्1 ।</l>
<l>अन्यापदेशैः2 कथनं मनोरथ इति स्मृतः2a ।। ३६</l></lg>
<lg><l>यद्वाक्यं 3वाक्यकुशलैरुपायोनाभिधीयते ।</l>
<l>4सदृशार्थाभि5निष्पत्त्या5a स लेश इति कीर्तितः ।। ३७</l></lg>
<!-- COMMENTARY page 362 !-->
मनोरथो यथा विकटनितम्बाह-
<lg><l>अन्यासु तावदुपमर्दसहासु भृङ्ग
लोलं विनोदय मनः सुमनोलतासु ।</l>
<l>मुग्धाननामरजसं कलिकामकाले
बालां कदर्थयसि किं नवमालिकायाः ।। (विकटनितम्बाप्रहसने)</l>
<l>अत्रात्मानमेव सुमनोलतात्वेनापदिशति ।।</l></lg>
<p>लेशो यथा <q>विमारके द्वितीयेऽङ्के</q> धात्री नायकमाह--अय्य किं चिंतीअदि
अविमारकः -- भवति शास्त्रं चिन्त्यते ।
<lg><l>धात्री --किं णाम एदं रमणिज्जं सत्थं चिंतीअदि ।</l></lg>
<lg><l>अवि--भवति योगशास्त्रं चिन्त्यते ।</l></lg>
<lg><l>धात्री--(सस्मितं) पडिग्गहीदं मंगलवअणं, जोअसत्थं एव्व होदु ।</l></lg>
अवि-को नु खलु वाक्यार्थः । अन्यदप्यभिलाषवशादन्यथा संकल्पयामि । इत्यादि ।
अन्ये तु लेख इति पठन्निङ्गितज्ञानाभिधानमिति च लक्षयन्ति ।</p>
<p>क्षोभो यथा <q>रत्नावल्यां</q> तृतीयेऽङ्के सागरिकैवेति मत्वा वासवदत्तामुपलालयतो राज्ञः
सा स्वावगुण्ठनमपनीय वैलक्ष्यमुत्पादितवती ।</p>
<p>राजा (अञ्जलिं बध्वा)--प्रिये वासवदत्ते, प्रसीद प्रसीद ।</p>
<!-- APPARATUS page 362 !-->
1a: N: गूढस्यार्थविभावकं 1 <q>फ</q>--सुश्लिष्टार्थप्रकाशकम् <q>न</q>--गूढस्यार्थप्रकाशकम् 2 <q>फ</q>--देश 2a:
N: स्मृतम् 3 <q>ड</q>--वाद 4 <q>फ</q>--सादृश्या 5 <q>द</q>--निष्पन्नः । 5a: N: निग्रहार्थाभिनिष्पन्नः

<pb n="363"/>

<lg><l>परदोषैर्विचित्रार्थैर्यत्रात्मा परिकीर्त्यते1 ।</l>
<l>2अदृष्टोऽन्योऽपि वा कश्चित्स तु क्षोभ इति स्मृतः ।। ३८</l></lg>
<lg><l>लोके गुणातिरिक्तानां 3गुणानां यत्र नामभिः ।</l>
<l>एको हि4 शब्द्यते5 तत्तु विज्ञेयं गुणकीर्तनम् ।। ३९</l></lg>
<lg><l>प्रस्तावेनैव शेषोऽर्थः कृत्स्नो यत्र प्रतीयते6 ।</l></lg>
<!-- COMMENTARY page 363 !-->
<p>वास (अश्रु निपातयन्ती) मा एव्वं भण । अण्णगदाइ एदाइ अक्खराड ।</p>
<p>विदू-भोदि, महाणुभावा खु तुमं ता खमीअदु दाव एक्को अवराहो
पिअवअस्सस्स ।</p>
<p>वास--णं पुढमसंगमे विग्धं करंतीए मए जेव्व एदस्स अवरद्धं ण अज्जपुत्तस्स।</p>
<p>अन्ये तु "आत्मन्यभूततद्भावभावन"मिति, परे "त्वन्यगते हेतावन्यस्मिन्
कार्यक्लपन"मिति च लक्षयन्ति ।।</p>
<p>गुणकीर्तनं यथा <q>वत्सराजचरिते</q> चुतर्थेऽङ्के शालङ्कायनः--नीलनागव्यपदेशेन समन्ततः
शस्त्रप्रभाभासुरैरस्मद्योधैः परीतेन महति भयस्थाने विगतसंभ्रमं--</p>
<p>तेन प्रोक्तं धैर्यगाम्भीर्यशौर्यप्रज्ञातेजोनीतिदाक्षिण्यगर्भम् ।</p>
<p>वाक्यं सामाद्यं सोर्जितं श्रोत्ररम्यं शास्त्रीकर्तव्यं तद्बुधैः स्वार्थकामैः।। (वत्सराजचरिते)
भरतरोहकः --एष संक्षिप्तविस्तरो नाम ।</p>
<p>राजा --ततस्ततः --
<lg><l>शाल--देव, यस्तस्य युद्धे महति प्रवृत्ते पराक्रमः साहसलाञ्छनः सः</l>
<l>प्रद्युम्नरामार्जुनभीमकर्णसाम्बाभिमन्युष्वविचिन्त्य एव ।। इत्यादि (वत्सराजचरिते)</l></lg>
राजा-अहो नु खलु स्वभावसिद्धानां गुणानामव्यभिचारिता । कुतः --
<lg><l>अविदित इति नैकधा प्रयत्नाद्बहुदिवसं बहुधा परीक्षमाणः ।</l>
<l>द्विगुणमभिविराजते गुणैः स्वैर्मणिरिव जातिविशेषवान्महार्हः ।। (वत्सराजचरिते)</l></lg>
<!-- APPARATUS page 363 !-->
1 <q>द</q> N-- चाभिधीयते 2 <q>दफ</q>--अदुष्टो 3 <q>द</q>--बहूनां 4 <q>ड</q>-- अपि 5 <q>न</q>-- शप्यते <q>द</q> N-- अभिगद्यते
6 <q>द</q> N--प्रदीयते ।

<pb n="364"/>

<lg><l>वचनेन विनानुक्तसिद्धिः1 सा परिकीर्तिता ।। ४०</l></lg>
<lg><l>यत्प्रसन्नेन मनसा पू्ज्यं पूजयितुं वचः ।</l>
<l>हर्षप्रकाशनार्थं तु सा प्रियोक्तिरुदाहृता ।। ४१</l></lg>
<lg><l>2एतानि काव्यस्य च लक्षणानि2a</l>
<l>षट्त्रिंशदुद्देशनिदर्शनानि ।</l></lg>
<lg><l>3प्रबन्धशोभाकरणानि तज्ज्ञैः</l>
<l>सम्यक्प्रयोज्यानियथारसानि4 ।। ४२</l></lg>
<!-- COMMENTARY page 364 !-->
सिद्धिर्यथा यौगन्धरायणो दोलायितचित्तां वासवदत्तामाह--
<lg><l>कौशाम्बीं परिभूय नः कृपणकैर्विद्वेषिभिः स्वीकृतां</l>
<l>जानास्येव तथा प्रमादपरतां पत्युर्नयद्वेषिणः ।</l>
<l>स्त्रीणां च प्रियविप्रयोगविधुरं चेतः सदैवात्र मे</l>
<l>वक्तुं नोत्सहते मनः परमतो जानातु देवी स्वयम् ।। (तापसवत्सराजे)</l></lg>
यथा वा तत्रैव द्वितीयेऽङ्के विनीतभद्रो देवीप्रस्थानं वर्णयन्नाह--
<lg><l>मामुद्धिश्य तथा देव्या बाष्पसंरुद्धकण्ठया ।</l>
<l>आर्यपुत्रं प्रतीत्युक्तं वक्तव्यं न समाहितम् ।। (तापसवत्सराजे, २)</l></lg>
प्रियोक्तिर्यथा भरतरोहको वत्सराजाय वासवदत्तां वीणाभ्यासार्थमर्पयितुकामस्तं दृष्ट्वाह-
<lg><l>या शेते कौस्तुभस्य द्युतिकिसलयिते शारदव्योमनीले</l>
<l>विष्णोर्वक्षस्युदारे रजनिकरकराकारहारोपहारे ।</l>
<l>साभ्येत्यालिङ्गतु त्वां प्रशिथिलगलितेनोत्तरीयेण लक्ष्मी-</l>
<l>र्हर्षादापीडयन्ती नवकमलरजोरोचनाभ्यां स्तनाभ्याम् । इति</l></lg>
(वत्सराजचरिते सप्तमेऽङ्के)</p>
<p>(एवमेव श्रव्यप्रबन्धेष्वपि कथाशरीरसंविधानसंभाषणवैदग्ध्यरूपः कविव्यापारो
लक्षणाख्यो द्रष्टव्यः ।)</p>
<p>इति षोडशाध्यायानुबन्धः समाप्तः।</p>
<!-- APPARATUS page 364 !-->
1 <q>ड</q>--जातु सिद्धिः 2 <q>ड</q>--वै काव्यविभूषणानि <q>फ</q>-- काव्यस्य विभूषणानि 2 a:N: एतानि वै काव्यनिरूपणानि
3 <q>ड</q>-- काव्येषु सोदाहरणानि 4 <q>ड</q>-- बलानुरूपम् <q>न</q>--रसानुरूपम् ।

<pb n="365"/>

<p><q>श्रीः</q></p>
<p><q>नाट्यशास्त्रम्</q></p>
<p>सप्तदशोऽध्यायः*</p>
<lg><l>1एवं तु संस्कृतं पाठ्यं मया प्रोक्तं समासतः2 ।</l>
<l>3प्राकृतस्य तु पाठ्यस्य संप्रवक्ष्यामि लक्षणम् ।। १</l></lg>
<!-- COMMENTARY page 365 !-->
<lg><l>यदान्तररसास्वादकाकुविश्रान्तिसुन्दरम् ।</l>
<l>रसाक्षपक्षगं वन्दे तद्वपुः पारमेश्वरम् ।। (अभिनवगुप्तस्य)</l></lg>
<p>चतुर्दशाध्याये वाचिकोक्तक्रमे संस्कृतं प्राकृतं च वाक्यमित्युक्तम् । तत्र संस्कृतप्रसङ्गेन
छन्दोवृत्तलक्षणादि निरूपितम् । अनेन त्वध्यायेन प्राकृतस्य स्वरूपं निरुप्यते ।
शास्त्रप्रसिद्धसंस्कृतविपरीतप्राकृतप्रसङ्गेन नामधेयिभागरूपरूपणं शास्त्रविहितानां
विपरीतरूपत्वात्, नाट्यसमयपातिनो भावमारिषादिनामसमूहस्य पठनधर्माश्च प्राकृतेऽपि किमन्यथा
संस्कृतवद्वेति चिन्तायां प्रसङ्गेन कार्यस्वरूपं निरूपितम् । दशरूपकनिर्णयानन्तरं समुचितनिर्णयमपि
तता--
<lg><l>अलङ्कारा विरामाश्च ये पाठ्ये संस्कृते मताः ।</l>
<l>त एव यत्नतः कार्याः स्त्रीपाठ्येऽपि च संस्कृते ।। (१७-१३३)</l></lg>
इत्यध्यायोपान्ते प्राकृतपाठ्यमेवोपसंहरिष्यामीत्यध्यायसङ्गतिः । एतामेव
दर्शयति <q>एवं तु संस्कृत</q>मित्यादि । पाठविशेषमर्हति, यत्नेन वा पठनीयं, विशिष्टेन
<!-- APPARATUS page 365 !-->
1 <q>दर</q>--एतत्तु <q>भ</q>-- पाठ्यं तु संस्कृतं विप्राः 2 <q>ड</q>-- द्विजोत्तमाः 3 <q>ज</q>--प्राकृतस्यापि
* <q>जादिबा</q>न्तेषु रसंज्ञके N संज्ञके चाष्टादशोऽध्यायः । अस्मिन्नध्याये प्राकृतलक्षणपाठः सर्वेष्वादर्शेषु
सर्वाबद्धमयः । <q>नय</q>योरेव तेषां साधिष्ठ इति वृत्तिकारेण दत्तानां प्रतीकानां च संवादबहुलत्वाच्च तयोः पाठ एव
मूलरुपेण निवेशितः । प्राकृतलक्षणश्लोकानां व्याख्यानसापेक्षत्वादग्रेऽनुबन्धरूपेण संक्षेपेण टीका योज्यते ।

<pb n="366"/>

<lg><l>एतदेव विपर्यस्तं संस्कारगुणवर्जितम् ।</l>
<l>विज्ञेयं प्राकृतं पाठ्यं नानावस्थान्तरात्मकम् ।। २</l></lg>
<lg><l>त्रिविधं तच्च1 विज्ञेयं नाट्ययोगे2 समासतः ।</l>
<l>समानशब्दं विभ्रष्टं3 देशीगतमथापि च4 ।। ३</l></lg>
<lg><l>(5पाठ्यमेकं तु विज्ञेयं संस्कृतं प्राकृतं यथा6 ।)</l>
<l>7कमलामलरेणुतरङ्गलोल8सलिलादिवाक्यसंपन्नम् ।</l>
<l>प्राकृतबन्धेष्वेवं9 10संस्कृतमपि योगमुपयाति ।। ४</l></lg>
<lg><l>ये वर्णाः 11संयोगस्वरवर्णान्यत्वमूनतां चापि12 ।</l></lg>
<!-- COMMENTARY page 366 !-->
रूपेण वा पठनार्हं आन्तरचित्तवृत्तिवशादेव वा तथा पठितुं शक्यं,
आचार्ययत्नेन वा पठनीयमिति पाठ्यम् । तत्र प्राकृतस्य सामान्यलक्षणमाह (संस्कारेति)संस्कृतमेव
संस्कारगुणेन यत्नेन परिरक्षारूपेण वर्जितं प्राकृतं, प्रकृतेरसंस्काररूपाया आगतम् ।</p>
<p>नन्वपभ्रंशानां को नियम इत्याह <q>नाना</q> यान्यवस्थान्तराणि देशविशेषास्तेष्वात्मा
नियतस्वभावो यस्यां, देशविशेषेषु प्रसिद्ध्या नियमितमित्येव संस्कृता एव वाचकाः अनुमानात्त्वन्ये
ते त्वन्यत्वे प्रसिद्धिं गता इत्युक्तम् । अवतिष्ठन्तेऽन्यस्मिन्नित्यवस्थाः देशाः । संस्कृते समेऽपि
प्रातिपदिके विभक्तौ भवितव्यं विपर्यासेन स्वरेण वा देशीपदमपि स्वरस्यैव प्रयोगावसरे
प्रयुज्यत इति तदपि प्राकृतमेव, अव्युत्पादितप्रकृ तेस्तज्जनप्रयोज्यत्वात् प्राकृतमिति केचित् ।
संस्कृतेन समानशब्दानुदाहरति <q>कमलाम</q>लेति । विभक्तौ लिङ्गस्य प्राकृते स्वातन्त्र्यादवश्यं भेदेन
भाव्यमित्याह वाक्ये समासोपपन्नं योजितम् । एतत्परिज्ञानस्य फलमाह <q>एवं संस्कृतमपि</q>
<q>योग</q>मिति । भाषाश्लेषे पताकास्थानकादौ चास्य प्रयोग उक्तः । <q>अपि</q> शब्देनेदमाह प्राकृतप्रयोगे
समासेऽपि न संस्कृतसमतेति कमल अमल इन्दु इत्यादौ ।</p>
<!-- APPARATUS page 366 !-->
1 <q>भ</q>-- तत 2 <q>भ</q>--नाट्ययोगं 3 <q>च</q>--शब्दैर्विनष्टं 4 <q>द</q>--वा 5 इदं श्लोकार्धं <q>भम</q>योरेव वर्तते 6 <q>भ</q>--तथा
7 <q>भ</q>--कमलदलरेणुकेसरतरङ्गसलिलादि 8 <q>द</q>--जालादि <q>न</q> --सलीलादि <q>ट</q>--झडित्फसंपदम्( ?) 9 <q>भ</q>--एतत्
10 <q>ज</q>--संयुक्तं <q>द</q>--संस्कृतमिव 11 <q>च</q>--संयुक्ता 12 <q>च</q>--वापि ।

<pb n="367"/>

<lg><l>1गच्छन्ति पदन्यासास्ते 2विभ्रष्टा इति ज्ञेयाः ।। ५</l></lg>
<lg><l>(3ये वर्णा वर्णगता व्यञ्जनयुक्ताश्च ये स्वरा नियताः।।</l>
<l>तानपरस्परवृत्ते प्राकृतयुक्त्या प्रवक्ष्यामि ।)</l></lg>
4यथा--
<lg><l>5एओआरपराणिअ 6अं आरपरं अ7 8पाअए णत्थि ।</l>
<l>वसआरमज्झिमाइ9 अ10 11कचवग्गतवग्गणिहणाइं12।। ६</l></lg>
<!-- COMMENTARY page 367 !-->
<p>विभ्रष्टमाह ये वर्णा इत्यादि । एतदेव प्रपञ्च्यते '<q>एओआरपरा</q>णि अ' इत्यादिना ।
एकारात्परः ऐ, ओकारात्पराः औ, ऐकारैकारौ च, येभ्यस्तानि (च) । कियन्ति
आह <q>पाअए</q> पादसंख्यया चत्वारीत्यर्थः ऋ ऋ लृ लॄ । <q>अंकारपरो</q>
विसर्जनीयः । <q>वस</q>कारयोर्मध्ये शषौ । (<q>कचवग्गोति</q>) <q>कच</q>तवर्गाणां
<!-- APPARATUS page 367 !-->
1 <q>च</q>--यान्त्यपदादौ प्रायो विभ्रष्टांस्तान् विदुर्विप्राः -- Kavi 2 <q>ढ</q>--प्रभ्रष्टा 3 <q>म</q>--मातृकायामेव विद्यतेऽयं श्लोकः
4 दडयोर्नास्ति 5" <q>ए</q> ओ आर" इत्यादिलक्षणश्लोकानां स्थाने <q>भ</q>संज्ञकादर्शे गद्यरूपः पाठभेदो यथा --क ख घ
त थ ध भ सा हत्वं यान्ति, यथा--फळिह, मुह, मेह, वसहि, रह, दहि, सोहा, दिअहेसु । शषौ सकारौ भवतः यथा
ससंक विसमेसु । टतदा डत्वं यान्ति, यथा --विड, पडि, अदण्डासु । ट ठ ड द य रा लत्वं यान्ति, यथा--विअ
लालिअ तुल पवितुला विहलयदीसु । थकारो ढत्वं प्राप्नोति वुड्डो। नकारो भवति णकारः, यथा--णयणं ।
पकारो फत्वं याति बत्वं च । यथा फरुसं कबद्दं च । धकारः ढत्वं याति, यथा वढि । लकारो रत्वं याति यथा
किर। ट ठौ डत्वं प्राप्नुतः । यथा सढः फढमं, पलिअं । तजौ यत्वं प्राप्नुतः कयं, धयं। श च ज त द प य वाः
स्वरशेषा भवन्ति, यथा --पिउण, पउप, राइ, वई, णई, कइ, दइआ, जयेसु ।
योगं याति, यथा--अच्छरिअं उच्छाहो, अच्छरसा,(पथ्यं) पच्छं । तुभ्यं तुज्झं, सह्यं --सज्झं, विन्ध्यो
विज्झो ।
श्लक्ष्णं --सह्णं ।
ग्रीष्मो--गिह्मो। दृष्टो-दिठ्ठो । हस्तो--हत्थो । यक्षो-- जक्खो । ब्रह्मा--बह्मा । बृहस्पतिः -- बुहप्पइ ।
यज्ञो--जन्नोत्ति ।
एवमेतन्मया प्रोक्तं किञ्चित्प्राकृतलक्षणम् ।
शेषं देशीप्रसिद्धं च ज्ञेयं विप्राः प्रयोगतः ।।
6 <q>ड</q>--अकार, <q>न</q>--अंकार 7 <q>ड</q>--च 8 <q>र</q>--पाइए 9 <q>द</q>--गज्झिआइ <q>ड</q>-- मंसिमाइ <q>प</q>-- मंरि सआइ
<q>ज</q>--यंखुआई 10 <q>र</q> --व 11 <q>ड</q>--तवर्ग तवर्ग <q>ढ</q>-- कच्चवग्ग 12 <q>ड</q>-- गणाइ ।

<pb n="368"/>

<lg><l>1वच्चंति कगतदयवा2 3लोपं 4अत्थं च से वहंति 5सरा ।</l>
<l>5खघथधभा उण 7हत्तं उवेंति अत्थं अ मुंचंता8 ।। ७</l></lg>
<lg><l>9उप्परहुत्तरआरो हेटाहुत्तौ अ पाअए णत्थि ।</l>
<l>10मोत्तूण भद्रवोद्रह पद्रह्रदचन्द्रजाईसु ।। ८</l></lg>
<!-- COMMENTARY page 368 !-->
अन्त्यवर्णाः ङ ञ न इति द्वादशवर्णा न सन्ति । (<q>क</q>गेति) कगादयो लुप्यन्ते तदीयश्चार्धः
स्वराणामेव । (<q>खघे</q>ति) खादीनां हत्वं, <q>खे</q>ट, परि<q>घ</q>, अथ, <q>धा</q>न्य (<q>भा</q>व्यादीनां) व्यञ्जनस्य न
भवति ।</p>
<p>'ए ओ आर" इत्यादिगाथानां छाया--</p>
<lg><l>एओकारपराणि च अंकारपरं च पादसंख्यया (प्राकृते ?) नास्ति ।</l>
<l>वसकारमध्ये च, कचवर्ग तवर्ग निधनानि ।।</l></lg>
<lg><l>प्राप्नुवन्ति कगतदयवा लोपं, अर्धं च तेषां वहन्ति स्वराः ।</l>
<l>खघथधमाः पुनः हत्वमुपेयन्ति अर्धं च मुञ्चमानाः ।।</l></lg>
<!-- APPARATUS page 368 !-->
1 <q>प</q>-- वंचति खगतजगदाव <q>ज</q>--वच्चतिकगतजगदावा <q>ड</q>--वच्छति कटतदवयवाः <q>ढ</q>--वच्छति कगतदवयवाः
<q>द</q>-- वक्कन्ति कगतदयवा 2 <q>न</q>--पा 3 <q>न</q>--लोपः <q>प</q>--लोम <q>ढ</q>--लोप <q>द</q>--लौवं 4 <q>ड</q>--अथच 5 <q>ड</q>--वहति
<q>ग</q>--वहत्ति 6 <q>प ज</q>--खघधभउण <q>ड</q>-- खघघुधः उणइ 7 <q>प</q>-- भधंत अंगअवं चंता । <q>र</q>--हत्तं उवंति अत्थ अ
मुंचंता <q>द</q>--हत्तं च अत्थं समुंचंता । <q>ड</q>--हत्त उषति अ अमुच्चत्ता <q>ढ</q>-- हत्तं वेंति अत्थं अमुंचंता <q>ज</q>-- उइेति
अग्ग अमच्चत्ता 8 <q>क</q>--मुंघना 9 <q>प</q>--इंपर अत्तरआरोहं रे भत्ततो अ वा अएणंधि । <q>न</q> --उप्पा हृतरयारो
हेटाहुत्तो अपाअएणत्थि । <q>द</q>--उप्परहुत्तर आरो हेट्ठाहुत्तो अपाणत्थि । <q>ढ</q>-- उरउरआरो हेठाहुंतो अपाअएणंथि।
<q>ड</q>--उच्चर उरआरो हेणण हत्तो अवाअएणत्थि । <q>च</q>--उद्यरहुत्तरसासौहेह्यफुत्तप्लययायएणात्थि ।
<q>ग</q>--उच्चरहुतरसासोहेहा हुत्त प्लपयापणच्छि । <q>र</q>--डप्परहुतुर अरोहद्धा हुस्त आपइएणात्थि । <q>ज</q>--इंपरउंतर
आरोहेंरे भुंक्तो अवाअएणंधि । 10 <q>द</q>--मोत्तूण भद्रवो द्रहगद्रद्रह --द्रजा......... सु ।<q>ण</q>--मोन्ताण भादृवोद्रव भद्रचिंद
जाईसु । <q>र</q>--मो णभद्रवोडहमडडह इन्द्र जई सु। <q>न</q>--मोत्तृणभुदावो दहददहचंद्रजाईसु <q>य</q>--
मोत्तूणभद्रवोद्रहपद्रद्रहचन्द्रजाईसु ।<q>ड</q>--मोहूणभ्रभ्रवे भ्रवरुभुट्टगचन्द्रराईसुढ-- मांभूषणभूभूऔभूवरुभृद्रुहचन्द्रराईसु।
<q>ज</q>--मोंतूण भाद्रवोद्रवभद्रचन्द्रजाईसुं । <q>च</q>-- मोत्तूणवंइदोद्रहपउजइसु ।

<pb n="369"/>

<lg><l>खघथधभाण हआरो मुहमेहकहावहूपहूएसु1 ।</l>
<l>2कगतदयवाण णिच्चं वीयम्मि ठिओ सरो होइ ।। ९</l></lg>
<lg><l>3छ इति षकारो नित्यं बोद्धव्यः षट्पदादियोगेषु ।</l>
<l>4किलशब्दान्त्यो रेफो भवति तथा खुत्ति खलुशब्दः5 ।। १०</l></lg>
<lg><l>6ड इति च भवति टकारो भटकटककुटीतटाद्येषु ।</l>
<l>सत्वं च भवति शषयोः सर्वत्र यथा विसं संका7 ।। ११</l></lg>
<!-- COMMENTARY page 369 !-->
<lg><l>उपरिस्थोऽधःस्थो वा रकारः प्राकृते नास्ति (?)।</l>
<l>मुक्त्वा भद्र चोद्रह हृद द्रह चन्द्र धात्री शब्देषु ।</l>
<l>खघथधभानां हकारो (यथा) मुख, मेघ, कथा वधू प्रभूतेषु ।</l>
<l>कगतदयवानां नित्यं द्वितीये स्थितः स्वरो भवति ।।</l></lg>
<!-- APPARATUS page 369 !-->
1 <q>प</q>--सुहिक्खेषु <q>न</q>--सरिसेसु खघथषधभाण हयानेमुह (मेह) कहापहुमुरिच्छेसु । <q>ग</q>--सुरिच्छेसु <q>ज</q>--मुहुरादौ
2 <q>र</q> N--कगतदयवाण णिच्च वि इअम्मि ठिओ सरो होइ । <q>ड</q>-- कगतिदवाण अणिच्चलोपजमपिओसरो होइ।
<q>य</q>--कगतदयपाण <q>द</q>-- कगतदपवाण णिच्चं विइअमिठिअ सरो हाई । <q>ज</q>--कगनदजवाण णिचलोपम्मि ठं
ओसरोहोइ । <q>च</q>--कगतदजवारमणिच्चं वीयन्ति डिउ सरो होइ । 3 <q>च</q>--छे इति षकारो नित्यं बोद्धव्यः
षट्पदादियोगे तु <q>ज</q>-- च इति चकारो नित्यं बोद्धव्यः षद्पादे तु । <q>द</q>--इति थकारो नित्यं बोद्धव्यः षट्पदादियोगे
तु <q>र</q> N --छ इतिषकारो नित्यं बोद्धव्यः अपदादियोगे तु । <q>ड</q>-- हृषिउषिति षकारो नित्यं बुधजनैस्तु बोद्धव्यं
षट्पदानि योग्ये तु । 4 <q>द</q> N--किलशब्दान्तो रेफो भवति तथा खुत्ति खलुशब्दः <q>ड</q>-- कृतिशब्दोरेफान्तेन भवन्ति
तथा पुत्रिखलुशब्दः <q>र</q>--किलं शब्दो कोरे भवति तदा खुत्ति खलुशब्दः ।<q>न</q>--खिलशब्दाद्योरेफो 5 <q>ग</q>--खुत्तिखिल
शब्दः <q>ढ</q>-- भवति तथात्ति खलुशब्दः । <q>च</q>--भवन्ति तथा खु निखलशब्दः 6 <q>द</q>--ड इति भवति टकारो
भटकटककुटी कुटावटाद्येषु <q>र</q> N--त इति च भवति टकाते (टकारो--N) भटकटकुटीकुटावडाद्येषु ।<q>न</q>--ड
इति च टकारो भटकटककुटीतटाद्येषु <q>ड</q>--ड इति भवति टकारो भटकुटकुटितटाद्येषु <q>य</q>--ड इति भवति टकारो
कटकटक.....। <q>च</q>--ड इति च भवति टकारो नडकटुकुटीतडाष्वेषु <q>ग</q>--ड इति च भवति टकारो
नटकटुटीतटाद्येषु 7 <q>र</q>--विससंका <q>द</q>--विसं संकं <q>य</q>--यथाहि विस संका <q>च</q>-- यथा हि विससंका <q>ड</q>-- तथापि
ससकादेशः <q>ढ</q>-- तथापि ससकादेः साः ।

<pb n="370"/>

<lg><l>अस्पष्टश्च दकारो भवत्यनादौ तकार इतराद्यः1 ।</l>
<l>2बडबातडागतुल्यो भवति 2aडकारोऽपि च ककारः3 ।। १२</l></lg>
<lg><l>4वर्धनगते च भावे धकारवर्णोऽपि ढत्वमुपयाति ।</l>
<l>सर्वत्र च प्रयोगे भवति 5नकारोऽपि च णकारः ।। १३</l></lg>
<lg><l>आपानं आवाणं भवति पकारेण वत्वयुक्तेन6 ।</l>
<l>7अयथातथादिकेषु तु थकारवर्णो व्रजति धत्वम् ।। १४</l></lg>
<lg><l>8परुषं फरुसं विद्यात् पकारवर्णोऽपि फत्वमुपयाति ।</l>
<l>9यस्तु मृतः सोऽपि मओ 10यश्च मृगः सोऽपि हि तथैव ।। १५</l></lg>
<lg><l>11ओकारत्वं गच्छेदौकारश्चौषधादिषु नियुक्तः ।</l>
<l>12प्रचलाचिराचलादिषु12a भवति चकारोऽपि 13तु यकारः ।। १६</l></lg>
<!-- COMMENTARY page 370 !-->
<p>भद्रादिषु न भवति । अपि च चोद्रहहृददुःखादीनामिति । अत्रोदाहरणानि मुखं मुहं
इत्यादिकानि । अनादौ स्थाने टकारो डकारश्च <q>अस्पष्टो</q> लघुप्रयत्न उच्चार्यः येन क्रमाद्दकारश्च
लकाराच्छायौ भवतः । यथा उदरं उदलं <q>तथै</q>वेति ।</p>
<!-- APPARATUS page 370 !-->
1 <q>ड</q>--इतराद्ये <q>नय</q>--इतराद्याः 2 <q>द</q>--वडवा <q>र</q>--वडवाडडाग <q>ड</q>-- बड बडवा.....अपिलकारः 2a: N: डकारोऽपि
च <q>ल</q>कारः 3 <q>च</q>-- वनवतोनागतुल्ये भवन्ति डकारोऽपि च लकारम् । 4 <q>र</q>--वर्धनगते च भावे वकारवर्णोऽपि
टत्वमुपयाति <q>ड</q>--वधमधुशब्दे च तथा धकारवर्णोहकारतां याति । <q>च</q>-- शटपाटपीठिआदिषु (ट) कारवर्णोऽपि
ठत्वमुपयाति <q>ग</q>--शठपाठपीठिकादिषु ठकारवर्णोऽपि 5 <q>च</q>--मेकारोऽपि च णकारः 6 <q>दर</q>--नत्वयुक्तेन
<q>ढ</q>--आवाणं आधाणं भवति वकारेण च धयुक्तेन । 7 <q>र</q> N--अयथादिकेषु तु धकार वर्णो व्रजति पत्वम् ।
<q>ड</q>--अयथातथादिषु केषु थकारवर्णो हत्वम् । <q>र</q>--अयथा तथादिकेषु च 8 <q>र</q>-- परुषं हरुसं विद्यात्पकारवर्णोऽपि
हत्वमुपयाति <q>ड</q>--परुषं हरुसं <q>च</q>--परुषाणा 9 <q>र</q>--यस्तु मृतः सोऽपि मटो <q>द</q>--यस्तु मृतः सोऽपि न उ <q>च</q>-- यस्तु
मृतःसोऽपिमओडियस्तु शृतःसोऽपिमऔ यस्तुमृगः सोऽपितथैव । 10 <q>ड</q>--यस्तु 11 <q>र</q>-- औकारत्वमु (त्वंग?)--
च्छन्ता कारश्चौषधादिषु 12 <q>ड</q>-- प्रचयाचिर <q>न</q> --प्रचलायिताचल <q>द</q>-- प्रचलाषिताचलादिषु 12 a: N:
प्रचलायिताचलादिषु 13 <q>द</q>--च

<pb n="371"/>

<lg><l>अपरस्परनिष्पन्ना ह्येवं प्राकृतसमाश्रया वर्णाः ।</l>
<l>संयुक्तानां तु पुनर्वक्ष्ये परिवृत्तिसंयोगम् ।। १७</l></lg>
<lg><l>1श्चप्सत्सथ्याः छ इति तथा भ्यह्यध्या भवन्ति तु झकाराः2 ।</l>
<l>3ष्टः ट्ठः, स्तः त्थः, ष्मो म्ह, क्ष्णो ह्णः, ष्णो ण्हः, क्षः 3aखकाररूपोऽपि ।। १८</l></lg>
<lg><l>4आश्चर्यं अच्छरियं5 निश्चयमिच्छन्ति णिच्छयं च यथा6</l>
<l>(7वत्सं वच्छं च यथा8 अप्सरसं तद्वदच्छरअं ।)</l>
<l>उत्साहो उच्छाहो पथ्यं पच्छं च विज्ञेयम् ।। १९</l></lg>
<lg><l>तुभ्यं तुज्झं मह्यं मज्झं विन्ध्यश्च भवति विंज्झोत्ति9 ।</l>
<l>दष्टो दठ्ठोत्ति तहा हस्तोऽपि च भवति हत्थोत्ति ।। २०</l></lg>
<lg><l>ग्रीष्मो गिम्होत्ति 10तथा श्लक्ष्णं सण्हं11 सदा तु विज्ञेयम् ।</l></lg>
<!-- COMMENTARY page 371 !-->
<p><q>अपरस्परनिष्पन्ना</q> इत्यन्योन्यमाश्लिष्टा असंयोगरूपा इत्यर्थः । यत्र संयुक्तास्तेषामिति
षष्ठीबहुवचनम् । क्रमेण स्वयमुदाहरति वच्छो इत्यादि । (विपरीत इति)
ब्रह्मा बम्हावत् हत्वमिति, उपरिगतोऽधस्तादिति शक्रं (? शक्रः) अर्कः (इति)
द्वितीयं संयुज्यमानमपास्य स उपरिगत एव चादेशः क्रियते सक्को अक्को ।
<q>मुनिना</q> च दिग्दर्शिता, विस्तारविजिज्ञासुः <q>प्राकृतदीपिकादिक</q>मव--
<!-- APPARATUS page 371 !-->
1श्लोकार्धं <q>द</q>-- संज्ञके नास्ति । <q>च</q>--झप्सश्चः छ इति तथा राज्ञै तु त्तकारयोग उपयातः (?) तच्छो
अच्छरपच्छस्येचसंसंझाह्यसचसझौ(?) 2 <q>न</q>-- व्रजति वै झत्वम् । 3 <q>च</q>--ष्टो ट्टो स्तोबः शेषो लक्ष्मक्ष्मो ह्ण क्ष्णः
खकाररूपोऽपि । <q>प</q>--ष्टः ष्ठः स्थः त्थः ष्म ह्य क्षोह्णः खकारूपो हि । <q>न</q> --स्त त्थ, ष्टोट्ठः ष्मो म्ह क्ष्णोह्ण क्षो क्ख
इति चैव स्यात् । <q>द</q>--ष्टः ष्ठ स्तः त्थः ष्मो ह्यः क्ष्णो ह्णः क्ष्णः ख इति चैव स्यात् । <q>र</q>--श्च त्सथ्याः छ इत्यह्णव्याम्वा
? भवन्ति तु झकाराः । यूष्टस्तः त्थः भ्याह्यः क्ला । ष्टाः ह्णक्षः ख इति चैव स्यात् (?) 3 a: N: ख इति च
व स्यात् 4 <q>ड</q>-- आश्चर्यामात्सर्यतं 5 <q>न</q>--अच्छय्यं 6 <q>च</q>--णिच्छयंत्ति तथा 7 इदं श्लोकार्धं--<q>डचद</q>रमातृकासु
न विद्यते 8 <q>य</q>-- तथा 9 <q>र</q>--विंज्झन्ति <q>ड</q>-- विंझोन्ति <q>द</q>--विन्ध्यस्यविज्झत्ति 10 <q>इ</q> N--गिम्ह इति <q>द</q>--गिम्हत्ति
11 <q>र</q>--सण्हं तु सदा ।।

<pb n="372"/>

<lg><l>1उष्णं उण्हं यक्षो जक्खो पल्लंकु भवति पर्यङ्को ।। २१</l></lg>
<lg><l>2aविपरीतं हमयोगे ब्रह्मादौ स्याद् बृहस्पतौ फत्वम्2 ।</l>
<l>यज्ञो भवति च जन्नो3 भीष्मो 4भिम्होत्ति विज्ञेयः ।। २२</l></lg>
<lg><l>उपरिगतोऽधस्ताद्वा भवेत्ककारादिकस्तु यो वर्णः ।</l>
<l>5स हि संयोगविहीनः शुद्धः कार्यः प्रयोगेऽस्मिन् ।। २३</l></lg>
<lg><l>6एवमेतत्तु विज्ञेयं प्राकृतं संस्कृतं तथा ।</l>
<l>अत ऊर्ध्वं प्रवक्ष्यामि देशभाषाविकल्पनम्7 ।। २४</l></lg>
<lg><l>भाषाचतुर्विधा ज्ञेया दशरूपे प्रयोगतः8 ।</l>
<l>संस्कृतं प्राकृतं चैव यत्र पाठ्यं प्रयुज्यते ।। २५</l></lg>
<lg><l>9अतिभाषार्यभाषा च जातिभाषा तथैव च ।</l>
<l>तथा योन्यन्तरी चैव भाषा नाट्ये प्रकीर्तिता10 ।। २६</l></lg>
<!-- COMMENTARY page 372 !-->
लोकयेत् । <q>उत्पलविरचितायां च सूत्रवृत्तौ</q> पद्धतौ च स्फुटं पूर्णं च सर्वमस्तीति तत्रादरः
कार्यः ।।</p>
<p>संस्कृतप्राकृतरूपैव भाषा वक्तृभेदाच्चतुर्धा संपन्नेति दर्शयति <q>संस्कृतं प्राकृतं च
पाठ्य</q>मिति । संस्कृतैव भाषा स्वरभेदादिपूर्णसंस्कारोपेता संस्कृतभाषा भाषाभेदानामुक्ता
वैदिकशब्दबाहुल्यादार्यभाषातो विलक्षणत्वमस्या इत्यन्ये ।
<!-- APPARATUS page 372 !-->
1 <q>ड</q>-- कृष्णं कण्हं च भवेद्यक्षो जक्खो पल्लंकपर्यङ्के ।। <q>द</q> N--उष्णं च भवेदुह्णं यक्षो जक्खोति योह्णश्च भवति
पल्लङ्क ...... । य उष्णं च भवेदुह्णं यक्षो जक्खोत्ति पर्यन्तम् । ब्रह्मा च भवति ब्रम्हो बृहस्पतिर्वै बुहप्फई भवति
2 <q>र</q>--हत्वम् । 2 a: N: विपरीतो हमयोगो......हत्वं 3 <q>ड</q>--यज्ञश्च भवति जह्णो <q>र</q>--जण्हो <q>द</q>--यण्णो 4 <q>प</q>--भिह्यत्ति
<q>र</q> N--भीह्म इति 5 <q>य</q>--स तु ।
6 <q>भ</q>--एवमेतन्मया प्रोक्तं किंचित्प्राकृतलक्षणम् ।
शेषं देशीप्रसिद्धं च ज्ञेयं विप्राः प्रयोगतः ।।
पाठ्यमेतत्तु विज्ञेयं संस्कृतं प्राकृतं तथा ।
<q>ड</q>--एवमेव तु 7 <q>द</q>--समाश्रयम् 8 <q>भ</q>--रूपेषु योक्तृभिः <q>द</q>--रूपप्रयोगतः 9 <q>ग</q>--अभिभाषा 10 <q>भ</q>--भाषा वे
नाटकाश्रयाः । <q>ड</q>-- नाट्यप्रकीर्तिता ।

<pb n="373"/>

<lg><l>1अतिभाषा तु देवानामार्यभाषा तु भूभुजाम्2 ।</l>
<l>3संस्कारपाठ्यसंयुक्ता 4aसम्यङ्न्याय्यप्रतिष्ठिता4 ।। २७</l></lg>
<lg><l>5द्विविधा जातिभाषा च प्रयोगे समुदाहृता ।</l>
<l>6म्लेच्छशब्दोपचारा च7 भारतं वर्षमाश्रिता8 ।। २८</l></lg>
<lg><l>अथ योन्यन्तरीभाषा 9ग्राम्यारण्यपशूद्भवा ।</l>
<l>नानाविहङ्गजा चैव नाट्यधर्मीप्रतिष्ठिता10 ।। २९</l></lg>
<lg><l>जातिभाषाश्रयं11 पाठ्यं द्विविधं समुदाहृतम् ।</l>
<l>प्राकृतं संस्कृतं चैव चातुर्वर्ण्यसमाश्रयम्12 ।। ३०</l></lg>
<lg><l>धीरोद्धते सललिते13 धीरोदात्ते तथैव च ।</l>
<l>धीरप्रशान्ते च तथा14 पाठ्यं योज्यं तु15 संस्कृतम् ।। ३१</l></lg>
<lg><l>16एतेषामपि सर्वेषां 17नायकानां प्रयोगजम्18 ।</l>
<l>कारणव्यपदेशेन प्राकृतं संप्रयोजयेत् ।। ३२</l></lg>
<!-- COMMENTARY page 373 !-->
पशुपक्षिप्रभृतीनां यद्रुतं तत् नाट्यप्रयोगे कुत्राप्यवसरे संभाव्यमित्याह <q>नाट्यधर्मी</q>ति । <q>उपचारो</q>
व्यवहारः । <q>कारणव्यपदेशेनेति</q> अवस्थादिवशात् यथा-- अर्जुनस्य बृहन्नलारूपेण प्रच्छन्नस्य
कारणान्याहरते ।</p>
<!-- APPARATUS page 373 !-->
1 <q>द</q>--सत्यादिभाषा देवानामार्यभाषा तु भूभुजाम् । <q>च</q>-- अभिभाषा 2 <q>य</q>--भाषेति कीर्तिता <q>भ</q>--भाषैव सा स्मृता
3 <q>भ</q>-- संस्कारगुणसंपन्ना 4 <q>ड</q>--न्यायप्रतिष्ठिता <q>द</q>--राज्ये प्रतिष्ठिता <q>च</q> --नाट्यप्रतिष्ठिता <q>नय</q>--संयुक्ताः......
प्रतिष्ठिताः । <q>भ</q>--सप्तद्वीपप्रतिष्ठिता 4a: N: सम्यङ्नाट्ये प्रतिष्ठिता 5 <q>चद</q>--विविधा 6 <q>भ</q>--म्लेच्छदेशप्रयुक्ता च
7 <q>यन</q>--चाराच्च 8 <q>भद</q> N --तथा भारतसंश्रया <q>ड</q> N--आश्रिताः 9 <q>च</q> --ग्रामारण्य 10 <q>दय</q>--नाट्यधर्मप्रयोगतः
<q>ड</q>-- नाट्यधर्मीप्रयोगतः <q>भ</q>-- धर्मे प्रतिष्ठिता <q>च</q>--प्रयोगजाः 11 <q>भ</q> --आश्रितं 12 <q>द</q> N--चातुर्वर्ण्यादिसंश्रयम्
13 <q>चभ</q>--धीरललिते 14 <q>भ</q>--शान्तके चैव 15 <q>ग</q>--च 16 <q>चढ</q>--एषामेव <q>नगड</q>--एषामेवच 17 <q>भ</q>--गायकानां
18 <q>ड</q>-- प्रयोगतः <q>न</q>--प्रयोगजा ।

<pb n="374"/>

<lg><l>(1दारिद्य्र/?/ध्ययनाभावयदृच्छादिभिरेव च ।।)</l></lg>
<lg><l>2aऐश्वर्येण प्रमत्तानां2 दारिद्य्रे/?/ण प्लुतात्मनाम्3 ।</l>
<l>4अनधीतोत्तमानां च संस्कृतं न प्रयोजयेत् ।। ३३</l></lg>
<lg><l>5व्याजलिङ्गप्रविष्टानां6 श्रमणानां7 तपस्विनाम् ।</l>
<l>भिक्षुचक्रचराणां8 च प्राकृतं संप्रयोजयेत् ।। ३४</l></lg>
<lg><l>9भागवततापसोन्मत्तबालनीचग्रहोपसृष्टेषु ।</l>
<l>स्त्रीनीचजातिषु तथा नपुंसके प्राकृतं योज्यम् ।। ३५</l></lg>
<lg><l>परिव्राण्मुनिशाक्येषु चोक्षेषु श्रोत्रियेषु च10 ।</l>
<l>11शिष्टा ये चैव लिङ्गस्थाः संस्कृतं तेषु योजयेत् ।। ३६</l></lg>
<lg><l>12राज्ञ्याश्च गणिकायाश्च12a शिल्पकार्यास्तथैव च ।</l>
<l>13कलावस्थान्तरकृतं13a योज्यं पाठ्यं तु संस्कृतम् ।। ३७</l></lg>
<!-- COMMENTARY page 374 !-->
<p><q>ऐश्वर्येणेति</q> श्रुताध्ययनशून्यत्वमनेन लक्ष्यते । क्रीडापीत्यन्ये । व्याजलिङ्गं ये प्रविष्टा
जीविकाद्यर्थम् । <q>चक्रचरा</q> ये चक्रेण जीवन्ति । भागवता इह देवलकाः । उत्तमग्रहैः
देवगन्धर्वादिभिराक्रान्तानां संस्कृतभाषेत्यभिप्रायेणाह <q>नीचग्रहे</q>ति । नीचग्रहैः पिशाचादिभिरुपसृष्टेषु
स्वीकृतेष्विति । नीचजातयश्चण्डालाद्याः । चोक्षा भागवतविशेषा, ये एकायना इति प्रसिद्धाः ।
लिङ्गस्था यतिप्रभृतयः । शिल्पकारिकाः कलासु विदग्धाः । राज्ञः स्त्री महादेवीरूपा
उपचाराद्राजशब्दवाच्येति "अन उपधा लोपिन" इति ङीपि राज्ञी
<!-- APPARATUS page 374 !-->
1 <q>द</q>-- सार्धः श्लोको नास्ति । <q>म</q>--मातृकायामेवेदं श्लोकार्धम् । 2 <q>च</q>--प्रमत्तस्य 2 a: N: ऐश्वर्ये तु प्रमत्तस्य;
3 <q>च</q> N--प्लुतस्य च <q>ढ</q>--दारिध्रेणाप्लुतस्य च । 4 <q>नय</q> N-- उत्तमस्यापि पठतः (<q>च</q>--ब्रुवतः) प्राकृतं संप्रयोजयेत्
<q>ढ</q>--उन्मत्तस्यापि पठतः प्राकृतं संप्रयोजयेत् 5 <q>द</q>-- ऋतुलिङ्ग 6 <q>ड</q>--प्रतिष्ठानां 7 <q>चड</q>--श्रवणानां
8 <q>दन</q>--चक्रधराणां <q>ग</q>-- चक्रचरणानां 9 अस्य श्लोकस्थाने <q>भम</q>--योर्विना सर्वेषु पाठो यथा--बाले ग्रहोपसृष्टे
च स्त्रीणां स्त्रीप्रकृतौ तथा । नीचे मत्ते सलिङ्गे च प्राकृतं पाठ्यमिष्यते । (<q>ग</q>--बालग्रह) 10 <q>भ</q>-- मुख्येषु
ब्राह्मणश्रोत्रियादिषु । <q>म</q> --चौक्ष्येषु ।। 11 <q>न</q>--द्विजा 12 <q>भ</q>--देव्याश्च <q>य</q>--राज्ञश्च 12 a: N: <q>दिव्यायाः</q> गणिकायाश्च
13 <q>न</q>--कार्यावस्था । 13 a: N: तासां कालान्तरकृतं

<pb n="375"/>

<lg><l>सन्धिविग्रहसंबन्धं 1तथा च 2प्राप्तवाग्गतिम् ।</l>
<l>ग्रहनक्षत्रचरितं खगानां रुतमेव च ।। ३८</l></lg>
<lg><l>सर्वमेतत्तु3 विज्ञेयं 4काव्यबन्धे शुभाशुभम्4a ।</l>
<l>नृपपत्न्या5 स्मृतं तस्मात्काले पाठ्यं तु संस्कृतम् ।। ३९</l></lg>
<lg><l>क्रीडार्थं सर्वलोकस्य 6प्रयोगे च सुखाश्रयम् ।</l>
<l>7कलाभ्यासाश्रयं चैव पाठ्यं वेश्यासु संस्कृतम् ।। ४०</l></lg>
<lg><l>8कलोपचारज्ञानार्थं क्रीडार्थं पार्थिवस्य च9 ।</l>
<l>निर्दिष्टं शिल्पकार्यास्तु10 नाटके संस्कृतं वचः ।। ४१</l></lg>
<lg><l>आम्नायसिद्धं सर्वासां शुभमप्सरसां वचः11 ।</l>
<l>संसर्गाद्देवतानां च12 तद्धि लोकोऽनुवर्तते ।। ४२</l></lg>
<lg><l>13छन्दतः प्राकृतं पाठ्यं14 स्मृतमप्सरसां भुवि15 ।</l>
<l>16मानुषाणां च कर्तव्यं कारणार्थव्यपेक्षया ।। ४३</l></lg>
<!-- COMMENTARY page 375 !-->
यदि पुंयोगादित्यत्र अत इति वर्तते । राज्ञ्याः संस्कृते निमित्तं दर्शयति <q>सन्धिविग्रहे</q>ति यस्माद्राज्ञः
सन्धिविग्रहसंबन्धं षाड्गुण्यादि तथाग्रहनक्षत्रचेष्टितं, शुभाशुभरूपं पक्षिरुतं च शुभाशुभमितीयत्सर्वं
नृपपत्न्या ज्ञेयं, तस्माद्राज्ञः सा प्रतिशरीरकल्पा कदाचित्संस्कृतयोग्यापि भवति ।</p>
<p><q>सुखाश्रय</q>मिति । अनेन विशेषलक्षणप्रयोगादि निरस्यति । आम्नायः पुराणादिः
लोकोऽनुवर्तते अनुमन्यत इति यावत् । <q>भुवी</q>ति अवतीर्णानामिति
<!-- APPARATUS page 375 !-->
1 <q>ड</q>--संपन्नं 2 <q>यन</q>--चापि शुभाशुभम् <q>ड</q> N--अशुभं शुभम् 3 <q>ड</q> --एतद्धि 4 <q>ड</q>-- कार्यबन्धे <q>च</q>--यस्माद्राजा
4a: N: यस्माद्राज्ञः शुभाशुभं 5 <q>य</q>--भवेत्पाठ्यं संस्कृतं द्विजसत्तमाः 6 <q>प</q>--प्रयोगस्य 7 <q>ड</q>--क्रीडालीलार्थकं चैव
8 <q>ड</q>--लोकोपचार 9 <q>य</q>--तु 10 <q>ग</q>-- शिल्पिकार्ये तु <q>ड</q>-- शिल्पकार्येषु 11 <q>य</q> N-- सर्वेषां दिव्यानां वचनं
शुभम् <q>ड</q>--शुभं चाप्सरसां वचः । 12 <q>च</q> --वै <q>य</q> N --हि 13 <q>भ</q>--छन्दसां 14 <q>ड</q>-- वाक्यं 15 <q>भ</q>--अपि
16 <q>च</q>--मानुषीणां ।

<pb n="376"/>

<lg><l>1aन बर्बरकिरातान्घ्र 1द्रमिलाद्यासु जातिषु ।</l>
<l>2नाट्यप्रयोगे कर्तव्यं 3पाठ्यं भाषासमाश्रयम् ।। ४४</l></lg>
<lg><l>4सर्वास्वेव हि शुद्धासु जातिषु द्विजसत्तमाः ।</l>
<l>5शौरसेनीं समाश्रित्य भाषां काव्येषु योजयेत्6 ।। ४५</l></lg>
<lg><l>अथवा छन्दतः कार्या 7देशभाषा प्रयोक्तृभिः ।</l>
<l>नानादेशसमुत्थं हि काव्यं8 भवति नाटके ।। ४६</l></lg>
<lg><l>मागध्यवन्तिजा प्राच्या 9शौरसेन्यर्धमागधी ।</l>
<l>बाह्लीका दाक्षिणात्या च सप्त भाषाः प्रकीर्तिताः ।। ४७</l></lg>
<lg><l>10शकाराभीरचण्डाल11 12aशबरद्रमिलान्घ्रजाः12 ।</l>
<l>हीना 13वनेचराणां च विभाषा नाटके स्मृता ।। ४८</l></lg>
<lg><l>मागधी तु नरेन्द्राणामन्तःपुरसमाश्रया14 ।</l>
<l>चेटानां राजपुत्राणां श्रेष्ठिनां15 चार्धमागधी ।। ४९</l></lg>
<lg><l>प्राच्या विदूषकादीनां धूर्तानामप्यवन्तिजा16 ।</l>
<l>नायिकानां सखीनां च 17शूरसेन्यविरोधिनी ।। ५०</l></lg>
<!-- COMMENTARY page 376 !-->
शेषः । <q>शुद्धास्वि</q>ति अनुलोमवशेन संस्कारवत्सु जातिष्वपीति पाठः ।</p>
<p>देशभाषां संक्षिप्याह <q>मागधी</q>त्यादि । भाषा संस्कृतापभ्रंशः, भाषापभ्रंशस्तु विभाषा
सा तत्तद्देश एव गह्वरवासिनां प्राकृतवासिनां च, एता
<!-- APPARATUS page 376 !-->
1a: N: शबराणां किरातानां 1 <q>य</q> N--द्रविड 2 <q>न</q> N--नाट्ययोगे तु <q>च</q>--नाट्ययोगेषु 3 <q>न</q> N--काव्यं 4 <q>न</q>
N--जातिष्वेतासु सर्वासु शुभासु <q>च</q>--जातिरथासु सर्वासु शुद्धाशुद्धि द्विजसत्तमाः (?) 5 <q>च</q> N --शौरसेनं
समाश्रित्य भाषाः कार्यास्तु नाटके 6 <q>न</q>--भाषा कार्या तु नाटके 7 <q>ढ</q>--दैवी भाषा 8 <q>ढभ</q>--कार्यं 9 <q>न</q>--शूरसेना
<q>ढ</q>-- शूरसेनी 10 <q>च</q>--शबर 11 <q>न</q>--चण्डालाः 12 <q>च</q> --सचरद्रमिडोढ्रजाः (<q>ग</q>--शबर) 12a: N:
शबरद्रमिडान्ध्रजाः 13 <q>ढ</q>-- वनचराणां 14 <q>ड</q>--नराणां चेवान्तःपुरनिवासिनाम् <q>न</q> N--निवासिनाम् 15
<q>डन</q>--श्रेष्ठीनां 16 <q>ड</q>--योःसाभाषा अवन्तिजा (?) 17 <q>न</q>--शूरसेना <q>भ</q>--शौरसेनी ।

<pb n="377"/>

<lg><l>1यौधनागरकादीनां दाक्षिणात्याथ दीव्यताम्2 ।</l>
<l>बाह्लीकभाषोदीच्यानां खसानां च स्वदेशजा3 ।। ५१</l></lg>
<lg><l>4शकारघोषकादीनां तत्स्वभावश्च यो गणः ।</l>
<l>5शकारभाषा योक्तव्या 6चाण्डाली पुल्कसादिषु7 ।। ५२</l></lg>
<lg><l>अङ्गारकारकव्याध8काष्ठ9यन्त्रोपजीविनाम् ।</l>
<l>10योज्या 11शकारभाषा तु किंचिद्वानौकसी तथा ।। ५३</l></lg>
<lg><l>12गजाश्वाजाविकोष्ट्रादिघोषस्थाननिवासिनाम् ।</l>
<l>आभीरोक्तिः शाबरी वा13 द्रामिडी14a वनचारिषु14 ।। ५४</l></lg>
<lg><l>15सुरङ्गाखनकादीनां 16सन्धिकाराश्वरक्षताम्16a ।</l>
<l>व्यसने 17aनायकानां17 चाप्यात्मरक्षासु मागधी18 ।। ५५</l></lg>
<!-- COMMENTARY page 377 !-->
एव नाट्ये तु । अन्ये तु निदर्शनार्थत्वादस्य पैशाच्यादयोऽपि प्रयोज्या इत्याहुः । नरेन्द्राणां
यदन्तःपुरं तन्निवासिनामिति संबन्धः । <q>दीव्यता</q>मिति कितवानाम् । <q>शकारा</q> नीचाभिजनाः
आर्थीभूतत्वेन सदर्पाः । <q>शकाराबहुला</q> भाषा शकारभाषा । <q>पुल्कसो</q> डोम्बः मृतप इत्यन्ये ।
वनौकसामियं <q>वनेचरी</q>त्यर्थः । सुरङ्गाखनकाः सन्धिन्छेदकृतः । कारा बन्धनगृहम् । व्यसनं
कस्यांचिदापदि जातायां मा मां लोको ज्ञास्यतीत्यभिप्रायेणात्मनो रक्षार्थं नायकोऽपि मागध्या
व्यवहरेत् । द्रमिडकादि पूर्वविधानादिनिषेधो विशिष्टे ष्विति पर्यन्तवा--
<!-- APPARATUS page 377 !-->
1 <q>च</q>--योध <q>ड</q>--यौधनागरिक <q>य</q>-- यौधानां गरकादीनां 2 <q>ड</q>--च दीप्यतम् <q>भ</q>--दीयताम् 3 <q>ड</q>--खस्थानां च
स्वदेशजा <q>न</q>--खषाणां च स्वदेशजा खसानां चैव भूमिषु । 4 <q>च</q>--शबराणां शकादीनां <q>ड</q>-- शकाराणां शकादीनां
5 <q>च</q>--सकार 6 <q>ड</q>--पाञ्चाली <q>य</q>--चण्डाली 7 <q>न</q>--पुत्कसादिषु 8 <q>च</q>--कारव्याधानां 9 <q>ड</q>--पत्र 10 <q>भ</q>--ज्ञेया
11 <q>ड</q> N--शबर 12 <q>च</q>--गवाश्व <q>ड</q>-- गजाश्वश्वाविक 13<q>भ</q>-- च <q>ड</q>--स्यात् 14 <q>च</q>--द्रमिलादिषु 14a: N:
द्रमिडादिषु 15 <q>ड</q>-- सुरङ्गवनकादीनां । 16 <q>च</q>--सोण्डीकायाश्च रक्षिणाम् <q>ड</q>-- औष्टिकाणां च रक्षतां
<q>न</q>--औष्ट्रीकाराञ्चरक्षताम् । <q>ढ</q>-- औढ्रिकारसरक्षसाम् । 16a: N: मौद्गीकानांश्च रक्षिता 17 <q>च</q>--स्यात्
<q>ड</q>--नायिकादीनां 17a: N: नायकादीनां 18 <q>भ</q>--योजयेत् ।

<pb n="378"/>

<lg><l>न बर्बरकिरातान्घ्र1 द्रमिलाद्यासु1a जातिषु ।</l>
<l>नाट्यप्रयोगे कर्तव्यं काव्यं भाषासमाश्रितम्2 ।। ५६</l></lg>
<lg><l>गङ्गासागरमध्ये तु ये देशाः संप्रकीर्तिताः3 ।</l>
<l>4एकारबहुलां4a भाषां तेषु तज्ज्ञः प्रयोजयेत् ।। ५७</l></lg>
<lg><l>विन्ध्यसागरमध्ये तु ये देशाः श्रुतिमागताः ।</l>
<l>5नकारबहुलां तेषु भाषां तज्ज्ञाः प्रयोजयेत् ।। ५८</l></lg>
<lg><l>सुराष्ट्रावन्तिदेशेषु6 वेत्रवत्युत्तरेषु च7 ।</l>
<l>7aये देशास्तेषु कुर्वीत चकारप्रायसंश्रयाम्8 ।। ५९</l></lg>
<lg><l>8aहिमवत्सिन्धुसौवीरान्ये जनाः समुपाश्रिताः9 ।</l>
<l>10उकारबहुलां 11तज्ज्ञस्तेषु भाषां प्रयोजयेत् ।। ६०</l></lg>
<lg><l>12चर्मण्वतीनदीतीरे13 ये चार्बुदसमाश्रयाः14 ।</l>
<l>15ओकारबहुलां नित्यं तेषु भाषां प्रयोजयेत् ।। ६१</l></lg>
<lg><l>एवं भाषाविधानं तु कर्तव्यं नाटकाश्रयम् ।</l>
<l>16अत्र नोक्तं मया यत्तु17 लोकाद् ग्राह्यं बुधैस्तु तत्18 ।। ६२</l></lg>
<!-- COMMENTARY page 378 !-->
सिषु द्रमिडेषु द्रष्टव्यो, बर्बरान्ध्रादिसाहचर्याद् भाङ्गेल( ?जाङ्गल)देशादिगतेषु । गङ्गासागरमध्य
इति पूर्वदेश उपलक्षितः ।</p>
<p><q>विन्ध्यसागरमध्य</q> इति दक्षिणसौराष्ट्राः । सुराष्ट्रावन्तिदेशेष्विति पश्चिमः वेत्रवत्यादिनोत्तरः ।
<q>वाक्यविधान</q>मित्येके नापि पदेन सकलो वाक्यार्थः स्फुटी--
<!-- APPARATUS page 378 !-->
1 <q>भ</q>-- किरातोढ्र 1a: N: द्रमिडाद्यासु 2 <q>भ</q>--समन्वितम् <q>च</q>--समाश्रयम् 3 <q>न</q>--संप्रवर्तिताः 4 <q>भ</q>-- षकार
4a: N: मकारबहुलां; 5 <q>भ</q>--तकार <q>ढ</q>-- शकारबहुलां तेषां 6 <q>ढ</q>--तु 7 <q>ड</q>--अन्तरेषु च 7a: N: देशास्तेषु
प्रकृर्वीत; 8<q>न</q>--चकारबहुलामिव <q>च</q> N--चकारबहुलामिह 8 a: N: हिमवान् 9 <q>न</q> N--ये च देशान् समाश्रिताः
<q>ड</q>--ये च देशाः समाश्रिताः 10 <q>ड</q>--ओंकार <q>भ</q>--ढकार <q>म</q>--थकार <q>न</q>--ओकार 11 <q>ड</q>--तज्ज्ञैः 12 <q>ड</q>--
सरस्वतीनदीतीरे पारियात्रार्बुदाश्रिताः 13 <q>च</q>--पारे 14 <q>च</q>--समाश्रिताः 15 <q>च</q>--तकार <q>य</q> --औकर <q>ड</q>--ओंकार
16 <q>ड</q>--अथ 17 <q>च</q>--यच्च 18 <q>भ</q> --तथा <q>न</q> --यत्

<pb n="379"/>

<lg><l>1aएवं भाषाविधानं तु मया प्रोक्तं द्विजोत्तमाः1 ।</l>
<l>पुनर्वाक्यविधानं2 तु लौकिकं संनिबोधत ।। ६३</l></lg>
<lg><l>उत्तमैर्मध्यमैर्नीचैर्ये संभाष्या यथा नराः ।</l>
<l>3समानोत्कृष्टहीनाश्च नाटके तान्निबोधत ।। ६४</l></lg>
<lg><l>देवानामपि ये देवा महात्मानो महर्षयः ।</l>
<l>भगवन्निति ते वाच्या यास्तेषां4 योषितस्तथा ।। ६५</l></lg>
<lg><l>देवाश्च लिङ्गिनश्चैव नानाश्रुतधराश्च ये5 ।</l>
<l>भगवन्निति ते वाच्याः पुरुषैः स्त्रीभिरेव च ।। ६६</l></lg>
<lg><l>आर्येति ब्राह्मणं ब्रूयान्महाराजेति पार्थिवम्6 ।</l>
<l>उपाध्यायेति चाचार्यं वृद्धं तातेति चैव हि ।। ६७</l></lg>
<lg><l>7नाम्ना राजेति वा वाच्या ब्राह्मणैस्तु नराधिपाः ।</l>
<l>8तत्क्षाम्यं हि महीपालैर्यस्मात्पूज्या द्विजाः स्मृताः9 ।। ६८</l></lg>
<lg><l>ब्राह्मणैः सचिवो वाच्यो10 ह्यमात्य सचिवेति वा11 ।</l>
<l>शेषैरन्यैर्जनैर्वाच्यो हीनैरार्येति नित्यशः ।। ६९</l></lg>
<!-- COMMENTARY page 379 !-->
क्रियते, अन्योन्यरूपता नीयत इत्यभिप्रायेण वाक्यग्रहणं पदविधानं हि भविष्यति । <q>देवानां</q>
देवाः स्तुत्याः । <q>तथेति</q> स्त्रीत्वेन भगवतीति । <q>नानाश्रुतधराः</q> बहुश्रुताः । <q>क्षाम्य</q>मित्यङ्गीकर्तव्यम् ।
सचिव इति राज्ञो मन्त्री ।</p>
<!-- APPARATUS page 379 !-->
1a:N: इति भाषाविधानं तु कर्तव्यं नाटकाश्रयम् 1 <q>म</q>-- तथैव च । अत्र दसज्ञंकमातृकायां विना जादिबान्तासु
यमातृकायां च अष्टादशोऽध्यायः, यथा "इति भारतीये नाट्यशास्त्रे भाषाविधानं नामाष्टदशोऽध्यायः" इति ।
<q>भ</q>--यथावद् द्विजसत्तमाः 2 <q>न</q>--वाक्यप्रचारं <q>च</q>--वाक्यविचारं <q>म</q>--वाक्योपचारं 3 <q>म</q>--समानो वाल्पहीनो वा
4 <q>भ</q>--चैषां <q>ड</q>-- यास्तासां 5 <q>न</q>--स्मश्रुधराश्च <q>ड</q>--श्रुतिधराश्च <q>भ</q>--व्रतधराश्च 6 <q>न</q>--पार्थिवः 7 <q>च</q> N--छन्दतो
नामभिर्वाच्या 8 <q>म</q> N-- तत्क्षाम्यं तु <q>ढ</q>-- तत्क्षन्तव्यं 9 <q>य</q> N-- द्विजोत्तमाः 10 <q>ड</q>--सचिवैर्वाच्यं <q>न</q>--भाष्यो
11 <q>भ</q>-- वै.

<pb n="380"/>

<lg><l>समैः संभाषणं कार्यं येन नाम्ना स संज्ञितः ।</l>
<l>हीनैः 1सपरिवारं तु नाम्ना संभाष्य उत्तमः ।। ७०</l></lg>
<lg><l>नियोगाधिकृताश्चैव2 पुरुषा 3योषितस्तथा ।</l>
<l>कारुकाः शिल्पिनश्चैव संभाष्यास्ते तथैव हि4 ।। ७१</l></lg>
<lg><l>5मार्षो भावेति वक्तव्यः किंचिदूनस्तु मार्षकः6 ।</l>
<l>समानोऽथ7 वयस्येति 8हं हो हण्डेति वाधमः9 ।। ७२</l></lg>
<lg><l>आयुष्मन्निति वाच्यस्तु रथी सूतेन सर्वदा10 ।</l>
<l>11तपस्वीति प्रशान्तस्तु साधो इति च शब्द्यते12 ।। ७३</l></lg>
<lg><l>स्वामीति युवराजस्तु कुमारो भर्तृदारकः ।</l>
<l>सोम्य भद्रमुखेत्येवं हे पूर्वं चाधमं वदेत् ।। ७४</l></lg>
<!-- COMMENTARY page 380 !-->
<p><q>सपरिवारं नाम्ने</q>ति <q>उत्तमो</q> राजा हीनैः स्वनाम परिगृह्य, यद्यन्नाम वत्सराज सोमवंशमौक्तिकमणे
इत्यादि तेन, भाष्यः । <q>सपरिहास</q>मिति वा पाठः परिहासः परितोषोपलक्षणं तेन चाटुकारादि
परितोषावसरे हीनैरपि राजा नाम्ना संभाष्यः । "उदयने महीं शासति को विपदामवकाशः"
इत्यादौ । कारुकाः स्तूपकारादयः शिल्पिनश्चित्रकारादयः । <q>भावे</q>त्यामन्त्रणं
विवक्षितमित्यन्यविभक्त्यन्तो न प्रयोज्य इत्येतत्त्वयुक्तम् । <q>वयस्ये</q>त्येवमादावपि
प्रसङ्गात्संभाषणापक्रमकृताद्यामन्त्रणविभक्तिः सर्वत्र विवक्षितैव । अधमैर्जनैः
समानोऽधम एव, <q>हंहो हण्डे</q> इति वा संभाष्यः । चकाराद् विनापि
<!-- APPARATUS page 380 !-->
1 <q>च</q>--शपरिहारं तु <q>ढ</q>-- सपरिहासं <q>भ</q>-- सपरिचारं तु वाच्यं नामोत्तमस्य तु 2 <q>च</q> N--ये तु 3 <q>भ</q>--याः स्त्रियः
4 <q>ढ</q>--च 5 <q>च</q>--मर्षो <q>म</q> --मान्यो 6 <q>च</q>--मर्षकः <q>ग</q> --मारिषः 7 <q>ड</q>-- हि 8 <q>च</q>-- हंहोहन्तेति <q>ड</q>-- होहंवा इति
9 <q>न</q> --चाधमैः <q>ढ</q>-- हंहोतिवाधम 10 <q>ड</q>-- सूते तु सर्वथा 11 <q>न</q>-- तपस्वी च प्रशान्तः सं साधो इति हि
<q>ड</q>-- तपस्वी च प्रसन्नश्च 12 <q>भ</q>--शब्दितः 13 <q>भ</q>--वाच्यं पूर्वेण चापरम् <q>च</q>--वाधमं वदेत् ।

<pb n="381"/>

<lg><l>यद्यस्य कर्म शिल्पं वा विद्या वा जातिरेव वा ।</l>
<l>स तेन नाम्ना 1भाष्यो हि नाटकादौ प्रयोक्त्तृभिः2 ।। ७५</l></lg>
<lg><l>वत्स पुत्रक तातेति नाम्ना गोत्रेण वा पुनः ।</l>
<l>वाच्यः शिष्यः सुतो वापि पित्रा वा गुरुणापि वा3 ।। ७६</l></lg>
<lg><l>संभाष्या शाक्यनिर्ग्रन्था 4भदन्तेति प्रयोक्तृभिः ।</l>
<l>आमन्त्रणैस्तु पाषण्डाः 5शेषाः स्वसमयाश्रितैः ।। ७७</l></lg>
<lg><l>देवेति नृपतिर्वाच्यो भृत्यैः प्रकृतिभिस्तथा6 ।</l>
<l>भट्टेति सार्वभौमस्तु नित्यं परिजनेन तु7 ।। ७८</l></lg>
<lg><l>राजन्नित्यृषिभिर्वाच्यो ह्यपत्यप्रत्ययेन वा8 ।</l>
<l>वयस्य राजन्निति वा भवेद्वाच्यो महीपतिः ।। ७९</l></lg>
<lg><l>विदूषकेण राज्ञी च चेटी च भवतीत्यपि ।</l>
<l>नाम्ना वयस्येत्यपि वा राज्ञा9 वाच्यो विदूषकः ।। ८०</l></lg>
<lg><l>सर्वस्त्रीभिः 10पतिर्वाच्य आर्यपुत्रेति यौवने ।</l>
<l>अन्यदा पुनरार्येति 11महाराजेति भूपतिः ।। ८१</l></lg>
<!-- COMMENTARY page 381 !-->
हेशब्देन । <q>कर्म</q> पाकादि, विद्या त्रय्यादि । जातिर्गोत्रं देशो वा । शाक्याः सौगताः, निर्ग्रन्थाः
क्षपणकाः । शेषाः पाषण्डा इति पाशुपतादयः । स्वसमयो यथा पाशुपतानां भापूषन् , भासर्वज्ञ,
इत्यादि संभाषणम् तथा क्वचिद्वाक्यादिशब्देन । <q>अपत्यप्रत्ययेनेति</q> कौरवेत्यादिना
महाराजेति । यौवनादन्यत्रार्यपुत्रेति श्वशुरेण व्यपदेशः, तस्य यौवनं शृङ्गारोचितमुक्तं भवति ।
<!-- APPARATUS page 381 !-->
1 <q>द</q> N--संभाष्यो 2 <q>भ</q>--नाटकादिषु योक्त्तृभिः 3 <q>भ</q>--नाटके नाटयकोविदैः 4 <q>ड</q>--भद्रं ते 5 <q>ड</q>-- शेषास्तु <q>द</q>--
भूराययाश्रितैः (?) <q>च</q>--स्वय उपश्रितैः (?) 6 <q>द</q>--परिजनेन वा 7 <q>द</q> N--ह 8 <q>न</q>--तु 9 <q>द</q>--अथवा राज्ञा <q>न</q>--
राज्ञो 10 <q>म</q>--पतिर्वाच्यो ह्यार्य 11 <q>ड</q>-- वाच्यो ।

<pb n="382"/>

<lg><l>आर्येति पूर्वजो भ्राता वाच्यः पुत्र इवानुजः ।</l>
<l>1[योषिद्भिरथ काम्येति राजपुत्रेति योधनैः ।।] ८२</l></lg>
<lg><l>पुरुषाभाषणं ह्येवं कार्यं नाटये प्रयोक्त्तृभिः ।</l>
<l>पुनः स्त्रीणां प्रवक्ष्यामि यथाभाष्यास्तु नाटके2 ।। ८३</l></lg>
<lg><l>तपस्विन्यो देवताश्च वाच्या भगवतीति च3 ।</l>
<l>4गुरुभार्या तु वक्तव्या स्थानीया भवतीति च ।। ८४</l></lg>
<lg><l>5गम्या भद्रेति वाच्या वै वृद्धाम्बेति च6 नाटके ।</l>
<l>7राजपत्न्यस्तु संभाष्याः सर्वाः परिजनेन वै8 ।। ८५</l></lg>
<lg><l>9aभट्टिनी स्वामिनी देवी त्येवं वै9 नाटके बुधैः ।</l>
<l>देवीति महिषी वाच्या राज्ञा परिजनेन वा10 ।। ८६</l></lg>
<lg><l>11भोगिन्यः परिशिष्टास्तु स्वामिन्य इति वा पुनः ।</l>
<l>कुमार्यश्चैव वक्तव्याः प्रेष्याभिर्भर्तृदारिकाः ।। ८७</l></lg>
<lg><l>स्वसेति भगिनी वाच्या 12aवत्सेति च यवीयसी12 ।</l>
<l>ब्राह्मण्यार्येति वक्तव्या लिङ्गस्था व्रतिनी च या ।। ८८</l></lg>
<!-- COMMENTARY page 382 !-->
अनुजो ज्येष्ठेन पुत्रवत् <q>वत्स तात पुत्र</q>केति संभाष्यः । <q>पुरुषाभाषणमिति</q> भूयस्त्वाक्षेप
उपसंहारः । स्त्रीसंभाषणं त्वपि मध्ये निरूपितं <q>तपस्विन्य</q> इति पूर्वं तेषां योषित
इति, अत्र स्वयमतपस्विन्योऽपीत्युक्तमिति न पुनरुक्तम् । <q>गुरुभार्या</q> मान्या
अन्या वा स्त्री, स्थानीया पूज्या ईषद्वृद्धा । <q>पत्नीति</q> सहधर्म--
<!-- APPARATUS page 382 !-->
1 <q>भ</q>-- मातृकायामेव 2 <q>द</q> N--च वक्ष्यामि संभाषं नाटकाश्रयम् (भाषां नाटकाश्रयाम्) 3 <q>ढ</q>--ह 4 <q>भ</q>--गुरुरार्येति
<q>ड</q>--गुरुभार्या च 5 <q>द</q>--ग्राम्या भद्रेति वक्तव्या 6 <q>ड</q>--वृद्धा वाच्येति 7 <q>भ</q>--राजपुत्र्यस्तु <q>ड</q>--राजपत्न्यश्च
8 <q>च</q> N--तु 9 <q>द</q>-- स्वामिनीत्येवं सर्वदा 9 a: N: भट्टिनी स्वामिनीत्येवं नाटके नाटके बुधैः । 10 <q>द</q>-- च <q>च</q>
--तु 11 <q>य</q> N--भोगिन्य इति शेषास्तु <q>द</q>-- भट्टिन्य इति शेषास्तु <q>ड</q>-- भोगिन्य इति शेषा हि <q>प</q>-- भोगिन्य इति
शेषाभिः 12 <q>ड</q>-- ज्येष्ठा वत्सेति सानुजा (<q>ढ</q>--चारजा) <q>न</q>-- वत्सा चेतीह सर्वदा <q>द</q>--वत्सा वेतीह सर्वथा । 12
a: N: वत्सा <q>वेतीह सर्वदा</q> ।

<pb n="383"/>

<lg><l>पत्नी चार्येति संभाष्या पितृनाम्ना सुतस्य वा1 ।</l>
<l>समानाभिस्तथा सख्यः हलेति1a स्यात्परस्परम्2 ।। ८९</l></lg>
<lg><l>प्रेष्या हञ्जेति वक्तव्या स्त्रिया यतूत्तमा भवेत् ।</l>
<l>अज्जुकेति 3च वक्तव्या वेश्या परिजनेन च4 ।। ९०</l></lg>
<lg><l>5अत्तेति गणिकामाता वाच्या परिजनेन हि ।</l>
<l>प्रियेति भार्या श्रृङ्गारे वाच्या राज्ञेतरेण वा ।। ९१</l></lg>
<lg><l>पुरोधः सार्थवाहानां भार्यास्त्वार्येति सर्वदा6 ।</l>
<l>7तल्लिङ्गार्थानि नामानि कार्याणि कविभिः सदा8 ।। ९२</l></lg>
<lg><l>औत्पत्तिकानि यानि 9aस्युरप्रख्यातानि9 नाटके ।</l>
<l>ब्रह्मक्षत्रस्य नामानि गोत्र10कर्मानुरूपतः ।। ९३</l></lg>
<lg><l>काव्ये कार्याणि कविभिः शर्मवर्मकृतानि हि11 ।</l>
<l>दत्तप्रायाणि नामानि 12वणिजां संप्रयोजयेत् ।। ९४</l></lg>
<lg><l>[13कापालिकास्तु घण्टान्तनामानः समुदाहृताः] ।</l></lg>
<!-- COMMENTARY page 383 !-->
चारिणी, अत एव नटी नाटयवेदमह्मसत्रदीक्षितेन सूत्रधारेणार्येणार्ये इत्यामन्त्र्यते । <q>पितृनाम्नेति</q>
माठरपुत्री । सुतस्येति सोमशर्मजननी । वेश्या स्वेन परिजनेन अज्जुके इति संभाष्या ।</p>
<p><q>सर्वदेति</q> यौवनेऽपि पुरोहितादिभिरार्येति भार्या वाच्या । <q>औत्पत्तिकानीति</q> स्वयं वा येन
कल्प्यन्ते, अत एवाख्यातानि तल्लिङ्गार्थानि प्रकृतार्थसूचकाभिधेययुक्तानि
कार्याणि । एतदेव निदर्शनेन स्फुटयति <q>ब्रह्मक्षत्रस्ये</q>त्यादिना ।
<!-- APPARATUS page 383 !-->
1 a: N: हलेति 1 <q>द</q>-- सा 2 <q>च</q>--सख्यो हला भाष्याः परस्परम् 3 <q>N</q> भवेद्वाच्या 4 <q>द</q> N--तु 5 <q>ग</q>--या त्वत्र
वृद्धा सात्वत्ताभाष्या परिजनेन तु 6 <q>भ</q>-- नित्यशः <q>न</q>--भार्या त्वार्येति सर्वदा <q>ड</q>-- नार्यस्त्वार्येति सर्वदा <q>द</q>-- अर्यातु
सर्वदा 7 <q>भ</q>-- तल्लिप्सार्थानि <q>ढ</q>-- तल्लिङ्गस्थानि 8 <q>द</q>--द्विजाः 9 <q>द</q> --न प्रख्यातानि <q>ड</q>-- न प्रत्याख्याति
9 a: N: न प्रख्यानीति [प्रख्या[ता]नीति?] 10 <q>प</q>--धर्म 11 <q>भ</q>--शर्मवर्मेति तानिहि <q>द</q>--तु <q>ड</q>--च 12 <q>च</q>--वणिजां
तु <q>न</q>--वणिजानां 13 <q>द</q>--मातृकायामेव

<pb n="384"/>

<lg><l>1शौर्योदात्तानि नामानि तथा शूरेषु योजयेत्2 ।। ९५</l></lg>
<lg><l>विजयार्थानि नामानि राजस्त्रीणां तु नित्यशः3 ।</l>
<l>दत्ता मित्रा च सेना च4 वेश्यानामानि योजयेत्5 ।। ९६</l></lg>
<lg><l>नानाकुसुमनामानः प्रेष्याः कार्यास्तु नाटके ।</l>
<l>मङ्गलार्थानि नामानि चेटानामपि योजयेत्6 ।। ९७</l></lg>
<lg><l>गम्भीरार्थानि नामानि ह्युत्तमानां प्रयोजयेत्7 ।</l>
<l>8यस्मान्नामानुसदृशं कर्म तेषां भविष्यति ।। ९८</l></lg>
<lg><l>जातिचेष्टानुरूपाणि शेषाणामपि योजयेत्9 ।</l>
<l>नामानि पुरुषाणां तु स्त्रीणां चोक्तानि तत्त्वतः ।। ९९</l></lg>
<lg><l>एवं 10नामविधानं तु कर्तव्यं कविभिः सदा11 ।</l></lg>
<!-- COMMENTARY page 384 !-->
शौर्योदात्तानीति <q>भीमपराक्रम</q> इति यथा । <q>विजयार्थानीति</q> शुभलक्षणविजयवतीत्यादीनि ।
देवदत्तावसन्तसेनाविदग्धमित्रेत्यादि वेश्यानाम् । <q>नानाकुसुमनामानीति</q> मालतीमल्लिकेत्यादि
कुसुमग्रहणं तन्मञ्जर्याद्युपलक्षणं चूतलतिकेत्याद्यपि हि दृश्यते नाम । <q>मङ्गलार्थानीति</q>
सिद्धार्थका इत्यादीनि । <q>गम्भीरार्थानि</q> अक्षोभ्य इत्यादीनि । नास्ति संकेतको भार
इत्याशयेन पृच्छति अत्रोत्तरं नामानुरूपमिति । नाम किलेश्वरेच्छावशात्स्वरूपक्रोडीकारेणैव
जायते । तथा हि नामाक्षरे ग्रहाभिचारयन्त्रकर्मादिपीडिते शान्तिकपौष्टिका--
द्युपचारभाजि वा तथैव पुरुषस्य फलोदय इत्यभिप्रायः । कवित्वयुक्तो नट
<!-- APPARATUS page 384 !-->
1 दमातृकायां न वर्तते । 2 <q>भ</q> N --शूरे प्रयोजयेत् 3 <q>य</q>--राज्ञां स्त्रीणां च कारयेत् <q>द</q>-- तु कारयेत् <q>च</q>--च
कारयेत् 4 <q>ड</q>--सेनेति <q>भ</q>-- दत्तां मित्रां च सेनां च 5 <q>द</q> --कारयेत् <q>ग</q>-- मित्राणि कारयेत् 6 <q>न</q>--कारयेत्
7 <q>न</q> N-- योजयेदुत्तमेषु च (<q>ढ</q>--तु) 8 <q>द</q>--कस्मान्नाम्ना तु <q>न</q> N-- कस्मात् 9 <q>न</q>--कारयेत् 10 <q>द</q>--नामाभिधानं
11 <q>न</q>--विधानस्य कविभिस्तथा <q>ड</q> N-- अथ ।

<pb n="385"/>

<lg><l>1एवं भाषाविधानं तु ज्ञात्वा कर्माण्यशेषतः2 ।। १००</l></lg>
<lg><l>ततः पाठयं प्रयुञ्जीत षडलङ्कारसंयुतम्3 ।</l></lg>
पाठयगुणानिदानीं वक्ष्यामः । 4तद्यथा सप्तस्वराः, त्रीणि स्थानानि, चत्वारो वर्णाः,
द्विविधा काकुः, षडलङ्काराः, षडङ्गानीति4a । एषामिदानीं 5लक्षणमभिव्याख्यास्यामः
<!-- COMMENTARY page 385 !-->
इत्यभिप्रायेणाह <q>भाषाविधानं ज्ञात्वा, तत</q> इति तत्परिज्ञातपूर्वकं काव्यं कृत्वा प्रयोगे पाठयं
प्रयुञ्जीतेत्यर्थः । यदि त्वन्यः कविस्तदा पाठ्यस्य संज्ञा च मूलभूतत्वात् प्रयोक्त्तृत्वेनोक्तो
द्रष्टव्यः । <q>षडलङ्कारसंयुत</q>मिति स्वरस्थानवर्णकाक्वलङ्काराङ्गानि षट् अत्रालङ्कारशब्देन विवक्षितानि,
एतैर्हि भूषितं काव्यं पाठ्यमुच्यते ।</p>
<p>एवं हि वक्तव्यत्वमुपादानस्य यदि सकलस्वविवक्षाविशिष्टार्थप्रतिपादकत्वं पठनार्हं
च पाठ्यं तत्स्वराद्यायत्तं सर्वमिति । अत एवाह <q>पाठ्यगुणानिति</q> गुणाः उपकारकाः, यदुपकृतं
काव्यं पाठ्यं भवतीत्यर्थः ।</p>
<p>उद्देशक्रमेण व्याचष्टे <q>तत्रे</q>त्यादि । स्वरगतं वितत्य गेयाधिकारे प्रकट--
यिष्यामः । इह काकुषु स्वरा एव वस्तुत उपकारिणः । तत्परिकर भूतं तु
स्थानादि स्वरेषु प्रकृतिभूतेषु काकुरूपता जन्यते । तत्र स्थानशब्देनैषां
स्वरूपनिष्पत्तेराश्रयो दर्शितः । अदात्तानुदात्तस्वरितकम्पितरूपतया स्वराणां यद्रक्ति--
प्रधानत्वमनुरणनमयं तत्त्यागेनोच्चनीचमध्यमस्थानस्पर्शित्वमात्रं पाठयो--
पयोगीति दर्शितम् । यदि हि स्वरगता रक्तिः पाठ्ये प्राधान्येनावलम्ब्येत तदा
गानक्रियासौ स्यात्, न पाठः । पूर्णस्वरत्वाभावादङ्गानां भेद इति चेत्,
<!-- APPARATUS page 385 !-->
1 <q>द</q>--एवं भाषाविधानानि <q>च</q>-- एवं भाषाविधानादि ।
<q>भ</q>--भाषाविधानं विज्ञेयं ततः प्रकृतिसम्भवम् ।
ततः पाठ्यस्य वक्ष्यामि गुणांश्च द्विजसत्तमाः ।
स्वरैः षड्जादिभिर्युक्तं नानारससमन्वितम् ।
तद्यथा--
<q>य</q>--एवं भाषाविभावादि 2 <q>च</q>--सर्वमशेषतः <q>प</q>--सर्वविशेषतः 3 <q>न</q>--संश्रयम् 4 <q>न</q>--तथा 4a: N: 'इति' not
read in 'N' 5 <q>भ</q>--लक्षणानीति <q>म</q> N-- लक्षणान्यभिव्याख्यास्यामः <q>न</q>--लक्षणान्यभिधास्यामः ।

<pb n="386"/>

तत्र सप्तस्वरा नाम1a--षड्जर्षभगान्धारमध्यमपञ्चमधैवतनिषादाः । त एते
रसेषूपपाद्याः । 1यथा--
<!-- COMMENTARY page 386 !-->
न, अपूर्णस्वरत्वेऽपि गानत्वप्रतिज्ञानात्, षाडवौडुवितयोः त्रिचतुरस्वरत्वेऽपि गानप्रतीतिर्भवत्येव, यथा
कृत्रिमवंशिकायां त्रैस्वर्यै, भिन्नषङ्जभाषायां च कालिन्द्यां चातुस्स्वर्ये । तस्माद्गानवैलक्षण्याय
रक्तिलक्षणं धर्ममनादृत्योच्चादिस्थानस्पर्श एवात्र प्रधानमिति वक्तुं वर्णोपादानम् । अन्यथा
स्वरसप्तकातिरिक्तास्योदात्तादेर्भावादनर्थकं तदुपादानम् ।</p>
<p>यत्तु किंचिदुदात्तादिधर्माणां गात्रस्य निग्रहः कण्ठविवरस्य
संवृतेत्यादिशिक्षापाठितोदात्तादिधर्मप्रोप्तेरुच्चारुच्चाद्यलङ्कारेषु यथा स्यादिति प्रयोजनमुक्तं, तत्राप्यस्मदुक्तं
चेन्न प्रयोजनं किं तद्धर्मप्राप्त्या कृत्यमिति न विद्मः ।</p>
<p>नन्वेवं स्वराभिधाने किं प्रयोजनं, उच्यते--प्राणभूतं तावद्ध्रुवागानं प्रयोगस्य, तत्र
जात्यंशकविनियोगो भविष्यति तदिदानीं पाठावसरे किं सर्वथैव त्यक्तव्यमित्याशङ्काशमनाय
तत्स्थायिस्वराश्रयणं प्रमुखीकृत्य पाठः कर्तव्य इत्येतत्स्वराभिधानस्येह प्रयोजनम् ।</p>
<p>एवमुपगानवैलक्षण्ये संपन्ने बाह्यार्थसमर्पणेन चित्तवृत्तिसमर्पणया वाभिनयानुभावरूपतालाभाय
काकुरर्थरसभेदेनाभिधीयते । तत एव काकुरूपत्वमेव सर्वत्रानुयायि, अतिशायित्वे (? अभिनयत्वे
तु)1 मुख्योपयोगात् । तथा चोच्चदीप्ताद्यलङ्कारेष्वप्युत्तरत्र काकुशब्देनैव मुनिर्व्यवहरिष्यति ।
काकोरेवोपकारसंपादकाः (? काकोरेव हि प्रकारसंपादकाः)2
परिपूर्णतायायिनो (? धायिनो)3ऽलङ्काराः, अलमिति पर्याप्त्यर्थः, इह (? प्राप्त्यर्थ इति) न भूषणार्थः ।
अङ्गानि तु विच्छेदादीनि रसमर्थं शोभादि कर्म(शोभादिकं ?)4 च पोषयितुं काकोरेवोपकारीणीति,
एवं परमार्थतः काकुरेवांय (?काकुरेवेयं)5 पञ्चमी रूपान्तरै (रैः ?) पूर्णीक्रियते । काक्का च
पठ्यमानस्य स्वोचितचिज्जडस्वरूपार्थाभिमुख्येन नयनेनाभिनयता (? भिमुख्यानयनेनाभिनयता
दीयत इति)6 नीयत इति काकुरेवात्र प्रधानम् । तथा चैतदध्यायान्ते चोपसंहरिष्यति उक्तं
काकुविधान'' मिति । अन्यथाङ्गषट्कमध्यपतितस्योपसंहारोऽन्याङ्गनिरूपणं चाभिधानमिति
सर्वमसमञ्ञसं स्यात् । तस्मात्काकुरेवात्र प्रधानमिति <q>उपाध्याया हि</q> वचनस्य सङ्केतितमर्थमन्यथाकारं
समर्थयन्ति ।</p>
<p>ननु श्रुतमर्थमनादृत्य कथं काकुरेवं कुर्यात् । तत्रोक्तमन्यैः वस्तुस्वभावोऽत्र
द्रष्टव्यो न हि दृष्टेऽनुपपन्नं नामेति । वयं तु ब्रूम--इह येयं प्रथमेन
<!-- APPARATUS page 386 !-->
1 <q>भ</q>--तद्यथा । 1a: N: '<q>नाम</q>' not read in 'N'
1, 2, 3, 4, 5, 6 हेमचन्द्र, काव्यानुशासन, पृ. ३३४, Edn. Parikh &amp; Kulkarni

<pb n="387"/>

<lg><l>हास्यशृङ्गारयोः कार्यौ स्वरौ मध्यमपञ्चमौ1 ।। १०१</l></lg>
<lg><l>षड्जर्षभौ 2तथा चैव वीररौद्राद्भतेष्वथ3 ।</l>
<l>4गान्धारश्च निषादश्च कर्तव्यौ5 करुणे रसे ।। १०२</l></lg>
<lg><l>धैवतश्चैव कर्तव्यो बीभत्से6 सभयानके ।</l></lg>
7त्रीणि स्थानानि --उरः कण्ठः शिर इति । 8भवत्यपि च--
<!-- COMMENTARY page 387 !-->
संवित्स्पन्देन प्राणोल्लासनया वर्णादिरूपविशेषहीना वाग् जन्यते सा नादरूपा सती
हर्षशोकादिचित्तवृत्तिं विधिनिषेधाद्यभिप्रायं वा तत्कार्यलिङ्गतया वा तादात्म्येन वा* श्रुत्यन्तादि
(?) गमयतीति तावत्स्थितम् । तथा च प्राण्यन्तरस्य मृगसारमेयादेरपि नादमाकर्ण्य
भयरोषशोकादि प्रतिपद्यते, तदयं नादाञ्चित्तवृत्त्याद्यवगमोऽनुमानं तावत् । ये त्वेते वर्णविशेषास्ते
तन्नादरूपसामान्यात्मकपदतन्नु (? पदतन्तु वाक्तन्तु ?)ग्रन्थिमया इव प्राच्यप्रया (?
य)त्नातिरिक्तनिमित्तान्तरापेक्षाः, तत एवान्यत्रानभिप्रेते(? एवान्यत्राभिप्रेते)1ऽन्यथापि प्रयोक्तुं शक्याः,
अत एव दृष्टव्यभिचाराः । नादस्तु झाटित्युद्भिन्नमुखरागपुलकस्थानीयो नान्यथासिद्धोऽन्यथासिद्धं
शब्दार्थं बाधत एव वा2 । यथोक्तं "भीरु न मे भयं" इति ब्रुवन्नाशयते भयमित्यन्यप्रकारतां
वा वाक्यार्थस्य विशेषार्पणेन विधत्ते । एतच्च वक्ष्यामोऽग्न इत्यास्तां तावत् । सर्वथा पाठ्ये काकुः
प्रधानमिति स्थितम् । अत्र <q>हास्यशृङ्गारयोरि</q>त्यादिना जात्यंशकविनियोगं भविष्यन्तमनुवदंस्तद्
द्रुत(? तद् गत) स्थायिस्वरानुसारेण काकोः प्रयोग इति दर्शयति ।</p>
<p>अथैषां स्वराणामाश्रयान् दर्शयति <q>त्रीणि स्थानानीति</q> । ननु पाठावसरे वर्णा यत्र
मूर्धास्तत्र कथमुरः स्थानस्वरनिष्पत्तिः, एवमन्यत्र वाच्यम् । उक्तं मन्द्रनादात्मिकाया वाचः
स्वरसप्तकं रूपं, सा चोरःस्थाननिष्पन्ना सती मूर्धानमभिघ्नन्ती मूर्धन्यं वर्णं तद्रूपं मन्द्रस्वरानुविद्धं
दर्शयति । न च मूर्धस्थानत्वेऽपि तस्योच्चताकृतं तारत्वमापद्यते । अन्यदेव हि वर्णनिष्पत्तिस्थानं,
मूर्धान्तर्वर्त्यनुविवरमात्रं स्थानान्तरम् । स्वरानिष्पत्तिस्तु विततवितते मूर्ध--
<!-- APPARATUS page 387 !-->
1 <q>भ</q>--पञ्चमध्यमौ 2 <q>भ</q>--च कर्तव्ये 3 <q>ड</q>--तु 4 <q>भ</q>--निषादश्चैव गान्धारः करुणेसंविधीयते 5 <q>प</q>--कर्तव्यः
6 <q>प</q>--बीभत्सेकर्तव्यः 7 <q>ड</q>--त्रीणि स्थानान्युरः कण्ठशिरांसीति भवन्त्यपि 8 <q>भ</q>--भवति चात्र श्लोकः ।
*'श्रुत्यन्तादि' इति पदं हेमचन्द्रेण (का.शा.पृ. ३३७, पं. १२) न पठितम् । अत्रापि तत् अनावश्यकमिति
लक्ष्यते । VMK
1 हेमचन्द्र--पृ ३३७, पं. १९; 2 तुलना--नादस्तु झटित्युद्भिन्नमुखराग--पुलक--स्थानीयो नान्यथाकर्तुं पार्यत
इत्यनन्यथासिद्धोऽन्यथासिद्धं शब्दार्थं बाधत एव वा । <q>हेम</q> पृ. ३३७, पं. २०--२१

<pb n="388"/>

<lg><l>शारीर्यामथ वीणायां त्रिभ्यः स्थानेभ्य एव तु1 ।</l>
<l>2उरसः शिरसः कण्ठात्स्वरः काकुः प्रवर्तते । १०४</l></lg>
<!-- COMMENTARY page 388 !-->
काये निष्पद्यमाना तारत्वं संपादयन्ती एवं तारमन्द्रमध्यता सवर्णानां सर्वं (स्वर ?)
स्थानभेदसंपाद्यमानवपुषामप्युपपद्यते । तत्र स्वरग्रहणादेवाक्षिप्ते स्थानभेदे पुनः स्थानोपादानं
षट्षष्टिस्थानभेदनिवृत्त्यर्थम् । तथा ह्युरःस्थाने द्वाविशंति स्थानानि यत्र श्रुतयः स्वराश्च । एवं
कण्ठे मूर्ध्नि च । तावतां च स्पर्शे स्फुटं गानमेव स्यात्, न पाठ्यामित्यवोचाम । अत एव
गुणशब्दो न धर्मवचनः पाठ्यगुणानिति, किं तु उपकरणवचनस्थानं च यदेवोपकरणं
भवति । अपि च <q>शारीर्यामथ वीणायामित्यादि</q> केचिद्
व्याचक्षते--इहार्थकाकुस्तावद्विधिनिषेधाद्यर्थावगमिका, स्वरकाकुस्तु चित्तवृत्तिसूचिका ।
एतद्व्यापारद्वयशून्या नेपथ्यपाठ--वैतालीयपाठादिविषया दूरस्थाभाषणादिविषया च
शोभासंपादनदूरश्रवणादिप्रयोजना स्वरकाकुः सा तेन वक्ष्यत इति । एवं प्रष्टव्यास्तावत्--
योऽयं स्वरकाकोर्विषय उक्तस्तत्र यद्यर्थरूपं किंचिदभिधेयं तत्रावश्यमर्थकाकोर्वा
पृथक्स्वरकाकुः । तथा हि नेपथ्यपाठेऽपि कञ्चुकी पठति 'वीरोऽयमङ्गदः पठति,
'यौगन्धरायणः पठति' इति, एवं भूतवृत्तचित्तवृत्त्यादिविशेषप्रतिपादकेनैव पाठेन भवितव्यम् ।
वैतालीयपाठेऽपि समुचितावसरावेदनप्रधानेऽवश्यमर्थ आदातव्य एव । उक्तं चैतत्--
अर्थानपेक्षया किमभिनयनमन्यचिन्तया, पुस्तकवाचकपाठो ह्यनुक्रियमाणोऽभिनयतामवलम्बते ।
अन्यथाभिनयरूपत्वाभावे तदुपकरणधर्म्यादितत्फलरसादिव्यतिरिक्तत्वे
स्वरातोद्यगानादिवैलक्षण्ये च चिन्तयैव किं प्रयोजनमिति । न स्यात्काकुसामान्यलक्षणमेतेन किं
घटत इत्यन्ये । एव<q>मपि भवती</q>त्यसमर्थितं स्यात् तद्धि पूर्वप्रकान्तवस्तुसमर्थनेन प्रयुज्यत इति मुनेः
शौली । तस्मात्पूर्वोक्तस्थानत्रयसमर्थनार्थोऽयं श्लोकः । तदयमर्थः-- शारीर्यां वीणायां
केवलमुरःशिरःकण्ठलक्षणेभ्यः त्रिभ्य एव स्थानेभ्यो, न तु
षट्षष्टिस्वरपरिव्यक्तरञ्ञनात्मकगानोपयोगिव्यापारः काकुभूतः सूचकरूपः संप्रवर्तते ।*</p>
<p><q>अथ</q>शब्दोऽवधारणे । बाह्यायां हि प्रतिबिम्बितायां वीणायां रञ्ञना--
त्मकखरस्वरूपव्यतिरेकेण न काकुसंपत्तिः । वीणाग्रहणं शरीरगतविवृतमध्या--
<!-- APPARATUS page 388 !-->
1 <q>ड</q>--च 2 <q>ड</q>--उरसा शिरसा ।
*तुलना--हेमचन्द्र, का. शा. पृ ३३४/पं. २०--२३: शारीर्यां वीणायां केवलमुरः शिरःकण्ठलक्षणेभ्यस्त्रिभ्यः
एवं स्थानेभ्यो न तु (? <q>षड्षष्टेः</q>) <q>स्वरः परित्यक्त</q>रञ्ञनात्मकगानोपयोगिस्वव्यापारः काकुभूतः
संप्रवर्तते ।

<pb n="389"/>

<lg><l>1आभाषणं च दूरस्थे शिरसा संप्रयोजयेत् ।</l>
<l>नातिदूरे च कण्ठेन ह्युरसा चैव पार्श्वतः2 ।। १०५</l></lg>
<lg><l>3उरसोदाहृतं वाक्यं शिरसा दीपयेद्बुधः4 ।</l>
<l>5कण्ठेन शमनं कुर्यात्पाठ्ययोगेषु6 सर्वदा7 ।। १०६</l></lg>
<!-- COMMENTARY page 389 !-->
काशदेशपरिग्रहार्थं, न शरीरमात्रे स्वरनिष्पत्तिः, अपि तु तत्रैव । येयं बाह्यवीणादण्डस्थानीया
उत्तरोत्तरस्थानपरम्पराविशिष्टा, सा स्थानसोपानपङ्क्तिः स्वरनिष्पत्तिस्थानम्, अत एव काकुस्वरमपि
लक्षितम्--कक लौल्ये,* लौल्यं च साकांक्षते यथा (?साकांक्षता इयता. Raghavan)
स्वरवैचित्र्यं लक्ष्यते ईषद्यतो वाच्यभूमिः संपद्यते सा काकुः, ईषदर्थे कुशब्दस्य कादेशः।
काकुर्वा जिह्वा तद्व्यापारसंपाद्यत्वात् काकुः ।</p>
<p>एवं स्थानस्वरूपं विभज्य तस्य विषयभेदमादर्शयितुमाहः <q>आभाषणं च दूरस्थ</q> इत्यादि ।
शिरसेति शिरोनिष्पन्नेन नोदनेत्यर्थः । नातिदूरे कण्ठेनेति मध्येन, उरसा समीपे मन्द्रेणेति यावत् ।</p>
<p>एवं स्थानत्रयस्य पृथगुपयोगमभिधाय युगपद्दर्शयति <q>उरसोदाहृतं
वाक्य</q>मित्यादिना । मन्द्रस्वरेण वा पाठमारभ्य क्रमेण तारं गत्वा मध्येन परिसमाप्नुयादिति
श्लोकार्थः । यदा हि न दीप्तेन क्रोधादिना नापि मन्द्ररूपेण शोकादिनाविष्टहृदयो भवति तदा
क्रमेण वक्तव्यवस्तुविषयोत्साहविस्फारणात् तारान्तं गच्छन्नुपसंहारे मध्य एव विश्राम्यतीत्य--
नवशिष्टस्यायं (?त्यविशिष्टस्या) सामान्येन पाठधर्मः । अत एव शान्ते
व्या(?व्य)भिचारिबलावेशशून्यतायामयमेव पाठधर्मः । वैतालीयपाठे चायमपि सामान्यधर्मोऽस्तु ।
न तद्विषये स्वरकाकुः । कस्तर्हि तस्या विषयः, उच्यते--कदाचिदर्थस्य धर्मपुञ्जवाच्यस्य
धर्मान्तराधानं काकुरुच्यते, कदाचित्स्वरजनकचित्तवृत्त्यर्पणं करोति । यत्र रसस्वर--
<!-- APPARATUS page 389 !-->
1 <q>द</q> N--आभाषणं तु दूरस्थे Kavi अभाषणं च दूरस्थे <q>भ</q>--आभाषणं तु दूरस्थं शिरःस्थेन स्वरेण हि । कण्ठेन
नातिदूरे स्यादुरसा चैव पार्श्वतः । 2 <q>द</q> N--समीपस्थे तथोरसा । <q>ड</q>--दूरेऽपि कण्ठेनाप्युरसा चापि पार्श्वतः <q>च</q>
--झुरसा च समीपतः 3 <q>द</q> N--उरसोदाहरेत् 4 <q>च</q>--शिरसोद्दीपयेद्बुधः <q>भ</q>--पुनः 5 <q>द</q> N कण्ठेन शमयेच्चैव
6 <q>ड</q>--पाठयोगे तु 7 <q>भ</q>--नित्यशः ।
* हेम. पृ. ३३३/पं १२--१६ कक लौल्ये, लौल्यं च साकांक्षते (?साकाङ्क्षता) यथा (?यया) स्वरवेचित्र्यं
लक्ष्यते । ईषद्यातो वाच्यभूमिः संपद्यते सा काकुः, ईषदर्थे कुशब्दस्य कादेशः । काकुर्वा जिह्वा,
तद्व्यापारसंपाद्यत्वात्काकुः । लोचन (ध्वन्या ३/३८) 'कक लोल्ये' इत्यस्य धातोः काकुशब्दः । तत्र हि
साकाङ्क्षानिराकाङ्क्षादिक्रमेण पठ्यमानोऽसौ शब्दः प्रकृतार्थातिरिक्तमपि वाञ्छतीति लौल्यमस्याभिधीयते । यदि
वा ईंषदर्थे कुशब्दस्तस्य कादेशः । तेन हृदयस्थस्तु प्रतीतेरीषद्भूमिः काकुः । (बालप्रिया edn, pp. 477-78)
Raghavan: लौल्यं च साकाङ्क्षताः इयता स्वरवैचित्र्यं लक्ष्यते ।।

<pb n="390"/>

<lg><l>उदात्तश्चानुदात्तश्च स्वरितः कम्पितस्तथा ।</l>
<l>वर्णाश्चत्वार एव स्युः पाठ्ययोगे तपोधनाः ।। १०७</l></lg>
तत्र हास्यश्रृड्गारयोः 1स्वरितोदात्तैर्वर्णैः1a पाठ्य--
मुपपाद्यं, वीररौद्राद्भुतेषूदात्तकम्पितैः2 करुण -- बीभत्स -- भयानकेष्व--
<!-- COMMENTARY page 390 !-->
काकुव्यवहारः कदाचिद्वा नादात्मनि स्वात्मसूत्रे सुगुम्भि(? म्फि)तस्य स्वग्रन्थ्यात्मनो
वर्णराशेर्दूरश्रवणं किंचिच्छ्रवणमश्रवणं वेत्यस्मिन्नर्थे व्याप्रियते । तत्रापि स्वरकाकुरुच्यते ।
यत्रोक्तमाभाषणं दूरस्थमित्यादि तदेवं व्यतिरिक्ते स्वसेवाव्यापाराद् व्यतिरिक्तजडचिद्भेदेन
भेदात् तदर्थरसस्वरभेदात् त्रिधैव काकुः ।</p>
<p>एवं स्थानभेदमुक्त्वा क्रमप्राप्तं वर्णस्वरूपमाह <q>उदात्त</q>श्चेति । उच्चता नीचना मध्यमता
उच्चनीचोभयडो(?दो)लावलम्बनमिति चत्वारः स्वरधर्माः । वर्णा गुणा यदि वा पाठक्रियाविस्तारका
विवृण्वते प्रकटयन्ति स्वार्थविशेषमिति वा ।</p>
<p>पाठ्ययोगे काव्ये स्वरस्य रक्तिभागमपहाय वर्णा एव वक्तव्याः । रक्तिभागाभिनिवेशे तु
गानयोगो न पाठ्ययोगः स्यादित्यवादिषुः । तत्रान्वयव्यतिरेकाभ्यां रक्तिभागेऽनुदात्तादिवर्णभागः
कादिवर्णभागः । तस्य स्फुटतास्फुटत्वमित्याह यो धर्मस्तन्त्र्यामनुरणप्रधानायामरक्तकण्ठे
गातरि यथाकथंचिद्वक्तुं प्रवृत्ते हुडुक्कामुरजादौ च पृथग्लक्ष्यत एव । एवं प्रधानतया
धर्मान्तराणि मग्नत्वेन तत्रापि सन्त्येव । अत एवाह <q>तपोधनाः</q> सूक्ष्मवेदिनो यूयमत्राधिकृता
विचार इत्याशयः । एषां वर्णानां विषयमाह--<q>हास्यश्रृङ्गारयो</q>रित्यादि । मध्यमपञ्चमावित्यादौ
प्रकरणे यथासंख्यं न विवक्षितमित्येवं हास्ये मध्यमायाः पञ्चम्या वा जातेः स्थायिस्वरत्वं गृहीत्वा
तत्रैवोच्चमध्यमस्थानस्पर्शेन पठेत् । एवं शृङ्गारवीरादिषु त्रिषु षाङ्ज्या आर्षभ्या व स्वांशं
गृहीत्वा तत्रैवोदात्तकम्पितैः पाठः, करुणे निषादवत्या गान्धार्या वा स्थायिनमालम्ब्यानुदात्तेन
पाठः, बीभत्से धैवत्यंशस्वराश्रयेण स्वरितकृतः (पाठः) । भयानके तत्स्वरावलम्बनेनैव
(धैवतांश) कम्पितप्रधानः(पाठः)--इत्येवं भविष्यत् (अ--२९) जातिविनियोगानुसारिस्वरानुवादेन
<!-- APPARATUS page 390 !-->
1a: N: स्वरितोदात्तं वीररौद्राद्भुतेषूदात्तकम्पितैः 1 <q>य</q>--स्वरितोदात्तं वीरं <q>न</q>--स्वरितोदात्तौ वीर <q>ढ</q>--
स्वरितोदात्तैर्वीर 2 <q>य</q>--उदात्तं कम्पितं <q>ठ</q>--उदात्तकम्पितैः <q>ड</q>--उदात्तस्वरितकम्पितैः ।

<pb n="391"/>

नुदात्तस्वरितकम्पितैरिति1 । द्विविधा काकुः साकाङ्क्षा निराकाङ्क्षा चेति2
वाक्यस्य साकाङ्क्षानिराकाङ्क्षत्वात् ।
<lg><l>3अनियुक्तार्थकं3a वाक्यं साकाङ्क्षमिति यंज्ञितम् ।</l>
<l>नियुक्तार्थं तु यद्वाक्यं निराकाङ्क्षं तदुच्यते ।। १०८</l></lg>
4तत्र साकाङ्क्षं नाम तारादिमन्द्रान्त5मनियुक्तार्थम--
निर्यातितवर्णालङ्कारं कण्ठोरःस्थानगतम् । 6निराकाङ्क्षं नाम नियुक्तार्थं
<!-- COMMENTARY page 391 !-->
वर्णेषूदात्ता--दिषु तात्पर्यं, न तु स्वरेषु । तेषां तु पृथगुद्देशप्रयोजनं षष्ठे दर्शितमन्तरालापपरिग्रहमिति ।</p>
<p>एवं काकोः स्वरूपोत्पत्तिं प्रतिपाद्य तस्या अर्थविषये व्यापारं दर्शयन्नुद्देशक्रममप्यनुसर्तुमाह--
<q>द्विविधा काकु</q>रिति । वाक्यस्येति साकाङ्क्षं यत्र वाक्यं तत्र काकुः, तथा वक्तृगता वाकाङ्क्षा
वाक्य उपचर्यते । सा च प्रकरणादिबलान्निश्चीयते । विशिष्टविषयत्वं चाकाङ्क्षायास्तत
एवावगम्यते । तदाह--<q>अनियुक्तार्थकं</q> <q>वाक्य</q>मिति । यादृशो वाक्यात्सङ्केतबलेनार्थः प्रतीयते
तादृश एव यत्र न्यूनाधिकः प्रमाणबलेन निर्णययोग्यस्तद्वाक्यं निराकाङ्क्षं, तद्विपरीतं
साकाङ्क्षम् ।1</p>
<p>एवं वाक्यस्य स्वरूपं प्रतिपाद्य तन्निष्ठां काकुमभिधातुमाह <q>तत्र साकाङ्क्ष</q>मित्यादि ।
अनियुक्तार्थं यत्साकाङ्क्षमुक्तं तन्मन्द्रोपक्रमं तारसमाप्तिकं पठनीयमिति । सर्वाणि क्रियाविशेषणानि
कियन्ति तत्र तारतेत्याह <q>कण्ठोरःस्थान</q>(गत)मिति । तथा वर्णा
उदात्तादयोऽलङ्काराश्चोच्चनीचदीप्तादयोऽपरिसमाप्ता अर्धस्पृष्टतयैव त्यक्ता यत्रेति
क्रियाविशेषणम् । एवंभूतो यः क्रियाविशेषणत्वेन वाक्ये पठ्यमाने ध्वनिधर्मविशेषः सा काकुः ।
यदि वा सामानाधिकरण्येनैव व्याख्येयम् । धर्मो हि न स्वतन्त्रो भात्यपि तु धर्मिनिष्ठ एवेति ।।
तत्राकाङ्क्षार्थान्त एवातदर्थगत एव वा विशेषे तदर्थाभावे वा । तथा च--
<!-- APPARATUS page 391 !-->
1 य N-- कम्पितैर्वर्णैः पाठ्यमुपपादयेत इति । 2 <q>भ</q>-- निराकाङ्क्षा च 3 <q>ड</q>--अनियुक्तमेकं 3a:N: अभि(नि ?)--
युक्तार्थकं; 3b:N: सदुच्यते 4 <q>च</q>--अत्र <q>भ</q>--तत्र साकाङ्क्षा नाम <q>य</q>-- तत्र साकाङ्क्षा नाम वाक्यं <q>ड</q>-- अनियुक्तं
नाम निर्यातितवर्णालङ्कारं कण्ठोरःस्थानगतम् । <q>न</q>--अनिर्युक्तं <q>प</q>--तस्य साकाङ्क्ष नाम वाक्यं <q>द</q> N--"तत्र
मन्द्रान्तं" इति न विद्यते । 5 <q>भ</q>--अनिर्युक्तार्थं 6 निराकाङ्क्षा नाम निर्युक्तार्थ ।
1. "यस्माद्" वाक्यात् यादृशः सङ्केतबलेनार्थः प्रतीयते, तादृश एव किन्तु न्यूनाधिकः प्रमाणबलेन निर्णययोग्यस्तद्
वाक्यं साकाङ्क्षम् । तद्विपरीतं निराकाङ्क्षम् । "(हेमचन्द्र, पृ, ३३६, पं २--४)" --एवं पठ्यतामयमंशः ।

<pb n="392"/>

निर्यातितवर्णालङ्कारं शिरःस्थानगतं मन्द्रादितारान्तमिति1 ।</p>
<p>2अथं 2aषडलङ्कारा नाम--
<lg><l>उच्चो दीप्तश्च3 मन्द्रश्च नीच द्रुतविलम्बितौ4 ।</l>
<l>5पाठ्यस्यैते ह्यलङ्कारा लक्षणं च निबोधत6 ।। १०९</l></lg>
उच्चो नाम शिरःस्थानगतस्तारस्वरः, स च दूरस्था--
भाषण7विस्मयोत्तरोत्तर संजल्पदूराह्वानत्रासनाबाधाद्येषु8 ।
दीप्तो नाम शिरःस्थानगतस्तारतरः9, स चाक्षेप--
<!-- COMMENTARY page 392 !-->
यद्रामेण कृतं तदेव कुरुते द्रोणात्मजः क्रोधनः । इति (वेणी ३/३३ चतुर्थचरण)</p>
<p>अत्र काकुः कृत इत्युदात्तकम्पितवर्णस्योच्चदीप्तालङ्कारस्य चासमाप्त्या, अतोऽप्यधिकं
कुरुत इति काकुप्रभावादर्थान्तरे गतिः । 'स एष (स यस्य†) दशकन्धरम्' इति * श्लोके
'तदात्मज इहाङ्गद' (?) इत्यत्र साकांक्षा काकुः स्वगतान् वालिपुत्रोचितान्विशेषानर्पयति ।
'स्वस्था भवन्ति मयि जीवति' (वेणी॰ १/८ चतुर्थचरण) इत्यत्र साकाङ्क्षा काकुर्भवनाभावमाह,*
वचनोच्चारणं त्वर्थे संभावनां (त्वर्थेऽसंभावनां) विदधतावश्यनिषेधात्मनो
विषयमर्पयति(विदधदभावस्य निषेधात्मनो विषयमर्पयति) ।
तदियमर्थाभिपा/?/यसमर्पकाभिनयरूपार्थकाकुः साकाङ्क्षा । एतद्विपरीता निराकङ्क्षा, तस्याः
शिरः स्थान एव मन्द्रः तारताप्रतिस्थानं, ह्युत्तरोत्तरतारत्वमधराधरमन्द्रत्वं च वक्ष्यामः । अलं
पर्याप्तं काकोः स्वरूपं येन संपाद्यते सोऽलङ्कारः । तत्स्वरूपं च स्थानत्रयस्य
<!-- APPARATUS page 392 !-->
1 <q>भ</q>--तारान्तं पाठ्यमिति <q>ड</q>--तारान्तगतमिति 2 <q>द</q>-- अथालङ्काराः <q>ड</q>-- अथ षडलङ्कारा 2 a:N: अथ अलङ्काराः
3 <q>द</q>--दीप्तोऽथ 4 <q>प</q>-- नीचद्रुतविलम्बिताः 5 <q>द</q>--पाठस्य 6 <q>प</q>-- विनिबोधत 7 <q>न</q>
--विस्मयोत्तरसंजल्पनदूराह्वानबाधाद्येषु 8 <q>ढ</q>--त्रासनवाक्येषु <q>भ</q>-- बाधाक्रुष्टकलहाभिधानेषु भावेषु । 9 <q>य</q>--
शिरःस्थानतिरस्कारः स च ।
*स एष दशकन्धरं कृतवतोऽपि कक्षान्तरे
गतः स्फुटमवन्ध्यतामधिपयोधि सान्ध्यो विधिः ।
तदात्मज इहाङ्गदः प्रहित एष सौमित्रिणा
क्व स क्व स दशाननो ननु निवेद्यतां राक्षसाः ।।
† हेमचन्द्र, पृ. ३३७
*तुलनाः--"अत्र भवन्तीति साकाङ्क्षा काकुर्भवनाभावमाह--"
भवन्त्विति । वचनोच्चारणं [वचनस्य भवन्तीति रूपस्य]
त्वर्थेऽसंभावनां विदधदभावस्य निषेधात्मनो विषयं भवनलक्षणमर्पयति । न भवन्त्येवेत्यर्थः । 'हेमचन्द्र', पृ. ३३७,
पं. ७--८

<pb n="393"/>

1कलहविवादामर्ष2क्रुष्टाधर्षणक्रोधशौर्यदर्पतीक्ष्णरूक्षाभिधाननिर्भर्त्सनाक्रन्दितादिषु3 ।
मन्द्रो नाम 4उरःस्थानगतो निर्वेदग्लानि5 चिन्तौत्सुक्यदैन्यव्याधि
6क्रीडागाढशस्त्रक्षतमूर्छामद7aगुह्यार्थवचनादिषु7 । नीचो नाम 8उरःस्थानस्थो मन्द्रतरः ।
स च स्वभावाभाषण 9व्याधिशम9aश्रमार्तत्रस्तपतितमूर्छितादिषु । द्रुतो नाम
10कण्ठगतः स च त्वरितः, 11लल्लनमन्मनभयशीतज्वर12
12aत्रासायस्तात्ययिककार्यावेदनादिषु । विलम्बितो नाम 13कण्ठस्थानगत--
<!-- COMMENTARY page 393 !-->
प्रत्येकमूर्ध्वाधोमध्यकल्पनया उदात्तानुदात्तस्वरितकम्पितनिर्वाहात् । तत्र मध्यो भामस्तावदनावेशे
सर्वत्र स्थित एव । इत्यावेशेनोर्ध्वमधरं वा स्थानत्रयस्य प्रत्येकमवलम्ब्यत इति षडलङ्कारा
भवन्ति । तत्र शिरस्यधोभागे तार उच्यते दूरस्थाभाषणादौ, स विषयोऽत्र
स्वरकाकोरित्युक्तम् । विस्मयावगतौ तु सैव रसकाकुः, परस्य त्रासनाभिप्रायेण तु सैव
विभावकाकुः । स्वरकाकोरेव श्रुतिकाकुश्चेति भेदेन शिरस्येव ऊर्ध्वस्तारतम आक्षेपादौ,
तारशब्दः प्रकर्षोपलक्षणम् । अत्र ह्याक्षेपादौ यथावस्थं श्रुतिविभावरसकाकुभेदत्रयं
विभजनीयम् । उरस्यूर्ध्वभागे स मन्द्रः, उरस्येव नीचभागे मन्द्रतमो नीचः । दैन्ये काकुर्द्विरूप--
<!-- APPARATUS page 393 !-->
1 <q>न</q>--वाद 2 <q>ड</q>-- अमर्षोत्क्रुष्ट <q>द</q>-- आक्रोश <q>प</q>-- आमर्षणक्रोध <q>भ</q>--रुष्टाधर्षण 3 <q>प</q>--आक्रन्दनादिषु
4 <q>द</q> N--उरसि मन्द्रस्वरः 5 <q>ड</q>--ग्लानिशङ्का 6 क्रीडाशब्दो <q>भम</q>योरेव 7 गुह्यार्थवचनं चदडपादिषु नास्ति,
<q>भबनमयरा</q>दिषु विद्यते 7 a: N:मूर्छा मदादिषु 8 <q>द</q> N-- तत्रैव मन्द्रतरः <q>ढ</q>--उरःस्थानो <q>ड</q>-- उरःस्थानगतः
<q>प</q>--उरःस्थाने 9 <q>द</q>--भयशान्तत्रस्तपतित मूर्छितादिषु <q>ड</q>--स्वभाषा भाषणव्याधित पथिश्रान्त त्रस्तपतित
मूर्छितादिषु <q>न</q>--व्याधितपःश्रान्तत्रासपतित मूर्छादिषु <q>फ</q>--व्याधितपःश्रान्तत्रासपादपातमूर्छनादिषु 9a: N:
व्याधितपःपादश्रान्तत्रस्तपतितमूर्छितादिषु 10 <q>द</q> N--कण्ठगतः स्वरितः <q>प</q>--कण्ठगतस्वरितोच्चगत स्वरकृतिः स
च स्खलितवल्गनमदनशीतज्वरार्तत्रस्तायस्तान्यैक कार्यावेदनादिषु 11 <q>ढ</q>-- स्खलित
लज्जितोत्खातमन्मन.....<q>ड</q>--स्खलितवेल्लन मदनभय 12 <q>ड</q>--त्रस्तायस्तागूढकार्य.....<q>भ</q>--त्रासायास
12a: N: शीतज्वरार्तत्रस्तान्यधिककार्यावेदनादिषु 13 <q>द</q> N-- तत्रैव स्थितलयः <q>च</q>--कण्ठस्थानस्थो <q>ढ</q>--
कण्ठस्थानो मन्द्रः <q>ड</q>--कण्ठस्थानगतो मन्द्रः ।

<pb n="394"/>

स्तनुमन्द्रः 1aस च शृङ्गार1करुण2वितर्कितविचारामर्षा3सूयिताव्यक्तार्थप्रवाद--
लज्जाचिन्तातर्जन 4विस्मयदोषानुकीर्तनदीर्घरोग5निपीडनादिषु । 6अत्रानुवंश्या
श्लोकाः भवन्ति--
<lg><l>उत्तरोत्तरसंजल्प7परुषाक्षेपणेषु च8 ।</l>
<l>तीक्ष्णरूक्षाभिनयने 9आवेगे क्रन्दिते तथा ।। ११०</l></lg>
<lg><l>10परोक्षस्य समाह्वाने तर्जने त्रासने तथा ।</l>
<l>दूरस्थाभाषणे चैव तथा निर्भर्त्सनेषु च ।। १११</l></lg>
<lg><l>11भावेष्वेतेषु नित्यं हि नानारससमाश्रया ।</l>
<l>उच्चा दीप्ता द्रुता चैव काकुः कार्या प्रयोक्तृभिः ।। ११२</l></lg>
<lg><l>व्याधिते च ज्वरार्ते च भयार्ते शीतविप्लुते12 ।</l>
<l>नियमस्थे वितर्के च गाढशस्त्रक्षतेषु च13 ।। ११३</l></lg>
<!-- COMMENTARY page 394 !-->
तामेति --स्वचित्तवृत्त्यर्पणाद्रसकाकुः परस्य रूपोत्पादनाद्विभावकाकुः । उभय--
स्यापि तत्र प्राधान्येनादरणात्, अन्यत्र तूभयस्यानादरणात्प्रधानांशेनैव व्यपदेशः । स्वभावाभाषणं
यत्र कश्चिदावृत्तकण्ठस्वर एव वक्ता भवति, त्रासने पतितः त्रस्तपतितः, त्रासावसरे तु दीप्तैव
काकुर्भवति । कण्ठगत इति कण्ठस्थाने ऊर्ध्वभागे निष्पन्नः, तेन स्थानभेद एवालङ्कारत्वे
प्रयोजकः । अत एव त्वरित इत्यनेन पुनर्लयविधानम् । लल्लं सविलासं, लडं विलासं लातीति
क्विबन्ते कर्मण्युपपदे लडयोरैक्यमिति । मन्मनमव्यक्तं अहमेव मनो मन्ता यत्रेति, अनेना--
<!-- APPARATUS page 394 !-->
1 a: N: <q>'स च'</q> not read in 'N' 1 करुणशब्दो <q>चडढपद</q>--आदिषु न विद्यते । 2 <q>न</q> N--वितर्क
3 <q>य</q>--आश्वसित 4 <q>द</q> N--विस्मित 5 <q>ड</q>--रोष 6 <q>भ</q>--अत्र श्लोकाः 7 <q>ड</q>-- संजल्पे 8 <q>ड</q> N--आक्षेपणे तथा
9 <q>भ</q>-- तथाक्रन्दे च नित्यशः <q>न</q>--शीते चाक्रन्दिते <q>द</q>--आक्रन्दे क्रन्दिते <q>फ</q>-- आवेशे 10 <q>भ</q>--परोक्षह्वयने चैव
तर्जनत्रासनेषु च ।। 11 <q>भ</q>-- एषु नानारसोपेता नित्यमर्थप्रदर्शिता (का ?) <q>च</q>--सर्वेषु 12 <q>ग</q>--शोके च
क्षुत्पिपासिते । विषमस्थे वितर्के <q>फ</q> N-- क्षोभे च क्षुत्पिपासिते । विषमस्थे.....13 <q>भ</q> N-- क्षते तथा ।

<pb n="395"/>

<lg><l>1गुह्यार्थवचने चैव चन्तायां तपसि स्थिते ।</l>
<l>मन्द्रा 2नीचा च कर्तव्या 3काकुर्नाट्यप्रयोक्तृभिः ।। ११४</l></lg>
<lg><l>लल्ले च मन्मने चैव भयार्ते शीतविप्लुते ।</l>
<l>मन्द्रा द्रुता च कर्तव्या काकुर्नाट्यप्रयोक्तृभिः ।। ११५</l></lg>
<lg><l>दृष्टानष्टानुसरणे5 6इष्टानिष्टश्रुते 7तथा ।</l>
<l>8इष्टार्थख्यापने चैव 9चिन्ताध्याने तथैव च ।। ११६</l></lg>
<lg><l>उन्मादेऽसूयिते चैव10 उपालम्भे तथैव हि ।</l>
<l>11अव्यक्तार्थप्रवादे च कथायोगे तथैव च ।। ११७</l></lg>
<lg><l>उत्तरोत्तरसंजल्पे कार्येऽतिशयसंयुते ।</l>
<l>12विकृते व्याधिते क्रोधे दुःखे शोके तथैव च ।। ११८</l></lg>
<lg><l>13विस्मयामर्षयोश्चैव 14प्रहर्षे परिदेविते ।</l>
<l>विलम्बिता च दीप्ता च काकुर्मन्द्रा15 च वै भवेत् ।। ११९</l></lg>
<!-- COMMENTARY page 395 !-->
श्रूयमाणमनुनासिकोपलक्षितमित्यपरे । "लल्लमन्मनौ नायिकागतौ ( ?गतावेव)1
बालविनोदनसान्त्वनादौ, [मुञ्च]2मुञ्चेत्येवं प्रायपराभियोगानङ्गीकरणादौ च ( ? वा)3 इत्युपाध्यायाः ।
मन्द्रापि काकुश्चात्र भवतीति संग्रहश्लोके वक्ष्यते । आत्ययिकं शीघ्रसंपाद्यं यत्कार्यम् ।
आयस्तमावेगः । कण्ठस्थाने न नीचभागे निष्प्रन्नो विलम्बितः । लल्लत्वमविवक्षितमेव ।
अव्यक्तार्थः प्रवादः -- अन्तरङ्गत इति लोके प्रसिद्धो यत्र । परे बुध्यतां च न बुध्यतां चेति
वक्तुरभिप्रायो भवति यन्न स्वगतं न परगतमत्रेति । अलङ्कारेषूच्चा दीप्ता द्रुता चेति यथायोगं
स्थानत्रयमत्र स्वीकृतमित्यर्थः ।
<!-- APPARATUS page 395 !-->
1 <q>ढ</q>--गूढार्थ 2 <q>न</q> N--स्थिता <q>च</q>-- विलम्बिता चैव 3 <q>च</q>-- काकुः कार्या 4 <q>ड</q>-- मल्ले च मदने 5 <q>ड</q>--सारेण
6 <q>भ</q>--इष्टारिष्ट 7 <q>च</q> N--श्रुतौ 8 <q>च</q>--दृष्टार्थ 9 <q>य</q>--चिन्तायाने <q>च</q>--चिन्ताग्रस्ते 10 <q>भ</q>--च विषादे च 11 <q>द</q>--
अव्यक्तार्थे प्रदाने च तथा लोके 12 <q>च</q> --पीडिते <q>ड</q>-- विक्षते व्याधिते त्वङ्गे <q>द</q>-- विकृतेर्ष्याकृते <q>भ</q>--क्रोधे चैव
हि दुःखे च शोके नित्यं तथैव च 13 <q>भ</q>--अमर्षे विस्मये 14 <q>न</q>--हर्षेऽथ <q>ड</q>-- हर्षे च 15 <q>द</q>--मन्दा
1 हेमचन्द्र, पृ. ३३४; 2, 3 हेमचन्द्र; पृ. ३३५

<pb n="396"/>

<lg><l>1लघ्वक्षरप्रायकृते गुर्वक्षरकृते तथा ।</l>
<l>उच्चा दीप्ता च कर्तव्या काकुस्तत्र प्रयोक्तृभिः ।। १२०</l></lg>
<lg><l>यानि सौम्यार्थयुक्तानि सुखभावकृतानि च2 ।</l>
<l>मन्द्रा विलम्बिता चैव तत्र काकुर्विधीयते ।। १२१</l></lg>
<lg><l>यानि स्युस्तीक्ष्णरूक्षाणि दीप्ता चोच्चा च3 तेष्वपि ।</l>
<l>एवं नानाश्रयोपेतं पाठ्यं योज्यं प्रयोक्तृभिः ।। १२२</l></lg>
<lg><l>हास्यशृङ्गारकरुणेष्विष्टा काकुर्विलम्बिता ।</l>
<l>वीररौद्राद्भुतेषूच्चा दीप्ता वापि4 प्रशस्यते ।। १२३</l></lg>
<lg><l>भयानके सबीभत्से द्रुता नीचा च कीर्तिता ।</l>
<l>एवं भावरसोपेता काकुः कार्या5 प्रयोक्तृभिः ।। १२४</l></lg>
6अथाङ्गानि 6aषट् --विच्छेदोऽर्पणं विसर्गोऽनुबन्धो दीपनं प्रशमनमिति7 । तत्र
विच्छेदो नाम 8विरामकृतः ।</p>
<!-- COMMENTARY page 396 !-->
<p>अथ सर्वसंग्रहार्थमाह <q>यानि सौम्यार्थयुक्ता</q>नीति । सोम एव ह्लादकः सौम्यः, शाखादित्वाद्यः ।
सुखस्य हेतवः कार्यश्चेति सुखभावकृतशब्देन समासभेदात्संगृहीतम् । <q>नानाश्रयोपेत</q>मिति
नानास्थाननिविष्टं कृत्वेत्यर्थः, स्थानभेदः काकूनां पर्याप्तताकारीत्युक्तम् । अतः काकोरेव
प्राधान्यात्तामेवोपसंहरति <q>अथाङ्गानी</q>त्यादिना ।</p>
<p>प्रस्तावान्तरं दर्शयति तत्र वर्णोच्चारणे वर्णध्वनिशून्यो यः कालस्तदा--
श्रयोऽङ्गव्यवहार इति वृद्धाः, स हि षोढा कालः "ततश्च भूयान् पुनरादि--
मध्यौ"भूयान् पुनरित्ययं हि विच्छेदः । आदौ मध्यः स्वल्पो मध्यान्ते चार्पणं
<!-- APPARATUS page 396 !-->
1 अयं श्लोको <q>दचा</q>दिषु न विद्यते । 2 <q>च</q>-- वै <q>भ</q> --नादकृतानि वै <q>न</q>--तु 3 <q>यद</q>--दीप्तमुच्चं च <q>ढ</q>--दीप्तमुच्चैश्च
<q>च</q>--दीप्ता वोच्चा च 4 <q>भ</q>--चैव <q>द</q>-- चापि 5 <q>प</q>--योज्या 6 <q>ड</q>--अथाङ्गानि <q>न</q>--अथ षडङ्गानि 6a:N: षट् not
read in 'N' 7 <q>प</q>--इति षडङ्गानि 8 <q>भ</q>-- विरामः ।

<pb n="397"/>

अर्पणं नाम 1लीलायमानमधुरवल्गुना स्वरेण2a पूरयतेव रङ्ग2 यत्पठ्यते तदर्पणम् ।
विसर्गो नाम वाक्यन्यासः3 । अनुबन्धो नाम 4पदान्तरेष्वविच्छेदः, 5अनुच्छ्वसनं5a
वा । दीपनं नाम त्रिस्थानशोभि वर्धमान6स्वरं चेति6a । प्रशमनं नाम तारगतानां
स्वराणां 7प्रशाम्यतामवै8aस्वर्येणावतरणमिति8 । 9एषां च रसगतः
<!-- COMMENTARY page 397 !-->
वाक्ये पूर्वं भूयान्मध्ये द्रुतश्च विपरीतको यः स विसर्गः । बहुषु द्रुतोऽथ मध्यो मनाग्द्रुतोऽन्तेऽनुबन्धः
स्यात् । त्रिस्थाने द्रुतमध्यविलम्बितयुग् दीपनं सदारोहि विपरीतं प्रशमनं स्यात्, लयत्रयं
चैकरूपनिर्वाहादिति संग्रहकारः ।</p>
<p>एतन्मतेनैव लक्षणानि व्याचक्षते । एतच्चासत् । द्रुतमध्यादिलयैरेवास्यार्थस्य न तत्त्वान्न
च लयव्यवहारसाम्ये कालस्येति नियमकारणमस्ति । किं च लयवैषम्यस्य वाक्यचैतन्यापेक्षया
न भागत्रयकल्पनयैव भेदा उक्ताः, भुजङ्गविजृम्भितादिवाक्येऽनन्तभागसंभावनात् ।
भागत्रये च द्रुतमध्यविलम्बितानां द्विभेदत्रिभेदत्वानन्त्ये षट्संख्यानियमविप्लवः । "क्वाकार्यं
(सुभाषितावलौ--क्र॰ १३४३-- कालिदासस्य) †इति हि श्लोकप्रथमखण्डेषु मध्यमलयो
भूयोऽपि दृश्येत सा इत्यादिषु पाश्चात्यखण्डेषु तत्स्मरणजनितसुखविश्रान्तिदायिषु विलम्बित इति
द्विलयभेदः प्रयोगः । भागत्रयकलनायामपि साम्येन वैषम्येण चानन्तप्रकारता भवतीति कथं स्यात्
। कस्मादेतत्सर्वं लयाभिधानेनैव न संगृहीतम् । तस्मात्सूत्रस्थानीयपदरत्नानां पाठकाले
त्वादावुक्ततद्धर्मषट्कमङ्गषट्कमुच्यते । तथा च मध्ये त्रुटितत्वमत्रुटितत्वं वा तावतो
(? तावन्तौ)1 विच्छेदानुबन्धौ, पीवरत्वमपीवरत्वं वा इमावर्पणविसर्गौ, आरोहणमवरोहणं वा ते
दीपनप्रशमने । एवं भावाभावतः, उपचयापचयतः, आरोहावरोहतश्त षड्भेदो नादः । वाक्यस्य
<!-- APPARATUS page 397 !-->
1 <q>ड</q>--लीलावर्णस्वरेणापूरयदिव <q>न</q>--लीलायमान मधुरवर्णस्वरेणापूरयदिव <q>ग</q>--लीलायमान मधुरवर्णनास्थानेन
लयेन पूरयद्भिरिव <q>प</q>--लीलायमानानुवर्णेन स्वरेण 2 <q>फ</q>--रसं 2a: N स्वरेण पूरयद्भिरिव रङ्गं;
3 <q>न</q>--वाक्यस्योपन्यासः <q>फ</q>-- वाक्योपन्यासः 4 <q>भ</q>--पदस्य विच्छेदमन्तरेणानुच्छ्वासनं <q>य</q> N --पदान्तरेष्वविच्छेदः
Kavi--पदान्तरेष्वपि विच्छेदः 5 <q>द</q>--अनुच्छ्वासनं वा 5a:N यदानुच्छ्वसनं वा 6 <q>ड</q>--वर्धनं नाम <q>न</q>
--स्वरं च 6 a:N 'चेति' not read in 'N' 7 'प्रशाम्यता' मिति <q>चदा</q>दिषु न दृश्यते <q>द</q>-- स्वराणामेकस्वर्येण
8 <q>च</q>--अवरोहणमिति <q>न</q>--अवतरणमिति । Kavi --णवितारणमिति 8 a: N स्वराणामेषैश्वर्येणावतारणमिति
9 <q>द</q> --एषां रस ।
†अयं श्लोकः ३१८ पृष्ठे उदाहृत एव ।
1--मधुसूदनी (edn., p. 1421,अ.भा. L.2)

<pb n="398"/>

प्रयोगः--तत्र हास्यशृङ्गारयो1राकांक्षायामर्पणविच्छेददीपनप्रशमनयुक्तं पाठ्यं2
कार्यम् । दीपनप्रशमनयुक्तं करुणे3 । 4विच्छेदप्रशमनदीपनानुबन्धबहुलं
वीररौद्राद्भुतेषु, 5विसर्गविच्छेदयुक्तं बीभत्सभयानकयोरिति4a । 6aसर्वेषामप्येषां6
मन्द्रमध्य7तारकृतः प्रयोगस्त्रिस्थानगतः । तत्र दूरस्थाभाषणे तारं शिरसा, नातिदूरे
मध्यं कण्ठेन, पार्श्वतो मन्द्रमुरसा प्रयोजयेत्पाठ्यमिति । 8मन्द्रात्तारं न गच्छेत्,
ताराद्वा मन्द्रमिति ।
<!-- COMMENTARY page 398 !-->
न्यासं त्यजनमनादरणं तन्नादस्येति यावत् । वैस्वर्यं स्वरत्वेन विहितेषु अन्तरालश्रुतिविशेषेषु
ध्वनि (वि)संवादनाद्भवतीति सर्वत्राभ्यूह्यम् । <q>हास्यादयः</q> शब्दास्तद्व्यभिचारिणोऽपि स्वीकुर्वते ।
ततश्च तद्व्यभिचारिणोऽन्यरसान्, रसान्तरेऽपि तदा व्यभिचार्याश्रये वा काकुरिति मन्तव्यम्
। <q>सर्वेषामि</q>त्यादिनाङ्गानां मूलभूतं स्थानभेदं स्मारयति । <q>तत्र दूरस्थ</q> इत्यादिना विनियोगवाक्यानां
लक्ष्ये एकवाक्यतां सूचयति । तथा हि शृङ्गारे यदुदात्तलस्वरितमुक्तमर्पणविच्छेदाद्यङ्गजातं
विलम्बितं चालङ्कारः तद्दूरस्थाभाषणे कर्तव्ये शिरःस्थाने
षड्जपञ्चमयोरन्यतरस्थायिस्वराश्रयेणांशस्वरविभागचतुश्चतुष्कसम्मिश्रं कर्तव्यमित्येवं तात्पर्येणेदं
व्याख्येयम् । अन्यथा भाषणं दूरस्थे शिरसेत्यादिना पौनरुक्त्यं स्यात् ।</p>
<p>अथ दीपनप्रशमनयोर्वक्तव्यशेषमाह <q>मन्द्रात्तारं</q> <q>न</q> <q>गच्छे</q>दित्यादि । मन्द्रतरात्तारं तारतमान्मन्द्रं
चेत्यर्थः ।</p>
<p>उद्देशग्रन्थ एव केचिल्लया विरामाश्चेत्यभिधीयन्ते ।</p>
<!-- APPARATUS page 398 !-->
1 <q>मभ</q>योरेव 'आकांक्षायां' इति, N does not read it 2 <q>ड</q>-- वाक्यं 3 "दीपन....करणे" इति <q>भम</q>योरेव
4 <q>ड</q>-- करुणवीराद्भुतेषु समाकांक्षविच्छेदप्रशमनार्पणदीपनानुबन्धबहुलं पाठ्यं प्रयोज्यम् । (<q>न</q>--वीररौद्राद्भुतेषु
सत्त्वाकांक्षणा विच्छेदोद्दिपन) 4a: N: 'N' does not read दीपन--भयानकयोरिति । N --has-
करुणवीररौद्राद्भतेषु सत्त्वाकांक्षणविच्छेदोद्दीपनानुबन्धबहुलं पाठ्यं प्रयोज्यम् । 5 <q>द</q>
N--बीभत्सभयानकयोर्विसर्गविच्छेदाकांक्षणप्रायमिति <q>ड</q>--विच्छेदार्पणयुक्तमिति । 6 <q>ड</q>-- चैव तेषां <q>द</q>--चैतैषां
<q>ढ</q>-- चैवैषां 6a: N: सर्वेषां चैतेषां 7 <q>प</q> N --तारव्यवस्थया त्रिस्थानगतः प्रयोगः 8 <q>च</q> --मन्द्रतारं
गच्छेत् ।

<pb n="399"/>

1एषां च द्रुतमध्यविलम्बितास्त्रयो लया रसेषूपपाद्याः2 । तत्र हास्यशृङ्गारयोर्मध्यलयः
3करुणे विलम्बितो, वीररौद्राद्भुत4बीभत्सभयानकेषु द्रुत इति । 4a अथ विरामः
अर्थसमाप्तौ कार्यवशान्न छन्दोवशात्5 । कस्मात्, दृश्यते ह्येकद्वित्रिचतुरक्षरा
विरामाः । यथा--
<lg><l>किं गच्छ मा विश सुदुर्जन 6वारितोऽसि</l>
<l>कार्यं त्वया न मम सर्वजनोपयुक्तम7 ।</l>
<l>8सूचासु चाङ्कुरगते च9 तथोपचारे--</l>
<l>10ष्वल्पाक्षराणि हि पदानि भवन्ति काव्ये ।। १२५</l></lg>
<!-- COMMENTARY page 399 !-->
<p>अन्ये त्वाहुः--कालस्य सर्वस्यापरिभाव्यत्वान्नोद्देशेन प्रयोजनं मतिमन्तस्तु मन्यन्ते ।
विच्छेदेनैव च लयमेतत्स्वीकृतम् । विच्छेदो विरामः, स च कियन्तं कालमिति लयोऽपि तेनैव
स्वीकृतः । तेन विच्छेदस्य परीक्षेयं कथितेति । तत्रेति विच्छेदे, अर्थसमाप्तिनिमित्तं विरामो
वास्य कार्यः । अर्थोऽवान्तरवाक्यार्थः । न <q>च्छन्दोवशादि</q>त्यनेन कविना प्रयोगपरतन्त्रेण तदा स
तदवसरोचितविरामवति वृत्ते ग्रहणप्रयत्नः कार्यः । प्रयोक्त्रापि कविपरतन्त्रेण न भाव्यमित्यत्रापि
तेनार्थवशाद्विरामः कार्य इत्याख्यातम् । संख्यात्र नियमोपलक्षणं <q>एकद्वित्रीति</q> ।
किमित्येतावत्यवान्तरवाक्यार्थे विच्छेदः <q>किं</q> <q>गच्छे</q>ति ।</p>
<p>नन्वेवमेकवाक्यत्वाभावो दूषणमित्याशंक्य प्रत्युत भूषणमेतदित्युपपादयन्नाह --
"सूचासु चाङ्कुरगते च तथोपचारेष्वल्पाक्षराणि हि पदानि भवन्ति काव्ये" (१७/१२५)
इति । बहुप्रकारैः सूचाभिनयैः अङ्कुरप्रकारैश्च युक्तमित्थं काव्यं भवति
<!-- APPARATUS page 399 !-->
1 <q>भ</q>-- अत्र च 2 <q>भ</q>-- उपयोज्याः 3 <q>द</q>--करुणे च 4 <q>भ</q> --बीभत्सकरुणयोर्विलम्बितः <q>भ</q> मातृकायां
बीभत्सशब्दो नास्ति 4a: N-- 'N' does not show number after 'द्रुत इति ।' 5 <q>भ</q>--नानाच्छन्दोवशात्
6 <q>द</q>--कारितोऽसि 7 <q>च</q>--युक्तम्, Kavi--सर्वजनोपभुक्तम् 8 <q>न</q>-- सूचाङ्कुराभिनयनेषु 9 <q>ड</q>--अत्र 10
<q>ड</q>--स्वल्प ।

<pb n="400"/>

एवं विरामे प्रयत्नोऽनुष्ठेयः । कस्मात्, विरामो ह्यर्थानुदर्शकः । 1अत्र
श्लोकः1a--
<lg><l>2विरामेषु प्रयन्तो2a हि नित्यं कार्यः प्रयोक्तृभिः ।</l>
<l>कस्मादभिनयो ह्यस्मिन्नर्थापेक्षी यतः स्मृतः3 ।। १२६</l></lg>
<lg><l>यत्र व्यग्रावुभौ हस्तौ तत्र दृष्टिसमन्वितः4 ।</l>
<l>5वाचिकाभिनयः कार्यो विरामैरर्थदर्शकैः6 ।। १२७</l></lg>
<!-- COMMENTARY page 400 !-->
यदि स्वल्पाक्षराणि पदान्यसमस्तानि भवन्ति । बह्वक्षरपदे, दरिद्राश्च किं यस्ते (?) इत्यादौ
न मध्ये सूचाङ्कुरयोरुपपत्तिः ।</p>
<p>"तस्यास्तनुमुखमस्ति सौम्यसुभगं किं पार्वणेनेन्दुना"* (वामन ४/३/२७
उपमानाक्षेप--उदाहरणम्) इत्यादौ तु तस्या इत्युक्त्वा मध्ये सूचया तदित्यसाधारणविशेषस्मरणं
स्वात्मनि तच्चावलोकने तथाकर्णने च प्रच्छन्नस्थिताया नायिकाया निवृत्त्यङ्कुरे वैचित्र्यं पुनः
परिचुम्बनाभिलाषसूचायोगपूर्वकं मुखमिति पाठस्तत्कृतो नायिकाया रणरणकादरदर्शको
निवृत्त्यङ्कुर इत्यादि वैचित्र्ये उत्प्रेक्षणीयम् । अङ्कुरस्त्वनिर्वचन एवेति निवृत्त्यङ्कुर एवात्र
मन्तव्यः । यत्राङ्कुरो भविष्यति तद्विषयमेतदिति त्वसत्, पुष्पावचयनाटने यदोचितपरिक्रमणादौ
पूर्वभाविना स्वल्पाक्षरेण पदयोगेन वैचित्र्याभावात् ।</p>
<p>अथास्य विच्छेदस्याङ्गस्य प्राधान्यं दर्शयति--<q>एवं विराम</q> इत्यादि । अस्मिन्निति विरामे
सत्यभिनयस्थितो यथाविषयं प्रयोक्तुं शक्यः । स च विरामाद्गम्यते । विरामे सत्यर्थं दर्शयति
अभिनयेऽन्यथा असमञ्जसत्वं स्यादिति तात्पर्यम् । यदि वाभिनयो विरामे स्थित इत्यभिनयकार्यं
विराम एवोद्वहतीति तात्पर्यम् । तदाह <q>तत्र</q> <q>व्यग्रा</q>विति । पूर्वं दृष्टिप्राधान्यतात्पर्येणेत्य--
<!-- APPARATUS page 400 !-->
1 <q>ड</q>-- भवत्यपि च श्लोकः 1a: N: भवत्यपि 2 <q>य</q>--विरामे तु प्रयत्नस्तु 2 a: N: प्रयत्नस्तु 3 <q>भ</q>--प्रतिष्ठितः
<q>न</q> --स्थितः <q>ड</q>-- ह्यस्मादर्थापेक्षी यतस्ततः <q>च</q>--ह्यर्थे अर्थापेक्षी यतः स्थितः 4 <q>द</q>-- समन्वितैः 5 <q>द</q>--वाचिकोऽभिनयः
6 <q>ड</q>-- दर्शिभिः ।
*सौन्दर्यस्य पदं दृशौ च यदि ते किं नाम नीलोत्पलैः ।
किं वा कोमलकान्तिभिः किसलयैः सत्येव तत्राधरे
ही धातुः पुनरुक्तवस्तुरचनारम्भेष्वपूर्वो ग्रहः ।।