<pb n="101"/>

<lg><l>पादौ 1निकुट्टितौ चैव 2ज्ञेयं तत्तु 3निकुट्टकम् ।</l>
<l>अञ्चितौ4 बाहुशिरसि5 हस्तस्त्वक्षिमुखाङ्गुलिः6 ।। ७० ।।</l></lg>
<!-- COMMENTARY page 101 !-->
<p>त्र्यश्रौ वक्षःस्थितौ चैव कटी जानुसमा तथा ।। (ना.शा. १०-६५)
योजना तु--चतुरश्रहस्ताभ्यां स्थित्वा ततो वि1च्यवाप्रयोगसमकालमुद्वेष्टितवर्तनया
गत्वा तत ऊर्ध्वमण्डलिवर्तनिकया स्वस्तिकौ कुर्यात् । मण्डलस्थानकं च बन्धीयादिति ।
इति मण्डलस्वस्तिकम् ।
<lg><l>"विच्यवात्समपादाया विच्यवां सम्प्रयोजयेत् ।</l>
<l>निकुट्टयंस्तलाग्रेण पादस्य धरणीतलम् ।। (ना.शा. १०-१९)</l></lg>
तलाग्रोऽग्रतलसञ्चरः । निकारवाक्यार्थाभिनये । यथा--उव्वेळा वि अगात्थि अवळआ
वाह्निअएहिशिं । जळचरिउ ससक्वसुण्णिमंमदउ" इत्यादौ । (६८)</p>
<p>(<q>९</q>) <q>निकुट्टकम्</q> ।</p>
<p>"उन्नमनं विनमनं स्यादङ्गस्य. निकुट्टनम् ।"
इति <q>कोहलः</q> ।</p>
<p>तेन हस्तस्यालपल्लवस्य कनिष्ठाङ्गुलिपतनोत्पतनप्रकारो निकुट्टनम् । इहापि
वक्ष्यते । अञ्चित इति पादस्याप्युद्धट्टितरूपता ।
<lg><l>"स्थित्वा पादतलाग्रेण पार्ष्णिं भूमौ निपातयेत् ।</l>
<l>यस्य पादस्य करणे भवेदुद्धट्टितस्तु सः ।।" (ना. शा. ९-२६६)</l></lg>
चकारेण मण्डलस्थानकमुच्यते । स्वबाहुशिरस इत्येकवचनाद्धस्ता2विति द्विवचनाच्च
पर्यायेणाङ्गद्वयेन प्रयोगः । एवकाराद्दक्षिणेन प्रयोगे दक्षिण एव पादः वामेन वामः ।
तेन मण्डलस्थानके स्थित्वा चातुरश्र्यादन्तरमुद्वेष्टितकरणेन हस्तं नीत्वा स्कन्धशिरसि
निकुट्टयेत् । तमेव पादमुद्धट्टितं कुर्यात् । वामं तु हस्तं यथावस्थितं
पुनराविद्धवक्रवर्तनतया तं हस्तं चतुरश्रीकुर्यात् । तत्समकालं चोक्तविधिना द्वितीयमङ्गं
निकुट्टयेदिति योजना ।</p>
<p>अस्य च पुनः पुनरात्मसम्भावनाप्रधाने वाक्यार्थेऽभिनेतव्ये प्रयोगः । यथा--
<!-- APPARATUS page 101 !-->
(<q>मू</q>) 1. च. निकुट्टितं चैव । 2. च.ब. विज्ञेयं चैव कुट्टकम् । 3. न. निकुट्टनम् । 4.
म.त. अञ्चिते । न. कुञ्चिता । 5. च.ब. बाहुशिखरौ । त. बाहुशिरसी । 6. ब. हस्तः
स्वाभिमुखाञ्जलिः ।
(<q>व्या</q>) 1. म.भ. ततोऽपि प्रयो । म. ततोऽपि .....प्रयो । 2. म.भ. स्तविधिवलनाच्च ।

<pb n="102"/>

<lg><l>1निकुञ्चितार्धयोगेन 2भवेदर्धनिकुट्टकम् ।</l>
<l>पर्यायशः कटिश्छिन्ना बाह्वोः शिरसि पल्लवौ ।। ७१ ।।</l></lg>
<!-- COMMENTARY page 102 !-->
"भीउणजाणमिहउसू भवउकज्जी" ।। (६९)</p>
<p>(<q>१०</q>) <q>अर्धनिकुट्टकम्</q> ।</p>
<p>चरममेवार्धं लक्षणम् । आद्येन तु निकुट्टितस्य हस्तस्य युक्त्या लक्षणं कृतम् ।
अलपल्लव इति वक्तव्ये कुञ्चितग्रहणं क्रियाविशिष्टत्वप्रदर्शकम् ।
<lg><l>"आवर्तिन्यः करतले यस्याङ्गुल्यो भवन्ति हि ।</l>
<l>पार्श्वगास्ता विकीर्णाश्च स हस्तस्त्वलपल्लवः ।।" (ना.शा. ९-९१)</l></lg>
<q>शङ्कुकादि</q>भिस्त्वञ्चनं देहाभिमुख्येन पृष्ठभागेन मना1गाकर्षणमिति व्याख्यायितन्नाम्ना2 न3
सङ्गतमित्यास्ताम् ।</p>
<p>अस्य च प्रयोगः, स्वात्मसम्भावनाविषय एवाप्ररूढे वाक्यार्थे । यथा--
''हउपरपरिवध उद्घटइध'' (७०) ।</p>
<p>(<q>११</q>) <q>कटिच्छिन्नम्</q> ।</p>
<p>"कटिमध्यस्य वलनाच्छिन्ना ।" (ना.शा. ९-२४५)
पर्यायश इत्युभयशेषः ।</p>
<p>"मणिबन्धनमुक्तौ तु पताकौ पल्लवौ स्मृतौ ।" (ना.शा. ९-१९६)
योजना तु-- भ्रमरिकया (ना.शा.१०-४५) चार्या पर्यायेण पार्श्वद्वयभ्रमणं कृत्वा
मण्डलस्थानके (ना.शा. १०-६५) स्थित्वा बाहुशिरसि च पल्लवं
पताकालपल्लवच्छायाद्वितीयं पर्यायेण बिभ्रद्विधेयः । पुनरपेरणाङ्गेनैवमिति । त्रिश्चतुर्वैषैव
क्रिया ।
<lg><l>"अतिक्रान्तक्रमं कृत्वा त्रिकं तु परिवर्तयेत् ।</l>
<l>द्वितीयपादभ्रमणात्तलेन भ्रमरी स्मृता ।।" (ना.शा. १०-४५)</l></lg>
<lg><l>"कुञ्चितं पादमुत्क्षिप्य पुरतः सम्प्रसारयेत् ।</l>
<l>उत्क्षिप्य पातयेच्चैनमतिक्रान्ता तु सा स्मृता" (ना.शा. १०-३०)</l></lg>
विस्मयप्रधानवाक्यार्थाभिनये चास्य प्रयोगः । यथा-- "एभि उ/?/वि/?/ खु गिडत्थ गि4-
ळित्थ उ/?/ वोरु/?/5 वदाणहुणं भूकुळावणइ" । विस्मयप्राधान्यख्यापनायैवात्रपल्लवस्यादौ
<!-- APPARATUS page 102 !-->
(<q>मू</q>) 1. ठ.च.ब. विकुट्टितार्धभागेन । N. न.म.विकुञ्चितं च पादं स्यात् । त. निकुट्टितार्धयोगेन ।
2. N. <q>ज्ञेयं सार्धनिकुट्टकम् ।</q>
(<q>व्या</q>) 1. V.R. 2. V.R. 3. भ नाम्ना सङ्ग । 4. भ. लिलिक्त । 5. म. वोकं वदा
न इण्णिं भकुलावणउ । भ. कुलावणिउ । 6. भ. अत्तक्खि ।

<pb n="103"/>

<lg><l>पुनःपुनश्च करणं कटिच्छिन्नं तु तद्भवेत् ।</l>
<l>अपविद्धकरः सूच्या पादश्चैव निकुट्टितः1 ।। ७२ ।।</l></lg>
<lg><l>सन्नतं यत्र2 पार्श्वं च तद्भवेदर्धरेचितम् ।</l>
<l>स्वस्तिकौ चरणौ यत्र करौ वक्षसि रेचितौ3 ।। ७३ ।।</l></lg>
<lg><l>निकुञ्चितं तथा वक्षो वक्षस्वस्तिकमेव तत्4 ।</l>
<l>अञ्चितेन तु पादेन रेचितौ 5तु करौ यदा6 ।। ७४ ।।</l></lg>
<!-- COMMENTARY page 103 !-->
प्रयोगः "अद्धक् खि आ6" इत्यादौ ।। (७१)</p>
<p>(<q>१२</q>) <q>अर्धरेचितकम्</q> ।
<lg><l>"हस्तौ तु सर्पशिरसौ मध्यमाङ्गुष्ठकौ1 यदा ।</l>
<l>तिर्यक्प्रसारितास्यौ च तदा सूचीमुखौ स्मृतौ ।।" (ना.शा. ९-१९१)</l></lg>
मण्डल एव स्थानके स्थित्वा करो वक्षसि कटकामुखः सूचीमुखेन हस्तेनाप2गमपूर्वकं
विद्धो निकटयोजितः चपटचावसरे (तदपसारणे) च पार्श्वं सम्यक्सौष्ठवेन नतं पादश्च
निकुट्टितस्तदा कायार्धस्य पर्यायेण रेचनाद्बहिर्गमनादर्धरेचितम् ।
एतच्चासमञ्जसचेष्टाप्रधानवाक्यार्थाभिनये । यथा-- "गिरिगिइइळ/?/वमुं
चोळउकज्जनुकारण'' इत्यादौ । (७२) ।</p>
<p>(<q>१३</q>) <q>वक्षःस्वस्तिकम्</q> ।</p>
<p>वक्षसि तौ हस्तौ चतुरश्रौ स्थितौ तौ रेचितौ कृत्वा व्यावृत्तकरणेनानीय निकुञ्चिते
आभुग्ने वक्षसि स्वस्तिकौ कार्यौ । हस्तस्वस्तिकानुसारेण च पादावन्योन्यं
जङ्घानुगुल्फवलनेन स्वस्तिकौ कार्यौ ।</p>
<lg><l>"निम्नमुन्नतपृष्ठं च व्याभुग्नांसं श्लथं क्वचित् ।</l>
<l>आभुग्नं तदुरः ।" (ना.शा. ९-२२४)</l></lg>
अत्र च नृत्तयोगात्सौष्ठवप्राधान्यमिति । भुग्नांसमिति । अंसौ हस्तापेक्षया ।
लज्जितजातानुतापप्रधाने वाक्यार्थे एवास्य प्रयोजनम् । यथा--"3भुंजइ सदेसदेसं
<!-- APPARATUS page 103 !-->
(<q>मू</q>) 1. न. सूच्या पादश्चेत्स निकुट्टितः । म.भ. करस्तुल्यपाशश्चेत्स निकुट्टितः । 2. ठ.म. यस्य ।
3. च. वक्षःस्थरेचितौ । 4. ठ.म.ब.च । न. तु । 5. ड.च । 6. च.ब. तदा ।
(<q>व्या</q>) 1. म. भ. ङ्गुलिकौ । 2. म.भ. नावगम । 3. भ. इज्जइ । 4. भ. हिव ।
5. भ. सि आनुइ आण ।

<pb n="104"/>

<lg><l>उन्मत्तं 1करणं तत्तु2 विज्ञेयं नृत्तकोविदैः3 ।</l>
<l>4हस्ताभ्यामथ पादाभ्यां भवतः स्वस्तिकौ यदा ।। ७५ ।।</l></lg>
<lg><l>तत्स्वस्तिकमिति प्रोक्तं करणं करणार्थिभिः ।</l>
<l>विक्षिप्ताक्षिप्तबाहुभ्यां स्वस्तिकौ चरणौ यदा ।। ७६ ।।</l></lg>
<!-- COMMENTARY page 104 !-->
धादंति बहिः णिं अमित 4एव वंसतिण्णवव5सिः अनु अन्नअविरंहीम । "(७३)
<p>(<q>१४</q>) <q>उन्मत्तकम्</q> ।
<lg><l>"पार्ष्णिर्यत्र स्थिता भूमावूर्ध्वमग्रतलं तथा ।</l>
<l>अङ्गुल्यश्चाञ्चिताः सर्वाः स पादोऽञ्चित उच्यचे ।।'' (ना.शा. ९-२७५)</l></lg>
आविद्धचार्या चास्य प्रयोगः ।
<lg><l>"स्वस्तिकस्याग्रतः पादः कुञ्चितस्तु प्रसारितः ।</l>
<l>निपतेदञ्चिताविद्धमाविद्धा नाम सा स्मृता ।।" (ना.शा.१०-३८)</l></lg>
एकवचनद्विवचनाभ्यामङ्गपर्यायः सूच्यते । एतस्यातिसौभाग्यादिजनितग1 र्वविषयः प्रयोगः ।
यथा-"इंतिइ2एण इहहि कह विमाखरिततवसिइ ।" (७४)</p>
<p>(<q>१५</q>) <q>स्वस्तिकम्</q> ।</p>
<p>उद्वेष्टिवर्तन3वामहस्तो निष्क्रम3स्य(निष्कास्य) व्यावर्तितस्य करणसमकालमुत्प्लुत्य5
युगपदेव हस्तपादस्य स्वस्तिकं रचयेत् । <q>करणार्थिभि</q>रिति वाक्यार्थाभिनयलक्षणा ।
नृत्ताङ्गहाररूपा गरिपरिक्रमादिस्वभावश्च क्रिया येऽर्थवन्त इति मध्ये तेन भङ्गिवचनेन
सर्वेषां करणानां प्रयोजनं सूचितम् । तत्र युक्त्या द्वे(न्वे)षणनिषेधरहस्ये (राभस्ये?)
च वाक्यार्थेऽभिनेतव्येऽस्य प्रयोगः । यथा "मणिचारिं ते मत्थिअरुअअं गढजांवणयेण6
वंति हिअंभुळणए किं त कंमणएण" ।। (७५)</p>
<p>(<q>१६</q>) <q>पृष्ठस्वस्तिकम्</q> ।
<lg><l>"ऊरुभ्यां वलनं कृत्वा कुञ्चितं पादमुद्धरेत् ।</l>
<l>पार्श्वे विनिक्षिपेच्चैनमपक्रान्ता तु सा स्मृता ।।" (ना.शा. १०-३१)</l></lg>
<!-- APPARATUS page 104 !-->
(<q>मू</q>) 1. म.त. उन्मत्तकरणम् । 2. न. ह्येतत् । 3. न. नाट्यकोविदैः । 4.N. ठ.ब.म.त.
क्ष. उभाभ्यां हस्तपादाभ्याम् ।
(<q>व्या</q>) 1. म. भ. सर्व । 2. भ. लत्तिइएण इहहि कहविमास्वरिततंदृधि इध । 3. म. वर्तमान ।
4. निष्क्रामय्य । 5. म.भ. मुत्पत्या । 6. भ. पाति हि अह्मलिणपण ।

<pb n="105"/>

<lg><l>अपक्रान्तार्धसूचिभ्यां1 तत्पृष्ठस्वस्तिकं भवेत् ।</l>
<l>पार्श्वयोरग्रतश्चैव यत्र 2श्लिलष्टः करो भवेत् ।। ७७ ।।</l></lg>
<lg><l>स्वस्तिकौ हस्तपादाभ्यां तद्दिक्स्वस्तिकमुच्यते ।</l>
<l>अलातं चरणं कृत्वा व्यंसयेद्दक्षिणं करम् ।। ७८ ।।</l></lg>
<lg><l>ऊर्ध्वजानुक्रमं 3कुर्यादलातकमिति स्मृतम् ।</l>
<l>स्वस्तिकापसृतः पादः करौ नाभिकटिस्थितौ ।। ७९ ।।</l></lg>
<!-- COMMENTARY page 105 !-->
<lg><l>"कुञ्चितं पादमुत्क्षिप्य जानूर्ध्वं सम्प्रसारयेत् ।</l>
<l>पातयेच्चाग्रयोगेन सा सूची परिकीर्तिता ।।" (ना.शा.१०-३४)</l></lg>
1ऊर्ध्व(अर्ध)शब्देन द्वितीयस्मिन्पादे सूची कार्या । न तु तस्मिन्नेव पर्यायेणेत्याह ।
तेनेत्थं योजना--उद्वेष्टितक्रियया बाहुद्वयविक्षेपसमकालमपक्रान्ता चारी2 । तया
3अपवेष्टितकरणसमकालं द्वितीयेन पादेन सूचीं विधाय स्वस्तिकं पादाभ्यां तथा
4हस्ताभ्यां कुर्यादिति । पृष्ठे पाश्चात्ये समे यत्स्वस्तिकं तथा दक्षिणपृष्ठे वामपादेन
स्वस्तिकं त्रिकवलनया च पराङ्गमुखीभूय स्वस्तिकमिति पृष्ठस्वस्तिकम् ।
प्रयोगोऽस्योक्तविषय एव । अन्ये तु पृष्ठविषये हस्ताभ्यां स्वस्तिकमिच्छन्तो युद्धविषये
परिक्रमे5ऽस्य प्रयोगमाहुः । (७६)</p>
<p>(<q>१७</q>) <q>दिक्स्वस्तिकम्</q> ।</p>
<p>हस्ताभ्यामथेत्यादिना यत्पश्चात्स्वस्तिकाख्यं करणमुक्तं तदेव यदा पार्श्वयोरग्रे
चकारात्पृष्ठे चतुर्दिङमुखेष्वत्रुटितेनाङ्गेन क्रियतेऽत एवाङ्गश्लिष्ट इति । तदा
दिक्स्वस्तिकमिति । अनेन मध्ये निरूपितेन सर्वेषां करणानामित्थं प्रयोगमनुजानीते ।
प्रयोगश्चास्यगीतपरिवर्तेषु । यद्वक्ष्यति "यदा गीत(ति)वशादङ्गं भूयो भूयो निवर्तते"
(ना.शा. ४-३०६) । इत्यादि । (७७)</p>
<p>(<q>१८</q>) <q>अलातकम्</q> ।
<lg><l>"पृष्ठे प्रसारितः पादो वलितेनान्तरीकृतः7 ।</l>
<l>पार्ष्णिप्रपतिता चैवमलाता सा प्रकीर्तिता ।।" (ना.शा. १०-४१)</l></lg>
<!-- APPARATUS page 105 !-->
(<q>मू</q>) 1. क्ष.न.म. सूची च । 2. क्ष.न.ब. श्लिष्टकृतो । ठ. श्लिष्टगतो । त. श्लिष्टा
कटी । 3. क्ष.ठ.म. चैवाप्यलातकरणं न्यसेत् ।
(<q>व्या</q>) 1. म. भ. अर्धऊर्ध्व । 2. म.भ. री तु या । 3. म.भ. अवचे । 4. म. भ.
वान्ता । 5. म. भ. मस्य । 6. म. भ. ङ्गेषु न । 7. म.भ. नान्तरिक्षतः ।

<pb n="106"/>

<lg><l>1पार्श्वमुद्वाहितं चैव करणं तत्कटीसमम् ।</l>
<l>हस्तो हृदि भवेद्वामः सव्यश्चाक्षिप्तरेचितः ।। ८० ।।</l></lg>
<!-- COMMENTARY page 106 !-->
अंसाद्विनिष्क्रमणं <q>व्यंसयेदिति</q> । तं च नृत्तहस्तं (नितम्बहस्तं) दक्षिणेन रचयति ।
यत्-- <lg><l>"कुञ्चितं पादमुत्क्षिप्य जानुस्तनसमं न्यसेत् ।</l>
<l>द्वितीयं च क्रमं तूर्ध्वमूर्ध्वजानुः प्रकीर्तिता ।।" (ना.शा. १०-३३)</l></lg>
ततश्चारीनिवेशाच्च पादस्याप्यलातादिसंज्ञा । एवं सर्वत्र ।</p>
<p>"बाहुपशीर्षाद्विनिष्क्रान्तौ नितम्बाविति कीर्तितौ ।" (ना.शा. ८-१९६)
योजना तु--दक्षिणपादेनालातां चारीं प्रयुञ्जानो दक्षिणहस्तेन नितम्बं कृत्वा चतुरश्रमेव
कुर्यात् । वामेन पादेनोर्ध्वजानुं ततो वामेनाप्यङ्गेन । एवमेतेऽप्यलातचार्या द्वि(द्विः)-
प्रयोगात्तन्नामधेयमेवेदं करणम् । प्रयोगश्चास्य ललितनृत्तविषये । यथा--"देवं हं
उणवशमिं" इत्यादौ । (७८)</p>
<p>(<q>१९</q>) <q>कटीसमम्</q> ।</p>
<p>स्वस्तिकादनन्तरम1पसृत इत्यनेन आक्षिप्तायाश्चार्या अनन्तरम2पक्रान्तायाश्चार्याः
प्रयोगमाह । चकारेण करौ च स्वस्तिकाव3वधृतौ । तत एको नाभिस्थः 4खटकः ।
एवमपरः कट्यामर्धचन्द्रः । तदेव पार्श्वं नतमपरमुद्वाहितं द्वितीयेनाङ्गेन ।</p>
<lg><l>"कुञ्चितं पादमुत्क्षिप्य आक्षिप्य त्वञ्चितं न्यसेत् ।</l>
<l>जङ्घास्वस्तिकसंयुक्त5माक्षिप्ता नाम सा स्मृता ।।" (ना.शा. १०-३७)</l></lg>
<lg><l>"उत्क्षिप्तच6क्रा तु यदाऽनामिका सकनीयसी ।</l>
<l>अस्यैव तु कपित्थस्य तदासौ खटकामुखः ।।" (ना.शा. ९-६१)</l></lg>
<lg><l>"यस्याङ्गुल्यस्तु विनताः सहाङ्गुष्ठेन चापवत् ।</l>
<l>सोऽर्धचन्द्रः" (ना.शा. ९-४३)</l></lg>
<p>"उद्वाहितं तूर्ध्वगतमुरो ज्ञेयम् " इति । (ना.शा. ९-२३१)
तत्पार्श्वमप्युद्वाहितम् । वैष्णवं चात्र स्थानकं कटिसमं तत्त्वबन्धाल्लभ्यते ।
<!-- APPARATUS page 106 !-->
(<q>मू</q>) 1. ठ. पार्श्वमुत्थापितम् ।
(<q>व्या</q>) 1. म.भ.दनन्तर इत्य । 2. म.भ.मुपक्रा । 3. कावपसृ । 4. म.भ.खनकः । 5. युक्ता
आ । 6. आक्षिप्तवक्रा ।

<pb n="107"/>

<lg><l>रेचितश्चापविद्धश्च तत्स्यादाक्षिप्तरेचितम् ।</l>
<l>विक्षिप्तं हस्तपादं च तस्यैवाक्षेपणं पुनः ।। ८१ ।।</l></lg>
<lg><l>यत्र तत्करणं ज्ञेयं विक्षिप्ताक्षिप्तकं द्विजाः ।</l>
<l>स्वस्तिकौ चरणौ कृत्वा 1करिहस्तं च दक्षिणम् ।। ८२ ।।</l></lg>
<!-- COMMENTARY page 107 !-->
<lg><l>"द्वौ तालावर्धतालश्च पादयोरन्तरं भवेत् ।</l>
<l>तयोः समस्थितस्त्वेकः त्र्यश्रः पक्षस्थितोऽपरः ।।</l></lg>
<lg><l>किञ्चिदञ्चितजङ्घं च सौष्ठवाङ्गपुरस्कृतम् ।</l>
<l>वैष्णवं स्थानमेतद्धि विष्णुरत्राधिदैवतम् ।।" (ना.शा.१०-५२-५३)</l></lg>
जर्ज1राभिमन्त्रणावसरे सूत्रधारेणायं प्रयोक्तव्यः । (७९)</p>
<p>(<q>२०</q>) <q>आक्षिप्तरेचितम्</q> ।</p>
<p>हृदयक्षेत्रे वामः सव्यश्च यो हस्तः स आसमन्तादित्यूर्ध्वे पार्श्वद्वये च
व्यावर्तितकरणेन क्षिप्तः स रेचितो हंसपक्षद्रुतभ्रमात्मा । (ना.शा. ९-१९३) । तत
एक आक्षिप्तः स्ववक्षोदेशमधोमुख आनीतोऽञ्चितश्च रेचितः सन्नपविद्धश्च ।
गात्रक्षेत्रान्निष्क्रामित इत्याक्षिप्तरेचितं करणम् । पादावत्र प्रयोगानुसारेण अञ्चित2--
सूचीरूपेण । त्यागोपादानप3रस्प(म्प)रात्मनि च4 वाक्यार्थेऽभिनेतव्येऽस्य प्रयोगः । यथा
"हण्डे चिसुणइ एइं वइउं वण5" इत्यादौ ।। (८०)</p>
<p>(<q>२१</q>) <q>विक्षिप्ताक्षिप्तकम्</q> ।</p>
<p>6एकस्य हस्तस्य व्यावर्तनकरणकाले पादस्य बहिर्निष्क्रमणलक्षणो विक्षेपः ।
द्वितीयहस्तस्तु चतुरश्र एव । पुनः परिवर्तितकरणेन तस्य हस्तपादस्याक्षेपो द्वितीयस्य
विक्षेपः । गमनागमनप्रधाने वाक्यार्थे चास्य प्रयोगः ।</p>
<p>यथा---"आवर्तउजंतउ पुणं रगइदम्" इत्यादाविति केचित् ।</p>
<p><q>उपाध्यायास्त्वाहुः</q>--अभिनयहस्ता ये वक्ष्यन्ते तत्प्रधानस्य करणस्य वाक्यार्था
भिनये प्रयोगः । न तु केवलवर्तनाप्रधानस्य केवलनृत्तहस्तप्रधानस्य वा । तस्य
<!-- APPARATUS page 107 !-->
(<q>मू</q>.) 1. क्ष.ठ.ब.म.त. कटिहस्तम् ।
(<q>व्या</q>) 1. म.भ. जर्झर । 2. म.भ.रतः सूची । 3. म.भ. दानात्परा । 4. म.भ. नि वा ।
5. म. भ. देचिसुणइ एइव्वइ अव्वण । 6. म.भ.एतस्य ।

<pb n="108"/>

<lg><l>वक्षःस्थाने तथा वाममर्धस्वस्तिकमादिशेत् ।</l>
<l>व्यावृत्तपरिवृत्तस्तु4 स एव तु करो यदा ।। ८३ ।।</l></lg>
<lg><l>अञ्चितो नासिकाग्रे तु तदञ्चितमुदाहृतम् ।</l>
<l>कुञ्चितं 2पादमुत्क्षिप्य 3त्र्यश्रमूरुं विवर्तयेत् ।। ८४ ।।</l></lg>
<lg><l>कटिजानुविवर्ताच्च4 भुजङ्गत्रासितं भवेत् ।</l>
<l>कुञ्चितं पादमुत्क्षिप्य5 जानुस्तनसमं6 न्यसेत् ।। ८५ ।।</l></lg>
<!-- COMMENTARY page 108 !-->
तु नृत्ते प्रयोगः प्राधान्येन । अन्ये तु कदाचिदङ्ग1विच्छेदरक्षणे । यथायोगमभिनया-
न्तराले गतिपरिक्रम(मे ?) तालान्तरसन्धाने युद्धनियुद्धचारीस्थानके सञ्चारे वा प्रयोग
इति । एतच्च सर्वत्रानुसरणीयम् । (८१)</p>
<p>(<q>२२</q>) <q>अर्धस्वस्तिकम्</q> ।
<lg><l>"समुन्नतो लताहस्तः पार्श्वात्पार्श्वं तु दोलितः ।</l>
<l>त्रिपताकोऽपरः कर्णे करिहस्तः प्रकीर्तितः ।।"</l></lg>
"तिर्यक्प्रसारितौ चैव पार्श्वसंस्थौ लताभिधौ ।" (ना.शा. ९-१९८-१९९)</p>
<p>"कटिहस्तम्" इति केचित्पठन्ति । तत्र व्याख्या कट्यां यो हस्तोऽर्धचन्द्रः
2पक्षप्रद्योतकवञ्चितकौ । <q>वाममिति</q> खटकास्यम् (ना.शा. ९-६१) पादाभ्यामेव
स्वस्तिकयोगादर्धस्वस्तिकम् । एतत्करणमभिनयहस्तरहितमेव । (८२)</p>
<p>(<q>२३</q>) <q>अञ्चितम्</q> ।</p>
<p><q>स एवे</q>ति योऽर्धस्वस्तिककरणे करिहस्त उक्तः स एव व्यावर्तितकरणेन यदा
नासाक्षेत्रे3 अलपल्लवाकृतित्वादञ्चितोदञ्चितसारणा4नुकारि तदञ्चितम् । एतस्य
संमुखीनात्मविषये स्वाति5शयकौतुके(क)प्रधाने वाक्यार्थे प्रयोगः । यथा--
एवउवेम्मकुहेउको इति । (८३)</p>
<!-- APPARATUS page 108 !-->
(<q>मू</q>) 1. प.म. परिवृत्तं तु । 2. न.म. पादमुद्दिश्य । 3. ठ.ब. न्यस्तमूरुम् । 4. न.म.
जानूविवर्तौ । अ.ब. जानुविवर्तश्च । 5. ठ.म. पादमुद्दिश्य । 6. क्ष.ठ.म. जानुं हस्तं
समम् । म.भ. जानुना च समं भवेत् । ब. जानुमूर्ध्वं प्रसारयेत् ।
(<q>व्या</q>) 1. V.R. 2. म.भ. वक्षः प्रद्योतकस्त्वञ्चितकोपममिति । खटकाख्यम् । 3. म.भ.त्रे
पल्लवा । 4. म.भ. साराणामनु । 5. म.भ.सा........प्रधा ।

<pb n="109"/>

<lg><l>प्रयोगवशगौ हस्तावूर्ध्वजानु प्रकीर्तितम्1 ।</l>
<l>2वृश्चिकं चरणं कृत्वा करं पार्श्वे निकुञ्चयेत् ।। ८६ ।।</l></lg>
<lg><l>नासाग्रे दक्षिणं चैव ज्ञेयं तत्तु निकुञ्चितम्3 ।</l>
<l>वामदक्षिणपादाभ्यां 4घूर्णमानोपसर्पणैः ।। ८७ ।।</l></lg>
<lg><l>उद्वेष्टितापविद्धैश्च5 हस्तैर्मत्तल्ल्युदाहुतम् ।</l>
<l>6स्खलितापसृतौ पादौ वामहस्तश्च रेचितः ।। ८८ ।।</l></lg>
<!-- COMMENTARY page 109 !-->
<p>(<q>२४</q>) <q>भृजङ्गत्रासितम्</q> ।</p>
<p>नृत्तस्यानादिसिद्धत्वात्करणमिदमुक्तरूपमाशङ्कितदृष्टनिकटतः सर्पत्रासाविष्टस्येव
गतिसंवर्ते भुजङ्गत्रासितं करणम् । हस्तौ तु पादवशाद्व्यावर्तितपरिवर्तितौ भवतः ।
क्रमेणैको दोलाहस्तः (ना.शा. ९-१४८) परः खटकास्य इति करणम् । एतत्सादृश्यात्तु
भुजङ्गत्रासितचारी (ना.शा. १०-४२) वक्ष्यते । एवं करणतुल्यं नाम सर्वचारीषु
वाच्यम् । (८४)</p>
<p>(<q>२५</q>) <q>ऊर्ध्वजानु</q> ।
<lg><l>"उत्क्षिप्ता यस्य पार्ष्णिः स्यादङ्गुल्यः कुञ्चितास्तथा ।</l>
<l>तथा कुञ्चितमध्यश्च स पादः परिकुञ्चितः ।। (ना.शा. ९-२७७)</l></lg>
ऊर्ध्वजानु एवं भविष्यति--कुञ्चितसमकालं स एव हस्त एव
कुञ्चितस्तनसमजानूपरि वोर्ध्वमुखोऽलपल्लवोऽरालो वा । तत्रापरस्तु
वक्षःस्थखटकामुखः । (८५)</p>
<p>(<q>२६</q>) <q>निकुञ्चितम्</q> ।</p>
<p>वृश्चिकाख्ये करणे यः पादो वक्ष्यते "पादः पृष्ठाञ्चितस्तथा " इति (ना.शा.
४-१०८) (स) वृश्चिकशब्देनेहोच्यते । तेन पश्चात्प्रसारितं चरणं कृत्वा तदेकं
च हस्तं शिरःपार्श्वक्षेत्रेऽरालं द्वितीयं च नासाग्रक्षेत्रानुसारि वक्षस्यरालमेव कुर्यात् ।
अन्ये त्वाहुः-- नासाग्रे एकः पताकः अन्यश्च सूच्यास्य इति ।
एतच्चाकाशगमनोन्मुखवितर्कप्रणिधानादिप्रधानवाक्यार्थाभिनये । यथा हनूमतः 'एषोऽस्मि
व्योममार्गे प्रसभमभिचरन्किं विलम्बैः' । इत्यादौ ।। (८६)</p>
<!-- APPARATUS page 109 !-->
(मू) 1. ठ. जानुः प्रकीर्तितः । 2. क्ष. ठ.म. करणं वृश्चिकम् । N. ज.चरणं वृश्चिकम् ।
3. ठ. तद्धि निकुञ्चनम् । 4. प.म. पूर्णमानोपसर्पणैः । 5. न. विद्धौ च । 6. न.म. स्खलितासर्पितौ ।

<pb n="110"/>

<lg><l>सव्यहस्तः कटिस्थः स्यादर्धमत्तल्लि तत्स्मृतम्1 ।</l>
<l>रेचितो2 दक्षिणो हस्तः पादः 3सव्यो निकुट्टितः ।। ८९ ।।</l></lg>
<lg><l>दोला चैव भवेद्वामस्तद्रेचितनिकुट्टितम्4 ।</l>
<l>कार्यौ 5नाभितटे हस्तौ प्राङ्मुखौ खटकामुखौ ।। ९० ।।</l></lg>
<!-- COMMENTARY page 110 !-->
<p>(<q>२७</q>) <q>मत्तल्लि</q> ।</p>
<p>चार्यप्येवंरूपैव (ना.शा. १०-२८) भविष्यति । घूर्णमानस्य ततो यान्युपसर्पणानि
पादस्य तैरुपलक्षिताभ्यां पादाभ्याम् । घूर्णनं च पादस्य
द्वितीयपादगुल्फस्वस्तिकोपसर्पणम् । तत्समकालं च हस्तौ नितम्बाख्यावुद्वेष्टितौ
तदोपसर्पणकालेऽपविद्धोपवेष्टने (द्धावपवेष्टितौ) । एवं द्वितीयेनाङ्गेन । बहुवचनं पुनः
पुनरित्थं क्रियेति सूचयति । 1मदनं मत्तं तनोतीति मत्तल्लि मदोत्कलस्य वीप्सायोगेन
करणेन । तन्मत्तल्लित्रये विक्षेपः । मत्तशेखरकादिविषयोऽस्याः प्रयोगः । (८७)</p>
<p>(<q>२८</q>) <q>अर्धमत्तल्लि</q> ।</p>
<p>(वामः) रेचितो हंसपक्षो द्रुतभ्रमः । स्खलित इति षट् (कट्यां?) द्वितीयः
पादनिकटं प्राप्तः । तरुणमदविषयः (प्रयोगः) । (८८)</p>
<p>(<q>२९</q>) <q>रेचितनिकुट्टितम्</q> ।</p>
<p><q>सव्य</q> इति दक्षिण एव । <q>निकुट्टित</q> इत्युद्धट्टितक्रियया ।</p>
<p>"स्थित्वा पादतलाग्रेण पाष्णिर्भूमौ निपात्यते ।'' (ना.शा. ९-२४८) स
उद्धट्टितः ।
<lg><l>अंसौ प्रशिथिलौ मुक्तौ पताकौ तु प्रलम्बितौ ।</l>
<l>यदा भवेतां करणे स दोल इति संज्ञिताः ।।'' (ना.शा. ९-१३५)</l></lg>
स्त्रीलिङ्गयोगेन दोला हस्तस्य प्रेङ्खोलितं यद्वर्तनया गमनामगने सूचयति । (८९)</p>
<!-- APPARATUS page 110 !-->
(<q>मू</q>) 1.N.क्ष.ठ.म. मत्तल्लिमादिशेत् । 2. ठ.म. कुञ्चितो । 3. ठ.सव्ये । 4. च. निकुट्टके ।
प.म. निकुट्टनम् । N. ब.त. रेचकनिकुट्टकम् । 5. ठ.म. नाभिकटी । N. नाभितटौ ।
(<q>व्या</q>) 1. भ. इति वक्तुं कालस्य वीप्सा । याऽनेन करणेन तन्मत्तल्लित्रये विक्षेपः ।

<pb n="111"/>

<lg><l>सूचीविद्धावपक्रान्तौ पादौ पादापविद्धके ।</l>
<l>अपविद्धो भवेद्धस्तः सूचीपादस्तथैव च ।। ९१ ।।</l></lg>
<lg><l>तथा त्रिकं विवृत्तं च वलितं नाम तद्भवेत् ।</l>
<l>1वर्तिताघूर्णितः सव्यो हस्तो वामश्च दोलितः ।। ९२ ।।</l></lg>
<lg><l>स्वस्तिकापसृतः पादः करणं घूर्णितं तु2 तत् ।</l>
<l>करिहस्तो भवेद्वामो दक्षिणश्च विवर्तितः ।। ९३ ।।</l></lg>
<!-- COMMENTARY page 111 !-->
<p>(<q>३०</q>) <q>पादापविद्धकम्</q> ।</p>
<p>नाभिक्षेत्रे पराङ्मुखौ । सूच्याख्येन पादेन द्वितीयं पादं विद्धं विधाय स एव
सूचीपादोऽपक्रा1न्तचारीयुक्तः कार्यः । एवं द्वितीयोऽपि ।</p>
<lg><l>"उत्क्षिप्ता तु भवेत्पार्ष्णिरङ्गुष्ठाग्रेण संस्थितः ।"</l>
<l>सूचीपादः । (ना.शा. ९-२७९)</l></lg>
<p>"ऊरुभ्यां वलनं कृत्वा" इत्यपक्रान्ता (ना.शा. १०-३१) पादात्
पादान्तरमपविद्धमपसारित यत्र तदिदं करणम् । (९०)</p>
<p>(<q>३१</q>) <q>वलितम्</q> ।</p>
<p>"हस्तौ तु सर्पशिरसौ" (ना.शा. ९-१९१) इति सूचीमुखो हस्तः । स देह--
क्षेत्रादपसृतः कार्यः । तत्समकालं सूचीपादोऽप्यपसृतः । ततो भ्रमरिकां चारी कृत्वा--
<lg><l>"अतिक्रान्तक्रमं कृत्वा त्रिकं तु परिवर्तयेत् ।</l>
<l>द्वितीयपादभ्रमणात्तलेन भ्रमरी स्मृता ।।" (ना.शा. १०-४५)</l></lg>
तदिदं त्रिकवलनाद्वलितम् । (९१)</p>
<p>(<q>३२</q>) <q>घूर्णितम्</q> ।</p>
<p>पार्श्वक्षेत्रादूर्ध्वव्यावर्तितेनाधोमुखपरिवर्तितेन यदा दोलाहस्तत्वाद् घूर्णितम् । (९२)</p>
<!-- APPARATUS page 111 !-->
(<q>मू</q>) 1. ठ. वर्तितो । छ.ब. वलिता । 2. च.ब. हि तत् ।
(<q>व्या</q>) 1. म.भ. क्रान्ते चारी ।

<pb n="112"/>

<lg><l>बहुशः 1कुट्टितः पादो ज्ञेयं तल्ललितं बुधैः ।</l>
<l>ऊर्ध्वजानुं 2विधायाथ तस्योपरि लतां न्यसेत् ।। ९४ ।।</l></lg>
<lg><l>दण्डपक्षं तु तत्प्रोक्तं करणं नृत्तवेदिभिः ।</l>
<l>भुजङ्गत्रासितं कृत्वा 3यत्रोभावपि रेचितौ ।। ९५ ।।</l></lg>
<lg><l>वामपार्श्वस्थितौ हस्तौ भुजङ्गत्रस्तरेचितम् ।</l>
<l>त्रिकं सुवलितं कृत्वा लतारेचितकौ करौ ।। ९६ ।।</l></lg>
<!-- COMMENTARY page 112 !-->
<p>(<q>३३</q>) <q>ललितम्</q> ।
<lg><l>"समुन्नतो लताहस्तः पार्श्वात्पार्श्वविलोलितः ।</l>
<l>इत्ययं वामः । (ना.शा. ९-१९९)</l></lg>
दक्षिणं विविधं कृत्वा बहुशो वर्तितः ।
<lg><l>"बाहुशीर्षाद्विनिष्क्रान्तौ नितम्बौ ।" (ना.शा. ९-१९६)</l></lg>
<lg><l>"केशदेशाद्विनिष्क्रान्तौ परिपार्श्वोत्थितौ तथा ।</l>
<l>विज्ञेयौ केशबन्धौ ।।" (ना.शा. ९-१९७)</l></lg>
इत्येवंप्रकारनृत्तहस्तयोजनया वर्तितः । चकाराद्वर्तनान्ते "त्रिपताकोऽपरः कर्णे" (ना.शा.
९-१९९) इति करिहस्तः । पादश्च हस्तानुसारेण निकुट्टितः पुनः पुनरन्येनाङ्गेन1 ।
तदिति सविलासनृत्तविषयमेतत् । अत एव ललितं नाम करणम् । (९३)</p>
<p>(<q>३४</q>) <q>दण्डपक्षम्</q> ।</p>
<p>'कुञ्चितं पादमुत्क्षिप्य जानुस्तनसमम्' इति (ना.शा. १०-३३) ऊर्ध्वजानुचारीं
कुर्वन् "तिर्यक्प्रसारितौ" (ना.शा. ९-१९८) इति लताहस्तौ विधायैकं लताहस्तं
तस्य जानुन उपरि क्षिपेत् । पुनर्द्वितीयेनाङ्गेनैवमित्येकत्र पार्श्वे
दण्डवद्बाहुसमवस्थानाद्दण्डपक्षं करणम् । (९४)</p>
<p>(<q>३५</q>) <q>भुजङ्गत्रस्तरेचितम्</q> ।
तदित्यध्याहारः ।</p>
<p>"कुञ्चितं पादमुत्क्षिप्य त्र्यश्रमूरुं विवर्तयेत् ।" (ना.शा. १०-४२)
इति विधाय द्वावपि हंसपक्षौ द्रुतभ्रमौ (ना.शा. ९-१९३) वामक्षेत्रगौ हस्तौ नेयौ । (९५)</p>
<!-- APPARATUS page 112 !-->
(मू) 1. N.न.कुञ्चितः पादे । 2. N. विधायातस्तस्योपरि । 3. प.क्ष. यथाभावपि । <q>म</q>.
यथाभाववि । त. यत्रोभावप ।
(व्या) 1. म. नान्ते........देति संविला । भ. नान्त........देत्ति संविद्वास ।

<pb n="113"/>

<lg><l>नूपुरश्च 1तथा पादः करणे नूपुरे 2न्यसेत् ।</l>
<l>रेचितौ हस्तपादौ 3च कटी ग्रीवा च रेचिता4 ।। ९७ ।।</l></lg>
<lg><l>वैशाखस्थानकेनैतद्धवेद्वैशाखरेचितम् ।</l>
<l>आक्षिप्तः स्वस्तिकः पादः 5करौ चोद्वेष्टितौ तथा ।। ९८ ।।</l></lg>
<lg><l>त्रिकस्य 6वलनाच्चैव ज्ञेयं भ्रमरकं तु तत् ।</l>
<l>अञ्चितः स्यात्करो वामः 7सव्यश्चतुर एव तु ।। ९९ ।।</l></lg>
<!-- COMMENTARY page 113 !-->
<p>(<q>३६</q>) <q>नूपुरम्</q> ।
<lg><l>"पृष्ठतोऽभ्यञ्चितं कृत्वा पादमग्रतलेन तु ।</l>
<l>द्रुतं निपातयेद् भूमौ चारी नूपुरपादिका ।।" (ना.शा. १०-३५)</l></lg>
तेन भ्रमरिकया चार्या (ना.शा. १०-४५) त्रिकवलनं कृत्वा ततो नूपुरपादिकां चारीं
येन पादेन करोति तद्दिक्केनैव हस्तेन (रेचितम् ।। द्वितीयो लताहस्तः) । (९६)</p>
<p>(<q>३७</q>) <q>वैशाखरेचितम्</q> ।</p>
<p>रेचितौ नृत्तहस्तौ हंसपक्षौ द्रुतभ्रमाविति । तदनुकारेण पादग्रीवाकटिगतं रेचितं
ज्ञेयम् । यथोक्तं <q>राहुलकेन</q>--
<lg><l>"ग्रीवायां करयोः कट्यां पादयोश्च पृथक्पृथक् ।</l>
<l>भ्रमणं रेचितं विद्यात् ।" इति ।</l>
<l>"1तालास्त्रयोऽर्धतालश्च पादयोरन्तरं भवेत् ।</l>
<l>2तालांस्त्रीनर्धतालं च निषण्णोरुं प्रकल्पयेत् ।।</l></lg>
<lg><l>त्र्यश्रौ 3पक्षस्थितौ पादौ ।।" (ना.शा. १०-६१-६२)</l></lg>
वैशाखं स्थानम्4 । एतत्करणमभिवाहने । (९७)</p>
<p>(<q>३८</q>) <q>भ्रमरकम्</q> ।</p>
<p>अनेन पादेनाक्षिप्ता चारी सूचिता ।
<lg><l>"कुञ्चितं पादमुत्क्षिप्य व्याक्षिप्य त्वञ्चितं न्यसेत् ।</l>
<l>जङ्घास्वस्तिकसंयुक्तमाक्षिप्ता नाम सा स्मृता ।।" (ना.शा. १०-३७)</l></lg>
<!-- APPARATUS page 113 !-->
(<q>मू</q>) 1. प. तदा । N. तथा पादं । 2. त. णं नूपुरं तु तत् । प. मतम् । 3. न.ब.तु ।
4. ठ.त.कटिग्रीवं च रेचितम् । 5. म.भ. रेचितोद्वेष्टितौ । 6. प. वलनं चैव । 7. क्ष.ठ.ब.म.त.
सव्यश्चाप्यलपल्लवः ।
(<q>व्या</q>) 1. भ. तालत्रयोऽर्ध । 2. म. तालत्रयोऽर्धतालश्च । 3. म.भ. वक्षःस्थि । 4. म.
वैशाखैश्चाभिवाहने । भ. वैशाखेच्छादिवाहने ।

<pb n="114"/>

<lg><l>दक्षिणः कुठ्ठितः पादश्चचुरं तत्प्रकीर्तितम् ।</l>
<l>भुजङ्गत्रासितः पादौ 1दक्षिणो रेचितः करः ।। १०० ।।</l></lg>
<lg><l>2लताख्यश्च करो वामो भुजङ्गाञ्चितकं भवेत् ।</l>
<l>विक्षिप्तं हस्तपादं तु समन्ताद्यत्र दण्डवत् ।। १०१ ।।</l></lg>
<!-- COMMENTARY page 114 !-->
तेनैवं योजना--स्वस्तिकानन्तरं पादमाक्षिप्य तत्समकालमुद्वेष्ट्य "तर्जन्याद्या बहिर्मुख1म्"
(ना.शा.९-२१६) इत्युद्वेष्टितमेकं हस्तं कृत्वा त्रिकवलनं कृत्वा पुनर्द्वितीयेनाङ्गेन
तथैव । चकारात्तद्वलनानन्तरं स्वस्तिक एव पादः । एकवचनद्विवचनाभ्यां पर्यायेण
प्रयोगोऽत्र सूचितः । यदि वोद्वेष्टितशब्देनोल्बणौ नृत्तहस्तावुपलक्षितौ ।
<lg><l>"करावुद्वेष्टिताग्रौ तु प्रविधायालपल्लवौ ।</l>
<l>ऊर्ध्वं प्रसारिताविद्धौ कर्तव्यावुल्बणौ ।। इति (ना.शा. ९-२०८)</l></lg>
तदा युगपदेव प्रयोगं कृत्वा पादस्वस्तिकभ्रमणाद्देहस्य साक्षात्कृतः । संज्ञायां कन् ।
एतदुद्धतपरिभ्रमणविषये प्रयोक्तव्यम् । (९८)</p>
<p>(<q>३९</q>) <q>चतुरम्</q> ।</p>
<p><q>अञ्चित</q> इत्यलपल्लवः (ना.शा. ९-९१)
<lg><l>"तिस्रः प्रसारिता यत्र तथा चोर्ध्वा कनीयसी ।</l>
<l>तासां मध्ये तथाङ्गुष्ठः स करश्चतुरः स्मृतः ।।" (ना.शा. ९-९३)</l></lg>
एवकारेण वक्षःक्षेत्राद्2 द्वयोरप्यलम् । तु शब्देन सन्निवेशाधिक्यं केवलमिति सूच्यते ।
<q>कुट्टित</q> इति ।</p>
<p>"स्थित्वा पादतलाग्रेण पार्ष्णिर्भूमौ निपात्यते ।" (ना.शा. ९-२६६)
इत्युद्धट्टिताङ्ग3रूपः । एतद्विदूषकस्य सविस्मयसूच्याभिनयादौ । यथा "सानुरे"
खण्डदासवर्यमिसासा । (९९)</p>
<p>(<q>४०</q>) <q>भुजङ्गाञ्चितकम्</q> ।</p>
<p>("4कुञ्चितं पादम् ।" (ना.शा. १०-४२) इत्यादि भुजङ्गत्रासितचार्यां पादः ।
"हंसपक्षौ द्रुतभ्रमौ ।" (९-१९३) इति दक्षिणो रेचितः । "तिर्यक्प्रसारितौ" इति
(ना.शा. ९-१९८) वामो लताख्यो नृत्तहस्तः ।) (१००)</p>
<!-- APPARATUS page 114 !-->
(<q>मू</q>) 1. N.क्ष. रेचितो दक्षिणः करः । 2.ठ.म. लताख्यश्च ततो वामो भुजङ्गञ्चितके ।
N. लताख्यश्च तथा वामो ।
(<q>व्या</q>) 1. म.भ. मुखा इत्यु । 2. म.भ. त्रादयोप्य । 3. म.भ. तांशरू । 4. म.भ. अयं
ग्रन्थो नास्ति ।

<pb n="115"/>

<lg><l>रेच्यते1 तद्धि करणं ज्ञेयं दण्डकरेचितम् ।</l>
<l>वृश्चिकं 2चरणं कृत्वा द्वावप्यथ निकुट्टितौ ।। १०२ ।।</l></lg>
<lg><l>विधातव्यौ करौ तत्तु ज्ञेयं वृश्चिककुट्टितम् ।</l>
<l>सूचीं 3कृत्वापविद्धं च दक्षिणं चरणं न्यसेत् ।। १०३ ।।</l></lg>
<lg><l>4रेचिता च कटिर्यत्र कटिभ्रान्तं तदुच्यते ।</l>
<l>अञ्चितः पृष्ठतः पादः कुञ्चितोर्ध्वतलाङ्गुलिः ।। १०४ ।।</l></lg>
<!-- COMMENTARY page 115 !-->
<p>(<q>४१</q>) <q>दण्डकरेचितम्</q> ।</p>
<p>दण्डवद्धस्तविक्षेपेण रेचनेन च दण्डपक्षौ सूच्येते । पादविक्षेपेण तु दण्डपादा
चारी ।
<lg><l>"हंसपक्षकृतौ हस्तौ व्यावृत्तपरिवर्तितौ ।</l>
<l>तथा प्रसारितभुजौ दण्डपक्षाविति स्मृतौ ।।" (ना. शा. ९-२०२)</l></lg>
<lg><l>"नूपुरं चरणं कृत्वा पुरतः सम्प्रसारयेत् ।</l>
<l>क्षिप्रमाविद्धकरणं दण्डपादा तु सा स्मृता ।।" (ना.शा. १०-४४)</l></lg>
तत्प्रमोदविषयं करणम् । उद्धतविषये चास्य प्रयोगः(इत्यन्ये) । (१०१)</p>
<p>(<q>४२</q>) <q>वृश्चिककुट्टितम्</q> ।</p>
<p>पृष्ठभागे रेचितजङ्घमुत्तानतलं वृश्चिकोपलक्षितं चरणं कृत्वा द्वावपि हस्तौ
स्वबाहुशिरस्यलपल्लवौ निकुट्टितौ पर्यायेण विदध्यादिति । एतच्च
विस्मयाकाशगमनेच्छादिप्रधाने वाक्यार्थविषये प्रयुज्यते । यथा, "पडिविधारिअं
उवक्खंहिआ" इत्यादौ । (१०२)</p>
<p>(<q>४३</q>) <q>कटिभ्रान्तम्</q> ।
<lg><l>"कुञ्चितं पादमुत्क्षिप्य जानूर्ध्वं सम्प्रसारयेत् ।</l>
<l>पातयेदग्रयोगेन सा सूची परिकीर्तिता ।।" (ना.शा. १०-३४)</l></lg>
<!-- APPARATUS page 115 !-->
(<q>मू</q>) 1. N.त.ब. रेचिते । 2. म. करणम् । 3. N. त. दत्त्वा । 4. क्ष. ठ.ब.म. पादयोरनुगौ
हस्तौ । N. न. रेचितौ ।

<pb n="116"/>

<lg><l>लताख्यश्च करो वामस्तल्लतावृश्चिकं भवेत् ।</l>
<l>अलपद्मः कटीदेशे छिन्ना पर्यायशः कटी ।। १०५ ।।</l></lg>
<lg><l>वैशाखस्थानकेनेह तच्छिन्नं करणं भनेत् ।</l>
<l>वृश्चिकं 1चरणं कृत्वा स्वस्तिकौ च करावुभौ ।। १०६ ।।</l></lg>
<lg><l>रेचितौ वि2प्रकीर्णौ च करौ वृश्चिकरेचितम् ।</l>
<l>बाहुशीर्षाञ्चितौ हस्तौ पादः पृष्ठाञ्चितस्तथा ।। १०७ ।।</l></lg>
<!-- COMMENTARY page 116 !-->
वामं द्रुतमपसारितं कृत्वा पार्श्वे दक्षिणं पादं न्यसेत् । समकालं पृष्ठपरावर्तनक्रमेण
कटिं रेचयेत् । भ्रमरिकया वा चार्या (ना.शा. १०-४५) करयो1श्च प्रयोगवशगत्वेन
(कटि)भ्रमणकाले तयोरपि व्यावर्तनपरिवर्तनकरणं योजनान्ते चतुरश्रावस्थानम् ।
गतिपरिक्रमेऽस्य तालाकारादि(लान्तरालादि) यतिपरिपूरणविषये प्रयोगः । (१०३)</p>
<p>(<q>४४</q>) <q>लतावृश्चिकम्</q> ।</p>
<p>प्रथमार्धेन वृश्चिकं । वामं चरणं भूमौ2 । आकाशादवपतनेऽस्य प्रयोगः ।
(१०४)</p>
<p>(<q>४५</q>) <q>च्छिन्नम्</q> ।</p>
<p>क्रमेण पार्ष्ण्योर्नमनोन्न3मनाभ्यां (ना.शा. (९-२५१,२३५) यदा कटिच्छेदः ।
पार्ष्ण्योर्नम4नोन्नमने पर्यायेण । तथैव च कटिपार्श्वक्षेत्र एव ।</p>
<p>"आवर्तिन्यः करतले यस्याङ्गुल्यः ।" (ना.शा. ९-९१)
इत्येवंभूतोऽलपल्लवः । ईषद्गतागतपर्यायेण द्वाभ्यां हस्ताभ्यां प्रयुज्यते । वैशाखस्थानकेन
"तालास्त्रयोऽर्धतालश्च" (ना.शा. १०-६१) इति "निष्क्रान्तौ" इति च लक्षणेन
तदा कटिच्छेदयोगि छिन्नं नाम । अङ्गप्रतिसारणतालभञ्जनादिविषये चास्य
प्रयोगः । (१०५)</p>
<p>(<q>४६</q>) <q>वृश्चिकरेचितम्</q> ।</p>
<p>"तावेव मणिबन्धान्ते ।" इति (ना.शा. ९-१८७) स्वस्तिकौ । विप्रकीर्णकौ
रेचितौ हंसपक्षौ द्रुतभ्रमौ । एतदाकाशयानके प्रयोज्यम् । (१०६)</p>
<!-- APPARATUS page 116 !-->
(<q>मू</q>) 1.N. करणम् । 2. न.ब.म. रेचितापसृतौ चैव कार्यं वृश्चिकरेचिते ।
(<q>व्या</q>) 1.म.भ. करणयोश्च । 2. म.भ.ब्रूमो । 3. म.भ. नमनाभ्याम् । 4. म.भ.
पार्श्वे..........पर्यायेण ।

<pb n="117"/>

<lg><l>दूरसन्नतपृष्ठं1 च वृश्चिकं तत्प्रकीर्तितम् ।</l>
<l>आलीढं स्थानकं यत्र2 करौ वक्षसि रेचितौ ।। १०८ ।।</l></lg>
<lg><l>ऊर्ध्वाधोविप्रकीर्णौ च 3व्यंसितं करणं तु तत् ।</l>
<l>हस्तौ तु स्वस्तिकौ पार्श्वे तथा पादो4 निकुट्टितः ।। १०९ ।।</l></lg>
<!-- COMMENTARY page 117 !-->
<p>(<q>४७</q>) <q>वृश्चिकम्</q> ।</p>
<p>द्विवचनैकवचने अङ्गस्यापरिहारं सूचयतः । हस्तस्य बाहुशिरस्यञ्चनेन
करिहस्तप्रयोगः सूच्यते ।
<lg><l>"समुन्नतो लताहस्तः पार्श्वात्पार्श्वं विलोलितः ।</l>
<l>त्रिपताकोऽपरः कर्णे करिहस्तः ।।" (ना.शा. ९-१९९)</l></lg>
दूरसन्नतपृष्ठत्वं वृश्चिकप्रयोगनान्तरीयं(कं) सर्वत्र वृश्चिकप्रयोगेषु मन्तव्यम् ।
वृश्तिकपुच्छस्थानीयचरणं वृश्चिकमेतत्करणम् । तदुपलक्षितपादो वृश्चिकः ।
अस्याकाशगतौ च ऐरावणादिविषये प्रयोगः । यथा-- "श्वेताभ्रभ्रान्तिकारी समवतरति
रवादभ्रमूवल्लभोऽयम् " इति । (१०७)</p>
<p>(<q>४८</q>) <q>व्यंसितम्</q> ।
<lg><l>"मण्डले दक्षिणं पादं पञ्चतालान्प्रसार्य तु ।</l>
<l>आलीढं स्थानकं कुर्यात् ।।" (ना.शा. १०-६७)</l></lg>
एकस्य तर्जन्याद्युद्वेष्टितेन (ना.शा. ९-२१६) करणेनाधो विप्रकीर्णता ।
द्वितीयस्त1र्जन्यादिपरावर्तितकरणेनोर्ध्वगतः,2 क्षेत्रपर्यायेणैक3 उत्तानो हंसपक्षो
द्रुतभ्रमलक्षणो रेचकम् । अव(प)रोऽधोमुख ऊर्ध्वाध इत्येकीकरणम् । तच्च
करणमुभयत्र सम्बध्यते । एतच्च विभ्रमा4दि (हनुमदादि ?) परिक्रमविषयम् । (१०८)</p>
<p>(<q>४१</q>) <q>पार्श्वनिकुट्टकम्</q> ।</p>
<p>"तावेव मणिबन्धान्ते" इति (ना.शा. ९-१८७) स्वस्तिकौ । तथाशब्देन पार्श्वे
<!-- APPARATUS page 117 !-->
(<q>मू</q>) 1. ठ.म. पृष्ठश्च । 2. क्ष. न.म. आलीढस्थानके यत्र । 3. N.<q>क्ष ठ.म.</q> व्यंसितं
तद्विदुर्बुधाः । 4. ब. पादौ निकुट्टितौ ।
(<q>न्या</q>) 1. म.भ. यतर्ज । 2. म.भ. नार्थः ततः क्षेत्र । 3. म.भ. णैते । 4. म. प्रमादा ।
भ. भ्रमादिपरा ।

<pb n="118"/>

<lg><l>यत्र तत्करणं ज्ञेयं बुधैः पार्श्वनिकुट्टितम्1 ।</l>
<l>वृश्चिकं 2चरणं कृत्वा पादस्याङ्गुष्ठकेन तु ।। ११० ।।</l></lg>
<lg><l>ललाटे तिलकं कुर्याल्ललाटतिलकं 3तु तत् ।</l>
<l>पृष्ठतः कुञ्चितं 4कृत्वा व्यतिक्रान्तक्रमं ततः ।। १११ ।।</l></lg>
<lg><l>आक्षिप्तौ च करौ कार्यौ क्रान्तके करणे द्विजाः ।</l>
<l>आद्यः 5पादो नतः कार्यः सव्यहस्तश्च कुञ्चितः ।। ११२ ।।</l></lg>
<!-- COMMENTARY page 118 !-->
तयोर्निकुट्टितत्वं पर्यायेणो1च्यते । तस्य तलमेव च पादस्य निकुट्टितत्वम् ।
पुनर्द्वितीयेनाङ्गेनेति पार्श्वगतहस्तनिकुट्टितयोगात् पार्श्वनिकुट्टितम् । प्रकाशनसंवर2णाहार--
(भ्यास?)प्रधाने वाक्यार्थे चास्य प्रयोगः । यथा "पुण्णाव" उडेहराभुइं
कुहुएहमं...........पेताहं ("सहंसिपित") इत्यादौ । (१०९)</p>
<p>(<q>५०</q>) <q>ललाटतिलकम्</q> ।</p>
<p>पादस्य तस्यैव पश्चाद्भागादितरस्याङ्गुष्ठेन तिलकं तिलकक्रियाहेतुभूतत्वेन लक्षितं
संश्लेषं कुर्यादित्यासि(दि)कमेतत्करण3 विद्याधरगतिविषये प्रयुज्यते । (११०)</p>
<p>(<q>५१</q>) <q>क्रान्तकम्</q> ।
<lg><l>"कुञ्चितं पादमुत्क्षिप्य पुरतः सम्प्रसारयेत् ।</l>
<l>उत्क्षिप्य पातयेच्चैनमतिक्रान्ता ।। इति (ना.शा. १०-३०)</l></lg>
चारीं तां कृत्वा पात्यमानं चरणं कुञ्चितं स्थापयेत् । पृष्ठतः कुञ्चितं च समादाय
क्रियान्तपरिक्रमेण प्रसारयेत् । हस्तौ विचार्य(ल्य?) व्यावर्तितकरणेन देहक्षेत्रान्निष्क्रान्तः
पुनः परिवर्तितकरणेनाक्षिप्तः स (व)क्षसि खटकामुखः । पुनरपरेणाङ्गेन प्रयोगः ।
उद्धतपरिक्रमेऽस्य प्रयोगः । (१११)</p>
<!-- APPARATUS page 118 !-->
(<q>मू</q>) 1. त.ब. पादनिकुट्टितम् । म.प.पादनिकुट्टकम् । 2. N. क्ष.ठ.म. करणम् । 3. न.म.च
तत् । 4. ठ.म. कुर्यादतिक्रान्तक्रमम् । 5. क्ष.ठ.म. पादोऽञ्चितः ।
(<q>व्या</q>) 1. णोर्ध्वाधोमुखत्वं लभ्येते । 2. सञ्चर । 3. भ. रणविषये प्रयुज्यते ।

<pb n="119"/>

<lg><l>उत्तानो 1वामपार्श्वस्थस्तत्कुञ्चितमुदाहृतम् ।</l>
<l>प्रलम्बिताभ्यां बाहुभ्यां 2यद्गात्रेणानतेन च ।। ११३ ।।</l></lg>
<lg><l>अभ्यन्तरापविद्धः3 स्यात्तज्ज्ञेयं चक्रमण्डलम् ।</l>
<l>4स्वस्तिकापसृतौ पादावपविद्धक्रमौ यदा ।। ११४ ।।</l></lg>
<lg><l>उरोमण्डलकौ हस्तावुरोमण्डलिकन्तु तत् ।</l>
<l>5आक्षिप्तं हस्तपादं च क्रियते यत्र वेगतः ।। ११५ ।।</l></lg>
<!-- COMMENTARY page 119 !-->
<p>(<q>५२</q>) <q>कुञ्चितम्</q> ।</p>
<p>आद्यो नत इति जानुगमनेन भूत1लसञ्चको लक्ष्यते । दक्षिणहस्तश्च कुञ्चितः
उत्तानालपल्लवरूपो वामपार्श्वे विधेयः । तदेतन्निर्भरानन्दपूर्ण2देवस्याभिनयविषये
प्रयोक्तव्यम् । यथा "देहसुभाइउं मकरकलिअणुकापालविद्वेइचळणं धिआइं" इत्यादौ ।
(११२)</p>
<p>(<q>५3</q>) <q>चक्रमण्डलम्</q> ।</p>
<p>अड्डिता चात्रादौ चारी ।
<lg><l>"अग्रतः पृष्ठतो वाऽपि पादोऽग्रतलसञ्चरः ।</l>
<l>द्वितीयपादविर्घृष्टो यस्या3 स्यादड्डिता तु सा ।। (ना.शा. १०-२३)</l></lg>
उद्धतपरिक्रमपरिष्करणा(रिक्रमा)दिविषये चैतत् । (११३)</p>
<p>(<q>५४</q>) <q>उरोमण्डलम्</q> ।
<lg><l>"भूमिघृष्टेन पादेन कृत्वाभ्यन्तरमण्डलम् ।</l>
<l>पुनरुत्सारयेदन्यं4 स्थितावर्ता तु सा स्मृता ।।" (ना.शा. १०-१५)</l></lg>
इत्यनया चार्याऽपसारणं स्वस्तिकस्य कार्यम् । बद्धाचार्यात्वादाववस्थानमित्युक्तं भवति ।
<lg><l>"अन्योन्यजङ्घासंवेधात्कृत्वा तु स्वस्तिकं ततः ।</l>
<l>ऊरुभ्यां वलनम्" इति (ना.शा. १०-२१)</l></lg>
<!-- APPARATUS page 119 !-->
(<q>मू</q>) 1.ठ.म. वामपार्श्वश्च । 2. ठ. यद्गात्रेण नतेन । 3. ठ.म. आद्यन्तरापविद्धम् । 4.
क्ष.न.म.ब. उद्वेष्टिततलौ हस्तावपविद्धक्रमौ यदा । मण्डलं च शिरो ज्ञेयमुरोमण्डलमेव तत् ।
5. ठ. आक्षिप्तहस्तपादौ तु । छ.म.ब. आक्षिप्तहस्तपादं च ।
(<q>व्या</q>) 1. नाग्रतल । 2. म.भ. र्णादैबतस्याभिन । 3. म.भ. यस्य । 4. म.भ. येत्पादम् ।

<pb n="120"/>

<lg><l>आक्षिप्तं1 नाम करणं विज्ञेयं तद्द्विजोत्तमाः ।</l>
<l>ऊर्ध्वाङ्गुलितलः पादः पार्श्वेनोर्ध्वं 2प्रसारितः ।। ११६ ।।</l></lg>
<lg><l>प्रकुर्यादञ्चिततलौ हस्तौ तलविलासिते ।</l>
<l>पृष्ठतः प्रसृतः पादो द्वौ 3तालावर्धमेव च ।। ११७ ।।</l></lg>
<!-- COMMENTARY page 120 !-->
तस्या रूपं स्वस्तिकसंस्थानाक्षिप्तम् ।</p>
<lg><l>"उद्वेष्टितो भवेदेको द्वितीयश्चापवेष्टितः ।</l>
<l>भ्रमितावुरसः स्थाने ह्युरोमण्डलिनौ स्मृतौ ।।" (ना.शा. ९-२०४) (११४)</l></lg>
<p>(<q>५५</q>) <q>आक्षिप्तम्</q> ।</p>
<p>"कुञ्चितं पादमुत्क्षिप्याञ्चितम्" । इति (ना.शा. १०-३७)
आक्षिप्तया पादचार्या पार्श्वस्य किञ्चिन्नमनेन हस्तस्य चतुरश्रस्य खटकामुख्या क्षेपः
इति विदूषकगतिविषयमाक्षिप्तकरणम् । (११५)</p>
<p>(<q>५६</q>) <q>तलविलसितम्</q> ।</p>
<p>तेनैवोर्ध्वगतेन पादेन सहाञ्चिततलो वा शिलष्टतलत्वात्कर्तव्यः ।
द्विवचनात्पर्यायेण द्वितीयेनाङ्गेन प्रयोगोऽभ्यासेन वा । पताकौ हस्तौ
परस्परोपसंश्लिष्टाविति पादतलस्य हस्ततलस्य च विकृष्टे देशे आकाशे लसितं
श्लेषणं यत्र तलविलसितम् । पादोद्धारसंज्ञया सूत्रधारादिविषये नाट्याचार्या
योजयन्ति ।(११६)</p>
<p>(<q>५७</q>) <q>अर्गलम्</q> ।</p>
<p>द्वितीय1चरणकनिष्ठाभङ्गे 2सार्धान्तालाह्वजङ्घः सन् पादः प्रसृतो भवति ।
एतत्समकालं च हस्तबाहुद्वितीयं पार्श्वक्षेत्रं किञ्चिदग्रप्रसृतोऽलपल्लवाकारः तदन्तर्ज-
(र्ग)लमर्गलयेत् । देहस्य नयम्यन्त्रणात् (नियन्त्रणात्?) (अर्गलम्) । परिक्रमे
चैतद3ङ्गदप्रभृतीनां भवति ।</p>
<!-- APPARATUS page 120 !-->
(<q>मू</q>) 1.N. क्ष. करणं नाम । 2. प.ब. समुच्छ्रितः । न. समुत्थितः । त. समागतम् । 3.
न.ब. तलावूर्ध्व ।
(<q>व्या</q>) 1. म.भ. चारण । 2. र्धात्तालद्वय । 3. म.भ. दनङ्गप्रभृ ।

<pb n="121"/>

<lg><l>1तस्यैव चानुगो हस्तः पुरतस्त्वर्गलं तु तत् ।</l>
<l>विक्षिप्तं हस्तपादं च2 पृष्ठतः 3पार्श्वतोऽपि वा ।। ११८ ।।</l></lg>
<lg><l>एकमार्गगतं यत्र तद्विक्षिप्तमुदाहृतम् ।</l>
<l>प्रसार्य कुञ्चितं पादं 4पुनरावर्तयेत् द्रुतम् ।। ११९ ।।</l></lg>
<lg><l>प्रयोगवशगौ हस्तौ 5तदावर्तमुदाहृतम् ।</l>
<l>कुञ्चितं 6पादमुत्क्षिप्य 7पार्श्वात्पार्श्वं तु 8डोलयेत् ।। १२० ।।</l></lg>
<!-- COMMENTARY page 121 !-->
<p>(<q>५८</q>) <q>विक्षिप्तम्</q> ।</p>
<p>वाग्रहणं चार्थे । तेन विद्युद्भ्रान्तादण्डपादाभ्यां (ना.शा. १०-४०-४४)
चारीभ्यामुद्वेष्टितापवेष्टितरेचकवर्त1नया पार्श्वयोः पृष्ठेऽग्रे च हस्तपादविक्षेपः । (इद)
मुद्धतगतिपरिक्रमसूचनादिविषयम् । (११८)</p>
<p>(<q>५९</q>) <q>आवर्तम्</q> ।
<lg><l>"पादः प्रसारितः सव्यः पुनश्चैवापसर्पितः ।</l>
<l>वामः सव्योपसर्पी च चाषगत्याम् । इति ।।" (ना.शा. १०-१८)</l></lg>
चाषगत्या चार्या प्रयोगः । हस्तौ च किञ्चिदुद्वेष्टितापवेष्टितरूपौ दोलावेवेति । आ
ईषत् वर्तनं हस्तपादस्य यत्र तदिदमावर्तकरणम् । एत2न्नायकोपसर्पणे
सागरिकापाशबन्धाद्यवसरे प्रयोज्यम् । (११९)
(<q>६०</q>) <q>डोलापादम्</q> ।
<lg><l>पूर्वमूर्ध्वजानुचारी । (ना. शा. १०-३३)ततो दोलापादा ।</l></lg>
<!-- APPARATUS page 121 !-->
(<q>मू</q>) 1.ठ.म. तस्यैवानुगतो । छ.ब. आस्ये चानुगतो । 2. क्ष.ठ.म.तु । न. तत् ।
3. ठ.पार्श्वतोऽथवा । 4. N. च.ब.क्ष.पुर आवर्तयेत्क्रमात् । त. पुर आवर्तयेत् द्रुतम् ।
5. N. म.तदावर्तितमुच्यते । 6. च. पादमुत्क्षिप्तम् । 7. ब.म. पाश्चात्पा । 8. क्ष. लोलयेत् ।
(<q>व्या</q>) 1. म.भ. ककर्तानया । 2. म.भ. नयोपसर्पणम् ।

<pb n="122"/>

<lg><l>प्रयोगवशगौ हस्तौ 1डोलापादं तदुच्यते ।</l>
<l>आक्षिप्तं 2हस्तपादं च त्रिकं चैव3 विवर्तयेत् ।। १२१ ।।</l></lg>
<lg><l>रेचितौ च तथा हस्तौ 4विवृत्ते करणे द्विजाः ।</l>
<l>सूचीविद्धं विधायाथ त्रिकं तु विनिवर्तयेत्5 ।। १२२ ।।</l></lg>
<!-- COMMENTARY page 122 !-->
<lg><l>"(कुञ्चितं पादमुत्क्षिप्य पार्श्वात्पार्श्वं विलोलयेत् ।</l>
<l>पातयेदञ्चितं तैव दोलापादा ।।") (ना.शा. १०-३६)</l></lg>
डोलाहस्तावेव (ना.शा. ९-१४८) प्रयोगवशगौ इति डोलापादं करणम् । (१२०)</p>
<p>(<q>६१</q>) <q>विवृत्तम्</q> ।</p>
<p>आक्षिप्य वाम(पाद)माक्षिप्य स्वदेहक्षेत्रादपसारितवृत्त्याऽ ऽवर्त्य हस्तं च
व्यावर्तितपरिवर्तिताभ्यां तथैवाक्षिप्य त्रिकं भ्रमरिकया (ना.शा. १०-४५)वलयेत् ।
तद्रेचितौ च हंसपक्षौ द्रुतभ्रमौ हस्ताविति त्रिकविवर्तनयोगात् विवृत्तम् ।
अस्योद्धतगतिपरिक्रमे प्रयोगः । (१२१)</p>
<p>(<q>६२</q>) <q>विनिवृत्तम्</q> ।
<lg><l>"कुञ्चितं पादमुत्क्षिप्य जानूर्ध्वं सम्प्रसारयेत् ।</l>
<l>पातयेच्चाग्रयोगेन सा सूची ।।" इति (ना.शा. १०-३४)</l></lg>
चार्या द्वितीयं पादं पार्ष्णिभागे स्वस्तिकयोजनया विद्धा(ध्वा) त्रिकस्यैकपार्श्वे विवर्तनस्य
प्रत्यावर्तनक्रमेण निवृत्तिं कुर्यात् । "अन्योन्यजङ्घावेधेन बद्धया" (ना.शा.१०-२१) वा
चार्योरुवलनं कुर्यात् । हस्तौ च रेचितौ हंसपक्षौ द्रुतभ्रमौ । उक्त एवास्य प्रयोगः
(विवृत्तवत्) । (१२२)</p>
<!-- APPARATUS page 122 !-->
(<q>मू</q>) 1. च.ब. तदुक्तं दोलपादकम् । म. क्ष. दोलापादं प्रकीर्तितम् । 2. म. क्षिप्तह ।
क. चक्रपादं च । 3. च.च परिवर्तयेत् । त.म. क्ष. चैव विवर्तितम् । छ.च विनिवर्तितम् ।
4. क्ष. ठ.ब.म.त. निवृत्ते । च. विवृते । 5. त. परिवर्तयेत् ।

<pb n="123"/>

<lg><l>करौ च1 रेचितौ कार्यौ विनिवृत्ते द्विजोत्तमाः ।</l>
<l>पार्श्वक्रान्तक्रमं2 कृत्वा 3पुरस्तादथ पातयेत् ।। १२३ ।।</l></lg>
<lg><l>प्रयोगवशगौ हस्तौ 4पार्श्वक्रान्तं तदुच्यते ।</l>
<l>पृष्ठतः 5कुञ्चितः पादो वक्षश्चैव समुन्नतम् ।। १२४ ।।</l></lg>
<lg><l>तिलके च करः स्थाप्यस्तन्नि6स्तम्भितमुच्यते ।</l>
<l>पृष्ठतो वलितं पादं शिरोघृष्टं प्रसारयेत् ।। १२५ ।।</l></lg>
<!-- COMMENTARY page 123 !-->
<p>(<q>६३</q>) <q>पार्श्वक्रान्तम्</q> ।</p>
<lg><l>"कुञ्चितं पादमुत्क्षिप्य पार्श्वस्थाने स्थितं न्यसेत् ।" (ना.शा. १०-३२)</l></lg>
<p>इति पार्श्वक्रान्ता चारी । तयाऽग्रे चरणं पातयेत् । हस्तयोश्च पादप्रयोगानुसारेण
पर्यायेण पुरः प्रसारणम् । यदि वा प्रयुज्यत इति प्रयोगः गतिप्रचारयुद्धादिः । तत्र
पादावुचितौ हस्तावित्येवं सर्वत्र । एतच्च रौद्रप्रधाने भीमसेनादेः परिक्रमे (१२३)</p>
<p>(<q>६४</q>) <q>निस्तम्भितम्</q> ।</p>
<p>द्वितीयपादस्य पृष्ठे पार्ष्णिभागे कुञ्चितः । <q>समुन्नत</q>मिति । निर्भुग्नं स्तब्धं च
निम्नपृष्ठं चेति । खटकामुखः <q>कर</q> इति तदेतद्देशो मध्यमाङ्गुलिरूपो1 ललाटे
तिलकवदिति । पादेन भुव आघातान्निस्तम्भितं महेश्वराभिनयविषयम् । वृश्चिकोऽत्र
पाद इत्येके । (१२४)</p>
<p>(<q>६५</q>) <q>विद्युद्भ्रान्तम्</q> ।</p>
<p>पृष्ठत ऊरुमूलदेशात्प्रभृति वलितं चक्रवद्भ्रामितं तत एव प्रयोक्तुः शिरः
क्षेत्रेण श्लिष्टं सर्वतो मण्डल2गत्या 3भ्रान्त्या आविद्धं चतुरं कृत्वा प्रसारयेत् । प्रकर्षेण
स 4 सर्वासु दिक्षु पर्यायेण सारयेत् । तत्पदस्य विद्युत इव उद्भ्रमणाद्विद्युद्भ्रान्तमुद्धतगति
परिक्रमादिविषयम् । (१२५)</p>
<!-- APPARATUS page 123 !-->
(<q>मू</q>) 1. ठ.म. करौ तु । 2. ठ.म. पार्श्वक्रान्तं त्रिकम् । 3. क्ष.ठ.म. ब. पुरस्तात्संप्रसारयेत् ।
4. क्ष.ठ.म. पार्श्वक्रान्तमुदाहृतम् । 5. ठ. कुञ्चितौ <q>पादौ</q> । 6.N. <q>ब</q>. <q>न्निशु</q> । म. <q>निस्सु</q> ।
त. निसु ।
(<q>व्या</q>) 1. म.भ. रूपे । 2. भ. ण्डले आवि । 3. VR. 4. VR. 5. VR.

<pb n="124"/>

<lg><l>1सर्वतो मण्डलाविद्धं विद्युद्भ्रान्तं तदुच्यते ।</l>
<l>अतिक्रान्तक्रमं कृत्वा 2पुरस्तात्संप्रसारयेत् ।। १२६ ।।</l></lg>
<lg><l>प्रयोगवशगौ हस्तावतिक्रान्ते प्रकीर्तितौ ।</l>
<l>आक्षिप्तं हस्तपादं च त्रिकं चैव विवर्तितम् ।। १२७ ।।</l></lg>
<lg><l>3द्वितीयो रेचितो हस्तो विवर्तितकमेव तत् ।</l>
<l>कर्णेऽञ्चितः4 करो वामो लताहस्तश्च दक्षिणः ।। १२८ ।।</l></lg>
<lg><l>दोलापादस्तथा चैव गजक्रीडितकं5 भवेत् ।</l>
<l>द्रुतमुत्क्षिप्य चरणं पुरस्तादथ पातयेत् ।। १२९ ।।</l></lg>
<!-- COMMENTARY page 124 !-->
<p>(<q>६६</q>) <q>अतिक्रान्तम्</q> ।</p>
<p>अतिक्रान्ता चारी (ना.शा. १०-३०) व्याख्याता । <q>पुरस्तादि</q>ति स्वदेहस्याग्रेण ।
एतदपि गतिपरिक्रमादिविषयमेव । एवमन्यस्यापि यस्याभिनयविषये नोपयोगस्तस्य विषयो
मन्तव्यः । (१२६)</p>
<p>(<q>६७</q>) <q>विवर्तितकम्</q> ।</p>
<p>आक्षिप्तहस्तापेक्षया द्वितीयो हस्तः । तं हंसपक्षद्रुतभ्रमक्रमं कुर्यात् । (१२७)</p>
<p>(<q>६८</q>) <q>गजक्रीडितकम्</q> ।</p>
<p>"समुन्नतो लताहस्तः पार्श्वात्पार्श्वं विलोलितः ।" (ना.शा. ९-१९९)
इति यः करिहस्तो लक्ष्यते वृत्तमध्ये तस्यैव यदा त्रिपताकोऽसावञ्चितक्रियाविष्टो
डोलापादचारी तदा गजक्रीडितकम् । क्रियाविष्टत्वाच्चाङ्गपर्यायोऽत्र लभ्यते ।
प्रयोगश्चास्य नामोचित एव विषये । यथा "1अरुवद्रणा" इत्यादौ । (१२८)</p>
<!-- APPARATUS page 124 !-->
(<q>मू</q>) 1.क्ष. त.म.ब. हस्तौ च मण्डलाविद्धौ । 2. च.ब. पुरस्तात्संप्रयोजयेत् । 3. क्ष.ठ.म.
पुनश्च रेचयेद्धस्तम् । 4. च.ब. कर्णाञ्चितः करो । 5. क्ष.ठ.ब.म. गजक्रीडितके ।
(<q>व्या</q>) 1. भ. आवआरु ।

<pb n="125"/>

<lg><l>तलसंस्फोटितौ हस्तौ 1तलसंस्फोटिते मतौ ।</l>
<l>पृष्ठप्रसारितः2 पादः लतारेचितकौ करौ3 ।। १३० ।।</l></lg>
<lg><l>समुन्नतं शिरश्चैव4 गरुडप्लुतकं5 भवेत् ।</l>
<l>सूचीपादो नतं6 पार्श्वमेको वक्षःस्थितः करः ।। १३१ ।।</l></lg>
<lg><l>द्वितीयश्चाञ्चितो गण्डे गण्डसूची तदुच्यते ।</l>
<l>7ऊर्ध्वापवेष्टितौ हस्तौ 8सूचीपादो विवर्तितः ।। १३२ ।।</l></lg>
<!-- COMMENTARY page 125 !-->
<p>(<q>६९</q>) <q>तलसंस्फोटितम्</q> ।</p>
<p>अतिक्रान्तया (ना.शा. १०-३०) चार्या दण्डपादया (ना.शा. १०-४४) वा
चरणमुत्क्षिप्याक्षिप्तं कृत्वा तथैवाग्रे निपातयेत् । तत्समकालं च पताकौ हस्तौ
संश्लेषितशब्दादभिहितौ इति तलसंस्फोटितम् । तस्यैतद्विषय एव प्रयोगो, यथा "तालाद्देवी
सुसुखसुभसइ जणु" इत्यादौ । (१२१)</p>
<p>(<q>७०</q>) <q>गरुडप्लुतकम्</q> ।</p>
<p>वृश्चिकवच्चरणम् । एकोऽलातहस्तः (लताहस्तः) । द्वितीयो रेचितः । प्रयोगोऽस्य
नामोचित एव विषये (१३०)</p>
<p>(<q>७१</q>) <q>गण्डसूची</q> ।
<lg><l>"उत्क्षिप्ता तु भवेत्पार्ष्णिरङ्गुष्ठाग्रेण संस्थितः ।</l>
<l>वामश्चैव स्वभावस्थः ।।" (ना.शा. ९-२८०)</l></lg>
इति सूचीपादः । अञ्चितोऽलपल्लवो गण्डक्षेत्रे । अन्ये तु सूचीपादं
गण्डक्षेत्रप्राप्तमिच्छन्ति । अन्ये तु सूचीमुखं नृत्तहस्तं गण्डाञ्चितं पुनः क्रियाविष्टमाहुः ।
<lg><l>"हस्तौ तु सर्पशिरसौ मध्यमाङ्गुष्ठकौ यदा ।</l>
<l>तिर्यक्प्रसारितास्यौ" (ना.शा.९-१९१) इति ।</l></lg>
अन्ये तु सूच्यास्यमभिनयहस्तमाहुः ।
<!-- APPARATUS page 125 !-->
(<q>मू</q>) 1. प. तलस्फोटितकौ मतौ । 2. N.<q>ठ</q>. पृष्ठप्रसारितौ पादौ । ठ.ब. पृष्ठतः पार्श्वतः
पादः । 3. क्ष.म. पृष्ठप्रसारितः पादः कुञ्चितौ रेचितौ करौ । 4. क्ष.च.म.त. समुन्नतमुरश्चैव ।
5. ठ.म.गरुडप्लुतके । 6. ठ. सूचीपादोन्नतम् । म. सूचीपादौ नतम् । 7. ठ.म. ऊर्ध्वावचेष्टितौ ।
8. न. सूचीपादेऽपवर्तितः ।

<pb n="126"/>

<lg><l>परिवृत्तत्रिकं चैव1 परिवृत्तं तदुच्यते ।</l>
<l>एकः 2समस्थितः पाद 3ऊरुपृष्ठे स्थितोऽपरः ।। १३३ ।।</l></lg>
<lg><l>मुष्टिहस्तश्च 4वक्षःस्थः पार्श्वजानु तदुच्यते ।</l>
<l>पृष्ठप्रसारितः पादः किञ्चिदञ्चित5जानुकः ।। १३४ ।।</l></lg>
<!-- COMMENTARY page 126 !-->
<lg><l>"खटकाख्ये यदा हस्ते तर्जनी सम्प्रसारिता ।</l>
<l>हस्तः सूचीमुखो नाम ।।" इति (ना.शा. ९-६५)</l></lg>
अत्र पक्षे गण्डसंश्रयप्रधानभूषणाभिनयविषयोऽस्य प्रयोगः । यथा"गंडप्पळीळावण्णज्जळ
एसो फळके अइदाम" इत्यादौ (१३१)</p>
<p>(<q>७२</q>) <q>परिवृत्तम्</q> ।</p>
<p>"ऊर्ध्वमण्डलिनौ हस्तावूर्ध्वदेशविवर्तनात् ।" (ना.शा. ९-२०३)
सूचीलक्षणश्च (ना.शा. १०-३४) पादो बद्धाचारी(ना.शा. १०-२१)माश्रित्य विचित्र-
रूपतया द्वितीयपादे (ना.शा. १०-४५) वर्तितः अन्योन्यजङ्घासंवेधादिति । ततोऽपि
भ्रमरिकया त्रिकं परिवर्तितमाहुः । (१३२)</p>
<p>(<q>७३</q>) <q>पार्श्वजानु</q> ।</p>
<p>ऊरुपृष्ठजनि(स्थितः) तस्यैव समस्थितपादस्योरोः द्वितीयोऽस्या(पि) हस्तः
कट्यामर्धचन्द्र इति पार्श्वजानु । पार्श्व ऊरुपृष्ठः तस्य पादस्य संबन्धि 1जानु यत्रेति ।
युद्धनियुद्धविषयमेतत् । (१३३)</p>
<p>(<q>७४</q>) <q>गृध्रावलीनकम्</q> ।</p>
<p>पार्श्वात्प्रसारिपादोऽङ्गुष्ठभूमिसंश्लेषादञ्चितजानुकः । लताहस्तौ च पार्श्वगौ ।
तत्पक्षिनिरूपणादौ गृध्रावलीनकम् । (१३४)</p>
<!-- APPARATUS page 126 !-->
(<q>मू</q>) 1. प.म. परिवृत्तं त्रिकञ्चैव । 2. ठ.म. समुत्थितः । 3. ठ.म. ऊरुपार्श्वस्थितोऽपरः ।
4. ड. पक्षस्थः । 5. ठ. जानुकम् ।
(<q>व्या</q>) 1. म. न्धि द्विजानु ।

<pb n="127"/>

<lg><l>यत्र प्रसारितौ बाहू तत्स्यात् गृध्रावलीनकम् ।</l>
<l>उत्प्लुत्य चरणौ कार्यावग्रतः स्वस्तिकस्थितौ ।। १३५ ।।</l></lg>
<lg><l>सन्नतौ च तथा हस्तौ सन्नतं तदुदाहृतम् ।</l>
<l>कुञ्चितं4 पादमुत्क्षिप्य कुर्यादग्रस्थितं भुवि ।। १३६ ।।</l></lg>
<lg><l>प्रयोगवशगौ हस्तौ 2सा सूची परिकीर्तिता ।</l>
<l>3अलपद्मः शिरोहस्तः सूचीपादश्च दक्षिणः ।। १३७ ।।</l></lg>
<lg><l>यत्र तत्करणं ज्ञेयमर्धसूचीति नामतः ।</l>
<l>पादसूच्या यदा पादो द्वितीयस्तु 4प्रविध्यते ।। १३८ ।।</l></lg>
<!-- COMMENTARY page 127 !-->
<p>(<q>७५</q>) <q>सन्नतम्</q> ।
<lg><l>"1कुञ्चितं पादमुत्क्षिप्य समुत्प्लुत्य निपातयेत् ।</l>
<l>जङ्घाञ्चितोप2रि क्षिप्ता सा ज्ञेया हरिणप्लुता ।।" (ना.शा. १०-४३)</l></lg>
इत्यनया चार्योत्प्लुत्याग्रदेशे पादं स्वस्तिकं कुर्यात् । सन्नतौ च दोलाहस्तौ ।
"अंसौ प्रशिथिलौ हस्तौ पताकौ तु प्रलम्बितौ" (ना.शा. ९-१४८)
एतदधमप्रकीर्तनादुपसर्पणादिविषये । (१३५)</p>
<p>(<q>७६</q>) <q>सूची</q> ।</p>
<p>अग्रतः स्थितमिति । (१३६)</p>
<p>(<q>७७</q>) <q>अर्धसूची</q> ।</p>
<p>शिरःक्षेत्रे हस्तः <q>शिरोहस्तः</q> । 3तच्चार्यामेव करणमेकेनाङ्गेनेत्यर्धसूची4 ।
(१३७)</p>
<!-- APPARATUS page 127 !-->
(<q>मू</q>) 1. ठ. अञ्चितम् । 2.N. न.ब.म. तत्सूची परिकीर्तितम् । 3. क.ब. वामः पादः शिरोदेशे ।
त. अलपद्मः शिरोदेशे । 4. प. प्रवेध्यते । ब. ठ. प्रपीड्यते ।
(<q>व्या</q>) 1. अतिक्रान्तसमं कृत्वा । 2. जङ्घाञ्चिता परि । 3. तच्चार्या एव पादः । म.भ.
प्रचा । 4. भ. त्यर्थसूचितम् । म. त्यर्धसूचितम् ।

<pb n="128"/>

<lg><l>1कटिवक्षःस्थितौ हस्तौ सूचीविद्धं तदुच्यते ।</l>
<l>कृत्वोरुवलितं पादमपक्रान्तक्रमं न्यसेत्2 ।। १३९ ।।</l></lg>
<lg><l>प्रयोगवशगौ 3हस्तावपक्रान्तं तदुच्यते ।</l>
<l>वृश्चिकं 4चरणं कृत्वा 5रेचितौ च तथा करौ ।। १४० ।।</l></lg>
<lg><l>तथा त्रिकं विवृत्तं च मयूरललितं भवेत् ।</l>
<l>अञ्चितापसृतौ पादौ6 शिरश्च परिवाहितम्7 ।। १४१ ।।</l></lg>
<!-- COMMENTARY page 128 !-->
<p>(<q>७८</q>) <q>सूचीविद्धम्</q> ।</p>
<p><q>प्रविध्यत</q> इति सूचीपादौ । <q>द्वितीय</q> इति पादः पार्ष्णिस्थः क्रियत इत्यर्थः ।
कटिस्थितः पक्षवञ्चितकोऽर्धचन्द्रो वा द्वितीयः खटकामुख एव वक्षसि ।
चिन्ताविषयेऽस्य प्रयोगः । यथा--"कालीकरमिकस्सकहम्" इत्यादौ । (१३८)</p>
<p>(<q>७९</q>) <q>अपक्रान्तम्</q> ।
<lg><l>"ऊरुभ्यां वलनं कृत्वा कुञ्चितं पादमुद्धरेत् ।</l>
<l>पार्श्वे विनिक्षिपेच्चैतदपक्रान्ता ।।" (ना.शा. १०-३१)</l></lg>
इत्यपक्रान्तक्रमं कृत्वोरुवलितबद्धां चारीमन्योन्यजङ्घासंयोगात्कृत्वा तु स्वस्तिकमूरुभ्यां
वलनमित्येवंभूतां कुर्यात् । (१३९)</p>
<p>(<q>८०</q>) <q>मयूरललितम्</q> ।</p>
<p>वृश्चिकं पादं विधाय रेचितौ हंसपक्षौ द्रुतभ्रमौ करौ कृत्वा पादं1
तमेवोरुदेशे निकुञ्च्य भ्रमरिकां चारीं कुर्यादिति मयूरनृत्तानुकारि मयूरललितम् ।</p>
<lg><l>"अतिक्रान्तक्रमं कृत्वा त्रिकं तु परिवर्तयेत् ।</l>
<l>द्वितीयपादभ्रमणात्तलेन भ्रमरी भवेत् ।।" (ना.शा. १०-४५) (१४०)</l></lg>
<!-- APPARATUS page 128 !-->
(<q>मू</q>) 1. ठ.ब. कटिदेशस्थितौ विद्धौ । 2. ब. नयेत् । 3. न. हस्तावपक्रान्ते प्रकीर्तितौ ।
4. ठ.म. करणम् । 5. क्ष.ठ.म. रेचितं च पदद्वयम् । न. करद्वयम् । 6. N.अञ्चितापगतः
पादः । छ.ब. अञ्चितोपगतः पादः । च. अन्तरापसृतौ पादौ । म. क्ष. अञ्चितोऽवगतः पादः ।
7. क्ष.म. परिवारितम् ।
(<q>व्या</q>) 1. म. पादान्तमेव ।

<pb n="129"/>

<lg><l>रेचितौ च तथा हस्तौ1 तत्सर्पितमुदाहृतम् ।</l>
<l>नूपुरं चरणं2 कृत्वा दण्डपादं प्रसारयेत्3 ।। १४२ ।।</l></lg>
<lg><l>क्षिप्राविद्धकरं4 चैव 5दण्डपादं तदुच्यते ।</l>
<l>अतिक्रान्तक्रमं6 कृत्वा समुत्प्लुत्य 7निपातयेत् ।। १४३ ।।</l></lg>
<lg><l>जङ्घाञ्चितोपरि क्षिप्ता 8तद्विद्याद्धरिणप्लुतम् ।</l>
<l>डोलापादक्रमं कृत्वा समुत्प्लुत्य निपातयेत् ।। १४४ ।।</l></lg>
<!-- COMMENTARY page 129 !-->
<p>(<q>८१</q>) <q>सर्पितम्</q> ।
<lg><l>"पार्ष्णी(ष्णिः) यस्य स्थितौ(ता) भूमावूर्ध्वमग्रतलं भवेत् ।</l>
<l>अङ्गुल्यश्चाञ्चिताः सर्वाः स पादोऽञ्चित उच्यते ।।" (ना.शा. ९-२७५)</l></lg>
अञ्चितपादः सन्नपसृतो द्वितीयपादनिकटात्पलायितकोऽर्यः (तो यः तत्) समकालमेव
तत्पार्श्वगं शिरः । <q>तथेति</q> तत्पार्श्वग एव हस्तो रेचितः । पुनरयं द्वितीयकरपादस्य
विधिः । तत्पार्श्वगतमेव च शिरः । अत एव च परिवाहितम् । यद्वक्ष्यति--</p>
<p>"पर्यायशः पार्श्वगतं शिरः स्यात्परिवाहितम् ।" (ना.शा. ८-२७)
एतच्च पादकृतमदोपसर्पणविषयमिति मान(नाम)बलाद्गम्यते । (१४१)</p>
<p>(<q>८२</q>) <q>दण्डपादम्</q> ।
<lg><l>"पृष्ठतोऽभ्यञ्चितं कृत्वा पादमग्रतलेन तु ।</l>
<l>द्रुतं निपातयेद्भूमौ चारी नूपुरपादिका ।। "(ना.शा.१०-३५)</l></lg>
इत्येतदनन्तरमेव दण्डपादादिपुरश्चरणं कृत्वा दण्डपादं प्रसारयेत् ।</p>
<p>"क्षिप्रापविद्धकरणं दण्डपादा तु सा स्मृता ।" (ना.शा. १०-४४)
इत्येतत्सहितमेव पादसहितदण्डत्वरितहस्तं न्यसेदिति साटोपपरिक्रमादिविषयमेतत् ।
(१४२)</p>
<p>(<q>८३</q>) <q>हरिणप्लुतम्</q> ।</p>
<p>ईदृशस्यैव हरिणप्लुता चारी (ना.शा. १०-४३) भविष्यति । तस्यास्तु करणप्रवेशः
प्रागेवोक्तः (1भुजङ्गत्रासितकरणव्याख्यावसरे) । (१४३)</p>
<!-- APPARATUS page 129 !-->
(<q>मू</q>) 1. क्ष.N.ठ.म. करौ यत्र । 2. क्ष.म. काञ्चनम् । ब. वलितम् । N. न. कुञ्चितं
करणम् । 3. N. तदुच्यते । 4. न.त. क्षिप्ताविद्धकरम् । प.म. क्षिप्तं विद्धं करञ्चैव ।
N. क्षिप्रमाविद्धकरणं । 5. N. दण्डपादकमुच्यते । 6. ठ.क्ष. अतिक्रान्तक्षमम् । 7. क्ष.न.म.
निवर्तयेत् । 8. N. विज्ञेयं हरिणप्लुतम् ।
(<q>व्या</q>) 1. VR.

<pb n="130"/>

<lg><l>परिवृत्तत्रिकं1 चैव तत्प्रेङ्खोलितमुच्यते2 ।</l>
<l>भुजावूर्ध्व3विनिष्क्रान्तौ 4हस्तौ चाभिमुखाङ्गुली ।। १४५ ।।</l></lg>
<lg><l>बद्धा चारी5 तथा तैव 6नितम्बे करणे भवेत् ।</l>
<l>दोलापादक्रमं7 कृत्वा हस्तौ तदनुगावुभौ ।। १४६ ।।</l></lg>
<lg><l>रेचितौ घूर्णितौ वापि8 स्खलितं करणं 9भवेत् ।</l>
<l>एको10 वक्षःस्थितो हस्तः 11प्रोद्वेष्टिततलोऽपरः ।। १४७ ।।</l></lg>
<!-- COMMENTARY page 130 !-->
<p>(<q>८४</q>) <q>प्रेङ्खोलितकम्</q> ।</p>
<p>कुञ्चितं पादं पार्श्वात्पार्श्वं दोला (ना.शा.१०-३६) । तमेवं कृत्वा
द्वितीयेनोत्प्लुत्य भ्रमरिकां (ना.शा.१०-४५) कुर्यात् । (१४४)</p>
<p>(<q>८५</q>) <q>नितम्बम्</q> ।</p>
<p><q>अभिमुखाङ्गुली</q> । अथोर्ध्वाङ्गुलौ पताकौ व्यावर्तितकरणेन शिरोदेशं नीत्वा ततः
परिवर्तितकरणेनोर्ध्वक्षेत्रेण निष्कान्तौ बाहू कृत्वा यथासम1 देशेऽन्योन्यं वीक्ष्यमाणौ पताकौ
स्थापयेत् । ततो देहाभिमुखाङ्गुलिहस्तौ तदनुगावुभौ रेचिताघूर्णितौ चापि नितम्बनृत्त--
हस्तलक्षणौ कुर्यात् । एतत्त्रिभिर्मुखा(एतदभिमुखा)ङगुलित्वं निपातत्रयेण द्योतितम् ।
"बाहुशीर्षाद्विनिष्कान्तौ" (ना.शा. ९-१९६) निमेषा(वेशा)त्तद्योगात्करणान्वितम् । (१४५)</p>
<p>(<q>८६</q>) <q>स्खलितम्</q> ।</p>
<p>दोलापादगमनागमनसमकालं हंसपक्षोपलक्षितौ बाहू गमनागमनयुक्तं
पुनरपरेणाङ्गेनेति । (१४६)</p>
<!-- APPARATUS page 130 !-->
(<q>मू</q>) 1. ठ. परिवर्तत्रिकम् । 2. च. चैतत्प्रेङ्खोलितकमुच्यते । 3. छ.म.ब. भुजार्द्ध्वं । 4.
ठ.म.क्ष. हस्तावभि । 5. ठ. बद्धचारी । 6. ठ. नितम्बकरणे । 7. त. पादःक्रमःकार्यो ।
ठ. दोलापादं क्रमम् । 8. च.त. रेचिताघूर्णितौ चापि । 9. क्ष.ठ.म.ब. न्यसेत् । 10. त.ब.
वामो । 11. क्ष. ठ. प्रवेष्टित ।
(<q>व्या</q>) 1. यथासममंसदे ।

<pb n="131"/>

<lg><l>अञ्चितश्चरणश्चैव1 प्रयोज्यः 2करिहस्तके ।</l>
<l>एकस्तु रेचितो हस्तो 3लताख्यस्तु तथा परः ।। १४८ ।।</l></lg>
<lg><l>4प्रसर्पिततलौ पादौ प्रसर्पितकमेव तत् ।</l>
<l>अलातं च पुरःकृत्वा द्वितीयं च द्रुतक्रमम् ।। १४९ ।।</l></lg>
<lg><l>हस्तौ पादानुगौ 5चापि सिंहविक्रीडिते स्मृतौ ।</l>
<l>पृष्ठप्रसर्पितः6 पादस्तथा हस्तौ निकुञ्चितौ7 ।। १५० ।।</l></lg>
<!-- COMMENTARY page 131 !-->
<p>(<q>८७</q>) <q>करिहस्तकम्</q> ।</p>
<p>प्रोद्वेष्टनक्रियया परः कर्णस्थः त्रिपताकस्तद्दिक्क एव च
पादस्तत्प्रोद्वेष्टनसमकालमञ्चितः सम्प्रयोज्य निष्क्रमणीयः । करिहस्तेन नृत्तहस्तेन
सदृशमेतदंश इत्येतत्तन्नामा ।
(1समुन्नतो लताहस्तः पार्श्वात्पार्श्वं विलोलितः ।
त्रिपताकोऽपरः कर्णे करिहस्तः) (ना.शा.९-१९९) (१४७)</p>
<p>(<q>८८</q>) <q>प्रसर्पितकम्</q> ।</p>
<p>हंसपक्षो द्रुतभ्रम इति रेचितः । अपरो लताख्यो (ना.शा. ९-१९८) नृत्तहस्तः ।
रेचितकरस्य दिक्पादः पादान्तरान्मन्दं मन्दं भूमिघर्षणाच्चलेत् । एतस्य खेचरसंचारविषये
प्रयोगः । (१४८)</p>
<p>(<q>८९</q>) <q>सिंहविक्रीडितम्</q> ।</p>
<p>अलातां चारीमग्रगतां द्रुतं निक्षिप्य तदनुसारेणैव च हस्तं(ना.शा. १०-४१)
द्वितीयमपि चक्रमेवंभूतं कुर्यादिति सिंहकरघातसाम्यात्सिंहविक्रीडितं रौद्रगतिविषयम् ।
(१४९)</p>
<!-- APPARATUS page 131 !-->
(<q>मू</q>) 1. न. वृश्चिकश्चरणश्चैव । 2. क्ष.ठ.म.करिहस्तकम् । 3. ठ.म.त. लताख्यश्च ।
4. ठ.म.संसर्पित । 5. च. अ. वापि । 6. N.अ. र्पितौ पादौ । 7. क्ष.ठ.म. कुञ्चितावर्तितौ
करौ । न. कुञ्चितौ च तथा करौ ।
(<q>व्या</q>) 1. एतच्चिह्नाङ्कितो भागो म.भ.पुस्तकयोर्नास्ति ।

<pb n="132"/>

<lg><l>पुनस्तथैव कर्तव्यौ सिंहाकर्षितके द्विजाः ।</l>
<l>आक्षिप्तहस्तमाक्षिप्तदेहमाक्षिप्तपादकम्1 ।। १५१ ।।</l></lg>
<lg><l>2उद्वृत्तगात्रमित्येतदुद्वत्तं करणं स्मृतम् ।</l>
<l>आक्षिप्तश्चरणश्चैको3 हस्तौ तस्यैव 4चानुगौ ।। १५२ ।।</l></lg>
<lg><l>आनतं च तथा गात्रं तथोपसृतकं 5भवेत् ।</l>
<l>दोलापादक्रमं कृत्वा तलङ्घट्टितौ करौ ।। १५३ ।।</l></lg>
<!-- COMMENTARY page 132 !-->
<p>(<q>९०</q>) <q>सिंहाकर्षितम्</q> ।</p>
<p>वृश्चिक एकः पादः । निकुञ्चितौ स्वस्तिकेन 1पद्मकोशोर्णनाभौ (ना.शा.
९-८२-१२०) (दक्षिण)वामहस्तौ । पुनर्द्वितीयेन पादेन यदा वृश्चिकस्तदा तौ
क्रियावर्तनावशादपसार्य पुनरपि तादृशावेव हस्ताविति सिंहाद्यभिनयविषयं
2सिंहाकर्षितकम् । (१५०)</p>
<p>(<q>९१</q>) <q>उद्वृत्तम्</q> ।</p>
<p>आक्षिप्तमासारितानीतं हस्तपादं यत्र । कथं सर्वदेहाक्षेपः । आह-उद्वृत्ताचारीयुक्तं
कृत्वा--
<lg><l>"पादमाविद्धमावेष्ट्य समुत्प्लुत्य निपातयेत् ।</l>
<l>परिवृत्त्य द्वितीयं तु सोद्वृत्ता ।" (ना.शा.१०-३९) इति ।</l></lg>
अत एवोद्वृतं करणम् । (१५१)</p>
<p>(<q>९२</q>) <q>उपसृतकम्</q> ।</p>
<p>यथा "महादेवी विण्णवेदि" इति । (१५२)</p>
<!-- APPARATUS page 132 !-->
(<q>मू</q>) 1. ड. पादमाक्षिप्तदेहकम् । ड. नियताञ्चितपादकम् । 2. छ.त. उद्धृत्य ।
3. N.म.अ.क्ष. अग्रतश्चरणौ कार्यौ । 4. ठ.त.ब. तस्यैव चानुगः । 5. N. स्मृतम् ।
(<q>व्या</q>) 1. म.भ. पद्मकोशोज्ञानगो । 2. म.भ. सिंहाक्षिप्तकम् ।

<pb n="133"/>

<lg><l>रेचयेच्च करं वामं1 तलसङ्घट्टिते 2सदा ।</l>
<l>एको वक्षःस्थितो हस्तो द्वितीयश्च प्रलम्बितः ।। १५४ ।।</l></lg>
<lg><l>3तलाग्रसंस्थितः पादो जनिते करणे भवेत् ।</l>
<l>जनिनं करणं कृत्वा हस्तौ चाभिमुखाङ्गुली ।। १५५ ।।</l></lg>
<lg><l>शनैर्नि4पतितौ चैव ज्ञेयं तदवहित्थकम् ।</l>
<l>करौ वक्षःस्थितौ कार्यावुरो निर्भुग्नमेव च ।। १५६ ।।</l></lg>
<!-- COMMENTARY page 133 !-->
<p>(<q>९३</q>) <q>तलसंङ्घट्टितम्</q> ।</p>
<p>कुञ्चितं पार्श्वात्पार्श्वमिति (ना.शा. १०-३६) दोलापादां चारीं कुर्वस्तत्समकालं
पताकौ सम्यग्घट्टितमन्योन्यतलं ययोस्तादृशौ करौ कृत्वा वैष्णवे स्थानके "द्वौ तालौ"
(ना.शा. १०-५२) इत्यत्र स्थित्वा दक्षिणं हस्तं कट्यां च द्वितीयं हंसपक्षद्रुतभ्रमात्मकं
रेचकं कुर्यात् । अनुकम्पाप्रधाने वाक्यार्थेऽस्य प्रयोगः । "धाणवगळछिफ.....अ/?/
धिअचणारि" इत्यादि । (१५३)</p>
<p>(<q>९४</q>) <q>जनितम्</q> ।</p>
<p>वक्षसि मुष्टिहस्तः । प्रलम्बितो लताख्यः । अन्यासां क्रियाणामारम्भकाल एव
तत्सन्निवेशजननयोगाद्यथोचितचारीवशानीतम् । (जनिताचारी ना.शा. १०-२५) (१५४)</p>
<p>(<q>९५</q>) <q>अवहित्थकम्</q> ।
<lg><l>"मुष्टिहस्तश्च वक्षःस्थः करोऽन्यश्च प्रवर्तते ।</l>
<l>तलसञ्चरपादश्च जनिता ।।"(ना.शा.१०-२५) इति ।</l></lg>
चारीपादं कृत्वा । तथाप्यभिमुखाङ्गुली इत्यरा1लालपल्लवतया ललाटवक्षःक्षेत्रगौ हस्तौ
विधाय शनैरिति यथाक्रममुद्वेष्टितकरणावधरोर्ध्वक्रमेण पार्श्वगौ कृत्वा
पुनरपवेष्टितपरिवर्तितक्रिययारालाला2पल्लवावन्योन्यं सम्मुखं वक्षोदेशे कुर्यात् ।
गोपनप्रधाने वाक्यार्थेऽस्य प्रयोगः । इत्यवहित्थक्रमे तद्यथा--"ऐथगअं गइकरिं
थविफासहसश्व/?/ खे इअं बइसं परिहि" ।।
<!-- APPARATUS page 133 !-->
(<q>मू</q>) 1. प.त. रेचयेच्चरणं वामम् । 2. प.म. तथा । 3. ठ.म.लताग्र । म.भ. तदाग्रं ।
4. क्ष. /?/निपातितौ ।
(<q>व्या</q>) 1. म.भ. त्यलप । 2. म.भ. रालपल्ल ।

<pb n="134"/>

<lg><l>मण्डल1स्थानकं चैव निवेशं करणं तु तत् ।</l>
<l>तलसञ्चरपादाभ्यामुत्प्लुत्य 2पतनं भवेत् ।। १५७ ।।</l></lg>
<lg><l>संनतं वलितं गात्रमेलकाक्रीडितं तु तत् ।</l>
<l>करमावृत्तकरणमूरुपृष्ठेऽञ्चितं3 न्यसेत् ।। १५८ ।।</l></lg>
<lg><l>जङ्घाञ्चिता 4तथोद्वृत्ता 5ह्यूरूद्वृत्तं तु तद्भवेत् ।</l>
<l>करौ प्रलम्बितौ कार्यौ शिरश्च परिवाहितम् ।। १५९ ।।</l></lg>
<!-- COMMENTARY page 134 !-->
अन्ये तु (अवहित्थहस्तेन)
<lg><l>"शुकतुण्डौ करौ कृत्वा वक्षस्यभिमुखाञ्चितौ ।</l>
<l>शनैरधोमुखाविद्धोऽसाववहित्थः ।।"(ना.शा.९-१५६) ।।</l></lg>
इत्येतच्चिन्तादौर्बल्यविषयमाहुः । (१५५)</p>
<p>(<q>९६</q>) <q>निवेशम्</q> ।
<lg><l>"स्त1ब्धं च निम्नपृष्ठं च निर्भुग्नांसं समुन्नतम् ।</l>
<l>उरो निर्भुग्नम् ।" (ना.शा. ९-२२६)</l></lg>
ऐन्द्रे मण्डले पादौ चतुस्तालान्तरस्थितौ । (गजवा)हनादिविषयेऽनेन निवेशयेत् ।
गात्रस्याविश्रमणान्निवेशाख्यम् । (१५६)</p>
<p>(<q>९७</q>) <q>एलकाक्रीडितम्</q> ।</p>
<p>पतनकाले गात्रस्य नमनं ततो वलनम् । एवं नामैकरूपा चारी । (ना.शा.१०-२०)
भविष्यति । अधमप्रकृतिगतिविषयमेतत् । (१५७)</p>
<p>(<q>९८</q>) <q>ऊरूद्वृत्तम्</q> ।
<lg><l>"तलसञ्चरपादस्य पार्ष्णिर्बाह्योन्मुखी यदा ।</l>
<l>जङ्घाञ्चिता तथोद्वृत्ता ऊरूद्वृत्ता ।" इति (ना.शा.१०-२२)</l></lg>
अनया चार्या सह व्यावर्तितकरणेनारालं खटकं चोरुदेशे पृष्ठे च क्षिपेत् ।
प्रणयकोपेर्ष्याप्रार्थनादिविषयमेतत्करणम् । (१५८)</p>
<!-- APPARATUS page 134 !-->
(<q>मू</q>) 1.N. क्ष.म.भ. मण्डलं स्थानकम् । 2. क्ष.च. अ.म.ब. पतनं तु यत् । 3. ठ.म.
पृष्ठेऽञ्चिते । 4. ठ. ततो वृत्ता । 5. क्ष.न. ह्यूरूद्वृत्तं तदुच्यते । म. तदूरुवृत्तम् ।
(<q>व्या</q>) 1.म.भ. निम्नमुन्नतपृष्ठम् ।

<pb n="135"/>

<lg><l>पादौ च वलिताविद्धौ मदस्खलितके द्विजाः ।</l>
<l>पुरः प्रसारितः1 पादः कुञ्चितो 2गगनोन्मुखः ।। १६० ।।</l></lg>
<lg><l>करौ च रेचितौ यत्र विष्णुक्रान्तं तदुच्यते ।</l>
<l>करमावर्तितं कृत्वा ह्यूरुपृष्ठे निकुञ्चयेत् ।। १६१ ।।</l></lg>
<lg><l>ऊरुश्चैव तथाविद्धः सम्भ्रान्तं करणं तु तत् ।</l>
<l>अपविद्धः करः सूच्या पादश्चैव 3निकुट्टितः ।। १६२ ।।</l></lg>
<lg><l>वक्षःस्थश्च करो वामो विष्कम्भे करणे भवेत् ।</l>
<l>पादावुद्धट्टितौ कार्यौ तलसङ्घट्टितौ 4करौ ।। १६३ ।।</l></lg>
<!-- COMMENTARY page 135 !-->
<p>(<q>९९</q>) <q>मदस्खलितकम्</q> ।</p>
<p>करौ दोलौ । पर्यायशः पार्श्वगतं शिरः । <q>वलिताविद्धौ</q> अवनतावनन्तरं
स्वस्तिकापसृतौ (पादौ) पर्यायेणेति । मद्यमदविषयमेतत् । (१५९)</p>
<p>(<q>१००</q>) <q>विष्णुक्रान्तम्</q> ।</p>
<p>विष्णोरित्थं क्रमणमत्र । तत्तद्विषय एवास्य प्रयोगः । (१६०)</p>
<p>(<q>१०१</q>) <q>सम्भ्रान्तम्</q> ।</p>
<p>आविद्धायां चार्यां सत्यामूरुस्तथा ।
<lg><l>"स्वस्तिकस्याग्रतः पादः कुञ्चितश्च प्रसारितः ।</l>
<l>निपतेदञ्चिताविद्ध आविद्धा नाम सा स्मृता ।।" (ना.शा. १०-३८)</l></lg>
तच्चारीप्रयोगकाले च व्यावर्तितपरिवर्तितकरणेनालपल्लवमूरुपृष्ठे न्यसेत् ।
सम्भ्रमपरिक्रमविषयमेतत् । (१६१)</p>
<p>(<q>१०२</q>) <q>विष्कम्भम्</q> ।</p>
<p>वामः करो दक्षिणेन हस्तेन सूचीमुखं (ना.शा. ९-१९१) नृत्तहस्तात्मनापगमपूर्वकं
विद्धः । स एव पादो निकुट्टितः । चकारात् द्वितीयेयैनैवाङ्गेन । एवकारेणेदमाह पुनः
<!-- APPARATUS page 135 !-->
(मू) 1. ठ. उरः प्रसारितः । च. पुरः प्रसर्पितः । 2. अ. ग्रगतोन्मुखः । 3. ठ. निकुञ्चितः ।
4. ठ. परौ ।

<pb n="136"/>

<lg><l>नतञ्च पार्श्वं1 कर्तव्यं बुधैरुद्धट्टिते सदा ।</l>
<l>प्रयुज्यालातकं पूर्वं2 हस्तौ चापि हि रेचयेत्3 ।। १६४ ।।</l></lg>
<lg><l>कुञ्चितावञ्चितौ चैव वृषभक्रीडिते सदा4 ।</l>
<l>रेचितावञ्चितौ हस्तौ लोलितं वर्तितं शिरः ।। १६५ ।।</l></lg>
<!-- COMMENTARY page 136 !-->
सूच्या (ना.शा. १०-३४) चार्योपलक्षितः पादः । परश्च निकुट्टितोऽलपल्लवोऽन्यस्तु
वामः । एवं पुनःकरणे सति क्रियाविष्कम्भनाद्विस्तारणाद्विष्कम्भाख्यं करणम् ।(१६२)</p>
<p>(<q>१०३</q>) <q>उद्धट्टितम्</q> ।
<lg><l>"स्थित्वा पादतलाग्रेण पार्ष्णी भूमौ ।।" इति (ना.शा. ९-२६६)</l></lg>
पादः । अन्योन्यमनेन तालिकादानोद्यतौ करौ पुनर्द्वितीयपाद उद्धट्टितः पर्यायेण च तथैव
पार्श्वयोर्नम1नमिति । प्रमोदविषयमेतत् । (१६३)</p>
<p>(<q>१०४</q>) <q>वृषभक्रीडितम्</q> ।</p>
<p>अलातचारी (ना.शा. १०-४१) कुर्वन्हस्तौ रेचितौ कुर्यात् । ततः कुञ्चितौ
व्यावर्तितकरणेन कृत्वा ततो बाहुशिरस्यलपल्लवाकृती अञ्चितौ विधेयाविति
वृषभमङ्गद्वारद्वयप्र2योगात् वृषभक्रीडितम् । (१६४)</p>
<p>(<q>१०५</q>) <q>लोलितम्</q> ।</p>
<p>वैष्णवे स्थाने आदौ रेचितं हंसपक्षद्रुतभ्रमरूपं हस्तद्विती(त)यं चाञ्चितं
वक्षस्यलपल्लवाकारं कुर्यात् । शिरश्च लोलितम् । सर्वतो लोलितमपि चोभयोः
पार्श्वयोर्वर्तितं विश्रवमितम् । (१६५)</p>
<!-- APPARATUS page 136 !-->
(<q>मू</q>) 1. N.न. नितम्बपार्श्वम् । म. ततश्च । म.भ. दण्डं च पार्श्वम् । 2. क्ष. ठ.म. पादम् ।
3. ठ.म. क्ष. द्वावपि रेचितौ । 4.N. ठ.अ.म.क्ष. स्मृतौ ।
(<q>व्या</q>) 1. योर्गम । 2. म. द्वययोगा ।

<pb n="137"/>

<lg><l>उभयोः पार्श्वयोर्यत्र 1तल्लोलितमुदाहृतम् ।</l>
<l>2स्वस्तिकापसृतौ पादौ शिरश्च परिवाहितम् ।। १६६ ।।</l></lg>
<lg><l>रेचितौ च तथा हस्तौ स्यातां नागापसर्पिते ।</l>
<l>निषण्णाङ्गस्तु चरणं प्रसार्य तलसञ्चरम् ।। १६७ ।।</l></lg>
<lg><l>उद्वाहित3मुरः कृत्वा शकटास्यं प्रयोजयेत् ।</l>
<l>ऊर्ध्वाङ्गुलितलौ पादौ त्रिपताकावधोमुखौ ।। १६८ ।।</l></lg>
<!-- COMMENTARY page 137 !-->
<p>(<q>१०६</q>) <q>नागापसर्पितम्</q> ।</p>
<p>परिवाहितं पर्यायशः पार्श्वगतं कुटिलगतियोगान्नागापसर्पितम् । इदं
तरुणमदविषयम् । (१६६)</p>
<p>(<q>१०७</q>) <q>शकटास्यम्</q> ।</p>
<p>निषण्णं निस्समीकृतमङ्गं येन तेन तज्जानुसमस्थिते पदे 1पुरो गुल्फदेशे कुञ्चितो
न तु जानुरेव पादः स एवाध्यर्धतालान्तरसञ्चरः प्रसार्यः । तत्सहितोऽपि हस्तो
द्वितीयो वक्षसि खटकः । ईदृश्येवेयं चारी (ना.शा.१०-१६) भविष्यति । अनेन
सन्निवेशेन शकटस्यासनं क्षेप इति । तथाविधबालक्रीडादिविषये भाणिकादिविषयेऽस्य
प्रयोगः । (१६७)</p>
<p>(<q>१०८</q>) <q>गङ्गावतरणम्</q> ।</p>
<p>अत्र केचिदूर्ध्वाङ्गुलितल इत्यनेन समपादा2ञ्चितभूमाववस्थानमुक्तमित्याहुः ।
एतच्चायुक्तमशब्दार्थत्वात् । तस्मादञ्चितो न पादः । अन्ये त्वाहुः- अनेन
क्रमेणाग्रतलसञ्चारो वृश्चिक3पाद इति । अपरे तु--चकारेण भिन्नक्रमेण च पादस्य
त्रिपताकाहस्तयोश्शिरसश्च सन्नतत्वात्तेन प्रथमं पादोद्धारं स्थित्वा पादमूर्ध्वं विधाय
तदुपरि पताकाहस्तौ तं पादं क्रमेणाग्रतलसञ्चारो वृश्चिकपाद इति । (4अपरे तु चकारेण
भिन्नक्रमेण च तदास्य त्रिपताकाहस्तयोः शिरसश्च सन्नतत्वात्तेन प्रथमः पादोद्धारः ।
<!-- APPARATUS page 137 !-->
(<q>मू</q>) 1.क्ष. N. ठ.अ. ज्ञेयं तल्लोलितं बुधैः । 2. न.ब. क्ष. स्खलितापसृतौ पादौ तथा हस्तौ
च रेचितौ । क्ष. N. अ.ड.म. स्खलितासर्पितौ पादौ तथा हस्तौ च रेचितौ । परिवाहितं
शिरश्चैव कुर्यान्नागावसर्पिते । 3. उद्घाटितमुरः ।
(<q>व्या</q>) 1. म.भ. परो । 2. म.भ. संवादं भूमाववस्था । 3. म.भ. कपाद । 4. म.भ.
एतच्चिन्ह्नान्तर्गतं वाक्यं पुनरुक्तम् ।

<pb n="138"/>

<lg><l>हस्तौ शिरस्सन्नतं च गङ्गावतरणं 1त्विति ।</l>
<l>2यानि स्थानानि याश्चार्यो व्यायामे 3कथितानि तु ।। १६९ ।।</l></lg>
<lg><l>पादप्रचारस्त्वेषां तु करणानामयं भवेत् ।</l>
<l>ये चापि नृत्त4हस्तास्तु गदिता नृत्त5कर्मणि ।। १७० ।।</l></lg>
<lg><l>तेषां समासतो योगः करणेषु विभाव्यते ।</l>
<l>प्रायेण करणे कार्यो वामो वक्षःस्थितः करः ।। १७१ ।।</l></lg>
<lg><l>6चरणश्चानुगश्चापि दक्षिणस्तु भवेत्करः ।</l>
<l>7चार्यश्चैव तु याः प्रोक्ता नृत्तहस्तास्तथैव च ।। १७२ ।।</l></lg>
<lg><l>सा मातृकेति विज्ञेया तद्भेदात्करणानि तु ।</l>
<l>अष्टोत्तरशतं ह्येतत्करणानां मयोदितम् ।। १७३ ।।</l></lg>
<lg><l>अतः परं प्रवक्ष्यामि ह्यङ्गहारविकल्पनम् ।</l>
<l>प्रसार्योत्क्षिप्य चत करौ8 समपादं प्रयोजयेत् ।। १७४ ।।</l></lg>
<!-- COMMENTARY page 138 !-->
स्थित्वा पादमूर्ध्वं विधाय तदुपरि च त्रिपताकहस्तौ तं पादं क्रमेण) सन्नमयेत्
अवरोधयेत् । तदनुसारेण च त्रिपताका1हस्तं संनमयेत् । तथैव क्रमेण शिरः । एवमेव
त्रिविक्रमपादप्रसरणपूर्वकं गङ्गादेव्या अवतरणमिति नाम्नैवास्य करणस्य विषयो दर्शितः ।
इतिशब्दः समाप्तौ । (१६८)</p>
<p>(<q>इत्यष्टोत्तरशतकरणनिरूपणं समाप्तम्</q>)</p>
<p><q>अङ्गहारलक्षणम्</q> ।</p>
<p>तलपुष्पपुटस्य पूर्वं निर्देशात्सर्वत्र2 वर्तनाप्राधान्येनोपक्रम इति सूचितं 3परं
प्रयोगमाह । उक्तमुपसंहरन् क्रमप्राप्तानङ्गहारान्यथोद्देशं लक्षणीयत्वेन प्रतिजानीते--
<q>अष्टोत्तरशत</q>मित्यादिना । <q>हि</q> यस्मात्करणानामष्टोत्तरशतमुदितं (ततो) हेतोः परं
विशिष्टमङ्गहारो कल्प्यते परस्परतो भेद्यते येन तदङ्गहारेष्वेव विशेषलक्षणं वक्ष्यामीति
<q>सम्बन्धः</q> । जातावेकवचनम् । (१७३)</p>
<!-- APPARATUS page 138 !-->
(<q>मू</q>)1. क्ष.च तत् । 2. त. इतः श्लोकचतुष्टयं नास्ति । ब. पश्चाद्योजितम् । व्याख्यापि
नास्ति । 3. अ. गदितानि । 4. ब. नृत्य । 5. ब.अ. नृत्य । 6. N. चरणस्यानुगस्यापि ।
7. N. चार्या यास्तु या प्रोक्ता । 8. ब. चरणौ ।
(<q>व्या</q>) 1. म.भ. काभसमं नयेत् । 2. भ. त्रनेप्रा । 3. म.भ. तरम् ।

<pb n="139"/>

<lg><l>व्यंसितापसृतं 1सव्यं हस्तमूर्ध्वं प्रसारयेत् ।</l>
<l>प्रत्यालीढं ततः कुर्यात्2 तथैव च निकुट्टकम् ।। १७५ ।।</l></lg>
<lg><l>ऊरू3द्वृत्तं ततः 4कुर्यादाक्षिप्तं स्वस्तिकं ततः ।</l>
<l>नितम्बं करि5हस्तं च कटिच्छिन्नं 6च योगतः ।। १७६ ।।</l></lg>
<!-- COMMENTARY page 139 !-->
<p>(<q>१</q>) <q>स्थिरहस्तः</q> ।</p>
<p>तत्रोद्देशक्रमेण स्थिरहस्तं लक्षयति--<q>प्रसार्येत्या</q>दिना <q>हरप्रिय</q> इत्यन्तेन । तत्र
प्रसार्योत्क्षिप्य च कराविति त्रिपता1काञ्जलि वक्षःस्थमिति लक्षितस्य लीनाख्यस्य करणस्य
(ना.शा. ४-६६) प्रथमेतिकर्तव्यतानिरूपणेनोपलक्षितम् । एतच्च तल्लक्षण
एवोक्तमस्माभिः पताकशब्दस्य प्रयोजनं वदद्भिः । इदमिदं करणं योगतोऽन्यादौ ह्यनया
जिघृक्षतीत्यक्षिकरणगतहस्तपादाद्यौचित्ययुक्तवर्तनाचारीयोजनया यदि भवति तत एव
चाविच्छिन्ना शुभा च । प्रबन्धादलातचक्रवदेकबुद्ध्यनुसंहार्यं तदलम् । स्थिरहस्तो
नामाङ्गहार इति सम्बन्धः । एवं सर्वत्र <q>योगत</q> इति सर्वाङ्गहारेषु सम्बध्यते ।</p>
<lg><l>अन्ये तु योगात्समाधेरप्ययं भगवतः प्रीतय इति व्याचक्षते ।</l>
<l><q>समपादमिति</q> समनखं करणम् । "पदं (पादौ) श्लिष्टौ समनखौ" इति
(ना.शा. ४-६५) ।</l></lg>
<p>व्यंसिते--
<lg><l>" आलीढं स्थानकं यत्र करौ वक्षसि रेचितौ ।</l>
<l>ऊर्ध्वाधोविप्रकीर्णौ च व्यंसितं करणं तु तत् ।। (ना.शा. ४-१०८)</l></lg>
इति लक्षिते करणेऽपसृतौ विप्रकीर्णौ यौ हस्तौ तौ द्वावप्यूर्ध्वस्थानस्थितौ कृत्वा
आलीढस्य परिवर्तनेन (ना.शा. १०-७०) प्रत्यालीढं स्थानकं कुर्यात् । ततो निकुट्टिते
"निकुट्टितौ यदा हस्तौ" (ना.शा. ४-६९) इति नवमं करणम् । ततोऽपि
"करमावृत्तकरणमूरुपृष्ठ" (ना.शा. ४-१५९) इत्यष्टनवतितमम् । ततः स्वस्तिकं
हस्ताभ्यामथ पादाभ्यामिति (ना.शा. ४-७५) पञ्चदशम् । तत "आक्षिप्तं हस्तपादं
चेति" (ना.शा.४-११५) पञ्चपञ्चाशत् ।</p>
<!-- APPARATUS page 139 !-->
(<q>मू</q>) 1.क्ष.ठ.अ. सव्यमूर्ध्वं हस्तम् । ब. सव्यं पूर्वहस्तम् । 2. N.अ.ब.म. कृत्वा । 3.
म.त. ऊरुवृत्तम् । 4. ठ.ब.त. कुर्यात्स्वस्तिकाक्षिप्तमेव च । 5. ब. कटि । 6. क्ष. ठ.अ.म.
तथैव च ।
(<q>व्या</q>) 1.म. कादण्डविलक्षमिति ।

<pb n="140"/>

<lg><l>स्थिरहस्तो 1भवेदेष त्वङ्गहारो 2हरप्रियः ।</l>
<l>तलपुष्पापविद्धे3 द्वे वर्तितं 4सनिकुट्टकम् ।। १७७ ।।</l></lg>
<lg><l>(N.प्रत्पालीढं ततः कृत्वा तथैव च निकुट्टकम् ।)</l>
<l>ऊरूद्वृत्तं 5तथाक्षिप्तमुरोमण्डलमेव च ।</l>
<l>6नितम्बं करिहस्तं च कटिच्छिन्नं तथैव च ।। १७८ ।।</l></lg>
<!-- COMMENTARY page 140 !-->
<p>"भुजावूर्ध्वं विनिष्क्रान्तौ हस्तौ चाभिमुखाङ्गुली" (ना.शा.४-१४६) इति
नितम्बगतिः । ततः करिहस्तम्--</p>
<p>"वामो वक्षःस्थितो हस्तः प्रोद्वेष्टिततलोपरि" (ना.शा.४-१४८)
इति सप्ताशीतितमम् । ततः "पर्यायशः कटिश्छिन्ना बाहू शिरसि" (ना.शा. ४-७२)
इत्येकादशम् ।</p>
<p>इत्येवं करणग्रामसम्यग्योजनया कृतं स्थिरहस्तमङ्गहारं निर्वर्तयति । अतः(त्र)
सर्वेष्वङ्गहारेष्वित्यर्थः(हारेषु) करणावयववर्गं सर्वं करणजातं चतुर्दिङ्मुखेषु प्रयोज्यमिति
नाट्याचार्या मन्यन्ते । अनागतातीतवे(दी मुनिस्तद)युक्तं मन्यमान एकान्नविंशतितमे
हि परिवृत्तकरेचितेऽङ्गहारे (ना.शा.४-२१९) वक्ष्यति ' पराङ्मुखविधिर्भूय एवमेव
भवेत् ' इत्यङ्गहारविधावित्यर्थायोगात् । तदाङ्गिकेष्वेव वक्ष्याम्: । उद्वेष्टितकरणस्वरूपं
निरूपयतः प्रयोगश्चैषामदृष्टार्थ एव । प्रयोगे च तत्तद्वा1क्यार्थादूनं विप्रकर्षानुसारेण ।
एतच्च पूर्वरङ्गे (अ-५) यथोपदेशं वक्ष्यामः 'युद्धे नियुद्धे च' इत्यादौ (ना.शा.४-५६)
विषयेणैतेषां (विशेषेणैतेषाम्) कदाचित्प्रयोगः । एवं स्थिरहस्त एव नानिर्व(र्तनं) लक्ष्यत
इति न वृथा तन्निर्देशेनायासः । (१७६)</p>
<p>(<q>२</q>) <q>पर्यस्तकः</q> ।</p>
<p><q>तलपुष्पपुटे</q>त्यादि । केचि<q>त्प्रसार्ये</q>त्यादिना <q>प्रत्यालीढं</q> ततः कुर्यादित्यन्तं
सर्वेष्वङ्गहारेषु प्रथममितिकर्तव्यतां योजयन्ति प्रथमाङ्गस(ङ्ग)तिकरणयोगः
कथमित्यभिप्रायेण । अन्ये तु प्रत्यङ्गहारसमुचिताः साधारणाः स्वयमूह्या इत्याहुः ।
श्रुतहानौ को गुण इत्यपरे ।</p>
<p>तत्र "वामे पुष्पपुट" (ना.शा.४-६१) इति प्रथमम् । "आवर्त्य शुकतुण्डाख्य--
मूरुपृष्ठे" "वामहस्तश्च वक्षःस्थ" (ना.शा. ४-६४) इत्यपविद्धम् । "कुञ्चितौ
मणिबन्धे तु" इति (ना.शा. ४-६२) वर्तितम् । "निकुट्टिताविति" (ना.शा.४-६९)
<!-- APPARATUS page 140 !-->
(<q>मू</q>) 1. च.त.ब. भवेदेवमङ्गहारो । 2. प.अ.भवप्रियः । 3.N. ठ.म.ब.अ. विद्धे च । 4.च.त.
<q>सन्निकुट्टकम्</q> । क्ष.ठ. संप्रसारयेत् । 5. ड.म. ऊरुवृत्तं ततः कुर्यादुरोमण्डलमेव च । ठ.ततः
कुर्यादाक्षिप्तस्वस्तिकं तथा । क्ष. ऊरुवृत्तं ततः कुर्यात्तथैव च निकुट्टकम् । 6. न.म. नितम्बः
करिहस्तश्च ।
(<q>व्या</q>) 1. म.भ. द्व्याख्यार्था ।

<pb n="141"/>

<lg><l>एष पर्यस्तको नाम 1ह्यङ्गहारो हरोद्भवः2 ।</l>
<l>3अलपल्लवसूचीं च कृत्वा विक्षिप्तमेव च ।। १७९ ।।</l></lg>
<lg><l>आवर्तितं ततः कुर्यात्तथैव च निकुट्टकम् ।</l>
<l>ऊरूद्वृत्तं तथाक्षिप्तमुरोमण्डलमेव च4 ।। १८० ।।</l></lg>
<lg><l>करिहस्तं 5कटिच्छिन्नं सूचीविद्धो भवेदयम् ।</l>
<l>अपविद्धं तु करणं सूचीविद्धं 6तथैव च ।। १८१ ।।</l></lg>
<!-- COMMENTARY page 141 !-->
निकुट्टकम् । "करमावृत्तकरणम्" इति (ना.शा. ४-१५९) ऊरूद्वृत्तम् । (तत "आक्षिप्तं
हस्तपादम्" (४-११६) इत्याक्षिप्तम् । "स्वस्तिकापसृता" विति (४-११५)
उरोमण्डलम् । ततो "भुजावूर्ध्वविनिष्क्रान्ता"विति (४-१४६) नितम्बकरणम् ।
अनन्तरं "वामो वक्षःस्थित" इति (४-१४८) करिहस्तम् । ततः "पर्यायश" इति
(४-७२) कटिच्छिन्नम् । एतेन करणदशकेन पर्यस्तकः ।।) (१७८)</p>
<p>(<q>३</q>) <q>सूचीविद्धः</q> ।</p>
<p><q>अर्घ(ल)पल्लवसूचीं</q> चेति । "अलपद्मः शिरोदेशे (हस्तः) सूचीपादश्च" इति
(ना.शा. ४-१३८) अलपल्लवोपलक्षितमर्धसूच्याख्यं सप्तसप्ततितमं करणम्--
<lg><l>"विक्षिप्तं हस्तपादं च पृष्ठतः पार्श्वतोऽपि वा ।</l>
<l>एकमार्गम् " इति (ना.शा. ४-११९) विक्षिप्तम् ।</l></lg>
एकान्नषष्टितमं यदावर्ताख्यं करणं
<lg><l>"प्रसार्य कुञ्चितं पादं पुरस्त्वा(नरा)वर्तयेद्य्रुतम् ।</l>
<l>प्रयोगवशगौ" इति (ना.शा. ४-१२०)</l></lg>
तदेवावर्तितशब्देनोक्तम् । ततो निकुट्टकादीनि षट् करणान्युक्ताङ्गहारवदेव (स्थिरहस्त
इव) । (१८०)</p>
<p>(<q>४</q>) <q>अपविद्धः</q> ।</p>
<p><q>अपविद्धन्त्वि</q>त्यादि ।
<lg><l>"आवर्त्य2 शुकतुण्डाख्यमूरुपृष्ठे निपातयेत् ।</l>
<l>वामहस्तश्च वक्षःस्थोऽप्यपविद्धम् ।। (ना.शा. ४-६४)</l></lg>
<!-- APPARATUS page 141 !-->
(<q>मू</q>) 1. ठ.म. त्वङ्ग । 2. द. भवोद्भवः । 3. त. अलपद्मं च सूचीश्च । 4.N. क्ष.ठ.म.अ.
मण्डलकं तथा । 5. न. कटिच्छन्नम् । 6. N. क्ष.द.म.अ.त. पुनर्भवेत् ।
(<q>व्या</q>) 1. म. एतच्चिह्नान्तर्गतो भागो नास्ति । 2. म. आपत्य ।

<pb n="142"/>

<lg><l>उद्वेष्टितेन हस्तेन त्रिकं तु परिवर्तयेत् ।</l>
<l>उरोमण्डलकौ हस्तौ कटिच्छिन्नं तथैव च ।। १८२ ।।</l></lg>
<lg><l>अपविद्धोऽङ्गहारश्च विज्ञेयोऽयं प्रयोक्तृभिः1 ।</l>
<l>करणं नूपुरं कृत्वा विक्षिप्तालातके पुनः ।। १८३ ।।</l></lg>
<lg><l>पुनराक्षिप्तकं कुर्यादुरोमण्डलकं तथा ।</l>
<l>2नितम्बं करिहस्तं च कटिच्छिन्नं तथैव च ।। १८४ ।।</l></lg>
<!-- COMMENTARY page 142 !-->
<lg><l>"पादसूच्या यदा पादो द्वितीयश्च प्रविध्यते ।</l>
<l>कटिवक्षःस्थितौ हस्तौ सूचीविद्धं तत् ।।" (ना.शा. ४-१३९)</l></lg>
एवं करणद्वयं कृत्वोद्वेष्टितेन करणेन (ना.शा. ९-२१६) बद्धया चार्या त्रिकं वलितं
कृत्वोरोमण्डलहस्तोपलक्षितमुरोमण्डलकरणं ततोऽपि कटिच्छिन्नं विदध्यात् ।
<lg><l>"स्वस्तिकापसृतौ पादावपविद्धक्रमौ यदा ।</l>
<l>उरोमण्डलकौ हस्तावुरोमण्डलं तु तत् ।।" (ना.शा. ४-११५)</l></lg>
<q>प्रयोक्तृभिरिति</q> ये प्रयोगकुशलास्तैः । स्वयमङ्गस्य गतिः सम्यग्विद्वद्भिर्ज्ञातुं न शक्य
इत्यनेनेदमाह । एतेषु करणेषु यदा मध्यवर्तनशिरोभ्रूनेत्रादिकर्मसहितापि या योजना
च सा अंशश्च स्वरूपतत्त्वविदा स्वयमङ्गीकर्तुं शक्यः । अन्यस्य तूक्तापि प्रयोक्तुमशक्या
न चापि निरूपयितुं शक्या । गीतवाद्यलययन्ति(ति) वाक्यार्थभेदेन च तस्या एव
योजना । योजने चानन्त्यम् । नहि सुशिक्षितोऽपि लक्षणकारो वाक्यानां प्रतिपदं लक्षणं
कर्तुं शक्नोति । अस्य पश्चादिदं प्रयोज्यमिति दयापि(ज्ञापि)तेन किञ्चिदात्मनो योजना
च संहिता कार्या । नियमनमग्रे वक्ष्याम इत्युक्तम् । तेन मण्डलादिस्थाननिरूपणमिह
कैश्चित्कृतं निरुपयोगमेवेत्यास्ताम् । (१८२)</p>
<p>(<q>५</q>) <q>आक्षिप्तकः</q> ।</p>
<p><q>करणं नूपुर</q>मित्यादि ।</p>
<p>"त्रिकं सुवलितं कृत्वा लतारेचितकौ करौ" (ना.शा. ४-९७) (नू)पुरं च
तथा पादकरणे नूपुरे "विक्षिप्तं हस्तपादं च" इति (ना.शा. ४-११९)
विक्षिप्तम् ।
<!-- APPARATUS page 142 !-->
(<q>मू</q>) 1.ढ. हारस्तु विज्ञेयस्तत्प्रयोक्तृभिः । द.अ. अपविद्धस्तु विज्ञेयो ह्यङ्गहारः प्रयोक्तृभिः ।
2. द.म. नितम्बकरिहस्तश्च कटिच्छेदम् ।

<pb n="143"/>

<lg><l>आक्षिप्तकः स विज्ञेयो ह्यङ्गहारः प्रयोक्तृभिः ।</l>
<l>उद्वेष्टितापविद्धस्तु करः पादो 1निकुट्टितः ।। १८५ ।।</l></lg>
<lg><l>पुनस्तेनैव योगेन वामपार्श्वे भवेदथ ।</l>
<l>उरोमण्डलकौ हस्तौ 2नितम्बं करिहस्तकम् ।। १८६ ।।</l></lg>
<lg><l>3कर्तव्यं सकटिच्छिन्नं नृत्ते तूद्धट्टिते4 सदा5 ।</l>
<l>पर्यायोद्वेष्टितौ हस्तौ पादौ चैव निकुट्टितौ ।। १८७ ।।</l></lg>
<!-- COMMENTARY page 143 !-->
<lg><l>"अलातं चरणं कृत्वाऽप्यंसयोर्दक्षिणं करम् ।</l>
<l>ऊर्ध्वजानुक्रमं कुर्यादलातकमिति स्मृतम् ।।" (ना.शा.४-७८)</l></lg>
यत्र यत्र पुनर्ग्रहणं तत्र तत्र केचित् द्विर्यो1गमाहुः । द्वितीयाङ्गहारोक्तमाक्षिप्तादिकरण-
पञ्चकम् । (१८४)</p>
<p>(<q>६</q>) <q>उद्धट्टितः</q> ।</p>
<p><q>उद्वेष्टितापविद्ध</q>स्त्विति । अनेन प्रथमश्लोकेन पर्यायशोऽङ्गद्वयप्रयोगं
निकुट्टकं करणमाह--निकुट्टितौ यदा हस्तौ" (ना.शा.४-६९) इति । उरोमण्डल-
कादिकरणचतुष्कं द्वितीयाङ्गहारवदेव । (१८६)</p>
<p>(<q>७</q>) <q>विष्कम्भः</q> ।</p>
<p><q>पर्यायोद्वेष्टिता</q>विति । अनेनार्धेनानन्तराङ्गहारवदेव प्रथममण्डलद्वयेन निकुट्टितं
करणमित्याह । <q>कुञ्चि</q>ताविति । हस्तौ पादौ चेति सम्बन्धः । तेन कुञ्चितस्य
करणस्याञ्चितस्य चाङ्गद्वयपर्यायेण प्रयोज्यत्वमुक्तम् ।
<lg><l>"वृश्चिकं चरणं कृत्वा करं पार्श्वे निकुञ्चयेत् । (ना.शा. ४-८७)</l>
<l>नासाग्रे दक्षिणं चैव निकुञ्चितम् ।।"</l></lg>
<lg><l>"स्वस्तिकौ चरणौ कृत्वा करिहस्तं च दक्षिणम् ।</l>
<l>वक्षःस्थाने तथा वाममर्धस्वस्तिकमादिशेत् " ।। (ना.शा.४-८३)</l></lg>
इत्यनन्तरं
<lg><l>"व्यावृत्तपरिवृत्तस्तु स एव तु करो यदा ।</l>
<l>अञ्चितो नासिकाग्रे तु तदञ्चितम् ।।" (ना.शा. ४-८३)</l></lg>
<q>चतुरश्रमिति</q> अनेनार्धेनार्धनिकुट्टकं दशमं करणमाह--
<!-- APPARATUS page 143 !-->
(<q>मू</q>) 1. ठ.ब. निकुञ्चितः । 2. न.म. नितम्बः करिहस्तकः । 3. ढ. कर्तव्यः सकटिच्छेदो ।
4. द. नृत्ये तूत्कटिते । 5. क्ष.च.अ. बुधैः ।
(<q>व्या</q>) 1. VR. बुधैः ।

<pb n="144"/>

<lg><l>कुञ्चितावञ्चितौ चैव ह्यूरूद्वृत्तं1 तथैव च ।</l>
<l>चतुरश्रं करं कृत्वा पादेन च 2निकुट्टकम् ।। १८८ ।।</l></lg>
<lg><l>भुजङ्गत्रासितं चैव करं चोद्वेष्टितं पुनः ।</l>
<l>परिच्छिन्नं3 च कर्तव्यं त्रिकं भ्रमरकेण तु ।। १८९ ।।</l></lg>
<lg><l>4करिहस्तं कटिच्छिन्नं विष्कम्भे परिकीर्तितम् ।</l>
<l>दण्डपादं करं चैव5 विक्षिप्याक्षिप्या चैव हि ।। १९० ।।</l></lg>
<lg><l>व्यंसितं वामहस्तं च सह पादेन सर्पयेत् ।</l>
<l>निकुट्टकद्वयं कार्यमाक्षिप्तं मण्डलोरसि ।। १९१ ।।</l></lg>
<lg><l>6करिहस्तं कटिच्छिन्नं कर्तव्यमपराजिते ।</l>
<l>कुट्टितं7 करणं कृत्वा भुजङ्गत्रासितं तथा ।। १९२ ।।</l></lg>
<!-- COMMENTARY page 144 !-->
<lg><l>"अञ्चितो बाहुशिरसि हस्तस्त्वभिमुखाङ्गुलिः ।</l>
<l>निकुञ्चितार्धयोगेन" (ना.शा. ४-७०) इति ।</l></lg>
द्वितीय हि तत्र प्राङ्गमुखं खटकरूपं चतुरश्रो हस्तः ।
<lg><l>"कु़ञ्चितं पादमुत्क्षिप्य त्र्यश्रमूरुं विवर्तयेत् ।</l>
<l>कटिजानुविवर्तश्च भुजङ्गत्रासितं भवेत् ।।" (ना.शा.४-८४)</l></lg>
भुजङ्गत्रासितं चतुर्विधम् । अत्रैवकारेण हस्तप्रयोगमनुक्तं निरूपयति--<q>करं चोद्वेष्टित</q>मिति
तत्समकालं च भ्रमरकेणाष्टत्रिंशेन (ना.शा. ४-९९) करणेन परित इत्युभयाङ्गप्रयोगेण
च्छिन्नत्रिकं कुर्यात् । कटिमध्यस्य वलनाच्छिन्ना । यतः--
<lg><l>"आक्षिप्तः स्वस्तिकः पादः करौ चोद्वेष्टितौ तथा ।
त्रिकस्य वलनाच्च ।"</l></lg>
इति भ्रमरकम् । ततः करिहस्तः कटिच्छिन्नश्च पूर्वाङ्गहारवदेव ।। (१८९)</p>
<p>(<q>८</q>) <q>अपराजितः</q> ।</p>
<p><q>दण्डपादमि</q>त्यादि ।
<lg><l>"नूपुरं चरणं कृत्वा दण्डपादं प्रसारयेत् ।</l>
<l>क्षिप्राविद्धकरं चेति दण्डपादम् ।" (ना.शा. ४-१४३)</l></lg>
<!-- APPARATUS page 144 !-->
(<q>मू</q>) 1. त. रुवृत्तम् । 2. न. निकुट्टितम् । 3. अ. परिक्षिप्तम् । 4. क्ष.ठ.करिहस्तः कटिच्छेदो
5. न. करं कृत्वा । N. अ. करणं दण्डपादञ्च । 6. न. करिहस्तः कटिच्छेदः । 7.
ढ.ब. कुञ्चितं च करम् ।

<pb n="145"/>

<lg><l>रेचितेन तु 1हस्तेन पताकं हस्तमादिशेत् ।</l>
<l>आक्षिप्तकं प्रयुञ्जीत ह्युरोमण्डलकं तथा ।। १९३ ।।</l></lg>
<lg><l>लताख्यं 2सकटिच्छिन्नं विष्कम्भापसृते भवेत् ।</l>
<l>त्रिकं 3सुवलितं कृत्वा नूपुरं 4करणं तथा ।। १९४ ।।</l></lg>
<lg><l>भुजङ्गत्रासितं सव्यं तथा वैशाखरेचितम् ।</l>
<l>5आक्षिप्तकं ततः कृत्वा परिच्छिन्नं तथैव च ।। १९५ ।।</l></lg>
<lg><l>6बाह्यभ्रमरकं कुर्यादुरोमण्डलमेव च ।</l>
<l>नितम्बं करिहस्तं च कटिच्छिन्नं7 तथैव च ।। १९६ ।।</l></lg>
<!-- COMMENTARY page 145 !-->
यदत्र करणे निरूपितं तदेवेह भङ्क्त्वा दर्शितं <q>विक्षिप्ये</q>त्यादिना । "आलीढस्थानकं
यत्र" (ना.शा. ४-१०९) इति व्यंसितं प्रथमाङ्गहारोक्तम् । <q>वामहस्ते</q>त्यादिना
प्रसर्पितमष्टाशीतितमकरणमाह ।
<lg><l>"एकस्तु रेचितो हस्तः लताख्यश्च तथापरः ।</l>
<l>प्रसर्पितकम् ।" इति (ना.शा. ४-१४९)</l></lg>
<q>निकुट्टकद्वयमिति</q> । निकुट्टमर्धनिकुट्टं च (ना.शा. ४-६९-७०) "निकुट्टितौ यदा हस्तौ"
इति । "अञ्चितो बाहुशिरसि हस्तस्तु" इति । <q>मण्डलोरसीत्यु</q>रोमण्डले करणे (ना.शा.
४-११५) सतीत्यर्थः । आक्षिप्तादीनि कटिच्छिन्नान्तानि चत्वारि द्वितीयाङ्गहारवदेव ।</p>
<p>(<q>९</q>) <q>विष्कम्भापसृतः</q> ।</p>
<p><q>कुट्टित</q>मित्यादि । निकुट्टकमर्धनिकुट्टकं चेति द्वे कुट्टितशब्देन
साधारण्यात्सङ्गृहीते । "कु़ञ्चितं पादम्" (ना.शा. ४-८४) इत्यादि भुजङ्गत्रासितं
चतुर्विंशतितमम् । <q>रेचितेभ्यस्त्वि(तेने)</q> त्यादिनार्धेन पञ्चत्रिंशकं (ना.शा. ४-९६)
दर्शयतीति ।
<lg><l>"भुजङ्गत्रासितं कृत्वा यत्रोभावपि रेचितौ ।</l>
<l>वामपार्श्वस्थितौ हस्तौ भुजङ्गत्रस्तरेचितम् ।।" (ना.शा.४-९६)</l></lg>
अस्य चाङ्गपर्यायेण प्रयोग इति पताकाग्रहणेनाह । आक्षिप्तकादित्रयं पूर्वाङ्गहारवदेव ।
केवलमत्र कटिच्छिन्ने करणे (ना.शा. ४-७१) पर्यायेणैको लताहस्तः ।
<!-- APPARATUS page 145 !-->
(<q>मू</q>) 1. त. पादेन । 2. म. सकटिच्छेदम् । 3. म.अ. त्रिकन्तु वलि । 4. ठ.अ.त. चरणम् ।
ठ.अ. करणं चैव नूपुरम् । न.म. चरणं चैव नूपुरम् । 5. अ. इदमर्धं नास्ति । 6. ब.
वात्यभ्रम । 7.N. क्ष. ब.म. च्छेदम् ।

<pb n="146"/>

<lg><l>मत्ताक्रीडो भवेदेष ह्यङ्गहारो 1हरप्रियः ।</l>
<l>रेचितं हस्तपादं च कृत्वा वृश्चिकमेव च ।। १९७ ।।</l></lg>
<lg><l>पुनस्तेनैव योगेन 2वृश्चिकं सम्प्रयोजयेत् ।</l>
<l>निकुट्टकं तथा चैव सव्यासव्यकृतं क्रमात्3 ।। १९८ ।।</l></lg>
<lg><l>लताख्यः 4सकटिच्छेदो भवेत्स्वस्तिकरेचिते ।</l>
<l>5पार्श्वे तु स्वस्तिकं बद्ध्वा 6कार्यं त्वथ निकुट्टकम् ।। १९९ ।।</l></lg>
<lg><l>द्वितीयस्य च पार्श्वस्य विधिः 7स्यादयमेव हि ।</l>
<l>ततश्च करमावर्त्य8 ह्यूरुपृष्ठे निपातयेत् ।। २०० ।।</l></lg>
<lg><l>ऊरूद्वृ9त्तं ततः कुर्यादाक्षिप्तं पुनरेव हि ।</l>
<l>10नितम्बं करिहस्तं च कटिच्छिन्नं तथैव च ।। २०१ ।।</l></lg>
<lg><l>पार्श्वस्वस्तिक इत्येष ह्यङ्गहारः प्रकीर्तितः ।</l>
<l>वृश्चिकं 11करणं कृत्वा लताख्यं हस्तमेव च ।। २०२ ।।</l></lg>
<lg><l>12तमेव च करं भूयो नासाग्रे 13सन्निकु़ञ्चयेत् ।</l>
<l>तमेवोद्वेष्टितं कृत्वा 14नितम्बं परिवर्तयेत् ।। २०३ ।।</l></lg>
<lg><l>करिहस्तं कटिच्छिन्नं 15वृश्चिकापसृते भवेत् ।</l>
<l>कृत्वा नूपुरपादं तु तथाक्षिप्तकमेव च ।। २०४ ।।</l></lg>
<!-- COMMENTARY page 146 !-->
1त्रिकं सुवलितं कृत्वेति ।</p>
<!-- APPARATUS page 146 !-->
(<q>मू</q>) 1.N. भव । 2. N.न. अ. म. क्ष. कृत्वा वृश्चिकमेव तु । 3. क्ष.ठ.अ.म. कृतैःक्रमैः ।
4. N. अ. लताख्यं सकटिच्छिन्नम् । 5. ढ.अ.पार्श्वे तु स्वस्तिकं कृत्वा । त. पार्श्वस्वस्तिकमादौ
तु । 6. न. कुर्यादर्ध । क्ष.प.कार्यस्त्वर्थ । 7. क्ष. स्यादेष एव हि । 8. न.म. करमावृत्त्य ।
9. त. ऊरुवृत्तम् । 10. ढ.म. नितम्बः करिहस्तश्च कटिच्छेदः । 11. न.त. चरणम् । 12.
न.अ. तथैव च । 13. क्ष. संनिवेशयेत् । 14. N. क्ष.अ.म. नितम्बमथ । अ. नितम्बमप ।
15. N. च.ब.अ.म. वृश्चिके सम्प्रयोजयेत् ।
(<q>व्या</q>) 1. इतः परिवृत्तकरेचिताङ्गहारपर्यन्तव्याख्याभागो लुप्तः ।

<pb n="147"/>

<lg><l>1परिच्छिन्नं च कर्तव्यं सूचीपादं तथैव च ।</l>
<l>नितम्बं करिहस्तं चाप्युरोमण्डलकं तथा ।। २०५ ।।</l></lg>
<lg><l>2कटिच्छिन्नं ततश्चैव भ्रमरः स तु संज्ञितः ।</l>
<l>मत्तल्लिकरणं कृत्वा 3करमावर्त्य दक्षिणम् ।। २०६ ।।</l></lg>
<lg><l>कपोलस्य प्रदेशे तु 4कार्यं सम्यङ्निकुञ्चितम् ।</l>
<l>अपविद्धं 5द्रुतं चैव तलसंस्फोटसंयुतम् ।। २०७ ।।</l></lg>
<lg><l>6करिहस्तं कटिच्छिन्नं मत्तस्खलितके भवेत् ।</l>
<l>दोलैः करैः प्रचलितैः स्वस्तिकापसृतैः पदैः ।। २०८ ।।</l></lg>
<lg><l>अञ्चितैर्वलितैर्हस्तैस्तलसङ्घट्टितैस्तथा ।</l>
<l>7निकुट्टितं च कर्तव्यमूरूद्वृत्तं तथैव च ।। २०९ ।।</l></lg>
<lg><l>8करिहस्तं कटिच्छिन्नं मदाद्विलसिते भवेत् ।</l>
<l>मण्डलं स्थानकं कृत्वा तथा हस्तौ च रेचितौ ।। २१० ।।</l></lg>
<lg><l>9उद्घट्टितेन पादेन 10मत्तल्लिकरणं भवेत् ।</l>
<l>आक्षिप्तं करणं चैव ह्युरोमण्डलमेव11 च ।। २११ ।।</l></lg>
<lg><l>12कटिच्छिन्नं तथा चैव भवेत्तु गतिमण्डले ।</l>
<l>13समपादं प्रयुज्याथ परिच्छिन्नं त्वनन्तरम् ।। २१२ ।।</l></lg>
<!-- APPARATUS page 147 !-->
(<q>मू</q>) 1. म.ढ.कटिच्छिन्नं तु । 2. न.म. कटिच्छेदम् । 3. ढ. करमावृत्त्य । त. करमावेष्ट्य ।
4.क्ष.N. अ.म.ढ. कर्तव्यं च नि । 5. प. ततम् । न.म. तथा । 6. ज.म. करिहस्तः
कटिच्छेदो वामास्खलितके । 7. ब.त.अ. निकुञ्चितञ्च । 8. न.म. करिहस्तः कटिच्छेदो ।
9. न.ब. उद्धाटितेन । 10.N. द.ब.अ. मत्तल्लीं सम्प्रयोजयेत् । 11.क्ष. N. /?/मण्डलकं तथा ।
12. प.म.कटिच्छेदम् । 13. न.ब. समम् ।

<pb n="148"/>

<lg><l>आविद्धेन तु पादेन 1बाह्यभ्रमरकं तथा ।</l>
<l>2वामसूच्या त्वतिक्रान्तं भुजङ्गत्रासितं तथा ।। २१३ ।।</l></lg>
<lg><l>3करिहस्तं कटिच्छिन्नं परिच्छिन्ने विधीयते ।</l>
<l>शिरसस्तुपरि स्थाप्यौ स्वस्तिकौ विच्युतौ4 करौ ।। २१४ ।।</l></lg>
<lg><l>ततः सव्यं करं चापि गात्रमानम्य रेचयेत् ।</l>
<l>पुनरुत्था5पयेत्तत्र गात्रमुन्नम्य रेचितम् ।। २१५ ।।</l></lg>
<lg><l>6लताख्यौ च करौ कृत्वा वृश्चिकं सम्प्रयोजयेत् ।</l>
<l>रेचितं करिहस्तं च भुजङ्गत्रासितं तथा ।। २१६ ।।</l></lg>
<lg><l>आक्षिप्तकं प्रयुञ्जीत स्वस्तिकं 7पादमेव च ।</l>
<l>8पराङ्मुखविधिर्भूय एवमेव भवेदिह ।। २१७ ।।</l></lg>
<!-- COMMENTARY page 148 !-->
<p>लताख्यश्च करो वामः (ना.शा. ४-१०५) इति लतावृश्चिकम् । ''एको वक्षःस्थितो
हस्तः'' इति (ना.शा.४-१४८) ।</p>
<p>रेचितमित्युन्मत्तकरणम् । "अञ्चितेन तु पादेन रेचितौ" इति (ना.शा.४-७४) ।
"एको वक्षःस्थितो हस्तः" इति करिहस्तकम् । "कु़ञ्चितं पादम्" इति (ना.शा.. ४-८४)
<!-- APPARATUS page 148 !-->
(<q>मू</q>) 1. प.ब. वात्याभ्रमरकम् । अ. बाहुभ्रमरकम् । 2. ज.म. वामं सूच्यां त्वतिक्रान्तम् ।
ब. वामसूच्या त्वभिक्रान्तम् । 3. न.म. करिहस्तः कटिच्छेदः । 4. ड.अ.ब. विधुतौ । 5.
ब. पुनः संस्थापयेत् तत्र गात्रमुन्नम्य रेचयेत् । त. तत्तु गात्रमुन्नाम्य । 6. न.म.लताख्यं च करम् ।
7. न.म. पदमेव च । 8. N. न.म.त. पराङ्मुखी विधिर्भूय एष एव ।

<pb n="149"/>

<lg><l>1करिहस्तं कटिच्छिन्नं परिवृत्तकरेचिते ।</l>
<l>रेचितौ सह गात्रेण ह्यपविद्धौ करौ 2यदा ।। २१८ ।।</l></lg>
<lg><l>पुनस्तेनैव देशेन3 गात्रमुन्नम्य रेचयेत् ।</l>
<l>कुर्यान्नूपुरपादं च भुजङ्गत्रासितं तथा ।। २१९ ।।</l></lg>
<lg><l>रेचितं मण्डलं चैव बाहुशीर्षे निकुञ्चयेत् ।</l>
<l>ऊरू4द्वृत्तं तथाक्षिप्तमुरोमण्डलमेव च ।। २२० ।।</l></lg>
<lg><l>करिहस्तं कटिच्छिन्नं कुर्याद्वैशाखरेचिते ।</l>
<l>5आद्यं तु जनितं कृत्वा पादमेकं प्रसारयेत् ।। २२१ ।।</l></lg>
<!-- COMMENTARY page 149 !-->
भुजङ्गत्रासितम् । "आक्षिप्तं हस्तपादम् ।" इत्याक्षिप्तकम् । (ना.शा. ४-११६)।
स्वस्तिकं पादमित्यस्यैव पादस्वस्तिकपर्यन्ततया बद्धां चारीं सूचयन्नितम्बकरणमाह--
"भुजावूर्ध्वं विनिष्क्रान्तौ" इति (ना.शा. ४-१४६) <q>पराङ्मुखे</q>ति । अङ्गहारेषु मध्ये
परिभाषमाणो मुनिरेतदाह--सर्वेष्वेव चाङ्गहारेषु पाश्चात्यं करणद्वयं वर्जयित्वा
वर्तनीयानि करणानि । तानि चतुर्दिङ्मुखेषु प्रयुज्य संमुखमन्त्ये करणद्वयेन पूरयेदिति ।</p>
<p>(<q>१०</q>) <q>वैशाखरेचितः</q> ।</p>
<p><q>रेचिताविति ।</q> अनेन श्लोकेन क्रमेण वैशाखरेचितमङ्गद्वयेन प्रयोज्यमित्याह ।
"रेचितं हस्तपादं च" इत्यादि (ना.शा. ४-९८) वैशाखरेचितं करणम् ।
<lg><l>"त्रिकं सुवलितं कृत्वा लतारेचितकौ करौ ।</l>
<l>नूपुरं च तथा पादम् ।" (ना.शा. ४-९७)</l></lg>
इति नूपुरोर्ध्वपादम् । कुञ्चितं पादमुत्क्षिप्येति (ना.शा. ४-८४) भुजङ्गत्रासितम् ।
रेचितमित्युन्मत्तकरणम् । "अञ्चितेन तु पादेन रेचितौ" इति (ना.शा. ४-७४) ।
<q>मण्डलमिति</q> मण्डलस्वस्तिकम्--
<lg><l>"स्वस्तिकौ तु करौ कृत्वा प्राङ्मुखोर्ध्वतलौ समौ ।</l>
<l>मण्डलस्थानकेन ।" इति (ना.शा. ४-६८)</l></lg>
<!-- APPARATUS page 149 !-->
(<q>मू</q>) 1. क्ष.प.म. करिहस्तः कटिच्छेदः । 2. न.अ. म. तथा । 3. त. योगेन । 4. त.
ऊरुवृत्तम् । 5. न.म.अ. आद्यन्त ।

<pb n="150"/>

<lg><l>तथैवालातकं कुर्यात् त्रिकं तु परिवर्तयेत् ।</l>
<l>अञ्चितं वामहस्तं च 1गण्डदेशे निकुट्टयेत् ।। २२२ ।।</l></lg>
<lg><l>2कटिच्छिन्नं तथा चैव परावृत्ते प्रयोजयेत् ।</l>
<l>स्वस्तिकं 3करणं कृत्वा व्यंसितौ च 4करौ पुनः ।। २२३ ।।</l></lg>
<!-- COMMENTARY page 150 !-->
बाहुशीर्ष इत्यनेन निकुट्टितं करणमाह ''निकुट्टितौ यदा हस्तौ" इति (ना.शा. ४-६९) ।
ऊरूद्वृत्तादिकरणजातं क्रमेणोक्ताङ्गहारवत् ।</p>
<p>(<q>११</q>) <q>परावृत्तः</q> ।</p>
<p><q>आद्यन्त्वि</q>ति ।</p>
<p>"एको वक्षःस्थितो हस्तो द्वितीयश्च प्रलम्बितः ।
तलाग्रसंस्थितः पादो जनितम् ।" (ना.शा. ४-१५५) इति । आद्य1शब्दो
दक्षिणाङ्गप्रयोज्यत्वमस्याह । <q>पादमेकं प्रसारये</q>दिति शकटास्यं करणमाह--
<lg><l>"निषण्णाङ्गस्तु चरणं प्रसार्य तलसञ्चरम् ।</l>
<l>उद्वाहितमुरःकृत्वा शकटास्यम् ।" (ना.शा.४-१६८)</l></lg>
<lg><l>"अलातं चरणं कृत्वा व्यंसयेद्दक्षिणं करम् ।</l>
<l>ऊर्ध्वजानुक्रमं कुर्यादलातकम्" (ना.शा.४-७८)</l></lg>
इत्यलातम् । त्रिकं तु परिवर्तयेदिति भ्रमरकम् ।</p>
<lg><l>आक्षिप्तः स्वस्तिकः पादः करौ चोद्वेष्टितौ तथा ।</l>
<l>त्रिकस्य वलनाच्च" इति (ना.शा. ४-९९)</l></lg>
अञ्चितं वामहस्तं चेत्यनेनार्धेन करिहस्तं करणं गण्डदेशे निकुट्टयेदिति <q>विशेषयुक्तमाह</q> ।
<lg><l>"वामो वक्षःस्थितो हस्तः प्रोद्वेष्टिततलोऽपरः ।</l>
<l>अञ्चितं चरणं चैव प्रयोज्यः करिहस्तकः ।। (ना.शा.४-१४८)</l></lg>
<p>'पर्यायश' इति कटिच्छिन्नम् (ना.शा. ४-७१)</p>
<!-- APPARATUS page 150 !-->
(<q>मू</q>) 1.N. ड.अ.म. गण्डे चैव निकुट्टितम् । 2. न. म. कटिच्छेदम् । 3. प.त. चरणम् ।
4. ज.म. करौ ततः ।
(<q>व्या</q>) 1.म. अन्यश ।

<pb n="151"/>

<lg><l>अलातकं प्रयुञ्जीत ह्यूर्ध्वजानु निकुञ्चितम् ।</l>
<l>1अर्धसूची च विक्षिप्तमुद्वृत्ताक्षिप्तके तथा ।। २२४ ।।</l></lg>
<lg><l>2करिहस्तं कटिच्छिन्नमङ्गहारे 3ह्यलातके ।</l>
<l>निकुट्य वक्षसि करावूर्ध्वजानु 4प्रयोजयेत् ।। २२५ ।।</l></lg>
<!-- COMMENTARY page 151 !-->
<p>(<q>१२</q>) <q>अलातकः</q> ।</p>
<p><q>स्वस्तिक</q>मित्यादि । स्वस्तिकाविति (ना.शा. ४-६८) स्वस्तिकम् । <q>व्यंसितौ</q>
चेति द्विवचनेन पुनश्शब्दे स्वस्तिकव्यवधानेन व्यंसितस्य द्विप्रयोगमाह ।</p>
<lg><l>"आलीढस्थानकं यत्र करौ वक्षसि रेचितौ ।</l>
<l>ऊर्ध्वाधोविप्रकीर्णो च व्यंसितम्" (ना.शा. ४-१०९)</l></lg>
<lg><l>"अलातं चरणं कृत्वा व्यंसयेद्दक्षिणं करम् ।</l>
<l>ऊर्ध्वजानुक्रमं कुर्यात्" इत्यलातकम् (ना.शा.४-७८)</l></lg>
<lg><l>"कु़ञ्चितं पादमुत्क्षिप्य जानुस्तनसमं न्यसेत् ।</l>
<l>प्रयोगवशगौ हस्तावूर्ध्वजानु" (ना.शा. ४-८६)</l></lg>
<lg><l>"वृश्चिकं चरणं कृत्वा करं पार्श्वे निकुञ्चयेत् ।</l>
<l>नासाग्रे दक्षिणं च" इति निकुञ्चितम् । (ना.शा. ४-८७)</l></lg>
<p>"अलपद्यः शिरोदेशे सूचीपादश्च दक्षिणः" (ना.शा.४-१३८)
इत्यर्धसूची ।
<lg><l>"विक्षिप्तं हस्तपादं च पाशर्वतः पृष्ठतोऽपि वा ।</l>
<l>एकमार्गगतं यत्र तद्विक्षिप्तम् ।" (ना. शा. ४-११९)</l></lg>
आक्षिप्तहस्तमाक्षिप्तपादमुद्वृत्तगात्रमुद्वृत्तं करणम् । (ना.शा. ४-१५२)</p>
<p>"आक्षिप्तं हस्तपादं च क्रियते यत्र वेगतः" (ना.शा. ४-११६)
इत्याक्षिप्तम् ।
<lg><l>"वामो वक्षःस्थितो हस्तः प्रोद्वेष्टिततलोऽपरः ।</l>
<l>'अञ्चितश्चरणश्चैव' (ना.शा.४-१४८)</l></lg>
इति करिहस्तम् । "पर्यायशः कटिच्छिन्ने"ति (ना.शा. ४-७२) कटिच्छिन्नम् ।</p>
<!-- APPARATUS page 151 !-->
(<q>मू</q>) 1.प.ब. ऊर्ध्वसूची च । 2. क्ष.न.म. करिहस्तः कटिच्छेदो ह्यङ्ग । 3.N.विलीतकम् ।
4. न.ब. प्रसारयेत् ।
(<q>व्या</q>) 1. अञ्चितं च शिरश्चैव ।

<pb n="152"/>

<lg><l>1आक्षिप्तस्वस्तिकं कृत्वा त्रिकं तु परिवर्तयेत् ।</l>
<l>उरोमण्डलकौ हस्तौ 2नितम्बं करिहस्तकम् ।। २२६ ।।</l></lg>
<lg><l>3कटिच्छिन्नं तथा चैव पार्श्वच्छेदे विधीयते ।</l>
<l>सूचीवामपदं दद्याद्विद्युद्भ्रान्तं च दक्षिणम् ।। २२७ ।।</l></lg>
<lg><l>दक्षिणेन पुनः 4सूची 5विद्युदभ्रान्तं च वामतः ।</l>
<l>परिच्छिन्नं तथा चैव 6ह्यतिक्रान्तं च वामकम् ।। २२८ ।।</l></lg>
<!-- COMMENTARY page 152 !-->
<p>(<q>१३</q>) <q>पार्श्वच्छेदः</q> ।</p>
<p><q>निकुट्ये</q>त्यादि । अनेन वृश्चिककुट्टितं द्विचत्वारिंशत्तमकरणमाह ।</p>
<lg><l>"वृश्चिकं चरणं कृत्वा द्वावप्यथ निकुट्टितौ ।</l>
<l>विधातव्यौ करौ ।" (ना.शा. ४-१०३)</l></lg>
<p><q>कुञ्चितं पादमि</q>त्यूर्ध्वजानु (ना.शा. ४-८६), "आक्षिप्तं हस्तपादं च"
इत्याक्षिप्तकम् (ना.शा. ४-११६) "हस्ताभ्यामथ पादाभ्याम्" (ना.शा. ४-७५)
इति स्वस्तिकम् । हस्तद्वारेणोरोमण्डलकरणम्--
<lg><l>"स्वस्तिकापसृतौ पादावाविद्धक्रमणं यदा ।</l>
<l>उरोमण्डलकौ हस्तौ ।" (ना.शा. ४-११५)</l></lg>
नितम्बादित्रयं पूर्ववत् ।</p>
<p>(<q>१४</q>) <q>विद्युद्भ्रान्तः</q> ।</p>
<p><q>सूची</q>त्यादि वामाङ्गप्रयोज्यमर्धसूचीकरणमाह--"अलपद्मः शिरोदेशे" इति
(ना.शा.४-१३८), दक्षिणेन विद्युद्भ्रान्तं करणम्--
<lg><l>"पृष्ठतो वलितं पादं शिरोघृष्टं प्रसारयेत् ।</l>
<l>सर्वतो मण्डलाविद्धं विद्युद्भ्रान्तम् ।" (ना.शा. ४-१२६)</l></lg>
एतद्दक्षिणेन । पुनरेतदेव द्वयमङ्गविपर्ययेण । तदाह <q>दक्षिणेन पुन</q>रिति । <q>परिच्छिन्नमिति</q>
छिन्नं करणम् ।
<lg><l>"पल्लवौ तु कटीदेशे छिन्ना पर्यायशः कटी ।</l>
<l>वैशाखस्थानकेन" इति (ना.शा. ४-१०६)</l></lg>
<!-- APPARATUS page 152 !-->
(<q>मू</q>) 1. ड.ब.अ. आक्षिप्तम् । 2. ढ.म. नितम्बः । 3. क्ष. न. कटिच्छेद तथा । 4. न.त.
सूचीम् । 5. N. ढ.त.म. विद्युद्भ्रान्तश्च वामकम् । 6. क्ष.ढ.म. त्रिकं तु परिवर्तयेत् ।

<pb n="153"/>

<lg><l>लताख्यं 1सकटिच्छिन्नं विद्युद्भ्रान्तश्च स स्मृतः ।</l>
<l>कृत्वा नूपुरपादं तु सव्यवामौ प्रलम्बितौ ।। २२९ ।।</l></lg>
<lg><l>करौ पार्श्वै ततस्ताभ्यां 2विक्षिप्तं सम्प्रयोजयेत् ।</l>
<l>ताभ्यां सूची तथा चैव त्रिकं तु परिवर्तयेत् ।। २३० ।।</l></lg>
<lg><l>लताख्यं 3सकटिच्छिन्नं कुर्यादुद्वृत्तके सदा ।</l>
<l>आलीढव्यंसितौ हस्तौ बाहुशीर्षे निकुट्टयेत् ।। २३१ ।।</l></lg>
<!-- COMMENTARY page 153 !-->
<lg><l>"अतिक्रान्तक्रमं कृत्वा पुरस्तात्संप्रसारयेत् ।</l>
<l>प्रयोगवशगौ हस्तावतिक्रान्तम् ।" (ना.शा. ४-१२७)</l></lg>
एतद्वामेनाङ्गेन लताख्यमिति लतावृश्चिकम् ।
<lg><l>"अञ्चितः पृष्ठतः पादः कुञ्चितोर्ध्वतलाङ्गुलिः ।</l>
<l>लताख्यश्च करो वामः ।" (ना.शा. ४-१०५) इति</l></lg>
लतावृश्चिकम् । कटिच्छिन्नं प्राग्वत् ।</p>
<p>(<q>१५</q>) <q>उद्वृत्तकः ।</q></p>
<p><q>कृत्वा नूपुरपादमिति</q> ।
<lg><l>"त्रिकं सुवलितं कृत्वा लतारेचितकौ करौ ।</l>
<l>नूपुरं च तथा पादं करणे नुपूरे न्यसेत् ।।" (ना.शा. ४-९७)</l></lg>
<q>सव्यवाम</q>ग्रहणेन पर्यायशः कराविति च द्विवचनेन यौगपद्यं सूचयन् भुजङ्गत्रासितं च
द्वात्रिंशत्तमम् (भुजङ्गाञ्चितं चत्वारिंशत्तमम्) गृध्रावलीनकं चतुस्सप्ततितमं करणं
दर्शयति ।
<lg><l>"भुजङ्गत्रासितः पादो रेचितो दक्षिणः करः ।</l>
<l>लताख्यश्च करो वामः" इति (ना.शा. ४-१०१)</l></lg>
<lg><l>"पृष्ठप्रसारितः पादः किञ्चिदञ्चितजानुकः ।</l>
<l>यत्र प्रसारितौ बाहू तत्स्याद् गृध्रावलीनकम् ।।" (ना.शा. ४-१३५)</l></lg>
अत एव करणद्वयमेवोपसंहरति ताभ्याम1नन्तरं विक्षिप्तमिति "विक्षिप्तं हस्तपादं च"
इति (ना.शा. ४-११९) तदपीच्छाङ्गापर्यायेणेत्युपसंहारेणाह--<q>ताभ्यामनन्तरं</q> सूचीति ।
<!-- APPARATUS page 153 !-->
(<q>मू</q>) 1. न.म. सकटिच्छेदो । 2. न.अ.म. विक्षेपम् । 3.न. सकटिच्छेदम् ।
(<q>व्या</q>) 1. म. ताभ्यनन्तरम् ।

<pb n="154"/>

<lg><l>1नूपुरश्चरणो वामस्तथालातश्च दक्षिणः2 ।</l>
<l>तेनैवाक्षिप्तकं कुर्यादुरोमण्डलकौ करौ ।। २३२ ।।</l></lg>
<lg><l>करिहस्तं 3कटिच्छिन्नमालीढे सम्प्रयोजयेत् ।</l>
<l>4हस्तं तु रेचितं कृत्वा पार्श्वमानम्य रेचयेत् ।। २३३ ।।</l></lg>
<lg><l>पुनस्तेनैव योगेन 5गात्रमानम्य रेचयेत् ।</l>
<l>रेचितं करणं 6कार्यमुरोमण्डलमेव च ।। २३४ ।।</l></lg>
<!-- COMMENTARY page 154 !-->
तेनाङ्गपर्यायेण योगस्याक्षेपोपलब्धेः तेन सन्धानायोद्वृत्तं करणम् । 1(त्रिकपरिवर्तनेन
बद्धया चार्या नितम्बं करणम् । ततो "अञ्चितः पृष्ठतः पाद" इत्यादिना लतावृश्चिकं
चतुश्चत्वारिशत्तमम् । ततः कटिच्छिन्नम् ।</p>
<p>(<q>१६</q>) <q>आलीढः</q> ।</p>
<p><q>आलीढेति</q> ।
<lg><l>"आलीढं स्थानकं यत्र करौ वक्षसि रेचितौ ।</l>
<l>ऊर्ध्वाधो विप्रकीर्णौ च व्यंसितम् ।।" (ना.शा. ४-१०९)</l></lg>
इति व्यंसितं दर्शयति । बाहुशीर्ष इति निकुट्टकं नवमं करणम् । वामतो नूपुरं
षट्त्रिंशत्) "निकुट्टितौ यदा हस्तौ" इति (ना.शा. ४-६१) निकुट्टितकरणम् ।
ततः "अलातं चरणं कृत्वा व्यंसये" दित्यलातकम् । (ना.शा.४-७८) । तेनैवेति
दक्षिणेन ।" आक्षिप्तं हस्तपादं चे"त्याक्षिप्तम् (ना.शा. ४-११६) । उरोमण्डल--
कादिकरणत्रयं पूर्ववत् ।</p>
<p>(<q>१७</q>) <q>रेचितः</q> ।</p>
<p><q>हस्तं तु रेचित</q>मिति । अनेन श्लोकेन सर्वाणि हस्तरेचनवन्ति करणानि
सङ्गृहणीते । तथा चोपसंहरिष्यति रेचितं करणमिति । जातावेकवचनेन हि
किञ्चित्प्रतिपद्येत । रेचितं नाम करणमस्ति यदनेनोच्यते । <q>कार्य</q>मित्यनेन तावतां
करणानां श्लिष्टाङ्गतया स्वबुद्ध्या स्वकार्यवद्धि चित्रमेव योजनं कार्यमिति सूचयति ।
अत एवायं विचित्रभेदसङ्कीर्णोऽङ्गहारः । तथा चान्यत्र श्रूयते ।</p>
<!-- APPARATUS page 154 !-->
(<q>मू</q>) 1. ढ.त.नूपुरं चरणम् । 2. ड.म. वामस्तु दक्षिणः । 3. ड.म. कटिच्छेदमालीढे ।
4. ज. हस्तौ तु रेचितौ । 5. न.अ.ब.म.त. गात्रमुन्नम्य । 6. क्ष.ढ.म.कुर्यादुरो ।
(<q>व्या</q>) 1. म. प्रविष्टम् । आक्षिप्तहस्तमाक्षिप्तपादकामिति ।

<pb n="155"/>

<lg><l>1कटिच्छिन्नं तु कर्तव्यमङ्गहारे तु रेचिते ।</l>
<l>नूपुरं 2चरणं कृत्वा त्रिकं तु परिवर्तयेत् ।। २३५ ।।</l></lg>
<!-- COMMENTARY page 155 !-->
<lg><l>"पञ्चविंशतिविचित्र(मातृका) प्रक्रमेण विविधं व्यरीरिचत् ।</l>
<l>रेचिताङ्गहरणं महेश्वरो गेय1मार्गमिव2 सप्तभिः स्वरैः ।।" इति ।</l></lg>
<p>'स्वस्तिकौ रेचिताविद्धौ' (ना.शा. ४-६७) इति स्वस्तिकरेचितम् ।
'अपविद्धः करः सूच्या' (ना.शा.४-७२) इत्यादीन्यर्धरेचितम् ।</p>
<p>वक्षः स्वस्तिकमुन्मत्तश्चेति द्वादशादीनि त्रीणी, "हस्तौ हृदि भवेद्वामः" इति
(ना.शा.४-८०) आक्षिप्तरेचितम् । "स्खलितापसृतः पादः" इत्यर्धमत्तल्लि (ना.शा.
४-८९) । रेचकनिकुट्टकं च (ना.शा. ४-९०)</p>
<p>"भुजङ्गत्रासितं कृत्वा यत्रोभावपि रेचितौ"
इत्यादित्रयं भुजङ्गत्रस्तरेचितं (ना.शा. ४-९६) नूपुरं (ना.शा. ४-९७),
वैशाखरेचितं च । (ना.शा. ४-९८)</p>
<p>"भुजङ्गत्रासितः पादो रेचितो दक्षिणः करः" (ना.शा. ४-१०१)
इत्यादिकरणद्वयं भुजङ्गाञ्चितकं दण्डरेचितकं च (ना.शा. ४-१०२) "वृश्चिकं चरणं
कृत्वा स्वस्तिकौ च" इत्यादि (ना.शा. ४-१०७) वृश्चिकरेचितम् । "आलीढस्थानकं
यत्र" इत्यादि (ना.शा. ४-१०९) व्यंसितम् । आक्षिप्तं हस्तपादे"त्यादिद्वयम् ।
(ना.शा.४-१२२) विवृत्तं विनिवृत्तं च (ना.शा. ४-१२३)</p>
<p>"आक्षिप्तं हस्तपादं च त्रिकं चैव विवर्तितम्" (ना.शा. ४-१२८)
इति विवर्तितकम् । "पृष्ठप्रसारितः पाद" इत्यादि (ना.शा.४-१३१) गरुडप्लुतकम् ।</p>
<p>"वृश्चिकं चरणं कृत्वा रेचितौ च तथा करौ" (ना.शा. ४-१४१)
इति मयूरललितम् । सर्पितकं च, (ना.शा. ४-१४२) । "दोलापादक्रमः कार्यः"
(ना.शा.४-१४७) इत्यादि स्खलितम् । "एकस्तु रेचित" इति (ना.शा.४-१४९)
प्रसर्पितकम् । "दोलापादक्रम"मिति (ना.शा. ४-१६४) तलसङ्घट्टितम् ।</p>
<p>"प्रयुज्यालातक"मित्यादिद्वयं (ना.शा. ४-१६६) वृषभक्रीडितकं लोलितं च
(ना.शा.४-१६६) । एवं करणपञ्चविंशतिर्वैचित्र्येण प्रयोज्याः । चतुष्षडादिक्रमेण
<!-- APPARATUS page 155 !-->
(<q>मू</q>) 1. ढ.म.कटिच्छेदस्तु कर्तव्योऽप्य । 2. न.म. करणम् ।
(<q>व्या</q>) 1. योग । 2. म. मिति ।

<pb n="156"/>

<lg><l>1व्यंसितेन तु हस्तेन 2त्रिकमेव विवर्तयेत् ।</l>
<l>वामं चालातकं कृत्वा 3सूचीमत्रैव योजयेत् ।। २३६ ।।</l></lg>
<lg><l>करिहस्तं 4कटिच्छिन्नं कुर्यादाच्छुरिते सदा ।</l>
<l>5रेचितौ स्वस्तिकौ पादौ रेचितौ स्वस्तिकौ करौ ।। २३७ ।।</l></lg>
<lg><l>कृत्वा विश्लेषमेवं तु तेनैव विधिना पुनः ।</l>
<l>पुनरुत्क्षेपणं चैव 6रेचितैरेव कारयेत् ।। २३८ ।।</l></lg>
<!-- COMMENTARY page 156 !-->
पुनरुक्ततया चतुर्दिङ्मुखेषु यावत्समाप्ता भवति । यत उक्तम्---</p>
<p>"द्वाभ्यां त्रिवतुराभिर्वाप्यङ्गहारस्तु मातृभिः" इति (ना.शा.
४-३१) "पुनस्तेनैव योगेन गात्रमानम्ये" त्यनेन मध्ये वैचिञ्याच्चक्रमण्डलेन (ना.शा.
४-११४) व्यवहितेयं करणपरम्परा प्रयोज्येत्याह ।
<lg><l>"प्रलम्बिताभ्यां बाहुभ्यां यद्गात्रेण नतेन च ।</l>
<l>अभ्यन्तरापविद्धं स्यात्तज्ज्ञेयं चक्रमण्डलम् ।।" (ना.शा. ४-११४)</l></lg>
आनम्येत्यादिरन्तर्भावितण्यर्थः । प्रयोग एवं प्रयोज्यः । प्राग्वदुरोमण्डलं कटिच्छिन्नं च ।</p>
<p>(<q>१८</q>) <q>आच्छुरितः</q> ।</p>
<p><q>नूपुरमि</q>त्यादि । त्रिकन्तु परिमितं नूपुरं परिवर्तयेदित्यनेन भ्रमरकम्--
"आक्षिप्तः स्वस्तिकः पादः..... त्रिकस्य वलनं चैव ।" (ना.शा. ४-९९) इति ।
व्यंसितेन त्विति व्यंसितम्-- "आलीढं स्थानकं यत्रे"ति (ना.शा. ४-१०९) । ततोऽ
लातकम्-- "अलातं चरणं कृत्वा" इति (ना.शा.४-७८) । त्रिकमेवेत्येवकारेण
नितम्बं "भुजावूर्ध्वविनिष्क्रान्तौ" इति (ना.शा.४-१४६) सूचितम् । ततः करणद्वयं
पूर्ववत् ।</p>
<p>(<q>१९</q>) <q>आक्षिप्तरेचितः</q> ।</p>
<p><q>रेचितौ स्वस्तिका</q>वित्यादि । यत्र यत्र करणे करयोः पादयोर्वा
रेचितस्वस्तिकसाहित्यं तत्तदिहाप्यनुजानाति पृथगभिधानेन । रेचितं स्वस्तिकं ह्येतेनैव
ह्येतानि करणानि । स्वस्तिकरेचितं "स्वस्तिकौ रेचिताविद्धौ" इति पृष्ठस्वस्तिकं
दिक्स्वस्तिकं च "विक्षिप्ताक्षिप्तबाहुभ्याम्" इत्यादि (ना.शा. ४-७६-७७) कटीसमं
"स्वस्तिकापसृतः पाद" इत्यादि (ना.शा. ४-७९) । घूर्णितम्--
<!-- APPARATUS page 156 !-->
(<q>मू</q>) 1. न. व्यासितेन । 2. N. त्रिकं तु परिवर्तयेत् । क्ष. द.म. त्रिकं चैव । अ. त्रिकन्तु
परि । 3. न.त. सूचीं तेनैव । ड.म. सूची तत्रैव । 4. क्ष.प.म. कटिच्छेदम् । म.त.ब.
रेचित । 5. प.त.ब. रेचितः । 6. न.अ. रेचितेनैव ।

<pb n="157"/>

<lg><l>उद्वृत्ताक्षिप्तके चैव1 ह्युरोमण्डलमेव च ।</l>
<l>2नितम्बं करिहस्तं च 3कटिच्छिन्नं तथैव च ।। २३९ ।।</l></lg>
<lg><l>आक्षिप्तरेचितो ह्येष4 करणानां विधिः स्मृतः ।</l>
<l>विक्षिप्तं करणं कृत्वा 5हस्तपादं मुखानुगम् ।। २४० ।।</l></lg>
<!-- COMMENTARY page 157 !-->
<lg><l>"वर्तिताघूर्णितः सव्यो हस्तो वामश्च दोलितः ।</l>
<l>स्वस्तिकापसृतः पादः । "(ना.शा. ४-९३) इति</l></lg>
भ्रमरकम् "आक्षिप्तः स्वस्तिकः पाद" इति (ना.शा. ४-९९) । वृश्चिकरेचितम् ।
"वृश्चिकं चरणं कृत्वा स्वस्तिकं च" इति (ना.शा. ४-१०७) । पार्श्वनिकुट्टकम् ।
"हस्तौ तु स्वस्तिकौ पार्श्व" इति (ना.शा. ४-११०), उरोमण्डलकम् ।
"स्वस्तिकापसृतौ" इति (ना.शा.४-११५) । सन्नतम् । "उत्प्लुत्य चरणौ कार्यावग्रतः
स्वस्तिकौ स्थितौ" (ना.शा. ४-१३६) इति, सिंहाकर्षितकम् । "पृष्ठप्रसारित" इति
(ना.शा. ४-१५१) । नागापसर्पितम् । "स्वस्तिकापसृतौ पादौ" इति (ना.शा.
४-१६७) । वक्ष:स्वस्तिकादौ तु रेचनं नास्तीति न सङ्गृहीतम् । परे त्वङ्गपरिवर्तनक्रमेण
तत्रापि रेचितमिच्छन्तस्तदपि सङ्गृह्णते ।</p>
<p>एवं हस्तपादस्वस्तिकश्च (कञ्च) तद्रेचितश्च (तञ्च) वैचित्र्येण विधाय तेनैव
विधिनेत्यत्रुटितेनाङ्गेनोत्क्षेपणं हस्तपादस्य कार्यम् । अनेन यत्र यत्रैतदस्ति तत्तत्करणं
सूचयति । तद्यथा दण्डपक्षम् "ऊर्ध्वजानुं विधायाथ तस्योपरि लतां न्यसेत्" इति
(ना.शा.४-९५), ललाटतिलकं "वृश्चिकं चरणं कृत्वा" इति (ना.शा. ४-१११),
तलविलासितम् "ऊर्ध्वाङ्गुलितलः पाद" इति (ना.शा. ४-११७), निशुम्भितं--
<lg><l>"पृष्ठतः कुञ्चितः पादो वक्षश्चैव समुन्नतम् ।</l>
<l>तिलके च करः स्थाप्यः ।" इति (ना.शा. ४-१२५)</l></lg>
विद्युद्भ्रान्तं "पृष्ठतो वलितं पादम् ।" इति (ना.शा. ४-१२६), गजक्रीडितं
"कर्णेऽञ्चितः करो वामः" इति (ना.शा. ४-१२९), नितम्बं "भुजावूर्ध्वं
विनिष्क्रान्ता"विति (ना.शा. ४-१४६), विष्णुक्रान्तम् "ऊर्ध्वं प्रसारितः पादः इति
(ना.शा. ४-१६१) ।
<!-- APPARATUS page 157 !-->
(<q>मू</q>) 1. ब. क्षिप्तकेनैव । क्ष. म. उद्रिक्ताक्षिप्तकञ्चैव । त. उत्क्षिप्ताक्षिप्तके चैव । 2. N.
अ. इदमर्धं नास्ति । 3. क्ष.द.म.त. कटिच्छेदम् । 4. क्ष. प.अ. रेचिते त्तेष । म.त. रेच/?/
त्वेष । 5. म. वामपादमुखानुगम् । न. वामहस्तमुखानुगम् ।

<pb n="158"/>

<lg><l>1वामसूचीसहकृतं 2विक्षिपेद्वामकं करम् ।</l>
<l>3वक्षःस्थाने भवेत्सव्यो वलितं त्रिकमेव च ।। २४१ ।।</l></lg>
<lg><l>नूपुराक्षिप्तके चैव ह्यर्धस्वस्तिकमेव च ।</l>
<l>नितम्बं करिहस्तं च 4ह्युरोमण्डलकं तथा ।। २४२ ।।</l></lg>
<lg><l>कटिच्छिन्नं च कर्तव्यं सम्भ्रान्ते नृत्तयोक्तृभिः ।</l>
<l>अ5पक्रान्तक्रमं कृत्वा व्यंसितं हस्तमेव च ।। २४३ ।।</l></lg>
<!-- COMMENTARY page 158 !-->
तत उद्वृत्तमित्यूरूद्वृतम् । (ना.शा. ४-१५९); अत्र समाक्षिप्तकरणमध्ये तस्य
दृष्टत्वात् करणमावृत्य तत्करणमिति । "आक्षिप्तं हस्तपादं च" इत्याक्षिप्तम् (ना.शा.
४-११६) । "स्वस्तिकापसृतौ पादौ" इत्युरोमण्डलम् (ना.शा. ४-११५) साहच1काराच्च
(साहचर्याच्चकाराच्च) कटिच्छिन्नमप्यन्ते केचिदिच्छन्ति ।।</p>
<p>(<q>२०</q>) <q>सम्भ्रान्तः</q> ।</p>
<p><q>विक्षिप्तमि</q>त्यादि । "विक्षिप्तहस्तपादं च" इति (ना.शा. ४-११९) विक्षिप्तम् ।
"हस्तपादं मुखानुगम्" इत्यञ्चितं गण्डसूचीं गङ्गावतरणं चेति दर्शयति ।
<lg><l>"व्यावृत्तपरिवृत्तस्तु स एव तु करो यदा ।</l>
<l>अञ्चतो नासिकाग्रे ।" इति (ना.शा. ४-८३)</l></lg>
"सूचीपादोन्नतं पार्श्वम्" इति (ना.शा. ४-१३२) गण्डसूची ।</p>
<lg><l>"ऊर्ध्वाङ्गुलितलः पादस्त्रिपताकावधोमुखौ ।</l>
<l>हस्तौ च सन्नतौ" (ना.शा. ४-१६९) इति गङ्गावतरणम् ।</l></lg>
<p><q>वामसूचीसहकृतमित्य</q>नेनार्धसूचीं दण्डपादं च दर्शयति । "अलपद्मः शिरोदेशे"
(ना.शा.४-१३८) इत्यर्धसूची ।
<lg><l>"नूपुरं चरणं कृत्वा दण्डपादं प्रसारयेत् ।</l>
<l>क्षिप्राविद्धकरम्" (ना.शा.४-१४३) इति दण्डपादम् ।</l></lg>
<!-- APPARATUS page 158 !-->
(<q>मू</q>) 1. ढ. वामसूची समं कृत्वा । क्ष.न.म. नामसूचीकरं कृत्वा । 2. अ. विक्षेपे । ढ.
निक्षिपेत् । ड. निक्षिप्तम् । 3.N.न.अ.म. वक्षःस्थश्च । 4. क्ष.ढ.म. स्यादुरोमण्डलं तथा ।
ब. स्तं वा उरो । त. स्तं चाप्यु । 5. ब. अतिक्रान्तम् ।
(<q>व्या</q>) 1. म.भ. साहच्चका ।

<pb n="159"/>

<lg><l>कुर्यादुद्वेष्टितं चैव ह्यर्धसूचीं तथैव च ।</l>
<l>विक्षिप्तं सकटिच्छिन्नमुद्वृत्ताक्षिप्तके तथा ।। २४४ ।।</l></lg>
<lg><l>1करिहस्तं कटिच्छिन्नं कर्तव्यमपसर्पिते ।</l>
<l>कृत्वा नूपुरपादं च 2द्रुतमाक्षिप्य च क्रमम्3 ।। २४५ ।।</l></lg>
<!-- COMMENTARY page 159 !-->
एतच्च वामेनाङ्गेन । सव्य इति दक्षिणे वक्षसि । वामस्योपयोगित्वात् । अनेन
चतुरं करणं सूचयति--
<lg><l>"अञ्चितः स्यात्करो वामः सव्यश्चतुर एव च ।</l>
<l>दक्षिणः कुट्टितः पादश्चतुरं तत्प्रकीर्तितम् ।।" इति (ना.शा. ४-१००) ।</l></lg>
वलितं त्रिकमिति भ्रमरकम् --"आक्षिप्तः स्वस्तिक" इति (ना.शा. ४-९९),
"त्रिकं सुवलितं कृत्वा" इति (ना.शा. ४-९७) नूपुरम् ।" आक्षिप्तं हस्तपादं
च ।" इत्याक्षिप्तम् । (ना.शा. ४-११६) ।
<lg><l>"स्वस्तिकं चरणं कृत्वा कटिहस्तं च दक्षिणम् ।</l>
<l>वक्षःस्थाने तथा वाममर्धस्वस्तिकम् ।।" (ना.शा.४-८२)</l></lg>
इत्यर्धस्वस्तिकम् । नितम्बादिचतुष्कं पूर्ववत् । (२४२)</p>
<p>(<q>२१</q>) <q>अपसर्पितः</q> ।</p>
<p><q>अपक्रान्त</q>मित्यादि । अपक्रान्तं--
<lg><l>"कृत्वोरुवलितं पादमपक्रान्तक्रमं न्यसेत् ।</l>
<l>प्रयोगवशगौ हस्तावपक्रान्तम् ।।" (ना.शा.४-१४०) इति ।</l></lg>
<q>व्यंसितमिति</q> "आलीढं स्थानकं यत्र करौ वक्षसि" इति (ना.शा. ४-१०९) । अतो
व्यंसितात्करणात्करिक्रियामेव गृह्णीयादित्येवकारेणाह । एकवचनं जातौ । <q>उद्वेष्टितमिति</q>
करिहस्तकरणं निर्दिशति--</p>
<p>"वामो वक्षःस्थितो हस्तः प्रोद्वेष्टिततलोऽपरः ।" इति (ना.शा. ४-१४८) ।
"अलपद्मः शिरोदेशे सूचीपादः" (ना.शा. ४-१३८) इत्यर्धसूची । "विक्षिप्तं हस्तपादं
च" इति (ना.शा. ४-११९) विक्षिप्तम् । "पर्यायशः कटीच्छिन्ना" इति (ना.शा.
४-७१) कटिच्छिन्नम् । उरूद्वृत्तमिहोद्वृत्तशब्देनोक्तम् । (ना.शा. ४-१५९) ।
प्राग्वद1न्ते (त्रीणि) करणानि । (२४४) अथार्धसूची--</p>
<!-- APPARATUS page 159 !-->
(<q>मू</q>) 1. क्ष.प.म. करिहस्तः कटिच्छेदः कार्यस्त्वर्धनिकुट्टके । 2.N. न.अ.ब. दण्डमाक्षिप्य ।
3. अ. क्रमात् ।
(<q>व्या</q>) 1. म.भ.देतानि तानि ।

<pb n="160"/>

<lg><l>पादस्य चानुगौ हस्तौ त्रिकं च परिवर्तयेत् ।</l>
<l>निकुट्य करपादं चाप्युरोमण्डलकं पुनः ।। २४६ ।।</l></lg>
<lg><l>करिहस्तं कटिच्छिन्नं कार्यमर्धनिकुट्टके ।</l>
<l>द्वात्रिंशदेते 1सम्प्रोक्ता ह्यङ्गहारा द्विजोत्तमाः ।। २४७ ।।</l></lg>
<!-- COMMENTARY page 160 !-->
<p>(<q>२२</q>) <q>अर्धनिकुट्टकः</q> ।</p>
<p><q>कृत्वा नूपुरपाद</q>मित्यादि । "त्रिकं सुवलितं कृत्वा-"इति (ना.शा. ४-९७)
नूपुरपादम् । <q>द्रुतमाक्षिप्ये</q>त्यादिना विवृत्तं <q>करणमाह</q>--
<lg><l>"आक्षिप्तं हस्तपादं च त्रिकं चैव विवर्तितम् ।</l>
<l>रेचितौ च तथा हस्तौ विवृत्ते करणे द्विजाः ।।" इति (ना.शा.४-१२२)</l></lg>
<q>निकुट्ये</q>त्यनने करपादनिकुट्टितं यत्र तानि करणान्याह निकुट्टितार्धनिकुट्टकादीनि ।
उरोमण्डलकादित्रयं पूर्वाङ्गहारवत् ।</p>
<p>ये येऽङ्गहारास्तेषां प्रतिकरणं गुरुपरिमाणं कलानिवर्तनकालस्तावता सम्यक्करणं
वर्तनाक्रमेण शक्यम् । तत्र ये षड्द्वादशचतुर्विंश(ति)रित्यादिकरणात्मका एकेन द्वाभ्यां
वाऽभ्यसितेन युक्तास्ते त्र्यश्रमानेन बोद्धव्याः । एकस्य द्वयोर्वा मध्ये तु प्रवेशयितुं
तालकलाद्यभिसन्धानेन शक्यत्वात् । ते च षोडशात्र सन्ति । पूर्ववदेवाष्ट--
षोडशादिकरणात्मका एकेन द्वाभ्यां वाऽभ्यसितेन किंचिदधिका वा ते चतुरश्रतालविषया
<q>द्रष्टव्याः</q> । तेऽपि षोडशैव एकस्य क्वचिदूनत्वेऽपि कस्यचित्पुनः क्रियया तालहरणं
शक्यमिति मन्तव्यम् ।</p>
<p>तत्रापविद्ध उद्धट्टितो विष्कम्भस्तदपसृतः स्वस्तिकरेचितो वृश्चिकापसृतो
मत्तस्खलितो गतिमण्डलः परिवृत्तकरेचितः परावृत्तकोऽलातक उद्वृत्तको रेचित
आक्षिप्तरेचितः सम्भ्रान्तोऽर्धनिकुट्टकश्चेति त्र्यश्रतालकाः षोडश । एषां
चतुरश्राश्रयास्तावन्तः । तत्र द्विभेदभिन्नेष्ववान्तरभेदेन षोडशसु
पूर्वरङ्गाङ्गेषूत्थापनादिप्ररोचनान्तेषु बहिर्यवनिकागतेषु प्रयोगात् द्वात्रिंशद्रूपतेत्येवं केचित् ।</p>
<p>एके त्वाहुः-- चतसृणां नर्तकीनां प्रतिप्रयोगं चत्वार इति पुनः पिण्डीरेचक-
न्यासापन्यासश्चतुर्धेति द्वात्रिंशत् । एतच्च पूर्वेरङ्ग(ना.शा.५)व्याख्याने स्पष्टयिष्याम
इत्यलम् ।</p>
<!-- APPARATUS page 160 !-->
(<q>मू</q>) 1.N. न. गदितास्त्वङ्ग ।

<pb n="161"/>

<lg><l>चतुरो रेचकांश्चापि गदतो मे निबोधत ।</l>
<l>पादरेचक 1एकः स्यात् द्वितीयः कटिरेचकः ।। २४८ ।।</l></lg>
<lg><l>कररेचकस्तृतीयस्तु चतुर्थः कण्ठरेचकः ।</l>
<l>(रै2चिताख्यः पृथग्भावे वलने चाभिधीयते ।।</l></lg>
<lg><l>उद्वाहनात्पृथग्भावाच्च3लनाच्चापि रेचकः ।</l>
<l>4पार्श्वात्पार्श्वे तु गमनं स्खलितैश्चलितैः पदैः5 ।।</l></lg>
<!-- COMMENTARY page 161 !-->
<p>अन्ये तु गीतकानामङ्गनिबन्धानां वस्तुनिबन्धानां च वस्तु त्रिविधम् । बद्ध--
1(वर्ध)मानकारणानि(नव) । चत्वारि आसारितानि । पाणिकैकप्रकारा । इत्येवंभूतं
च यतो ब्रह्मगीतिवैचित्र्यं द्वात्रिंशद्भा2सितं तस्मात्तप्रयोगानात्मनोऽङ्गहारेऽपि तावदेवेत्याहुः ।
अन्ये तु परमेश्वरभाषितत्वादि यथा (दियता?) सफलसम्पत्तिहेतुत्वमित्याहुः । एतन्मनसि
कृत्वोपसंहरति पुनः--<q>द्वात्रिंशदेत</q> इति । (२४७)</p>
<p>अथ रेचकानाह--<q>पादरेचक इति</q> । पादयो3रेव चलनं न च
पार्ष्णिभूतयोरन्तर्बहिश्च सन्नतं4 नमनोन्नमनह(व्यं)सितं गमनमङ्गुष्ठाग्रस्य च । हस्तयोरेव
चलनं हंसपक्षयोः पर्यायेण द्रुतभ्रमणम् । ग्रीवायास्तु रेचित5त्वं विधुतभ्रान्तता । सर्वतो
भ्रमणाच्चापि विज्ञेयं तु रेचिताङ्गक इत्यादिसङ्ख्योपादानात्पृथगेते
वैशाखमण्डलादिस्थानकस्थेन प्रयोज्या इति दर्शयन् वैशाखरेचितेन करणेन
सङ्गृहीतत्वमेषां दर्शयति । पृथग6दृष्टार्थताख्यापनार्थं चैषां करणाङ्गहारान्त--
र्भूतानामप्युपादानम् । सुकुमारगीतवाद्यप्रधाने च प्रयोग एषां प्रयोगः ।</p>
<p><q>तुम्बु7रुणे</q>दमुक्तम्--</p>
<p>अङ्गहारादि8मध्यान्तकरणै रेचकान्विदुः (इति) । इहाष्येतन्मुनेर्मतामिति लक्ष्यते
। यत्सहशब्देन तत्र तत्र निर्दिशति "व्याख्यास्यामि सरेचकान्" (ना.शा. ४-१९)
इति । नन्वेवं करणाङ्गहाररेचकाः किं पूर्वरङ्गानेव(ङ्ग एव) वैचित्र्यकारित्वमात्रे (णै)
वोपयुज्यन्ते । नेह प्रस्तुमः (नेति ब्रूमः) ।</p>
<!-- APPARATUS page 161 !-->
(<q>मू</q>) 1. न.म. एव । 2. इतः दश पङ्क्तयः । N. 'अ.ब.' पुस्तकयोः व्याख्यायामपि न सन्ति ।
3. न.म. द्वलनाच्चापि । 4. न. पश्चात्पार्श्वे । 5. न. चलितैर्गतैः ।
(<q>व्या</q>) 1. VR. 2. म. त्रिंशद्धस्तं तस्मात् । भ. त्रिंशार्धान्ते तत्प्रयोगानात्मनो । 3. योरेचनम् ।
4. म. सन्ततम् । 5. म.भ. रेचितत्वं विज्ञेयं तु रेचिताङ्गकः । 6. VR. 7. म.भ. तुम्बुरुं तेनोक्तम् ।
8. VR.

<pb n="162"/>

<lg><l>विविधैश्चैव पादस्य पादरेचक उच्यते ।</l>
<l>त्रिकस्योद्वर्तनं चैव 1कटीवलनमेव च ।।</l></lg>
<lg><l>तथाऽपसर्पणं चैव कटिरेचक उच्यते ।</l>
<l>2उद्वर्तनं परिक्षेपो विक्षेपः परिवर्तनम् ।।</l></lg>
<lg><l>विसर्पणं च हस्तस्य हस्तरेचक उच्यते ।</l>
<l>उद्वाहनं सन्नमनं 3तथा पार्श्वस्य सन्नतिः ।।</l></lg>
<lg><l>भ्रमणं 4चापि विज्ञेयो ग्रीवाया रेचको बुधैः ।)</l>
<l>रेचकैरङ्गहारैश्च नृत्यन्तं वीक्ष्य शङ्करम् ।। २४९ ।।</l></lg>
<lg><l>सुकुमारप्रयोगेण 5नृत्यन्तीं चैव पार्वतीम् ।</l>
<l>मृदङ्गभेरी6पटहैर्भाण्डडिण्डिमगोमुखैः ।। २५० ।।</l></lg>
<!-- COMMENTARY page 162 !-->
<p>कथं तर्हि । देवतापरितोषकत्वेनापि । तदापि च वैचित्र्यमात्रात् । यावत्तत्तद्देवता--
ध्वज1प्रतिकृतिभूतपिण्डीबन्धनिष्पत्तिद्वारेणेत्यभिप्रायेण पिण्डीबन्धावतारणाय <q>भरतमुनिः</q>
पुराकल्पमाह2 श्लोकचतुष्टयेन--<q>रेचकैरङ्गहारैश्चे</q>त्यादिना । इह चत्वारश्चकाराः । तत्रैको
हेतावन्ये समुच्चये । तत्रैवमभिसम्बन्धः । यस्मात्प्रहर्षपरवश-
प्रमथाभिहतैर्मृदङ्गदिभिरुपलक्षिते दक्षयज्ञे निहते प्रहर्षवशान्नर्तिनि । नृत्यं नृत्यन्तीमिति
धातुसम्बन्धे प्रत्यया इत्यनेन प्रयोगः3 । अन्यथा नृत्तवन्तमित्यादि स्यात् । सन्ध्याकाले
दिनात्यय इति प्रमोदविकासमये । तत एव पुण्यात्मके । सततमतिशयेन भृशं
च नृत्यति तद्धेतोः । रेचकैरङ्गहारैश्चैव न तु सुकुमारं प्रणृत्यन्तं शङ्करं वीक्ष्य
सुकुमारप्रयोगमेव कृत्वा तु अर्थतत्त्वेन नृत्यन्तीं भगवतीं च वीक्ष्य । तत एवेति
तावतामेव । अङ्गहारा <q>रेचकाश्चे</q>ति । तद्धेतुकान्पिण्डीबन्धान्दृष्ट्वा नन्दी तथा
भद्रमुखवीरभद्रप्रभृतयो नन्दिभद्रदेवतागणास्तत्प्रमुखाः पिण्डीबन्धनाम चक्रुः ।
आकारसादृश्येऽयं (नः) च पिण्डीबन्धं प्रयोगं चक्रुः । <q>सलक्षणं</q> लक्षणपर्यन्तम् ।
अन्तवचनेऽव्ययीभावः । अङ्गहारप्रयोगान्तरीयकतया आकारविशेषसम्पत्तिं दृष्ट्वा
सम्यक्प्रयुज्य लक्षणं विदधिर इति यावत् । द्वयोः प्रयोक्तृतया सुकुमारावृत्त--
<!-- APPARATUS page 162 !-->
(<q>मू</q>) 1. न.कटीचलनमेव । 2. ड. उद्वर्तनः । 3. त. पार्श्वात्पार्श्वस्य सङ्गतिः । ढ. पाश्चात्पार्श्वं
च सङ्गतिः । 4. प.त. चेति । 5. क्ष. म. नृत्यति स्म च पार्वती । 6. N. द. पटहैर्झञ्झ्या
(<q>व्या</q>) 1. म.भ. जप.......भूत । 2. म.भ.माद्यश्लो । मास्तश्लो । 3. म.भ. अयं भागो
नास्ति ।

<pb n="163"/>

<lg><l>पणवैर्दर्दुरैश्चैव1 सर्वातोद्यैः2 प्रवादितैः3 ।</l>
<l>दक्षयज्ञे विनिहते सन्ध्याकाले महेश्वरः ।। २५१ ।।</l></lg>
<lg><l>नानाङ्गहारैः प्रानृत्यल्लयतालवशानुगैः4 ।</l>
<l>5पिण्डीबन्धांस्ततो दृष्ट्वा नन्दिभद्रमुखा गणाः ।। २५२ ।।</l></lg>
<lg><l>चक्रुस्ते नाम पिण्डीनां 7बन्धमासां सलक्षणम् ।</l>
<l>8ईश्वरस्येश्वरी पिण्डी नन्दिनश्चापि 9पट्टसी ।। २५३ ।।</l></lg>
<!-- COMMENTARY page 163 !-->
नृत्तयोः समकालप्रयोगेण पिण्डीबन्धनिष्पत्तिं सूचयति-- <q>नन्दिभद्रमुखा गणा</q> इति ।
अनेन चतुष्प्रभृतिप्रयोज्यतामप्याह--नन्दिभद्रनामैव गण इति । नन्दिकेश्वरनियतस्थानं
मृदङ्गः । मुरजः भेरी कांस्यशकलान्तःपूर्णा महर्षकाभङ्गमर्दलः । डिण्डिमः करटिका ।
गोमुखा भङ्गी(ण्डी) । अन्तरीयुक्तस्ततन्त्रीयुक्तः पटहः पणवो दर्दुरो महाघटिकाधार
इति सर्व एते चर्मावनद्धभेदाः । लयो दुतमध्यविलम्बितात्मा । तस्य यस्तालः प्रतिष्ठा ।
अपि च तत्त्वं विशिष्टवर्धमानगीतकादिनियतवैणस्वरविशेषात्मकधातुवाद्य-
शेषभूतशुष्कप्रयोगप्रकृतिकावनद्धवाद्यगीतिनियतप्रतिष्ठितलयात्मकत्वम् । नाट्ये च
प्रयोज्यचित्तवृत्तिपरिवृत्तानुसारेणान्यथान्यथाभावेन । तस्य यो वशः सामर्थ्यं तस्यानुषङ्गं
कृत्वा तदनुसारित्वेनानुगम्यमानः अनुसृतं कृत्वेत्युभयथा तन्त्रेण द्रष्टव्यम् ।
लयतालवशस्यास्य लयतालवशत्वानुगो यत्रेति ।</p>
<p>ननु च नाट्य एवाङ्गानुसारित्वेन लयादि । न तु नृत्त एव । आङ्गिके
नाट्यस्य भेदः । उच्यते--इहादृष्टविशेषसम्पत्तिहेतुत्वं वर्धमानादिप्रयोगस्य सोपकरण-
नृत्तप्रयोगस्य च । तत्र गुणप्रधानभावं प्रति कामचारः । यदा गीतकादेः प्राधान्यं तदा
तदनुसार्यङ्गं भवति । तदभिप्रायेणैव यद्वक्ष्यति--</p>
<p>"गत्या वाद्यानुसारिण्या तस्याश्चारीं प्रयोजयेत् " । इति (ना.शा.४-२८१) ।
<!-- APPARATUS page 163 !-->
(<q>मू</q>). 1. न.म. दर्दुराख्यैश्च । 2.क्ष. ढ.अ.त. नानातोद्यैः । 3. त. र्निनाद़ितैः । 4. ब. वशानुगम् ।
5. न.म. डिण्डिभद्रांस्ततो । त. पिण्डीबद्धांस्ततो । अ. पिण्डीबद्धांश्च नो । 6. N.अ.म.
क्ष.चक्रुर्नामानि । 7. N. अ. बद्धांश्चैव । क्ष. खण्डांश्चैव । 8. क्ष. ज.म.त. ऐश्वरी
वृषपिण्डी च । 9.N. ज.ब. यादृशी । क्ष. म. पादसी ।

<pb n="164"/>
<!-- COMMENTARY page 164 !-->
यदा तु नृत्तस्यादृष्टसम्पादकत्वे प्राधान्यं क्रियते तदा तदनुसारेण गीतकादेराश्रयणम् ।
यदाश्रयेण वक्ष्यति--
<lg><l>"गीतानां मद्रकादीनां योज्यमेकं तु गीतकम् ।</l>
<l>वर्धमानमथापीह ताण्डवं यत्र युज्यते ।।" (ना.शा.५-१३) इति ।</l></lg>
अनेन1 हि चतुर्थेन पादेन ताण्डवस्य प्राधान्यं तदुपयोगित्वं च गीतकादेरुक्तम् ।
न च नाट्यात्तु भेदः । नाट्ये ह्यङ्गं गीतकं चेत्युभयमप्यप्रतिष्ठितम् । तथा च
करचरणचारीमण्डलादि यत्तत्राङ्गोपयोगि तत्स्वरूपेण लयादिव्यवस्थया वा नियतमेव
यथारसं प्रयुज्यमानत्वेन विपर्ययात्2 । एवं ध्रुवागानादावपि द्रष्टव्यम् । सैव हि
ध्रुवा कदाचित् द्रुता प्रयुज्यते कदाचिद्विलम्बितेति द्वयमपि (कुत्रचित्) । तत्रापि3
गीतं च प्रयोज्यचित्तवृत्ति (परिवर्तत्वं तन्त्रम्)(?)। इह तु गीतमङ्गं च द्वयमपि
स्वप्रतिष्ठितम् । तथा हि यस्य यादृशं 4लययतिस्वरूपादिकं निरूपितं तन्न विपर्येति
मन्त्रादिवत् । वेदवत् न वा (इह तु) योग्यतयाऽङ्गङ्गिभावः । तथा हि--"अपविद्धं
द्रुतं चैव" (ना.शा. ४-२०७) इत्यङ्गहारे गीतकादावपि मध्ये स्त्रोतोगतलयादिरित्यादिकं
नान्यथा क्रियते । तेन "प्रधानमनुभिद्य(बध्य)न्ते गुणाः" इत्येतदिह सङ्कोचयति । किन्तु
स्वप्रतिष्ठितेऽपि द्वये येन यत्संमेलनयोग्यं तत्तत्र प्रयुज्यत इत्येतावानङ्गाङ्गिभावः ।
एवं शत्रुज्वलनप्रवृत्तामर्षा(त्तसा)भिमाननरपतिद्वितयवत् । अत एव प्रयुज्यत इत्युक्तम् ।
तेनैव तथाकरणं सूच्यते ।</p>
<p>तत्र दक्षयज्ञे निहते मृदङ्गादिवाद्यं प्रमथैः प्रवर्तितमिति तदनुगं नृत्तम् ।
सन्ध्याकालेषु हृदयभूतानन्दोल्लासात्मकेषु भगवन्नृत्तप्राधान्ये स्थिते वाद्यादिप्रवृत्तिः ।
एतदर्थमेवेत्थंभूतलक्षणतृतीयया साधारण्येनार्थोऽभिहितः । अवसरद्वयाभिधानं चैतदर्थमेव
लक्षणमर्थत्वे तथैव दृश्यते ? । यथा हि --गीतमेव तदाऽन्यार्थं तदन्यगत्वेन
नृत्तादि यथा डोम्बिकादौ । तत्र हि परिष्कर(क्रम)णाद्यपि सुकुमारेणैवाङ्गेन । तत्रापि
वर्णाङ्गप्राधान्यं क्वचित् । यथा प्रस्थानादौ । क्वचिद्गींयमानरूपकाभिधेय- प्राधान्यं
यथा त्रिपुरदाहडिमादौ (शि5ल्पकादौ) क्वचिद्वाद्यप्राधान्यं भाणकादिषु भग्न(ण्ड)-
तालपरिक्रमणादौ । क्वचिन्नृत्तप्राधान्यं यथा डोम्बिकादिप्रयोगानन्तरं हुड्डक्कावाद्यावसरे ।
<!-- APPARATUS page 164 !-->
(<q>व्या</q>) 1. भ. पुस्तके अत्र भूयान् ग्रन्थपातः । 2. विपर्यासात् । 3. म. त्राविगी । 4. म.
लवयति । 5. शिल्पक इति शब्दः शिङ्गकशिङ्गटकसिङ्गठकषिद्गकादिभेदेन दशरूपकादिलक्षणग्रन्थेषु
दृश्यते ।

<pb n="165"/>

<lg><l>चण्डिकाया भवेत्पिण्डी 1तथा वै सिंहवाहिनी ।</l>
<l>तार्क्ष्यपिण्डी भवेद्विष्णोः पद्मपिण्डी स्वयम्भुवः ।। २५४ ।।</l></lg>
<lg><l>शक्रस्यैरावती पिण्डी 2झषपिण्डी तु मान्मथी ।</l>
<l>शिखिपिण्डी कुमारस्य रूपपिण्डी भवेच्छ्रियः ।। २५५ ।।</l></lg>
<lg><l>धारापिण्डी च जाह्नव्याः पाशपिण्डी यमस्य च ।</l>
<l>वारुणी च नदीपिण्डी 3याक्षी स्याद्धनदस्य 4तु ।। २५६ ।।</l></lg>
<!-- COMMENTARY page 165 !-->
अत एव तत्र लोकभाषया चिल्लिमार्ग1 इति प्रसिद्धिः । चारीमार्गो ह्यसावङ्गप्राधान्यात् ।
तत्रापि वैचित्र्येण मध्ये मध्ये गीतवाद्यादेरपि प्राधान्यम् । वाद्यस्यापि कूप (क्वचित्)
सुषिरावनद्धभेदेन प्राधान्यं यथायोगं विवेचनीयमित्यलं बहुना ।</p>
<p>तत्रैते पिण्डीबन्धा आधाराङ्गप्रयोगसाधकतमभेदाद्बहुप्रकारं भिद्यन्ते । तत्र भूमिर्देश
आकाशद्व2यभेदात्सप्तसप्तभेद एकैक इत्याधारभेदाः सप्त(?) । हस्तौ पादौ(अक्षिणी)
शिर इत्यङ्गभेदा अपि सप्तेत्येकान्नपञ्चाशत् । एकोऽनेको वा प्रयोक्ता । सोऽपि
समप्रयोगो विषमप्रयोगो वेति चतुर्धाकरणेन सम्पाद्यते अङ्गहारेण
वेत्यष्टाभिरेकान्नपञ्चाशतो गुणनात् द्विनवत्यधिकं त्रिशतं पारमेश्वराः(पिण्डीबन्धाः) ।
<lg><l>"कल्पापायनिशान्तसान्ध्यसमये सद्व्योमरङ्गं गणः (ङ्गाङ्गणं)
सम्प्राप्य प्रतताङ्गहारवलनावैचित्र्यचित्रस्थितिः ।</l>
<l>आकाशे स्ववपुष्यके(?)च विविधां सृष्टिं समासूत्रयन्
त्रैलोक्यस्थपतिस्त्वमेव भगवन्विश्वाकृतिर्जृम्भसि ।। "इति ।</l></lg>
अनया च (दिशा) पिण्डीबन्धानां तत्तद्देवताप्रकृतिमद्भागादिसूचनद्वारेण केवलमपि करणं
प्रयुज्यमानमेव हर्षदायि भवति । एवं तत्र प्रधानदेवतोद्देशेन तावत्पिण्डीबन्धान्दर्शयति
श्लोकपञ्चके<q>नेश्वरस्ये</q>त्यादिना । भगवत एव प्राधान्यात् परितोषणीयतेति तस्याव्यक्तं
यदीश्वरशब्दवाच्यं निर्विशेषं रूपं तस्य तादृश एव शिवलिङ्गाकृतिः पिण्डीबन्धः ।
<!-- APPARATUS page 165 !-->
(<q>मू</q>) 1. न.ब.तथैव । 2. न.ब. झषा स्यान्मन्मथस्य तु । 3. ड.ब. यक्षा । 4. क्ष.प.म.त.
च । अ.ह ।
(<q>व्या</q>) 1. चल्लिमार्ग । 2. म. भेदात्सूयसूय एकभेद एक ।

<pb n="166"/>

<lg><l>हलपिण्डी बलस्यापि सर्पपिण्डी तु भोगिनाम् ।</l>
<l>गाणेश्वरी महापिण्डी 1दक्षयज्ञविमर्दिनी ।। २५७ ।।</l></lg>
<lg><l>त्रि2शूलाकृतिसंस्थाना रौद्री स्यादन्धकद्विषः ।</l>
<l>एवमन्यास्वपि तथा देवतासु यथाक्रमम् ।। २५८ ।।</l></lg>
<!-- COMMENTARY page 166 !-->
पिण्डी आधाराङ्गादिसङ्घातः । तया बध्यते बुद्धौ प्रवेश्यते तनुभावेन वा व्योमादाविति
पिण्डीबन्ध आकृतिविशेषः । तस्यैकदेशाभिधानं पिण्डीति । यदि वा पिण्डीविशिष्टान्येव
तान्याहेति । 1आबध्यते पुनरनेनेति पिण्डीबन्धः करणाङ्गहारादिः । अन्ते च भगवत
एव व्यक्तरूपस्य पिण्डीबन्धो भविष्यति ।</p>
<p>परमेश्वरांनन्तरं च प्रधानभूतस्य पिण्डीबन्धलक्षणविधायिनो नन्दिनः । 2पट्टसः
उभयत्र त्रिशूलाकृतिरायुधविशेषः । तदनन्तरं भगवत्याः । सिंहश्चासौ वाहनञ्च
तस्यैवमिति । आक्रान्ततया । भूमि3र्वा लिङ्गस्य सिंहः । तदाकृतिकत्वं दर्शयति ।
तदनन्तरं विष्णोर्ब्रह्मणश्च । <q>ऐरावती</q>ति गजाकारा । <q>रूपपिण्डी</q> स्वा(पद्मा)कारा ।
4धारापिण्डी पुनः पुनः प्रयुज्यमाना नदीपिण्डी भवति । याक्षी वैश्रवणायुधः मुद्गराकारा ।</p>
<p>एवं प्रतिपाद्यानभिधायान्यत्रापि दर्शय<q>त्येवमित्यादिना</q> । <q>अन्या</q>स्विति । तृतीयाध्याये
पूज्यत्वेन निरूपितासु । तदभिप्रायेणैव <q>यथाक्रममि</q>त्युक्तम् । ध्वजपूजाहुत्या-
युधवाहनविशेषरूपाः । 5सचिह्नका इत्यनेनापि केनचित्कर्मादि(क्रमादि)सूचकेन रूपेणो-
पलक्षिताः ।</p>
<p>एतदुक्तं भवति--या काचिद्देवतेत्युच्यते तस्याः <q>पश्चान्नृत्तेन</q> परितोषणं कार्यम् ।
तन्मध्ये च तदीयायुधवाहनकर्मभावाभ्य(द्य)नुकारी अङ्गप्रयोगो <q>विधेयः</q> । अत एव
"पादाग्रस्थितया" (रत्ना १-१) इत्यत्र तलपुष्पपुटकरणेन कर्मणा विशेषसूचकेन भगवत्याः
परितोषणं सम्पाद्यते । "तिलके च करः स्थाप्य" (६४करणम्) इत्यभिनयेन भगवतः
परितोषः । "निकुट्टितौ यदा हस्तौ" (९ करणम्) इत्यनेन त्रिशूलाकृतिर्या कायसम्पत्तिः ।
गरुडप्लुतकेन तार्क्ष्याकारगतिसूचनम् । गङ्गावतरणेन धारापिण्डी । नागापसर्पितेन
<!-- APPARATUS page 166 !-->
(<q>मू</q>) 1. द.त. कालपिण्डी तु लौहिकी । N. अ. वज्रपिण्डी च लौहिकी । 2.N. अ.
त्रिपुरान्तकरी रौद्री तथा दक्षमखस्य च ।
(<q>व्या</q>) 1. सम्पद्यते । 2. पट्टसी । 3. म. मिश्रमिवालिङ्गस्य । 4. म. सारापि ।
5. म. स्वचि ।

<pb n="167"/>

<lg><l>ध्वजभूताः प्रयोक्तव्याः पिण्डीबन्धाः सुचि1ह्निताः ।</l>
<l>2रेचका अङ्गहाराश्च पिण्डीबन्धास्तथैव च ।। २५९ ।।</l></lg>
<!-- COMMENTARY page 167 !-->
भोगिपिण्डी । "प्रसार्योत्क्षिप्य च करौ" इत्यङ्गहारेण (ना.शा.४-१७४) आका(धा)-
रीयभौमत्रिशूलशिवलिङ्गादिपिण्डीनिष्पत्तिः । रेचितेनाक्षिप्तरेचितेन च समस्तानामुक्तानां
चारा(चाधारा)द्यनन्तभेदानां निष्पत्तिः । तथा च <q>नन्दिमत</q> उक्तम्--
<lg><l>"रेचिताख्योऽङ्गहारो यो द्विधा तेन ह्यशेषतः ।</l>
<l>तुष्यन्ति देवतास्तेन ताण्डवे तं नियोजयेत् ।।" इति ।।</l></lg>
एवमन्यदप्यूह्यमित्यनुपयोगात्समस्तं न लिखितम् । आगमभ्रंशरक्षणाय तु दिङ्निरूपिता ।</p>
<p>एतदुपसंहरति--<q>रेचका</q> इति । पिण्डीबन्धग्रहणेन शिखिपिण्डि-
प्रभृत्युपायमयूरललितादिकरणसङ्ग्रहः । अत एवानया केवलस्यापि करणस्य देवता-
परितोषणेनादृष्टार्थ प्रयोगः । यथा विष्णुक्रान्तस्य चक्र1मण्डलस्य च वैष्णवक्रीडासूचकस्य
सः । एवकारेणाङ्गहारप्रयोगनान्तरीयकपिण्डीबन्धसम्बन्धः । अङ्गहारा एव पिण्डीबन्धाः
तथान्येऽपि पिण्डीबन्धा इति केवलकरणसंग्रहः । चकारात्पिण्डीबन्धनिष्पत्त्युपायत्वं
करणद्वयस्यापि यदा विद्यते अन्यस्य करणसमूहात्मनः कल्पितस्याङ्गहारस्य वा । तस्यापि
प्रयोगे प्रत्यनुज्ञानमाह । एतदर्थमेव नृत्तमातृकाया लक्षणमङ्गहाराणां च सामान्यलक्षणं
प्रणीतम् । (२४८-२४९)</p>
<p><q>सृष्ट्वेति</q> । ननु स्मृतं नृत्तं सन्ध्याकालेष्वित्यनेनैतद्विरुद्ध्यते । न ।
स्थानकचारीनृत्तहस्तभ्रूताराकर्मादीनां वर्णानामिव प्रवाहानादित्वेऽपि विशिष्टपरमात्मना
(नः) शोभाविशेषेण भगवता पुनः निर्माणं वेदानामिवेत्यविरोधः । वेदरचनापि हि
वर्णानादि-नित्यत्वेऽपि प्रतिप्राणिस्थानकरणाभिघातसम्पत्त्यभिव्यक्तपौर्वापर्यनिबन्धना
कृतका । सा परं पूर्वपूर्वरचनासजातीयत्वप्रवाहेण नित्या । तथा नृत्तमपीति न कश्चि--
द्विरोधः ।</p>
<p><q>दत्ता</q> इति । या तन्द्र्या(स्वातन्त्र्य)मनुजानानो निजबुद्धिकृतं यत्तेन तत्र
वैचित्र्यमनुप्रवेशितं न तद्दृष्टप्रतिघातीति दर्शयति । तेन शोभाप्राधान्यमेवात्र ज्याय
इत्यनद्यतन इति यावल्लक्ष्यं न विरूपमिति मन्तव्यम् । <q>मुनये</q> इत्यूहापोहादिकुशलाय ।</p>
<!-- APPARATUS page 167 !-->
(<q>मू</q>) 1. अ. सुचिह्नकाः । म. क्ष. स्वचिह्नकाः । त. स्वचिह्निताः । 2. न.ब.म. रेचकांश्चाङ्गहारांश्च
पिण्डीबन्धांस्तथैव च ।
(<q>व्या</q>) 1. म. क्रमुक्तस्य ।

<pb n="168"/>

<lg><l>1सृष्ट्वा भगवता 2दत्तास्तण्डवे मुनये 3तदा ।</l>
<l>4तेनापि हि ततः सम्यग्गा5नभाण्डसमन्वितः ।। २६० ।।</l></lg>
<!-- COMMENTARY page 168 !-->
<p><q>हि</q> यस्मात् अर्था यतो दत्ताः अतो नृत्तात्मकः प्रयोगः सम्यग्वैचित्र्येण ।
<q>स्प(सृ)ष्टः</q> । <q>सम्य</q>गिति समञ्चिततालसाम्यातिका(त्मिका)सङ्गेति (अञ्चन्ति) गच्छन्तीति
सम्यग्भूतं यद्नानं गीतम् । <q>भाण्डं</q> भणति शब्दं करोतीति भडितव्याण्ण(?) इत्यनया
वा पुष्कराध्यायोदितया व्युत्पत्त्या(तदादि)तदिति । इह तद्गीतं वाद्यं च सम्यगञ्चितं
तदनुसारि । तत्प्रधानतया नृत्तप्रधानत्वेन गीतेन वाद्येन च समन्वितः । अत एव
तण्डोरयं ताण्डव इति वैयाकरणैः स्मृतम् । (२६०)</p>
<p>अत्र भरतमुनिरेव परकीयामाशङ्कामुपनिबध्नाति । अनभिज्ञानाच्च
मुनीनामभिनयादीनामप्यविदुषां कथम् । 'अभिनयः कृत' इति गीतकार्थेऽभि-
हितेष्वासारितेष्विति च न वचनोपपत्तिस्स्यात् । तस्मान्मुनिरेवेदं स्वयमाशङ्कते ।
पूर्वपक्षत्वेन वा शङ्केयमिति प्रकटयितुं सुकुमारमिति(रमतिभिः)1मध्ये 'ऋषय ऊचुः'
इति प्रक्षिप्तम् ।</p>
<p>तत्रेत्थमाशङ्का । नृत्तं नाट्याद्धिन्नमभिन्नं वा । भिन्नत्वेऽपि सप्रयोजनमप्रयोजनं
वा । न तावद्भिन्नम् । अङ्गविक्षेपनृत्तगीतवत्त्वेनावैलक्षण्यात् । अभिनयप्रयोगस्य
नीयमानपदार्थवाक्यार्थगत2नाट्यार्थगतविषयत्वे भाव्यविकलस्य दर्शनमस्ति तावत् ।
अवान्तरवैलक्षण्यं च दशरूपके न विद्यते । 3एकपात्रहार्ये त्वसन्निहितेऽपि च
4प्रियतमसखीप्रभृतौ तद्विषयोक्ति5प्रत्युक्त्यादिप्रयोगो नाट्येऽपि । आकाशभाषितादौ
भाणरूपके च विद्यते । यथाह <q>राहुलः</q>--
<lg><l>"परोक्षोऽपि हि वक्तव्यो नार्या प्रत्यक्षवत्प्रियः ।</l>
<l>सखी च नाट्यधर्मोऽयं <q>भरतेनो</q>दितं द्वयम् ।।" इति ।।</l></lg>
तथा</p>
<p>भाणे चैकाकी वा यो योज्योऽनेकाङ्गहारिणि । <q>मुनिना</q> हि वक्ष्यते "भाण-
कवच्चैकहार्यं स्यात्" इति । <q>वार्तिककृता</q>प्युक्तम्--</p>
<!-- APPARATUS page 168 !-->
(<q>मू</q>) 1. ढ.ब.सृष्टाः । 2. क्ष.प.त.म.अ. दत्तास्ताण्ड्याय । 3. क्ष.न.ब.म. तथा । 4. क्ष.न.अ.म.
ताण्डिनापि ततः । 5. अ. म्यक्तान ।
(<q>व्या</q>) 1. म. मतिहिर्म । 2. R.K.&amp;VR. म. नाट्यविषयस्य । 3. पात्राहार्य । 4. प्रियसमसखि ।
5. प्रयुक्त्यादि । 6. परोक्षेऽपि च ।

<pb n="169"/>
<!-- COMMENTARY page 169 !-->
<lg><l>"वाच्यानुगतेऽभिनये प्रतिपाद्येऽर्थे च गात्रविक्षेपैः ।</l>
<l>उभयोपरि हि समाने को भेदो नृत्तनाट्यगतः(योः) ।।"</l></lg>
<p>अत्रोच्यते । (यदि) साक्षाद्बुद्ध्यभावान्न नाट्यं तदसत् । इयं प्रियतमगुणकीर्तनपरा
नृत्यति । खण्डिता नृत्यति । कलहान्तरिता नृत्यति-इति बुद्धेः सम्भवात् । यदाह--
<lg><l>"या चैवंविधगुणकीर्तनवचनेषु प्रियतमस्य संरक्ता ।</l>
<l>सख्याः समक्षमुच्चैः प्रमदा सैवानुकार्याऽत्र ।।"</l></lg>
एतेनोत्साहगातव्यानामर्थेऽनुकार्यत्वं दर्शितम् ।</p>
<!-- COMMENTARY page 169 !-->
<p>अथ गीयमानरूपकाभिनयदर्शनात्1 नाट्यतो वैलक्षण्यं न तत्तावत् ।
वैलक्षण्यमात्रप्रयोजकावान्तरभेदस्य सर्वत्र सम्भवादिति ह्युक्तम् । न चेदं वैलक्षण्यम् ।
नाट्येऽपि तस्य भावात् । वक्ष्यते2 चाङ्गोपाङ्गकशारीराभिनयलक्षणविधौ</p>
<lg><l>"स्थाने ध्रुवास्वभिनयो यत् क्रियते हर्षशोकरोषाद्यैः ।</l>
<l>भावरससंप्रयुक्तं ज्ञेयं नाट्यायितं तच्च ।।" इति ।। (ना.शा.२२-४७)</l></lg>
<p>उपरञ्चकमपि तत्र गीतं नाट्ययितं रूपकं वाच्याभिनययोश्च व्यक्त इति ।
तत्प्रयोगस्य(श्च) सर्वत्र । डोम्बिकाप्रस्थानषिद्नकभाणकभाणिकाराग-
काव्यादेर्दशरूपकलक्षणेनासङ्ग्रहान्नाट्याद्भेद इति चेत् । तदैकान्तिकम् ।
तोटकप्रकरणिकारासकप्रभृतेस्तदसङ्गृहीतस्यापि नाट्यरूपत्वात् ।" कोहलस्तु ब्रवीति"
इति च परिहारस्य समानत्वात् । वाचिकोऽप्यभिनय आसीनपाठ्यादौ क्वचिदस्त्येव ।
"अहो गाणगाणबुल्लिभाण" इत्यादौ । आहार्यस्तु प्राधान्येनैकः कृतः भाणादावपि
न क्षणे क्षणे परिवर्तते । सात्त्विकोऽप्यङ्गीकृत एव <q>कोहलाद्यैः</q> "सत्त्वातिरित्त्कोऽभिनयः"
इत्यादिवचनमालिखद्भिः । आङ्गिस्तु स्कुट एव । अस्त्री(<q>अन्यस्त्री</q>)3
डोम्बिकाषिद्नकानामन्योन्यानन्वितत्वं4 वाक्यानामिव । समवकारेऽपि
अङ्गानामस्त्रीप्रधानेऽर्थे तत्रान्वय इति चेदिहापि समानम् । देवतास्तुतेः स्त्रीपुंभावाश्रयस्य
च श्रृङ्गारस्य सर्वत्रानुगमात्तस्यैव च प्राधान्याद्वक्ष्यति--"देवस्तुत्याश्रयकृतं
स्त्रीपुंभावसमाश्रयम् ।" इति । अत एव च <q>चूडामणिडोम्बिकायां</q> प्रतिज्ञातं "बिंदुगुणं
वमि सहि इहोदिवचो अमिदुणधं । महसारकः गेते उं (?) ।" अत एव सहृदयाः
स्मरन्ति "वध(स) मचूडामणिआ" (इति । तस्मान्नृत्तं नाट्यादभिन्नं5 तल्लक्षणोपेतत्वात् ।</p>
<!-- APPARATUS page 169 !-->
(<q>व्या</q>) 1. म.नं. नाट्य । 2. म. पाद्मकशारीरा । 3. म. डोम्बी काचिद् ग्रन्थकाठिन्यानन्वितत्वम् ।
4. अनुचितत्वम् । 5. म. नाट्याद्भिन्नम् ।

<pb n="170"/>

<lg><l>नृत्तप्रयोगः 1सृष्टो यः स ताण्डव इति स्मृतः ।</l>
<l>ऋषय ऊचुः--यदा 2प्राप्त्यर्थमर्थानां तज्ज्ञैरभिनयः 3कृत) ।। २६१ ।।</l></lg>
<!-- COMMENTARY page 170 !-->
<p>एतदाह--<q>यदा प्राप्त्य</q>र्थमिति । यतो हेतोरर्थानां काव्यार्थानां प्राप्त्यर्थं
साक्षात्कारबुद्ध्या स्वीकारार्थं तज्ज्ञैः प्रयोक्तृभिराङ्गिकाद्यभिनयः कृतः । तत्र तस्मादेतन्नृत्तं
कृतम् । नृत्तशब्देन व्यपदिष्टम् । न तु नाट्यशब्देनैवेत्यर्थः । भवतु वा भिन्नं तथापि
कं स्वभावं लक्षणमपेक्षते च स्वात्मन्यङ्गीकरोति । लौकिकत्वं लोकोत्तरत्वं वा ?
लौकिकत्वे घटादिवस्तुतुल्यत्वं तदनुकारत्वं प्रतिबिम्बादिरूपता वा । तत्रापि
नाट्यच्छायात्मकतैव । नाट्यस्यैव ह्यमी भागनिष्यन्दाश्चित्रपुत्रिकापुस्तप्रभृतयो
ग्रन्थकारकल्पिताः साक्षात्कारकल्पप्रत्ययसम्पदा कथापर्यन्तम् । तथा लोकोत्तरत्वे तु
नाट्यस्यैवावान्तरभेदमात्रं तत् ।</p>
<p>तथाविधमपि च तन्न निष्प्रयोजनम् । तद्भावाद्युपलक्षणीयं स्यात् । असिद्धमेतत्
--चतुर्वर्गोपदेशस्य राघवविजयादिकरागकाव्येषु दृष्टत्वात् । डोम्बिकादौ तु कामस्यैव
प्रच्छन्नरागपरमरहस्योपदेशात् ।" यद्वामाभिनिवेशित्वम्" (ना.शा. २२-१९९) इत्यनेन
सामान्याभिनये प्रच्छन्नरागस्यातीव देव(मन्मथ)सारसर्वस्वत्वेनाभिधानात् ।
1सिंहसूकरभल्लूककासरादिवर्णनेनापि भाणप्रेरणभाणिकादावप्रस्तुतप्रशंसार्थान्तर-
न्यासदृष्टान्तादिना पुरुषार्थस्यैवोपदेशदर्शनादिति प्रयोजनभेदादपि न भेदः । तदाह--<q>यदा
प्राप्त्यर्थ</q>मिति । यदा यतोऽर्थानां धर्मादि प्रयोजनानां प्राप्त्यर्थं तज्ज्ञैः कविभिरभिनय
इत्यभिनीयमानो रागकाव्यादिः कृतः । तस्मात्कस्माद्धेतोरेतन्नृत्तं न नाट्यम् नाट्यं
च कस्मान्न नृत्तम् । गात्रविक्षेपात्मकं हि तदपि । तुल्ये च तथाऽर्थे कं भेदकं
स्वभावमपेक्षते । नास्त्यसौ भिन्नस्वभाव इति यावत् । <q>यद्वार्तिकम्</q>--
<lg><l>"एवमवान्तरवाक्यैरुपदेशो रागदर्शनीयेषु ।</l>
<l>सिंहादिवर्णनैर्वा क्वचिदप्यर्थान्तरन्यासात् ।।" इति ।।</l></lg>
तस्मात्स्वभावस्य प्रयोजनस्य चाभेदान्नृत्तं नाट्यादभिन्नमिति ।</p>
<p>अथोच्यते (राघवविज3यादि)रागकाव्यादि प्रयोगो नाट्यमेव । अभिनययोगात् ।
यत्त्वभिनयादिशून्यं केवलं वलनावर्तनाभ्रूक्षेपताराचलनचरणधारणकम्पस्फुरितकटिच्छे-
<!-- APPARATUS page 170 !-->
(<q>मू</q>) 1. ढ.त.ब. संसृष्टो यस्ताण्डव इति । N.अ. सृष्टोयं यत्ताण्डवमिति स्मृतम् । 2. अ.
यथा प्राप्त्यर्थ । 3. ढ.ब. स्मृतः ।
(<q>व्या</q>) 1. म. हस्तकरद्वयकासारादि । 2. म. तदोभय । 3. म. इदं नास्ति ।

<pb n="171"/>
<!-- COMMENTARY page 170 !-->
दरेचकादि तदस्माकं नृतं भविष्यति । यत्र नाट्यशङ्कापि नास्ति । ननु किं तेन
मो(प्रे)क्षितेन प्रयोजनम् । ननूक्तं नाट्योपयोगित्वं--</p>
<lg><l>"तस्य शाखा च नृत्तं च तथैवाङ्कुर एव च ।</l>
<l>वस्तून्यभिनयस्य" इति (ना.शा. ८-१५) ।</l></lg>
<!-- COMMENTARY page 171 !-->
<p>एतद्दूषयति--<q>यदा प्राप्त्यर्थमि</q>ति । इह "योऽयं स्वभावो लोकस्य" इति
(ना.शा.१-११९) लक्षणेन नाट्यं लक्षितम् । तत्राभिनयानामुपयोग उक्तार्थाभिमुख्यप्राप्तिः ।
नृत्तस्य तूक्तरूपस्य न किञ्चित्प्रयोजनम् । उपरञ्जकतया गीतवाद्यादिवदुपयोग इति
चेत् गीतस्य तावत्--</p>
<p>"यत्तु काव्येन नोक्तं स्यात्तद्नितेन प्रसाधयेत् ।।" इति</p>
<p>"यानि वाक्यैस्तु न ब्रूयात्" इति "न तैरेव तु वाक्यार्थेः" इति न्यायेन
प्रकृतिचित्तवृत्तिकथावस्थादि सूचयतोऽस्त्युपयोगः । वाद्यस्यापि गीतसाम्याक्षिप्ततालोद्दीप-
कत्वेन । एतन्मध्यात्तु नृत्तं कर्तृ कं स्वभावमपेक्षते । न युद्धनियुद्धगति-
परिक्रमादावस्योपयोग इत्युक्तम् । तत्रापि कं स्वभावं लौकिकमलौकिकं वाऽपेक्षते ।
लौकिकत्वे प्रयोज्यत्वेन लोकधर्म्या सङ्ग्रहोऽस्य । चारीमण्डलादिक्रमेण च तस्याङ्ग
एव निरूपणं भविष्यति । अथाप्यलौकिकस्तथापि सिद्धम् । 'ऊर्ध्वेन तु कुर्यात्'
इत्यादि चतुरहस्ताभिनेतव्यविषयविभागन्यायेनाभ्यधिकं सुन्दरोपरञ्जकभागानुप्रवेशेन
नाट्यधर्म्यनुप्रवेशे पुनरपि नाट्यादभ्यधिकता ।</p>
<p>अथोच्यते--पूर्वरङ्गप्रयोगस्य वैचित्र्यसिद्ध्यै तदेतदिति । तत्रापि पूर्वरङ्गप्रयोज्यया
ब्रह्मगीत्या साकम् । अस्या(था)ङ्गाङ्गिभावेन वा । तत्राद्ये पक्षे1 स्यादसामञ्जस्यम् ।
अन्त्ये तु पक्षे कथमाहित(ङ्गिक)हस्तचार्याद्यभावः ।</p>
<p>तदुक्तम्--</p>
<p>"महागीतेषु चैवार्थान् सम्यगेवाभिनेष्यसि ।" इति (ना.शा. ४-१५) ।
अत्राह--<q>यदा प्राप्त्यर्थमि</q>ति । अर्थानां गीतकपदाभिधेयानां प्राप्त्यर्थमभिमुखं
नयनार्थम् । यद्ययं नृत्ताभिमतोऽभिनयो विहितस्तत्कस्मादभिनयत्वे तुल्ये नृत्तमेतन्न
नाट्यम् । तथाहि--गीतकार्थाभिनये कर्तव्ये कमन्यमाङ्गिकहस्तका(चा)र्याद्य--
भिनयव्यतिरिक्तं स्वभावमपेक्षते । न कञ्चिदन्यमित्यर्थः ।</p>
<!-- APPARATUS page 171 !-->
(<q>व्या</q>) 1. म. द्यपक्षेऽस्य नासामञ्जस्यम् ।

<pb n="172"/>

<lg><l>1कस्मान्नृत्तं कृतं ह्येतत्कं स्वभावमपेक्षते ।</l>
<l>न गीतकार्थसम्बद्धं2 न चाप्यर्थस्य भावकम् ।। २६२ ।।</l></lg>
<lg><l>3कस्मान्नृत्तं कृत्तं ह्येतद्गीतेष्वासारितेषु च ।</l>
<l>(4भरतः)--अत्रोच्यते न खल्वर्थं कंचिन्नुत्तमपेक्षते ।। २६३ ।।</l></lg>
<!-- COMMENTARY page 172 !-->
<p>अथोच्यते--न गीतकादिपदार्थाभिनयतयाऽस्योपयोग इति । किन्तर्ह्यन्यथा
गीतकादावस्योपयोग इति । तत्राह--<q>न गीतकार्थसम्बद्धं न चाप्यर्थस्य भावक</q>मिति ।
इह गीतकार्थास्तदारम्भकाः वस्त्वङ्गप्रभृतयः । तेषु न संबद्धं तन्मध्ये न परिगणितमित्यर्थः ।
यदि ह्यङ्गवस्त्वादित(व)न्मध्यपरिगणनमस्य भवेन्न तद्भवेदप्यन्यतदुपयोगस्तदारम्भकत्वात् ।
नचैतदुपगतम् । न च युक्तम् । नृत्तस्य गीतद्वितीयजातीयत्वात् ।</p>
<p>ननु यथा तत्सुषिरादिवाद्यं तदङ्गसम्बद्धमपि तत्रोपयोगि तथेदं
भविष्यतीत्याशङ्क्याह--<q>न चाप्यर्थस्येति</q> । 1अर्थ्यते प्रधानतया गीतकादौ निरूप्यत
इत्यर्थः स्वरूपपदतालादिः । तस्याप्येतद्भावकं प्रापकं न भवति ।</p>
<p>एतदुक्तं भवति--स्वरात्मके भागे प्रतिबिम्बरूपतया लग्नस्वरत्वेन स्थानप्रदायितया
स्वरपरमार्थप्रापकतया स्वरात्मगीतिभागे स्तुतः सुषिरोपयोगः । अवनद्धस्यापि
तत्साम्योपायतालांशप्रापकत्वेन पदपातादभिधेयोपयोगित्वेऽप्यभिनयरूपया(पतया)
नाट्यादभेद एव स्यादित्युक्तम् ।</p>
<p>अथोच्यते रेचकाङ्गहारनिबन्धात्मकं यन्नृत्तं न तेन कश्चिदर्थोऽभिनीयते । अपि
तु यथा विशिष्टैर्मन्त्रैः भावनाविशेषैश्चाभ्युदयसिद्धिः तथा ।
विशिष्टदेवतासूचकैर्मन्त्रैस्तथा तद्नीते चाभ्यधायि । गीतेष्वासारितेषु चेति ।
2भावारम्भगीताङ्गवस्तुषु सप्तविंशतिसङ्-- ख्येष्वासारितेषु वर्धमानारम्भकेषु चतुर्षु
चकारात्पाणिकायमित्येतेषु(न?) सम्बद्धमेतदङ्गहारात्मकं द्वात्रिंशत्प्रकारं नृत्तमिति
तत्संबन्धश्चेदानीं न किञ्चित् । एवं पृथङ्वृत्त(नृत्त)काव्यादौ नाट्यरूपतैव ।
नाट्योपयोगित्वेनापि नृत्ततालगितकाद्युपयोगोऽपि दुर्घट इति त्रिधा पूर्वपक्षसंक्षेपः ।</p>
<p>एतत्परिहर्तुमाह--<q>अत्रोच्यत</q> इत्यादिश्लोकत्रयेण । अस्मिम्पूर्वपक्षे तूच्यंते
प्रत्युत्तरमिति शेषः । तत्र यदुक्तमङ्गविक्षेपनृत्तगीतमयत्वान्नात्यादेर्भेदो(दभेदो)
<!-- APPARATUS page 172 !-->
(<q>मू</q>) 1. त.म. तस्मान्नृत्तं कृतं ह्येतत्कं वा भावमवेक्षते । ढ.अ ह्येतत्कं स्वभावमवेक्ष्य तैः ।
2. न.म.त.अ. संबन्धम् । 3. ढ.म.त. तस्मान्नृत्तम् । 4. म. पुस्तके इदमस्ति ।
(<q>व्या</q>) 1 म. अन्ये तु प्रधा । 2. म. भवाभगिनीतरङ्गवस्तुषु ।

<pb n="173"/>
<!-- COMMENTARY page 173 !-->
रागकाव्यादिनृत्तस्येति तदनैकान्तिक(त्व)मस्य हेतोः लौकिकनृत्तेऽपि स्फुटम् ।
नाट्यादिलक्षणसहगोपने तु लोकिके गात्रविक्षेपणं(णे) <q>पठ्यमानमभिनीयमानं</q> वा
यावत्पदजातमर्थो नाभिनीयते इति किं नानुसन्धीयते । किं वा न साक्षात्क्रियायोग्यतां
नीयते । प्राप्यकल्पोऽसिद्धः । लोकेऽपि सौमनस्याभावादङ्गोपाङ्गपरिक्षेपानुयातस्य
वाक्यादीरितस्य दृष्टवात् । गीयता (गायता) पदार्थसंवादकृततन्मयीभावदग्धा(बद्धा)-
याश्च स्फुटमेव सात्त्विकाङ्गतावलोकनात् ।</p>
<p>अथापरः पक्षस्तु नृत्तेऽपि समानम्(नः) । तथाहि--नृत्तकाव्ये डोम्बिकादौ
वर्णच्युतादिव वर्णादिप्रयोगे तावदभिनयकथैव नास्तीति किं तत्र विचार्यते । केवलं
नृत्तस्वभावमात्रमपि तत्केवलं भावितकाव्यार्थगतार्थतत्त्वसौकुमार्यकृतमङ्गस्य तथात्वमिति
निर्णेष्यत इत्यास्तां तावदेतत् ।</p>
<p>तदनन्तरं तु धारापरिक्रमपूर्वकलयप्रयोगावसरे "1पाआलअलोससाहिणिहुजयजय
ळच्छिमच्चमलिआ" इत्यादि यद्नीयते तत्कस्योक्तिरूपम् । यदि तावन्नर्तितुमागताया
लौकिक्या डोम्बिकाप्रवृत्तनर्तक्याः तदा सैवेदानीमेवंभूतं वस्तुरूपं लौकिकं वचनमभिधत्ते ।
गायनादिस्वक्रमिकस्ववाक्यत एकवाक्यतः साक्षात्कारकल्पार्थः ।
साक्षात्कारकल्पानुव्यवसायगोचरकार्यत्वं च नाट्यस्य लक्षणमित्यवोचाम ।</p>
<p>तेन यथा कश्चित्कंचिदन्यापदेश2गानादिक्रमेण वस्तूद्बोधनकरणद्वारेण वा
छन्दानुप्रवेशितया वा कस्यचिन्मनस्यावर्जनातिशयं विधत्ते । नृत्यन्नपिं गायन्नपि तद्वदेव
डोम्बिकादौ द्रष्टव्यम् । विडम्बिडोम्बित्यादावपि (?) वचसि सैव डोम्बिका ।
नरपतिपरितोषकार्थाभिधायिवचननिष्ठेन गीतेन नृत्तेन वान्येन (वाद्येन) च
राजानमनुरञ्जयितुं गृहीतो मन्त्रित्वेन पूर्वं स्थित्वा मध्ये काचिदीदृशी
चौर्यकामुककेलीवासमनासाद्य कापि पुनरेवंविधा कश्चिदेवम्भूतश्चौर्यकामुकैः
कोऽप्येवम्भूतस्तत्र काचिदेवम्भूता प्रौढदूतीत्येवमादि राजपुत्रहृदयानुप्रवेशयोग्यं तत्प्रसादेन
धनार्जनोपायमभिदधती तमेव राजपुत्रं परत्वेन तथैव वा धनमुहिश्यान्यदपि
चेष्टितमभिधीयते । डोम्बिकाकृत्यमेवोपसंहरति <q>गुणमालायां</q> "जामि हरार्धातुं गिअपुण्णं
चिसमि" इत्यादौ । तत्र सा नृत्यती डोम्बिका च बहुतरोपरञ्जकगीतादिपटुचेटकपरिवृता
त्वां प्रत्येवमहमुपश्लोकितवतीति तन्मध्यवर्तिगायनमुखसङ्क्रमितनिजवचना लौकिकेनैव
रूपेण तद्गीयमानरूपकगतलयतालसाम्येन तावन्नृत्यति । <q>तद्नीयमानपदार्थस्य</q> च
<!-- APPARATUS page 173 !-->
(<q>व्या</q>) 1. म. वाआगआलसे सहिण्णि च जप्रजअळच्छिमङ्गदलमलिआ । इत्यादि यत्कम्योक्तिरियम ।
2. म. तानादि ।

<pb n="174"/>

<!-- COMMENTARY page 174 !-->
सातिशयमावर्जनीये राजादौ हृदयानुप्रवेशितां दर्शयितुं लौकिकव्यवहारगतहस्त--
भ्रूकर्मरोमाञ्चाक्षिविकारतुल्ययोगक्षेमतयैवाङ्गविकारादिसंभवप्याक्षिपति ।</p>
<p>एवं गीतेन रञ्जनं प्राधान्येन विधाय तदुपयोगिनं चाङिगनं चाङ्गव्यापारं प्रदर्श्य
नृत्तेन पुनस्तच्चित्तग्रहणं कुर्वती नृत्तं प्रधानभावं गीतं च तदुपसर्जनभावं नयन्ती तत
एव तदभिनयमनाद्रियमाणा तद्गीयमानांद्भावाद/?/क्षिप्ततदुदितभावमेवाङ्गविक्षेपं करोति
लयपरिष्वक्तकरणादौ । तत्रेयत्यंशे लौकिकमातस्वभावरामनटादिव्यवहारवत् क्व
प्रयोज्यप्रयोजकभावाशङ्का । कस्य वा सामाजिकस्यं व्युत्पादनमाभिसंहितम् । तदनन्तरं
च यथैव सा गीतनृत्तादि प्रायुङ्क्त तथैव सदृशं न नर्तकी प्रयुङक्ते । न तु डोम्बिका
साक्षात्कारकल्पेन दर्शयति तदीयाहार्यादिना स्वात्मरूपप्रच्छादनाद्यभावात् । तत एव
न डोम्बिकां साक्षात्कारकल्पेन सा दर्शयति । अपि तु तथैव नृत्तं साभिनयं केवलं
च प्रदर्शयति तेन नाट्याङ्गतायां यत् दृष्टं पताकादि तद्दर्शनमात्रतया। अतो नाट्यं
संस्कारकं नृत्तस्येत्यङ्गादिव्यपदेश इत्युपचारादुच्यते ।</p>
<p>नाट्यस्य प्रस्तावनाप्राणप्रतिबिम्बकल्पं नृत्तमित्ययमपि व्यवहारस्ततस्य एव ।
नाट्यस्यात्र नामाप्यस्ति पदमूर्ध्वादौ चातुरश्र्यभङ्गाभावे (?) तद्भावाद्ययोगात्
नाट्यरूपत्वे हि साक्षात्कारकल्पानुव्यवसायसम्पत्त्युपयोगिनः पात्रं प्रति भाषानियमस्य
छन्दोऽलङ्कारादिनियमोऽवश(श्य)रूपाद्योगयोगिन आहार्यविशेषस्य जात्यंशकादे(रि)ति
परिक्रमादेश्च स नास्यैवोपयोगे भवेत् । न वैवमस्ति । मूलभूतस्य च पाठ्यस्य
सम्भावनानुषक्तमाकाशभाषितमपि स्यात् । <q>पादताडितकादि</q> भाणरूपक इव । इह
तु मूलत एव न केनचित्किञ्चिदुच्यते । "अहो गाणे" त्यादि गायनं यच्चोक्तं "प्रमदा
सैवानुकार्यात्र" इति तदप्यनेन प्रतिसमाहितं नर्तक्याः स्वरूपानाच्छादनात् ।
कलहान्तरितेयं खण्डितेयं नृत्यतीति व्यवहार औपचारिकः ।
तदर्थगीयमानरूपकगतगीतवाद्यनुसारित्वात्तन्नृत्तस्य । न तु मुख्यः ।
लम्बालकत्ववेणीधारणमङ्गलवलयापरिग्रहादितदुचितवेषादिपरिग्रहवैकल्यात् । यच्च
नाट्यायितत्वमाशङ्कितं तदस्थाने भ्रान्तम् । सहृदयैर्नाट्यायितमिति हि तावन्तं
गीयमानमभिनीयते असाङ्गत्यापत्तेः । अपि तु यादृशा लयतालादिना
यादृगर्थसूचनयोग्याभिनयः सात्त्विकादिप्रधानरसानुसारितया प्रयोग--
योग्यस्तदुचितार्थपरिपूरणं ध्रुवागीतेन क्रियते । सूच्या(क्ष्मा) ह्यमी पल्लवप्रकारा
अङ्कुरादयो निवृत्त्यङ्कुरान्ता ये विघ्नायितवच्च नाट्यायितम् । एतच्च स्वक्षेत्र एव
वितनिष्यामः ।</p>
<p>एवं नाट्यायितशङ्काऽप्यत्र न काचित् । मूलभूतस्याभिनयस्यैवाभावात् । तद्भावे
यथा -- मुंचइ वळवि अंअअ इरोअगुहंसणळिण अग्नि चिङज" इत्यादौ

<pb n="175"/>

<lg><l>किं तु शोभां 1प्रजनयेदिति 2नृत्तं प्रवर्तितम् ।</l>
<l>प्रायेण सर्वलोकस्य नृत्तमिष्टं स्वभावतः ।। २६४ ।।</l></lg>
<!-- COMMENTARY page 175 !-->
मूर्च्छादिसाक्षात्कारः शय्यायाश्चाङ्गनिपतनादिबाहुस्तथा नृत्तकाव्येऽपि स्यात् । "होशं
दणषक हमहुमाइषक" इत्यादौ । नचैवमस्तीत्युक्तमसकृत् । एतेन प्रयोजनभेदोऽपि
प्रत्याप्तः (त्युक्तः) । नहि सामाजिकाः प्रीयन्तां व्युत्पद्यन्तां वेत्यभिसन्धिना नृत्तप्रयोगः ।
तत्संपत्तिस्तु नान्तरीयकत्वाद्भवतु । ज्योतिष्टोमादिप्रयोगसङ्गीतापनोदादिवददृष्ट-
विशेषोद्देशेनैव हि तस्य प्रयोगः । डोम्बिकादेर्दृष्टोद्देशेन राजपुत्रादिप्रीतये यद्यपि
प्रवृत्तिर्लौकिकी सा । अद्यत्वे तु न द्वयम् । नर्तक्याः प्रवृत्तिः प्रवर्तना वा
देवतापरितोषणफलैव । यथोक्तं तत्र--
<lg><l>यत्किञ्चिल्लास्यमेतेन देवस्तु(वी तु)ष्यति नित्यशः ।</l>
<l>यत्किञ्चित्ताण्डवं तेन सोमः सानुचरः शिवः ।।" इति ।।</l></lg>
मूले च सूदादेरिव वस्तुभूतरूपरसादिमध्यपातिविषयविशेषयोजनया कृता प्रीतिः साध्या ।
डोम्बिकावर्णनगतस्यैवालौकिकरूपान्तरप्रादुर्भावान्तरस्येति व्युत्पत्त्यभिसन्धानं चानुभवतीति
केयं सम्भावना गेयेऽपि। नाट्ये तु तदेव प्रधानं <q>भरतमुनि</q>प्रभृतीनां तथैव 1मूलतः
प्रवृत्तेः । अन्यत्वे तु जीविता (का) पर्यवसितत्वनिति पुरुषमि(म)तिपुरुषदौरात्म्य--
मेतद्धर्मादिचतुष्टयोपदेशि पुराकल्पोपदेशनमिव पुस्तकवाचकानां मूलेन प्रवर्तनात्तत्र
व्युत्पत्त्यभिसन्धेरेवेति फलभेदः ।</p>
<p>अन्योऽपि लक्षणभेदो नाट्यरूपताशङ्कापरकरणहेतुग्रन्थ2व्याख्यानावसरे वक्ष्यते ।
तन्नाट्यलक्षणप्रयोजनाभेदादित्यसिद्धो हेतुः । तदाह नृत्तं कर्तृ कंचिदर्थमर्थ्यमानं साक्षात्कारं
प्राप्यमानं नाट्यवेदं नापेक्षते येन लक्षणाभेदः स्यात् । तथा न कश्चिदर्थः
सामाजिकान्प्रति व्युत्पादनीयधर्माद्युपायान्यतमं व्यपेक्षते येन प्रयोजनाभेदोऽपि स्यादित्यतो
हेतोरेतन्नृत्तं प्रवर्तितं नृत्तवाचोयुक्त्यैव व्यवहृतम् । ननु(तु) नाट्यमिति ।</p>
<p>किञ्चिदपि शुद्धं नाट्याङ्गं पूर्वरङ्गादिकं वेति पाठो वा इयता तदनु
प्राप्त्यर्थमित्यादि प्रतिसमाहितम् । ननु भवत्वेवंभूतं नृत्तं, नाट्ये तु कथमस्योपयोग
इत्युक्तं गीतकस्यापि कथमुपयोगः ।</p>
<!-- APPARATUS page 175 !-->
(<q>मू</q>) 1. क्ष.न.ब.म.त.अ. जनयतीत्यतो । N. जनयतीत्येतन्नृत्यमिदं कृतम् । जनयतामिति नृत्तम् ।
2. क्ष.ढ.म. नृत्तामिदं स्तृतम् ।
(<q>व्या</q>) 1.म. दूतः प्रवृ । 2. म. ग्रह ।

<pb n="176"/>

<lg><l>मङ्गल्यमिति कृत्वा च नृत्तमेतत्प्रकीर्तितम् ।</l>
<l>विवाह1प्रसवावा2हप्रमोदाभ्युदयादिषु ।। २६५ ।।</l></lg>
<lg><l>3विनोदकारणं चेति नृत्तमेतत्प्रवर्तितम् ।</l>
<l>अतश्चैव प्रतिक्षेपाद्भूतसङ्घैः प्रवर्तिताः ।। २६६ ।।</l></lg>
<!-- COMMENTARY page 176 !-->
<p>उक्तं-- "यानि वाक्यैस्तु न ब्रूयात्" इति" यत्तु काव्येन नोक्तं स्यात्"
इति । ध्रुवायास्तु सम्पाठमात्रमेवास्तु । अलं वर्णालङ्कारयोजनात्मकगानक्रियादि-
प्रसारायासेन ।</p>
<p>ननु रामरावणादिगत(ता)ग्राम्यत्याज्यरूपचरितार्थडम्बरस्य हृदयानुप्रवेशद्वारभूतं हृद्यं
तत्सूचीकल्पं स्वयं हृदयानुप्रवेशित्वादित्युक्तं प्राक् । स एव तर्हि नृत्तस्य
वलनावर्तनादेरन्तरङ्गेऽस्य नाट्य उपयोगः । विशेषतो हि तद्विनाऽलातचक्रप्रतिमत्वे
तैर्बुद्धिग्राह्यमेव नाट्यं न स्यात् । तत एव विमलाभिनयमाणिक्यगुम्फविधायिसूत्रस्थानीयं
वलनादिरूपनृत्तसजातीयत्वान्निकटत्वादन्तरङ्गीतादिव्यापि नाट्यम् ।</p>
<p>तदेतदाह--<q>किन्तु शोभां प्रजनयेदिति</q> । नृत्तं प्रवर्तितं प्रकृष्टमत्रुटितं
वर्णनाविलासवलनादिदक्षिणं यद्वर्णितं कायावयवानां कायस्य च विलासचेष्टावस्थानात्मकं
वर्तितं तदात्मकं यन्नुत्तं तच्छोभां रञ्जनायोग्यत्वं शोभानान्तरीयकचमत्कारं प्रकर्षेण
गानादिवैलक्षण्येन जनयेदिति नृत्तं प्रवर्तितमित्यन्तेनाभिसम्बन्धः । हेतौ लिङ् ।</p>
<p>ननु रञ्जकत्वं भोजनादीनामप्यस्ति । तत्तदनुप्रवेशनीयमत्रेत्याशङ्कां
मध्येऽपाकरौति--<q>प्रायेणेति</q> । <q>विवाहप्रसवावाहादिपु</q> सर्वस्य लोकस्य स्वभावतः
स्वभावेष्वात्माभिमतेषु स्वदेहेनात्मना नर्तनमिष्टं वल्लभम् । सर्वोऽपि जनो स्वभावतः
स्वाभिमते विवाहादौ नृत्यति योऽपि वादयन्नृत्यपि तेनापि । दुर्दुरूटेनापि <q>मङ्गल्यमिति</q>
। <q>विवाहो</q> वध्वा आनयनम् । तत्पूर्वकः सर्व उत्सवः । पुत्रजन्म <q>प्रसवः</q> । ततो
जामातुः सवधूकस्य सर्वत्र श्वशुरभवनगमन<q>मावाहः</q> । <q>प्रमोदा</q> राज्ञामर्थकरणादयः ।
<q>अभ्युदयो</q> मनोरथप्राप्तिरभिलषितस्योदय इति । आदिग्रहणेनानाकाङ्क्षितशुभप्राप्त्यादि
। एतेन निनिमिति (विनोदनमिति) श्लोकत्रयस्य सम्बन्धः । एतच्च "कैशिकीमपि योजय"
(ना.शा.१-४२) इत्यत्र दर्शितम् ।</p>
<p><q>कं स्वभावमपेक्षत</q> इति प्रतिसमाधातुमाह--<q>अतश्चैवेति</q> । अतश्च कारणन्नृत्तं
प्रवर्तितम् । प्रारम्भे पूर्वरङ्गे लक्षणवर्तितं योजितमिति संबन्धः । एवकारो हेतौ
<!-- APPARATUS page 176 !-->
(<q>मू</q>) 1. ब. विचार्य प्रसवोद्वाह । 2. त. वावास । 3. क्ष. विनोदकरणं चैव ।

<pb n="177"/>

<lg><l>ये गीतकादौ युज्यन्ते सम्यङ्नृत्तविभागकाः1 ।</l>
<l>देवेन चापि 2सम्प्रोक्तस्तण्डुलस्ताण्डपूर्वकम् ।। २६७ ।।</l></lg>
<!-- COMMENTARY page 177 !-->
यस्मात्प्रतिक्षेपात् । ज्झण्टुमाद्याः शुष्काक्षराः देवैः प्रतिक्षिप्तत्वात् भूतसङ्घैश्च दैत्यादिभिः
प्रवर्तिताः । (२६६)</p>
<p>"निर्गीतं तु सवादित्रमिंद गृह्णीमहे वयम् ।" (ना.शा. ५-३५)
इति वक्ष्यते ।</p>
<p>अत एवम्भूता गीतानां मद्रकादीनामादौ सम्यङ्नृत्तस्याभिनेयपदार्थाभावे--
नाभिनयशून्यतया नाश(तयाश)ङ्किता नाट्याङ्गस्य शुद्धस्य विभागका विभागप्रापका आदौ
प्रयुज्यन्ते । एतदुक्तं भवति--गीतकानां यान्युपोहनानि तत्र तावन्नृत्तं शुद्धमेवं कर्तव्यम् ।
यद्वक्ष्यति--
<lg><l>"तत्रावतरणं कार्यं नर्तक्याः सर्वभाण्डकम् ।</l>
<l>क्षेपप्रतिक्षेपकृतम् ।" इति (ना.शा. ४-३००)</l></lg>
तद्नत(तत)श्च गीतकाङ्गमध्ये तु प्रवेशाभावोऽसि(भावस्सि)द्धः । विचारणीयस्य
चावापनिष्क्रामादेरगीतकाङ्गत्वमस्त्येव । यद्यपि "महागीतेषु चैवार्थान्" (ना.शा. ४-१५)
इत्युक्तं वक्ष्यते च "ततोऽभिनयमाचरेत्" (ना.शा. ४-४९०) इति
प्रथमत्वेऽभिनयनेऽस्यापि तथापि तत्र न मुख्यो नाट्यप्रसिद्धोऽभिनयार्थ इत्युक्तम् ।</p>
<p>किञ्चाभिनेयत्वेन नाट्याङ्गत्वदशायामवलोकनात् तथा वाचोयुक्तिः ।
लौकिककथास्विवाङ्गव्यवहारादावभिमुखीभावमात्रनयनश्चापि स्वार्थो यथावाच्यमभिनीतः ।
नहि तत्र साक्षात्कारकल्पतापादनमभिनयार्थः । किन्तु तल्लयाद्याहारित्वमात्रम् । एवमत्रापि
तदर्थानुसारित्वमात्रं परप्रतिपत्तिमात्रं स्यात् ।</p>
<p>.......दस्थेनैवाङ्गभूतत्वेऽप्य1नुगयिते(गमित)कालात्पृथग्भूत एवादौ प्रयुज्यमानो
लोकप्रसिद्धप्रथमगीयमानाक्षिप्तडोम्बिकाप्रायः प्रचुरस्तुतिपदयुक्तो गीतिविशेषप्रतिक्षेप
इत्याह । इदं <q>भरतमुनिना</q> न क्वचिल्लक्षितम् ।</p>
<p>अन्ये तु गीतान्ते 2प्रयोज्याश्छन्दकादय एवं नृत्तवैचित्र्याश्रया यथारुचि
प्रतिक्षिप्यमाणाङ्गकाः प्रतिक्षेपाः । आदिशब्दश्च व्यवस्थायामासारितादिसङ्ग्रहार्थः प्रयुक्तः ।
सतीति चाध्याहार इति । मुनिमतं चाद्य तयोरनुग्राहकम् ।</p>
<!-- APPARATUS page 177 !-->
(<q>मू</q>) 1. क्ष. ड.ब.म.त.अ. विभावकाः । 2. ड.म.त. सम्प्रोक्तस्ताण्ड्यः । अ. सम्प्रोक्तस्ताण्डिः ।
(<q>व्या</q>) 1. म. नुगीयलकान्तालात् । 2. प्रयोज्याश्छन्दाद्याः ।

<pb n="178"/>

<lg><l>गीतप्रयोगमाश्रित्य 1नृत्तमेतत्प्रवर्त्यनाम्2 ।</l>
<l>प्रायेण3 ताण्डविविधर्देवस्तुत्याश्रयो भवेत् ।। २६८ ।।</l></lg>
<!-- COMMENTARY page 178 !-->
<p>एवं नाट्याङ्गता नृत्तस्य गीतादिवदुपयोगश्च समर्थितः । अधुना
नृत्तप्रधानरागकाव्यादिर्विषयः काव्यं च नाट्याङ्गमिति दर्शयन्पुराकल्पच्छायया
प्रकारान्तरमपि नृत्तस्य समर्थयितुमाह--<q>देवेने</q>त्यादि । चकार एवकारार्थे । देवेनैव
महेश्वरेणैव । तण्डुः सन्तोषपूर्वकं प्रकर्षेणादरेणोक्तः । किमित्याह--गीयत इति <q>गीतं</q>
काव्यम् । तस्य यः प्रकर्षेण योगस्तदर्थानुप्रवेशलक्षण(स्त)माश्रित्य न छायाम् ।
आसमन्ताच्छ्रित्वा । अङ्गविक्षेपिताङ्गत्वं सामरस्यलयसत्त्वादिना नृत्तं तच्छब्दस्वभावमपि
यदभूत्ताण्डवप्रभृति (नृत्तं तद्नीयमानरूपकगतवर्णालङ्कारलयपदार्थवाक्यार्थसम्मिलितं
यत्तत्प्रवर्त्यताम् ।) तदुक्तं <q>कोहलेन</q>--
<lg><l>"सन्ध्यायां नृत्यतः शम्भोर्भक्त्याऽर्द्रो नारदः पुरा ।</l>
<l>गीतवांस्त्रिपुरोन्माथं तच्चित्तस्त्वथ गीतके ।।</l></lg>
<lg><l>चकाराभिनयं प्रीतस्ततस्तण्डुं च सोऽब्रवीत् ।</l>
<l>नाट्योक्त्याभिनयेनेदं वत्स योजय ताण्डवम् ।।" इति ।।</l></lg>
अथशब्दान्न केवलमिदं शुद्धमेव । नापि गानक्रिया । भाण्डवाद्यमात्रसम्बन्धमेव
यावद्नीत्याधारपदानुसार्यपि । तदर्थानुसरणाच्च तदनुसारणमिति ।</p>
<p>ननु किं तत्ताण्डवप्रवृत्तिनिमित्तमित्याशंक्याह--<q>प्रायेणेति</q> । ताण्डवमिति सर्वं
नृत्तमुच्यते । लास्यशब्देन सन्निधौ गोबलीवर्दन्यायेन प्रवर्तते । तत्र विधीयतेऽस्मिन्नृत्तमिति
विधिः विधीयमानं काव्यं सदैव(यद्दैव) स्तुतिं वर्णनीयत्वेन चाश्रयति । तेन धर्मवीर-
प्रधानं तत्र काव्यम् । तत्र रसान्तरमप्यस्ति । नाट्ये शृङ्गारः । प्रयुज्यत इति <q>प्रयोगः</q>
काव्यं <q>सुकुमारो</q> मसृणोऽनुसृतो यस्य तं दर्शयति । <q>शृङ्गाररसस्य</q> सम्भवो विद्यमान-
त्वमस्मिन् । शृङ्गाररसाच्च परिपूर्णात्सम्भवो यस्य कामावस्था मनसोऽस्मिन्नस्तीति ।
शृङ्गारेण पूर्णापूर्णरूपेण मसृणप्रयोगोपलक्षणम् । यद्यपि च नाट्यान्नान्यत्र रस इति
वक्ष्यते तथापि काव्यं नाट्यनिष्यन्द एवेत्यस्ति रसानुप्रवेशः । अनेन च रसाङ्गं नृत्तस्य
नाट्यम् । प्रायेणेति वचनान्नरपतिचाटुकाद्यपि सङ्गुहीतम् ।
चकारान्मसृणमप्युद्धतमिश्रमुद्धतं मसृणमिश्रमित्यादिकमपि सङ्गृहीतं भविष्यतीति सर्वं
लक्ष्यमनेन सूचितम् । तथाहि--डोम्बिकासु नरपतिचाटुप्राधान्येन प्रवृत्तासु सुकुमारमेव
<!-- APPARATUS page 178 !-->
(<q>मू</q>) 1. ड.ब. नृत्य । 2.N. प्रकीर्त्यताम् । त. प्रयुज्यताम् । अ. प्रवर्तताम् । 3. ब.
सर्वोपि ।

<pb n="179"/>

<!-- COMMENTARY page 179 !-->
शुद्धं रूपम् । भाणकेषु नृसिंहादिचरितवर्णनमुद्धतमेव । यत्पुनर्मसृणेऽप्युद्धतं प्रविशति
तत्तदुचितमेव । अत्राप्यल्पत्वबहुत्वकृतो भेदः (1पूर्वः प्रस्थानप्रबन्धः । उत्तरः षिद्नकभेदः)
उद्धते तु मसृणानुप्रवेशाद्भाणिकाभेदः । अन्यदपि प्रेरणरामाक्रीडकरासकहल्ली--
सकादिकमल्पत्वबहुत्ववैचित्र्यकृतमितीहैव प्रविष्टं वेदितव्यम् ।</p>
<p>तदुक्तं <q>चिरन्तनैः</q>--</p>
<lg><l>"छनानुरागगर्भाभिरुक्तिभिर्यत्र भूपतेः ।</l>
<l>आवर्ज्यते मनः सा तु मसृणा <q>डोम्बिका</q> मता ।।</l></lg>
<lg><l>नृसिंहसूकरादीनां वर्णनां कल्पयेद्यतः ।</l>
<l>नर्तकी तेन <q>भाणः</q> स्यादुद्धताङ्गप्रवर्तितः ।।</l></lg>
<lg><l>गजादीनां गतिं तुल्यां कृत्वा प्रवसनं तथा ।</l>
<l>अल्पाविद्धं सुमसृणं <q>तत्प्रस्थानं</q> प्रचक्षते ।।</l></lg>
<lg><l>सख्याः समक्षं 2भर्तुर्यदुद्धतं वृत्तमुच्यते ।।</l></lg>
<lg><l>मसृणं च क्वचि3द्धूर्तचरितं <q>षिद्नकस्तु</q> सः ।।</l></lg>
<lg><l>बालक्रीडानियुद्धादि तथा सूकरसिंहजा ।</l>
<l>ध्वजादिना कृता क्रीडा यत्र सा <q>भाणिका</q> मता ।।</l></lg>
<lg><l>हास्यप्रायं प्रेरणं तु स्यात्प्रहेलिकयाऽन्वितम् ।</l>
<l>ऋतुवर्णनसंयुक्तं <q>रामाक्रीडं</q> तु भाष्यते ।।</l></lg>
<lg><l>मण्डलेन तु यन्नृत्तं <q>हल्लीसकमिति</q> स्मृतम् ।</l>
<l>एकस्तत्र तु नेता स्याद्नोपस्त्रीणां यथा हरिः ।।</l></lg>
<lg><l>अनेकनर्तकीयोज्यं चित्रताललयान्वितम् ।</l>
<l>आचतुष्षष्टियुगला<q>द्रासकं</q> मसृणोद्धतम् ।।" इत्यादि</l></lg>
<p>एते प्रबन्धा नृत्तात्मकाः न नाट्यात्मकनाटकादिविलक्षणाः ।
राघवविजयमारीचवधादिकं रागकाव्यम् । एतच्च ग्रन्थविस्तारभीत्या बहुतरं यथासम्भवं
न लिखितमनुपयोगाच्च । यत्तूपयोगि तद्यथावसरं वर्णयिष्यामः ।</p>
<p>एष तावत्पदगते चोद्यकप्रकारः । तत्र तु परस्परमसङ्गतिदोषोऽयं कैश्चिदुद्भाव्यते ।</p>
<!-- APPARATUS page 179 !-->
(<q>व्या</q>) 1. म. अयं ग्रन्थो नास्ति । 2. म. क्षमेतत्तु उद्ध । 3. म. द्ब्रूते चरि ।

<pb n="180"/>

<lg><l>सुकुमारप्रयोगश्च1 शृङ्गाररससम्भवः ।</l>
<l>तस्य 2तण्डुप्रयुक्तस्य ताण्डवस्य 3विधिक्रियाम् ।। २६९ ।।</l></lg>
<!-- COMMENTARY page 180 !-->
<p>स पूर्वादिनैव प्रतिसमाहितः । एष एव तु प्रकारः कलाविधिना निबध्यमानो
<q>राघवविजयमारीचवधादिकं</q> रागकाव्यभेदमुद्धावयतीति । यथोक्तं (1<q>कोहलेन</q>)--
<lg><l>("2लयान्तरप्रयोगेण रागैश्चापि विवेचितम् ।)</l>
<l>नानारसं सुनिर्वाह्य कथं <q>काव्यमिति</q> स्मृतम् ।।"</l></lg>
लयतश्चास्य गीत्याधारत्वेनाप्राधान्ये गीतेरेव प्राधान्यमिति न काव्यार्थविपर्यासवशेन
रागभावादिविपर्यासो नाट्य इव ।</p>
<p>तथा हि <q>राघवविजयस्य</q> हि ठक्करागेणैव विचित्रवर्णनीयत्वेऽपि निर्वाहः ।
<q>मारीचवधस्य</q> ककुभग्रामरागेणैव । अत एव रागकाव्यानीत्युच्यन्त एतानि । रागो
गीत्यात्मकत्वात्स्व (कः स्व)रस्य तदाधारभूतं काव्यमिति । एवमिदं च नृत्तं
सप्तकृतिप्रकारैर्भगवत एव प्रसृतम् । तथाहि--शुद्धमेव नृत्तं रेचकाङ्गहारात्मकम् ।
ततो गीतकाद्यभिनयोन्मुखम् । ततोऽपि गानक्रियामात्रानुसारि वाद्यतालानुसारि च ।
(3बाहु)प्रेङ्खणोरःकम्पपार्श्वनमनोन्नमनचरणसरणस्फुरितकम्पितभ्रूतारापरिस्पन्द-
कटिच्छेदाङ्गवलनमात्ररूपम् । यत्रो(च्चो)क्तं--</p>
<lg><l>"तण्डुनापि ततः सम्यग्गानभाण्डसमन्वितः ।</l>
<l>नृत्तप्रयोगः ।" इत्यादि । (ना.शा. ४-२६०)</l></lg>
<p>गीतिर्गानमिति ह्यत्र व्युत्पत्तिरुक्ता । ततोऽप्युद्धतसुकुमारमिश्रात्मकभेदचतुष्टय-
भिन्नकाव्यार्थानुसारितया चुतुर्विधम् । तत्र प्रथमो भेदो लौकिके स्वतन्त्रनृत्ते
देवतातोषणादौ वा । द्वितीयः पूर्वरङ्गविधौ परिशिष्टनृत्तलक्ष्यतया वास्य ताण्डवादि
विश्वं व्याप्तमितीह पूर्वमुक्तम्--</p>
<p>"प्रयोगमङ्गहाराणामाचक्ष्व भरताय वै ।" इति (ना.शा. ४-१८)</p>
<p>भवगता तत्र तण्डुनाऽङ्गहाराः सप्रयोगाः प्रोक्ताः । तत्रैवंभूतास्तावदङ्गहारा मह्यं
प्रोक्ता इति रेचकैः पिण्डीबन्धैश्च सहितं मुनिना निरूपिताः । करणान्यपि तदुपयोगित्वे-
नाशाङ्कितचोद्यनिराकरणप्रसक्तानुप्रसक्तं नृत्तस्वरूपं दर्शितम् । अधुना तु प्रयोगःकीदृशोऽङ्ग-
<!-- APPARATUS page 180 !-->
(<q>मू</q>) 1. म. अ. गस्तु । 2. क्ष.ड. म.त. ताण्ड्यप्रयुक्तस्य । अ. ताण्डिप्रयु । 3. प.ब.त.विधिक्रिया ।
N. विधिक्रमम् ।
(<q>व्या</q>) 1. म. अयं ग्रन्थो नास्ति । 2. म. अयं भागो नास्ति । 3. म. चञ्चालप्रेङ्खणोरः ।

<pb n="181"/>

<lg><l>वर्धमानकमासाद्य संप्रवक्ष्यामि लक्षणम् ।</l>
<l>कलानां वृद्धिमासाद्य4 ह्यक्षराणां च वर्धनात् ।। २७० ।।</l></lg>
<!-- COMMENTARY page 181 !-->
हाराणां प्रोक्त इति प्रकृतमेवानुसन्धातुमाह--<q>तस्य तण्डुप्रयुक्तस्ये</q>ति । तत्र
पूर्वरङ्गोचितत्वायाङ्गहारप्रयोग इत्युक्तम् । तत्र च "ताण्डवं यत्र युज्यते ।"
(ना.शा.५-१३) इति वर्धमानकताल एव ताण्डवयोगयोग्य इति पूर्वं वर्धमानं गृह्णाति ।
तदनन्तरं तु गीतकादिविषयो विधिर्वक्ष्यते । <q>तस्ये</q>ति व्यवहितानुसन्धानार्थः परामर्शः
<q>तण्डुप्रयुक्त</q>ग्रहणं समनन्तरोक्तनृत्तकाव्यादिविषयताण्डवशङ्कां निरस्यति । विधीयतेऽनेनेति
विधिः गात्रम् । तत् दृष्ट्वा येयं क्रिया प्रयोगः सैव लक्षणम् । अन्यतो
व्यवच्छेदकत्वात् । तत्र क्रियात्मकं लक्षणं वक्ष्यामीति सम्बन्धः । (२६९)</p>
<p>ननु सा क्रियोक्ता करणाङ्गहारविषया । सत्यम् । गीततालसंमिश्रा तु नोक्ता ।
इह तु वर्धमानाख्यं तालमासाद्य साम्यापादनायोपायतां नीत्वा तत्प्रमितिगीत्याधारत्वाच्च
वर्धमानशब्दवाच्यं "देवं देवैः संस्तुतमीशम् ।" (ना.शा. ३१-९८)
इत्यादिवाक्यसमूहमासाद्याभिनेयतयाश्रित्य तदाक्षिप्तञ्च गीतविशेषमासाद्याङ्गस्य
वलनावर्तनादिगतद्रुततारादिनियमकारित्वेनावलम्ब्य वक्ष्यामीति सम्बन्धः ।
वर्धमानकगीततालाभिनयसम्बन्धतयोदितं ताण्डवं वक्ष्यतीति यावत् ।</p>
<p>तत्र वर्धमानस्य भविष्यल्लक्षणानुवादेन (ना.शा. अ-३१) ताण्डवोपयोगाभिधा-
नायाद्यरूपमाह--<q>कलानामि</q>त्यादि । सप्तदशकलः कनिष्ठासारितकः । स एव द्विगुणलयो
लयान्तरः । त्रयस्त्रिंशत्कलो मध्यमः । पञ्चषष्टिकलो ज्येष्ठः । तेन कलानां लयद्वारेण
सङ्ख्याद्वारेण च वृद्धिः। तद्वृदध्यैव च हीयमानपदवृद्धिराक्षिप्ता । यद्वक्ष्यति
--"चत्वारस्तु गणा युग्मे ओजे" इत्यादि (ना.शा. ३२-९७)। इह त्वक्षराणि
तेषां वृद्धिः कलानुसारेणैव नर्तकीनां च वृद्धिः । एका हि प्रथमासारिते नृत्ते प्रयोक्त्री ।
द्वितीये द्वे इत्यादिक्रमेण । अतो वृद्धियोगाद्वर्धमानकम् । संज्ञायां कन् । कण्डिकानां
च दशपरिवर्तक्रमो भविष्यति । प्रयोगे यथा यथाक्षरं विनिवृत्तमित्यपि यो भेदो भविष्यति
तेनापि क्रमेण कलादीनां वृद्धिः । अतोऽत्राङ्गहारप्रयोगस्य परिपूर्णस्य च पिण्डीबन्धविधेः
सम्यङ्निष्पत्तिर्भवतीति तात्पर्यम् । (२७०)</p>
<!-- APPARATUS page 181 !-->
(<q>मू</q>) 1. अ. मालोक्य ह्यक्ष । ड.म. त्वक्षराणाम् ।

<pb n="182"/>

<lg><l>1लयस्य वर्धनाच्चापि वर्धमानकमुच्यते ।</l>
<l>कृत्वा कुतपविन्यासं यथावद् द्विजसत्तमाः2 ।। २७१ ।।</l></lg>
<!-- COMMENTARY page 182 !-->
<p>एवं लक्षणानुवादेन ताण्डवोपयोगमभिधाय विधिदृष्टां क्रियां प्रतिज्ञानपूर्वमाह--
<q>कृत्वे</q>त्यादि । पूर्वरङ्गविधौ वक्ष्यते--
<lg><l>"कलापातविभागार्थं भवेदासारितक्रिया ।</l>
<l>कीर्तनाद्देवतानां च ज्ञेयो गीतविधिस्तथा ।।" (ना.शा. ५-२१) ।</l></lg>
तत्र प्रथमार्धेन शुष्काक्षरैरासारितप्रयोगमाह । तथा च वक्ष्यति--
<lg><l>"एतानि तु बहिर्गीते त्वन्तर्यवनिकागतैः ।।" इति (ना.शा. ५-११) ।</l></lg>
बहिर्गीतशब्देन द्वितीयार्धेन सार्थकपदयुक्तमासारितप्रयोगमाह । तत्रैव चोच्यते--
<lg><l>"ततः सर्वैस्तु कुतपैः संयुक्तानीह कारयेत् ।</l>
<l>विघाट्य वै यवनिकां नृत्तपाठ्यकृतानि तु ।।"</l></lg>
गीतानां मद्रकादीनाम् । (ना. शा. ५-१२) इत्यादि ।</p>
<p>तस्मिन्नवसरेऽयं1 नृत्तप्रयोग इति तमेवावसरं दर्शयति--<q>कृत्वे</q>त्यर्धेन । कुतं2 शब्दं
पातीति चतुर्विधमातोद्यं कुतपं तत्प्रयोक्तृजातञ्च । तस्य विशेषण न्यासः व्यवस्थापनम् ।
तत्र विशेषेण न्यासो यथायोगं स्वरताललयकलादिनिवेशनम् । स एव
प्रत्याहारादिरासारितक्रियान्तः परिपूर्णो विन्यासः । आसारितक्रिययाभिघातातोद्ये
तत्प्रयोक्तरि च प्रयोक्ष्यमाणासारितगतकलापातप्रस्ताव एवं क्रियत इत्युक्तम् । स च
परिपूर्णो विन्यासो <q>यथाव</q>च्छब्देन दर्शितः । <q>अनुपूर्वश</q> इति पाठे प्रत्याहारावतरणाद्यङ्गजातं
सूचयति । तेन (ए)तदुक्तं भवति--अन्तर्यवनिकागते शुष्काक्षरप्रयोगप्राण--
भविष्यदातोद्यप्रयोगप्रस्तावनात्मके दृष्टफले दैत्यादिपरितोषणया तद्विघ्नशमनशास्त्रीयफले
च प्रयुक्तेऽङ्गकलापेऽयं प्रयोगविधिः । <q>आसारितप्रयोग</q> इति सार्थकपदं य इत्यर्थः ।
<q>प्रयोक्तृभिरि</q>त्यातोद्यान्तरसाहित्यं बहुवचनेनाह ।</p>
<p>प्रयोगक्रमं दर्शयति--<q>तत्र</q> त्वित्यादिना । उपोहनं शुष्काक्षरं कनिष्ठासारिते
पञ्चकलम् । उपोह्यन्ते समासव्यासतः पदकालतालमभिहिताः स्वरा यस्मिन्नङ्गे
तत्थथोक्तम् । <q>गानं</q> सुषिरातोद्यं गीयते यतः स्थानस्वरादिति स्वराणि सादिनादीति ।
<!-- APPARATUS page 182 !-->
(<q>मू</q>) 1. ड.ब.वर्धनान्नर्तकीनाञ्च । 2. प. दनुपूर्वशः ।
(<q>व्या</q>) 1. म. यन्नृत्तप्र । 2. भ. अत्रेतः पूर्वं महान् ग्रन्थपातः ।

<pb n="183"/>

<lg><l>1आसारितप्रयोगस्तु ततः2 कार्यः प्रयोक्तृभिः ।</l>
<l>3तत्र तूपोहनं कृत्वा 4तन्त्रीगानसमन्वितम् ।। २७२ ।।</l></lg>
<lg><l>कार्यः प्रवेशो नर्तक्या भाण्डवाद्यसमन्वितः ।</l>
<l>विशुद्धकरणायां तु जात्यां वाद्यं5 प्रयोजयेत् ।। २७३ ।।</l></lg>
<lg><l>गत्या वाद्यानुसारिण्या6 तस्याश्चारीं प्रयोजयेत् ।</l>
<l>वैशाखस्थानकेनेह सर्वरेचकचारिणी ।। २७४ ।।</l></lg>
<lg><l>पुष्पाञ्जलिधरा भूत्वा प्रविशेद्रङ्गमण्डपम् ।</l>
<l>पुष्पाञ्जलिं विसृज्याथ रङ्गपीठं परीत्य च ।। २७५ ।।</l></lg>
<!-- COMMENTARY page 183 !-->
तेन घनावनद्धातोद्यद्वयस्यात्र निरासः । उपोहनसमाप्तौ नर्तक्याः प्रवेशः । तत्र <q>भाण्डवाद्यं</q>
पुष्करवाद्यं तच्च विशुद्धकरणजातौ1 । सा च मध्यस्त्रीणां लक्ष्यते । तत
एवात्रानुकारसाक्षात्कारशङ्कानिराकरणम् ।</p>
<p>तथा हि--सति परमेश्वरस्य रामादिवत्प्रयोज्यत्वे प्रथमप्रकृत्या-
2दिचित्तजातिप्रसङ्गः ।</p>
<p>तत्र--
<lg><l>"एकाक्षरं विशुद्धायां वाद्यं स्यात्सर्वमार्गकम् ।"</l>
<l>"द्धं द्धं खो खो णा णादि या विहितवाक्या ।</l>
<l>सा शुद्धा विज्ञेया मध्यस्त्रीणां समा3 जातिः ।।" इति ।</l></lg>
(ना.शा. ३४-१३६-१३८)
विशुद्धमेकाक्षरवाच्यम् । करणमङ्गहारम् । आद्यत्वे अयमेव वर्णस्तत्तत् "रुन्दहि रुन्दहि"
इत्यादि । तथाविधवाद्यानुसारिणी या गतिः तदुपलक्षणचारीति संबन्धः ।
'करणाङ्गहारान्प्रयुञ्जीत' इति भाण्डवाद्यस्यानुप्रयोज्यता प्रधान्येनोक्ता । यथोक्तं भवति
<q>भट्टतोतेन</q>-''पर्यायशस्त्रस्यास्य प्रयोगः'' इति । तदनन्तरं प्रयोगमाह-
<q>वैशाखस्थानकेने</q>त्यादि । वैशाखरेचितकरणमनेन लक्षयति--</p>
<p>"रेचितं हस्तपादं च कटिग्रीवं च रेचितम् ।" इति (ना.शा.४-९७)
(२७४) <q>पुष्पाञ्जलिधरेति</q> । तलपुष्पपुटकरणमनेन लक्ष्यते--<q>विसृज्येति</q> ।
पुष्पाक्षेपमङ्गप्रक्रमेण प्रदर्श्येत्यर्थः ।</p>
<!-- APPARATUS page 183 !-->
(<q>मू</q>) 1. अ. प्रसारित । 2. त. पुनः । 3. म. तत्र चोपोहनम् । N. अ. तत्रोपवहनम् ।
प. ततस्तूपोहनम् । 4. ड.म.ब.अ. तन्त्रीभाण्ड । 5. अ.भाण्डम् । 6. ड.म. सर्पिण्या ततश्चारीम् ।
त. सर्पिण्या तस्याम् । अ. सर्पिण्या तस्माच्चा । ब. सर्पिण्यास्तस्याः ।
(<q>व्या</q>) 1. म. तालौ । 2. दविचितजा । 3. म.ब. णामिव जा ।

<pb n="184"/>

<lg><l>प्रणम्य देवताभ्यश्च ततोऽभिनयमाचरेत् ।</l>
<l>यत्राभिनेयं 1गीतं स्यात्तत्र वाद्यं2 न योजयेत् ।। २७६ ।।</l></lg>
<lg><l>अङ्गहारप्रयोगे तु भाण्डवाद्यं 3विधीयते ।</l>
<l>समं रक्तं विभक्तं च 4स्फुटं शुद्धप्रहारजम् ।। २७७ ।।</l></lg>
<!-- COMMENTARY page 184 !-->
<p>अन्ये तु सद्य एव पुष्पाञ्जलिं तन्मोक्षं चाहुः--रङ्गपीठे यः परिगमः समन्ततः
परिष्वङ्गकरणं मध्य एव देवतानां पूर्वपूजितानां प्रणामाभिनय इत्येककालत्वं
चशब्देनोक्तत्वात् द्वयं चाचरेदित्येतदुपेक्ष्यम् । पौर्वकाल्यमाश्रित्य <q>ततोऽभिनयमिति</q> ।
भक्त्यतिशयेन तदर्थभावनया विशिष्टविषयतां प्रदर्शयितुम् । आसारितवाक्यस्य
पदार्थवाक्यार्थविषयोऽभिनयः स्वात्मन्याभिमुख्यनयनात् । न तु सामाजिकान्प्रति ।</p>
<p><q>यत्रे</q>ति निपातो यतो हेतोरित्यर्थे । तेन यतो गीतमिति गीयमानं वाक्यमभिनेयं
स्वात्माभिमुख्यं नेयम् । तच्च गानं वर्णालङ्कारलक्षणमाभिमुख्यमङ्गसाम्यं नेयम् । ततो
हेतोस्तस्यैव प्राधान्यात्तस्मिन्कालेऽवनद्धवाद्यं तदाच्छादनकारि भवतीति स्वातन्त्र्येण <q>न
योजये</q>दतिशयेन न नयेत् । यत्रेति च वीप्सया परिभाषां सार्वत्रिकीमाह । (२७६)</p>
<p>अनुवादमुखेन परिशिष्टं प्रयोगमाह--<q>अङ्गहारप्रयोगे</q>त्विति । तुशब्द एवकारार्थे ।
अङ्गहारस्य शुद्धस्यैवाभिनयशून्यस्य प्रयोगे नृत्तप्राधान्ये तदनुसारि वाद्यम् ।
विशेषेणान्तरयोगा(नन्तरयोगा)पेक्षया स विधेयो1 विधीयते धार्यते । अत एव
चानुपादानात्--</p>
<p>"तदेव हि पुनर्वस्तु भूयो नृत्तेन योजयेत् ।" (ना.शा. ४-२८४)
इति वक्ष्यमाणस्य नर्तक्या2 समाकर्षणे पुनरासारितगाने शुद्धनृत्त3मिति वाद्यस्य4 गीयमान-
सहितस्य गानस्य नृत्तस्य च क्रमेण प्रधान्येन प्रयोगो दर्शितः ।</p>
<p><q>भाण्डवाद्यं विधीयत</q> इत्युक्तम् । तदीदृशमिति दर्शयति <q>सममिति</q> ।
अक्षराङ्गताललययतिपाणिग्रहन्यासविकृतमष्टविधकालेदेशसमतात्मकं साम्यं पुष्कराध्याये
च वक्ष्यते । तत्र षोढा तालकृतम् । द्विधा स्वरोच्चारणस्थानदेशकृतम् । तद्योगात्
समरक्तभावः शब्दस्य हृद्यस्वरूपता । सा च मायूर्यादिमति(मत्रि)विधमार्जनायोगात् ।
तेन सम्यङ्मार्जनायोगात् <q>रक्तं विभक्तम्</q> । आहत्यानन्तरं च पीडितयोगेन विच्छेदप्रतिभा-
<!-- APPARATUS page 184 !-->
(<q>मू</q>) 1. न. गेयम् । 2. ड.ब.म. नियोजयेत् । N. अ. प्रयोजयेत् । 3. क्ष. ड.त.म.अ.
प्रयोजयेत् । 4. न. त. स्फुटं शुद्धम् । ब. स्फुटशुद्धप्र ।
(<q>व्या</q>) 1. म.ब. सनियेयो । 2. म.ब. ततयुक्त्या । 3. ब. नृत्य । 4. द्यस्य तस्य गीय ।

<pb n="185"/>

<lg><l>नृत्ताङ्गग्राहि वाद्यज्ञै1र्वाद्यं योज्यं तु ताण्डवे ।</l>
<l>प्रयुज्य 2गीतवाद्ये तु निष्क्रामेन्नर्तकी ततः ।। २७८ ।।</l></lg>
<lg><l>अनेनैव विधानेन प्रविशन्त्यपराः 3पृथक् ।</l>
<l>अन्याश्चानुक्रमेणाथ4 पिण्डीं बध्नन्ति 5याः स्त्रियः ।। २७९ ।।</l></lg>
<!-- COMMENTARY page 185 !-->
समानाक्षरम् । <q>स्फुटमिति</q> कादिवर्णानामनुहारो यत्र स्पष्टो भवति । प्रहारजा वर्णान्ते
शुद्धविशुद्धका(क)रणान्ते स्थिताः । यदि वा आलिप्तिकादिमार्गादन्यतम एव मार्गे स्थिताः ।
यत्र नृत्तमङ्गहारात्मकं तदङ्गानीव करणानि । यदि वा गीताङ्गानि मुखादीनि गृह्णाति
समया(तया)स्वीकुरुते एतच्च संममिति गतार्थम् । तेनायमर्थःनृत्तकर्मभूतमङ्गकर्तृभूतं
यद्वाद्यं ग्राहयति नृत्तं तन्नृत्यतेति यदङ्गानि प्रयुङ्क्त इव स्वयं वैचित्र्यप्रयोगात्सविलासमिव
श्रूयमाणमेव यद्बलादङ्गानि नर्तयतीति तत्तथोक्तम् । तद्यथा कर्तृ
ककतकणककुन्दन्तरकरहतत्तततर्हीकटिच्छिदशतहीत इति चञ्चत्पुटे । यदेवंविधं वाद्यं
पुष्कराध्याये वक्ष्यते तत्ताण्डवे इहावसरे योज्यम् । <q>पुष्कराध्याये</q> त्वीदृश एव श्लोको
भविष्यति (ना.शा. ३४-१७२)। तत्र विध्यनुवादाविह द्वौ विपर्यसनीयौ । ताण्डवमुक्तं
प्राक् । तत्रैवंविधं वाद्यं कार्यमिति ।</p>
<p>एवं प्रथमासारितस्य प्रयोगमुपसंहरत्यर्धेन - <q>प्रयुज्येत्यनेन</q> । एषां च प्रयोगे
प्रथमं परिभाषां करोति श्लोकत्रयेण--<q>अनेनैवेत्यादिना-करणान्वितमित्यन्तेन</q> । गानमिति
गीयते च गीतम् । <q>गीतवाद्ये</q> प्रधानतयावस्थिते नर्तकी नृत्तेन प्रयुज्य तथा स्वरागतो
नृत्तप्राधान्यं तदौचित्याय गीतवाद्यं प्रयुज्य स्वानुसारिणीकृत्य । <q>नर्तकी</q> न तु नाट्य
इव साक्षाद्रामादिरूपताप्रच्छन्नात्मिका । सा निष्क्रामेदपसरेत् । न तु सर्वथैव निर्गच्छेत् ।
द्वे द्वितीयमिति (ना.शा. ४-२८६) वक्ष्यमाणत्वात् । अपराः किं युगपत्प्र- विंशन्ति
नेत्याह । <q>पृथक्</q> एकैकक्रमेण प्रविशेदित्यर्थः ।</p>
<p>ननु कियत्यस्ता अपरा या अनेनैव विधिना प्रविशन्तीत्याशङ्क्याह--<q>अन्याश्चे</q>ति ।
<q>अनुक्रमेण</q> कनिष्ठादिषु चतुर्ष्वासारितेषु यथासङ्ख्यं वक्ष्यमाणाश्चतुरः पिण्डीबन्धप्रकारान्
या अन्याः बध्नन्ति ताः अपराः । अनेन चतस्र एवेत्युक्तं भवति । पिण्डीमिति
जातावेकवचनम् । (२७९)</p>
<!-- APPARATUS page 185 !-->
(मू) 1. N. योज्यं चैव तु । 2. क्ष. ड.म.त. गीतमेवं तु । न. नृत्तवाद्ये तु । नृत्तवाद्यं
च । 3. क्ष.ड.म.पुनः । 4. च.त.ब. नुक्रमेणैव । 5. क्ष.ड.म. ताः स्त्रियः ।

<pb n="186"/>

<lg><l>तावत्पर्यस्तकः1 कार्यो यावत्पिण्डी, 2न बध्यते ।</l>
<l>3पिण्डीं बध्वा ततः सर्वा निष्क्रामेयुः स्त्रियस्तु ताः ।। २८० ।।</l></lg>
<lg><l>4पिण्डीबन्धेषु वाद्यं तु कर्तव्यमिह वादकैः ।</l>
<l>पर्यस्तकप्रमाणेन 5चित्रौघकरणान्वितम् ।। २८१ ।।</l></lg>
<!-- COMMENTARY page 186 !-->
<p>एवं प्रवेशपृथक्त्वं परिभाष्य परिभाषान्तरमाह-- <q>तावत्पर्यस्तक</q> इति ।
'यावत्पिण्डी न बध्यते' इति पाठः । तावद्यावदिति भिन्नक्रमः । यावत्पर्यस्तकः
केवलासारिताभी (भिहि)-तलक्षणः प्रयोगः कार्यः तावन्न पिण्डी बध्यते ।
तावत्पिण्डीबन्धो न कार्यः । तदनन्तरं तु कर्तव्य इत्यर्थः । पूर्वप्रविष्टया नर्तक्या
परिवर्ज्यते । महावाक्यानुसारादेकघन एव वाहिन्यात्मकोऽङ्गविक्षेपो यत्र प्रयोगे स
पर्यस्तको नृत्ताचार्यभाषया पर्यस्तक इति प्रसिद्धः । अभिनयशून्य(आ)ङ्गिकविधिः
पर्यस्तकः । स च पिण्डीबन्धे न कार्यः । तदनन्तरं तु कर्तव्य इत्यर्थः । पूर्वप्रविष्टाया
नर्तक्याः शिक्षार्थमित्याद्यसङ्गतमेव कैश्चिदुक्तं तदुपेक्ष्यमेव । यावच्च पिण्डीबन्धोपयोगी
नृत्तं न प्रवर्तते तावत्प्रविष्टनर्तकीनिवर्तनेनैकाकिन्यैवासारिताभिनयः प्रयोक्तव्य इति
परिभाष्यते ।</p>
<p>परिभाषान्तरमाह--<q>पिण्डीं बध्वेति</q> । तस्यासारितस्य नृत्तप्रयोगं कृत्वा सर्वास्ता
निष्क्रामेयुरपसरेयुः । अत एवैतत्स्थानोपजीविभिरेव <q>श्रीराणका</q>दिकविभिर्डोम्बिकादौ
चतुरपसारकः प्रयोगः । (२८०)</p>
<p>परिभाषान्तरमाह--<q>पिण्डीबन्धे</q>ष्विति । यावदेव पर्यस्तक आसारिताभिनयप्रयोगे
वाद्ये तावदेव तदन्तरतापि(पाति)नि पिण्डीबन्धोपयोगिन्यङ्गहारप्रयोगे । किन्तु चित्रं
विचित्रं नानाप्रकारं प्रयोजितमोघे च वाद्यविधौ (ना.शा. अ-३४) वक्ष्यमाणानि
यानि करणानि क्रिया याभिवेध्या भगवत्यारूपास्ताभिरन्वितम् (?)। द्विमात्रा यत्र कला
स चित्रमार्ग ओघशब्दादेव लब्धः । तत्रैव ह्योघो लक्ष्यते । (२८१)</p>
<p>एवं पृथक्प्रवेश एकाकिन्या अभिनयप्रयोगः सम्भूयाङ्गहारप्रयोगः
तदनन्तरमपसारस्तावत्कालता नृत्तस्य वाद्यस्य वैचित्र्यमिति परिभाषाषट्कं कृवा द्वितीयस्य
<!-- APPARATUS page 186 !-->
(<q>व्या</q>) 1. प.त. तावत्पर्यन्तकः । ड. पर्यस्ततः । 2. क्ष.ड.म.प्रयुज्यते । न.ब.त. प्रबध्यते ।
3. N.म.त.इदमर्धं नास्ति । च. पिण्डीबद्धास्ततः । 4. क्ष. ड. पिण्डीबन्धे तु । 5. क्ष. ड.म.
चित्रोप ।

<pb n="187"/>

<lg><l>1तत्रोपवहनं भूयः कार्यं पूर्ववदेव हि ।</l>
<l>ततश्चासारितं भूयो 2गायनं तु प्रयोजयेत् ।। २८२ ।।</l></lg>
<lg><l>पूर्वेणैव विधानेन प्रविशेच्चापि नर्तकी ।</l>
<l>3गीतकार्थं त्वभिनयेद् द्वितीयासारितस्य तु ।। २८३ ।।</l></lg>
<lg><l>4तदेव च पुनर्वस्तु 5नृत्तेनापि प्रदर्शयेत् ।</l>
<l>6आसारिते समाप्ते तु निष्क्रामेन्नर्तकी ततः ।। २८४ ।।</l></lg>
<lg><l>7पूर्ववत्प्रविशन्त्यन्याः प्रयोगः स्यात्स 8एव हि ।</l>
<l>एवं पदे पदे कार्यो विधिरासारितस्य तु ।। २८५ ।।</l></lg>
<!-- COMMENTARY page 187 !-->
लयान्तरस्यासारितप्रयोगमाह--<q>तत्रोपवहन</q>मिति । तत्रैवं परिभाषयति1 तावत् । यत्रेति
पूर्वं कनिष्ठासारितं प्रयुक्तम् । <q>भूय</q> इति बहुतरं षट्कलमित्यर्थः । <q>भूय</q> इति
लयाधिकत्वात्कथंचिदभ्यधिकमित्यर्थः । <q>पूर्वेणैवेति</q> । तत्र तूपोहनमित्यादिना ।
<q>अपि</q>शब्दात् "गत्या वाद्यानुसारिण्या" इत्यादि "प्रणम्य देवतां च"
इत्यनन्तरमुद्दिष्टम् । ततः सा द्वितीया नर्तकी आसारितस्य तालविशेषसंबन्धि यद्गीतकं
गीयमानं च वाक्यं तस्यार्थमभिनयेत् । पुनस्तदेव लयान्तरासारितलक्षणं वस्तु । सा
द्वितीया । चकारात्पूर्वप्रविष्टा च । नृत्तेन च केवलाङ्गहारात्मनाऽभिनयस्तत्साम्येन
प्रदर्शयेत् । आसारितप्रयोगानन्तरं तया सह साऽप्यपसरेत् । (२८४)</p>
<p>अथ तृतीयचतुर्थयोरासारितयोरतिदेशेन प्रयोगमाह--<q>पूर्वंव</q>दिति । पृथक्त्वेनेत्यर्थः ।
<q>स एवे</q>ति । तत्र तूपोहनं कृत्वेति य उक्तो यश्च परिभाषाषट्केनोक्त इत्यर्थः ।</p>
<p>अथ यदैकमेवापसारितं प्रयुज्यते तदायं प्रयोगवैचित्र्यक्रमं इत्यतिदेशेन दर्शयति
--<q>एवमि</q>त्यादिना । एकवचनमतन्त्रम् । एकमप्यासारितं यदा प्रयुज्यते तदास्य यानि
<!-- APPARATUS page 187 !-->
(<q>मू</q>) 1. ड.म. अथोपवाहनम् । प.ब. तत्रैवोपोहनम् । N.आधाय वहनं । 2. न. गायकस्तत्र
योजयेत् । N. ब.ड. गायनस्तु प्रयोजयेत् । 3. क्ष.ड.म. गीतकार्थप्रयोगश्च द्वितीया । 4. ड.म.
तदेव तु । 5. ड.म. भूयो नृत्तेन योजयेत् । ख.ब. नाट्येनाभिप्रदर्शयेत् । क्ष. नृत्तेनापि
प्रयोजयेत् । 6.N. ड.म.त. आसारितसमाप्तौ च । 7. ड.म. पूर्ववत्प्रविशेच्चान्या । 8. क्ष.
ड.म. एव तु । त. एव च ।
(<q>व्या</q>) 1. भ. भाष्य यदि तावद्यतेति ।

<pb n="188"/>

<lg><l>भाण्डवाद्य1कृते2 चैव तथा 3गानकृतेऽपि च ।</l>
<l>4एका तु प्रथमं योज्या द्वे द्वितीयं तथैव च ।। २८६ ।।</l></lg>
<lg><l>तिस्रो वस्तु तृतीयं तु चतस्रस्तु चतुर्थकम् ।</l>
<l>पिण्डीनां विधयश्चैव चत्वारः सम्प्रकीर्तिताः ।। २८७ ।।</l></lg>
<!-- COMMENTARY page 188 !-->
पदानि छेदाश्चत्वारो मुखप्रतिमुखशरीरसंहरण(ना.शा. ३१-८०) लक्षणास्तदाश्रयेणायं
वर्धमानवच्चतुरपसारप्रयोगो भाण्डवाद्यक्रियायां गीतिक्रियायां च कार्यः । यद्वक्ष्यति ''इत्येवं
चतुरङ्गानि'' इति (ना.शा. ३१-८२) । एतदेव स्पष्टयत्येकं त्वित्यादिना (एका
त्वित्यादिना ।) <q>वस्त्वि</q>त्यङ्गम् । <q>युञ्ज्यादि</q> (योज्या इ)ति नृत्तेनेति शेषः । त्रिमात्रादिकं
यदत्र वस्तु केचित् द्विः कुर्वते तदसदेव । अन्ये त्वेवं पदे पद इत्यादि
सार्धश्लोकमुपसंहारवाक्यं वर्धमानप्रयोगस्येति वर्णयाञ्चक्रुः । अपरे पुनराहुः-
आसारितस्य पदमभिव्यक्तिस्थानं 1कण्डिकानां दश 2परिवर्तितेन प्रयोगः । तथा हि-
विशाला सङ्गता सुनन्दा सुमुखीति चतस्रः कण्डिका वक्ष्यन्ते (ना.शा. अ. ३१-१२०)
क्रमेण नवाष्टौ षोडश द्वात्रिंशत्कलाः । तस्य विशालामनु सङ्गता अनुविशालं सुनन्दा
सङ्गता विशालामनु सुमुखी सुनन्दा सङ्गता विशालेति दश परिवर्ताः । तत्र
विशालादिपरिवर्तत्रये सङ्गताः परिवर्ताः काकाक्षिवदुभयत्र संबन्ध इति सप्तदशकलस्य
द्विः प्रयोगे कनिष्ठलया3न्तरितयोः स्थानं भवति । ततः सुनन्दादिपरिवर्तत्रये
त्रयस्त्रिंशत्कलस्य मध्यमासारितस्य स्थानं भवति । ततः सुमुख्यादिचतुष्टये
पञ्चषष्टिकलस्य ज्येष्ठासारितस्य । एवमासारितस्य पदेषु स्थानेषु कण्डिकादिपरिवर्तेषु
चतुरपसारको नर्तकीप्रयोगः । तदा<q>हैका</q>पीति (एका त्विति)। वस्त्वासारितस्थानमित्येवं
कण्डिकाव4र्धमान(परिवर्तन?)स्यायं प्रयोगोऽतिदेश इति तृतीयव्याख्यानतात्पर्यम् । द्वितीये
तु व्याख्याने न किञ्चिदधिकमुक्तमिति तदुपेक्ष्यमेव ।</p>
<p>पिण्डीबन्धप्रकारा अनुक्रमेणासारितेषु प्रयोज्या इत्युक्तम् । के त इत्याह-
<q>पिण्डीनामि</q>त्यादि । विधयः प्रकाराः । तत्र विशेषान्तरहृद्यमेकप्रयोज्यं पिण्डीबन्धरूपामित्येकः
प्रकारो विशेषनामधेयविरहात्सामान्यशब्देनोक्तः । तदाह-<q>पिण्डीबन्धः पिण्डत्वादिति</q> ।
<!-- APPARATUS page 188 !-->
(<q>मू</q>) 1. च.ब. वाद्ये । 2. N. क्ष.ड.म. कृतश्चैव । 3. N. ड.म. गानकृतोऽपि च । 4.
N. ड.म.क्ष.एकां तु प्रथमां कुर्याद् द्वे द्वितीयं तु वस्तुकम् ।
(<q>व्या</q>) 1. म.भ. काण्डि । 2. म.भ. दर्शपरि । 3. म.भ. लवान्त । 4. म.भ. काष्डिवर्त ।

<pb n="189"/>

<lg><l>पिण्डी 1श्रृङ्खलिका चैव लताबन्धोऽथ भेद्यकः2 ।</l>
<l>पिण्डीबन्धस्तु पिण्डत्वादुल्मः3 श्रृङ्खलिका4 भवेत् ।। २८८ ।।</l></lg>
<lg><l>जालोपनद्धा5 च लता सनृत्तो भेद्य6कः स्मृतः ।</l>
<l>पिण्डीबन्धः कनिष्ठे तु शृङ्ख7ला तु लयान्तरे ।। २८९ ।।</l></lg>
<lg><l>मध्यमे च लताबन्धो ज्येष्ठे चैवाथ 8भेद्यकः ।</l>
<l>पिण्डीनां 9विविधा योनिर्यन्त्रं10 भद्रासनं तथा ।। २९० ।।</l></lg>
<!-- COMMENTARY page 189 !-->
नर्तकीप्रयोज्यः परस्परसंबन्ध एव पिण्डीबन्धः1द्विप्रकारः । सजातीयो वा एकता(ना)--
लावबद्धकमलयुगलवत् विजातीयो वा हंसवदनपरिगृहीतनालनलिनवत् गुल्मः
श्रृंखलिकाशब्दवाच्यः । नर्तकीत्रयप्रयोज्यस्तु ततोऽपि वैचित्र्यसहिष्णुत्वाज्जालवद्विचित्रतां
गच्छत्पूर्ववत्सजातीयविजातीयात्मा <q>लताबन्धः</q> । चतुष्टयप्रयोज्य स्तु2गतो(ते)ऽत्र रूपत्रयो
(य) महावाक्ये तावद्भिः प्रकारैर्भेदनीय इति तेभ्य एकसत्त्वयोजनाच्चाज्ञातो <q>भेद्यकः</q> ।
महावाक्यार्थ इति वैकस्यां योजनायां प्रविष्ट इत्यर्थः । स तूक्तविधैस्त्रिभिः नृत्तैः सह
वर्तते । (२८८)</p>
<p>एकादिप्रयोज्यत्वं स्पष्टयति--<q>पिण्डीबन्धः कनिष्ठे</q>त्वित्यादिना । ननु कथमेते
पिण्डीबन्धान्निष्पद्यन्त इत्याशंक्याधा3रादिभेदकृतां निष्पत्तिं दर्शयति--<q>पिण्डीना विविधा
योनि</q>रित्यादिना । तत्र यत्र पुत्रकादीनां यथा पृथग्भूताङ्गानामनुसन्धिस्तथैव
भूमिदेहाकाशाद्याधारखण्डलकाद्यनुसन्धानं <q>यन्त्र</q>म् । तस्य भूयसा सम्भावात्पूर्वमभिधानम् ।
अनेन मिश्रा भेदाः सङ्गृहीताः । भद्रं स्फुटमेवेत्यस्यासनं स्थानं भूम्यादौ स्फुटमेव
दर्शनादित्येकभेदसङ्ग्रहः । अनेनाधाराङ्गभेदो दर्शितः । प्रयोक्तृप्रयोगभेदस्तु पूर्वमेव
दर्शितः इहापि चोक्तः । <q>शिक्षायोग</q> इति । करणाङ्गहारविशेषणष्वङ्गविक्षे4पवैचित्र्याभ्यास
<!-- APPARATUS page 189 !-->
(<q>मू</q>) 1. ड.म. श्रृङ्खलिता । 2. ड.म. भेद्यतः । 3. N./?/त्तुल्यः । ड. पिण्डात्वाद्गरु । 4. N.
न.म.श्रृङ्खलिको । 5. म. नद्धाश्च लताः । 6. प.म. भेदकः । 7. त.ला या लया । 8. प.म.
भेद्यतः । 9. ड.म.द्विविधौ । न.त. त्रिविधा । 10. ड.म.यज्ञम् । ब. यन्त्रभद्रा ।
(<q>व्या</q>) 1. VR 2. म. गतोऽत्ररूपत्रयो महावाक्यार्थ इति वैकस्यां योजनायां प्रविष्ट इत्यर्थः ।
तदाह--स एतैस्त्रिभिः नृत्तैः सह वर्तते । 3. भ. ङक्यासारा । म. शङ्क्याह--आधा ।
4. भ.क्षेपे वै ।

<pb n="190"/>

<lg><l>1शिक्षायोगस्तथा चैव 2प्रयोक्तव्यः प्रयोक्तृभिः ।</l>
<l>एवं प्रयोगः कर्तव्यो वर्धमाने 3तपोधनाः ।। २९१ ।।</l></lg>
<!-- COMMENTARY page 190 !-->
इति साधकतमभेदो दर्शितः । इत एवोपजीव्यास्माभिर्वितत्योक्तं "रेचकैरङ्गहारैश्च"
(ना.शा. ४-२४९) इत्यादिव्याख्यानावसरे । <q>विविध</q>ग्रहणेन तद्व्यायामिश्रणया भेदानन्त्यं
सूचयति । तच्चास्माभिः पूर्वमेव दर्शितम् । (२९०)</p>
<p>ननु सर्वोऽयं पिण्डीबन्धप्रकार इहोपयोगी वा न वेत्याशङ्क्याह--<q>तथा चैव
प्रयोक्तव्य</q> इति । तैः सर्वैरेव प्रकारैः पिण्डीशृङ्खलकादिबन्धो योज्यत इति यावत् ।
यत्रच्छेद्यकर्म चर्मयन्त्रं काष्ठमयी प्रकृतिर्भद्रासनमिति केचिदत्र व्याख्यां कुर्वन्ति ।
युक्तायुक्ततां तु सहृदया एव विदुः ।</p>
<p>एवं गीतकाङ्गवाद्यनर्तकीपिण्डीबन्धादिदर्शनादपि नाट्यान्नृत्य(न्नृत्त?)मभिन्नमित्यपि
सूचितम् । न चायं पिण्डीबन्धप्रकारे लक्ष्ये विच्छिन्नः । केवलनृत्तक1पक्षयोः
पतितमहौषधिवदनवस्थि2तैरभ्युद्धर्तुं न शक्यते सावधानतया तु शक्यत एवेति नात्रालस्यं
शयितव्यम् । अन्यथा प्रयोगमाहुः । तथा हि --एकं तु प्रथममित्यत्र
प्रथमासारितमभिनयति । ततो द्वितीय द्वितीयासारितम् । तत्समकालं तु प्रथमा
केवलमङ्गहारं करोतीति । एवं तृतीया तृतीयासारितार्थमभिनयति । तदा द्वेऽङ्गहारं
प्रयुञ्जाते । चतुर्थी चतुर्थीभिनयं यदा करोति तिस्रोऽङ्गहारं रञ्जयन्ति । अन्ये
त्वभिनयप्रयोगेऽपि सहिततामाहुः । जालशृङ्खलिकादिपिण्डीबन्धजातं चान्योन्यं
बाहुबन्धवैचित्र्यरचितमिच्छन्ति ।</p>
<p>अथ वर्धमानकमासाद्येति प्रतिज्ञातमुपसंहरति--<q>एवमि</q>त्यादिना । एवं
प्राधान्याद्वर्धमानप्रयोगमभिधाय "गीतानां मद्रकादीनाम् ।" (ना.शा. ५-१३) इति यद्वक्ष्यते
तन्निर्णयाय प्रतिजानीते --<q>गीतानामि</q>त्यादि । चकारः सर्वशेषतां द्योतयति अन्वाचयं
च । आसारितादिपर्यन्तप्रयोज्यानां छन्द3कादीनां तच्छेषतयैव लक्षणं वक्ष्यते । तथाहि
तालाध्याये (ना.शा. अ.-३१)वर्धमानासारिगीतकपाणिलतान्तेच्छन्दक4प्रयोगश्चतुष्प5-
दाप्रयोगश्चाभिधास्यते ।</p>
<!-- APPARATUS page 190 !-->
(<q>मू</q>) 1. ड.म. शिक्षाः कार्यास्तथा । 2. ड. प्रयोक्तव्या । त. सम्प्रयुक्ता । 3. N. क्ष.पु.म.त.
प्रयोक्तृभिः ।
(<q>व्या</q>) 1. तृणक । 2. म.भ. वदनवलितै । 3. म.भ. छन्दसि । 4. भ. न्वदवीप्र ।
5. म.भ. ष्पादप्र ।

<pb n="191"/>

<lg><l>गीतानां 1छन्दकानां च भूयो वक्ष्याम्यहं विधिम् ।</l>
<l>यानि 2वस्तुनिबद्धानि यानि चाङ्गकृतानि तु3 ।। २९२ ।।</l></lg>
<lg><l>गीतानि तेषां वक्ष्यामि प्रयोगं 4नृत्तवाद्ययोः ।</l>
<l>5तत्रावतरणं कार्यं 6नर्तक्याः सार्वभाण्डिकम् ।। २९३ ।।</l></lg>
<lg><l>क्षेपप्रतिक्षेपकृतं 8भाण्डापोहनसंस्कृतम् ।</l>
<l>प्रथमं त्वभिनेयं 9स्याद्गीतके सर्ववस्तुकम् ।। २९४ ।।</l></lg>
<!-- COMMENTARY page 191 !-->
<lg><l>"सर्वेषामेव गीतानामन्ते छन्दक इष्यते ।</l>
<l>चतुरङ्ग1स्ततः त्र्यङ्गो नवाङ्गो युग्म एव च ।। (ना.शा. ३१-२९३)</l></lg>
<p>चतुष्पदा तथैकाङ्गा ।" इत्यादौ । तेन प्रधानतया तावद्गीतकादिविशेषाणां
विधिस्तत्प्रयोगे न तु स्वतन्त्राणाम् । गीतकगतवस्त्वङ्गादि यत्र स्वेच्छया
समांश्रित्यैकद्वित्र्याद्यनियमेन प्रयुज्यते तानि च्छन्दकानि । यान्यद्यत्वे नृत्ततालात्मना
डोम्बिकानर्तकीलयचंरणादिरूपेण प्रसिद्धानि । <q>भूय</q>(इति) । उक्तो हि
वर्धमानविधिस्तत्राप्याधिकं2 वस्तु वक्ष्यते ।</p>
<p>तत्र गीतकतालाश्रितनृत्तविधानं तावद्दर्शयितुमुपक्रमते <q>यानी</q>ति । भूयांसि
खण्डलकादिवस्तूनि । स्वल्पानि त्वङ्गानि । तत्र वस्तुनिबन्धनानि त्रीणि गीतकानि
--मद्रकः परान्तकं प्रकरी च । अन्यानि चत्वार्यङ्गान्युल्लोप्यकं 3रोचितकमोवेणकमुत्तरं
च । तेषां क्रमेणाह--<q>तेषा</q>मिति । तेषामपि नृत्ते वाद्ये च यो विधिस्तं वक्ष्यामि ।
तत्र गीतकेषु ये क्षेपाः प्रथमवस्त्वादावुपोहनानि ये च प्रतिक्षेपाः द्वितीयवस्त्वादिषु
प्रत्युपोहनानि, मतान्तरे त्वनन्तर्भूतपृथक्कालात्मकगीतशेषरूपाणि तानि तन्त्रीगतानि (गा)-
नयुक्तानि प्रयुज्य नर्तक्या अवतरणं भाण्डवाद्यसहितं पुष्कराध्यायभाविना प्रविर4-
लचलदङ्गुलि--(ना.शा.९-२०) दलाभिहन्यमानाङ्गिकप्राधान्येन कार्यम् ।</p>
<p>एतदुक्तं भचति--प्रथमे वस्तुन्याक्षिप्तिकामुपोहनं च प्रयुज्य नर्तकीप्रवेशः ।
द्वितीयादौ प्रत्युपोहनम् । पदयोजना तु-तन्त्रीगानान्वितं कृत्वा क्षेपप्रतिक्षेपयोः कृतं
<!-- APPARATUS page 191 !-->
(<q>मू</q>) 1. N. छन्दसां चैव । न. जन्दकानाम् । म. छन्दगानां च । 2. N. ड.ब. वस्तूनि
मुनयः सन्ति । 3. N. ड.त.म. कृतानि च । 4. प. नृत्य । 5. ड. यत्रावतरणम् ।
6. ड.म. नर्तक्या सार्व । 7. ड.म. छेदप्रति । त. भेदप्रति । ब. छन्दःप्रति । 8. व.
तन्त्रीगानसमन्वितम् । 9.क्ष.ड.म.तु गीतके सर्ववस्तु तत् ।
(<q>व्या</q>) 1. म.भ. चतुर्हस्तत्र्यश्रौ । 2. भ. प्यविकलम् । 3. भ. एरचिन्तकमोपेण । 4. भ.
प्रविचलद ।

<pb n="192"/>

<lg><l>तदेव च पुनर्वस्तु 1नृत्तेनापि प्रदर्शयेत् ।</l>
<l>यो विधिः पूर्वमुक्तस्तु नृत्ताभिनयवादिते2 ।। २९५ ।।</l></lg>
<lg><l>आसारितविधौ 3स स्याद्गीतानां 4वस्तुकेष्वपि ।</l>
<l>5एवं वस्तुनिबन्धा6नां गीतकानां विधिः स्मृतः ।। २९६ ।।</l></lg>
<lg><l>7शृणुताङ्गनिबद्धानां गीतानामपि लक्षणम् ।</l>
<l>य एव 8वस्तुकविधिर्नृत्ताभिनयवादिते ।। २९७ ।।</l></lg>
<lg><l>9तमेवाङ्गनिबद्धेषु च्छन्दकेष्वपि योजयेत् ।</l>
<l>वाद्यं गुर्वक्षरकृतं 10तथाल्पाक्षरमेव च ।। २९८ ।।</l></lg>
<lg><l>मुखे सोपोहने कुर्याद्वर्णानां विप्रकर्षतः ।</l>
<l>यदा 11गीतिवशादङ्गं भूयो भूयो निवर्तते ।। २९९ ।।</l></lg>
<!-- COMMENTARY page 192 !-->
परिसमाप्तता यत्र । तादृगवतरणात्का(णं का)र्यं सर्वभाण्डवाद्याद्या1विर्भावम् ।
<q>प्रथम</q>मित्यादावित्यर्थः । वस्त्वेव <q>वस्तुकम्</q> । त2त्सर्वमादावभिनेयं पुनर्नृत्तेन योज्यम् ।
(२९४)</p>
<p>कथमित्याह--<q>यो विधि</q>रिति । आसारितविधौ यः प्रकारः स एवात्र प्रकारः ।
यथाऽऽसारितेष्व(षु) सङ्ख्यानियमो नर्तकीवृद्ध्या नृत्तप्रयोगः । पूर्वं चैकाकिन्याऽभिनयः ।
नृत्ते च भाण्डवाद्यादिप्रयोगः । तथात्रापि । तेन वस्तुसङ्ख्यां (सङ्ख्यया) नर्तक्य
इहेति मन्तव्यम् ।</p>
<p>एतदुपसंहरन्नन्यदुपक्रमते--<q>एवं वस्तुनिबन्धाना</q>मित्यादि । <q>वादिते</q> च
विशुद्धकरणायामित्यादि योजयेत् । तदेवाङ्गनिबन्धेषु योजयेत् । तथा सर्वशेषभूतेषु
स्वतन्त्रके छन्दकेष्वपि । (२९७)</p>
<p>विशेषं तु दर्शयति--<q>वाद्यमिति</q> । घिंघिं ढन् त्रन् इत्यादीनि रूपाणि गुरूण्यपि
कदाचित्प्रयत्नशीघ्रतया ताले प्रयुक्तानि बहूनि भवन्ति । यथोत्साहच्छटादौ त्थीत्थीत्थी-
त्थन् धृत् दत्थकुदहिं--एषैका कला । अत आह--<q>अल्पाक्षरमयेऽपि</q> च भवत्य3र्धादौवाद्य-
योजनात्कला4र्धादेश्च शून्यत्वात् । तथा चञ्चत्पुटे प्रथमकलायां त् 5हिविटा ? एव ।
<!-- APPARATUS page 192 !-->
(<q>मू</q>) 1. न.ब. नृत्तेनाभि । 2. प.ब.वादितैः । 3. न. सम्यग्गीतानाम् । 4. ड. वास्तुतेष्वपि ।
न. वास्तुकेष्वपि । 5. ड.म.एष वस्तु । 6. ब.त.निबद्धानाम् । 7. ड.म. शृणुताङ्गानि स्पर्धानाम् ।
8. म.य एव वास्तुक । ब. एष कार्यो विधिर्नित्यम् । N. वस्तुषु विधिः । 9. N. ड.म.क्ष.स
सर्व एव कंर्तव्यश्छन्दकेषु प्रयोक्तृभिः । 10. ड.म.तथावाक्षर । 11. ब.म.त. गीत ।
(<q>व्या</q>) 1. भ. द्यान्तर्भा । 2. भ. तच्च सर्व । 3. म. त्यर्थादौ । 4. म. लार्थादे ।
5. म. हविटा । भ. रहाविटा ।

<pb n="193"/>

<lg><l>1तत्राद्यमभिनेयं स्याच्छेषं नृत्तेन योजयेत् ।</l>
<l>यदा गीतिवशादङ्गं भूयो भूयो निवर्तते ।। ३०० ।।</l></lg>
<!-- COMMENTARY page 193 !-->
तत्परिहारर्थमाह--<q>वर्णानां</q> गुरूणां विशेषेणाणुपर्यन्तं त्रिमात्रचतुर्मात्रतया प्रकृष्टं तद्वाद्यं
कर्तव्यम् । मुखनाम्युपवहसंज्ञके वाऽङ्गे वस्तुनिबन्धेष्वप्युपोहनेऽङ्गेऽयं वाद्यविधिः ।
अङ्गाल्पत्वात्तु तत्र नाङ्गनिबन्धव्यपदेशः ।</p>
<p>अथ वक्तव्यं सर्वशेषत्वेनाह--<q>यदा गीतिवशादङ्गमि</q>त्यादि । मुख्याङ्गानि यदा पुनः
पुनरावर्तन्ते । कथम् । गीतेश्चतुर्विधाया मागध्या1दिकाया वशात्सामर्थ्यात् । वक्ष्यते
हि ध्रुवाध्यायान्ते--</p>
<p>"अ(त्रिः) निवृत्त्या पदानां तु मागधी समुदाहृता ।" (ना.शा. ३२-४३८) । इत्यादि ।
गीतवशादित्यपि पाठ एवमर्थः । गीतिं वा गीयमानं वा । तत्र विधिमिति । तालाध्याये
वक्ष्यते--</p>
<p>"यथाक्षरं द्विसंख्यातं त्रिसंख्यातमथापि च ।" ना.शा. ३१-१०३) इति । <q>तत्रेति</q> ।
निवर्तने । <q>आद्यमि</q>ति । आद्य आवर्तः । <q>शेष</q>मित्यादि । आवर्तान्तराणि
शुद्धनुत्तप्रयोज्यानि । तेन न केवलं वस्त्वङ्गादिसमाप्तौ नृत्तम् । यावन्मध्येऽपि
कदाचित्परिवर्तेषु भवतीति दर्शनम् । यत्तु <q>राहुलके</q>नोक्तमपौनरुक्त्येनाभिनयनं
तदेवंविधमेव मन्तव्यम् ।</p>
<p>यत्तु अहं? "जळणिहिचुळुइ माइमा" इत्यत्र, जलनिधिचुलुके मानितेन चोन्मीयत
इत्यादि कैश्चिदुत्प्रेक्षितं तत्र सर्वत्र निर्वहतीत्यास्तां तावत् । (३००)</p>
<p>तत्र वाद्यविधिमाह । आवर्तमानगीतवशादङ्गं शाखाचारीप्रयोगात्मकं यदाऽऽवर्तते
तदा वाद्यप्राधान्येन नृत्तमिव वाद्यस्य यथासंभवं वैचित्र्यं प्रदर्शनीयम् । पूर्वं हि तद्वैचित्र्यं
काव्यार्थेन नियन्त्रितम् । अधुना तु सङ्कोचोऽस्य नास्ति । तथा च लक्ष्ये प्रावेशिक्यां
पात्रकृतसङ्कोचाद्यभावं मन्यमाना गीताचार्याः त्रितयप्रयोगमाहुः । एतच्च विचारयिष्यत
इत्यास्तां तावत् ।</p>
<p>समपाणिरुपारि2पाणिरर्ध(रव)पाणिश्चेति (ना.शा.३१-३२९) त्रिधापाणिः तालः ।
तदभिव्यङ्ग्यत्वात् । सङ्गीतनृत्ताभ्यां सह या (वा) पूर्वं वेति त्रिधा । छन्दोऽक्षरपदानां
<!-- APPARATUS page 193 !-->
(<q>मू</q>) 1. N. त. पुस्तके पङ्क्तिद्वयं नास्ति ।
(<q>व्या</q>) 1. म.भ. मागन्ध्यादिकार्यव । 2. म. रचल । रपर ।

<pb n="194"/>

<lg><l>त्रिपाणिलयसंयुक्तं तत्र वाद्यं प्रयोजयेत् ।</l>
<l>यथा लयस्तथा वाद्यं 1कर्तव्यमिह वादकैः ।। ३०१ ।।</l></lg>
<lg><l>(2ततं चानुगतं 3चापि ओघं च करणान्वितम्4 ।</l>
<l>स्थिरे5 तत्त्वं(तं) प्रयोक्तव्यं मध्ये चानुगतं भवेत् ।।</l></lg>
<lg><l>6भूयश्चौघः प्रयोक्तव्यस्त्वेष वाद्यगतो विधिः ।</l>
<l>छन्दोगीतकमासाद्य 7त्वङ्गानि परिवर्तयेत् ।।</l></lg>
<lg><l>एष कार्यो विधिर्नित्यं नृत्ताभिनयवादिते ।</l>
<l>यानि वस्तुनिबद्धानि तेषामन्ते 8ग्रहो भवेत् ।।</l>
<l>अङ्गानां तु 9परावृत्तावादावेव ग्रहो मतः ।।)</l></lg>
<!-- COMMENTARY page 194 !-->
साम्यं लयः । कलाकालान्तरकृतो द्रुतादिभेदस्त्रिविधः (ना.शा. ३१-३२६) । एतच्च
त्रेविध्यं यतिमार्गादिभेदस्याप्युपलक्षणम् ।</p>
<p>ननु प्रथम आवर्ते कीदृशं वाद्यमित्याशंक्याह--<q>यथा लय इति</q> । प्रथमे 1ह्यावर्ते
काव्यार्थाभिनयवशादङ्गस्य य उचितो लयो द्रुतादिस्तदनुसार्येव वाद्यं कार्यम् । अन्ये
तु यथातथाशब्दा2वविचार्यास्य पूर्वशेषत्वेनैव श्लोकार्थं गमयन्ति--यथा वाद्यं
त्रिपाणिलयवैचित्र्ययुक्तं तथाङ्गस्य गीतस्य च लयः कार्य इति । (३०१)</p>
<p>नचैवं तद्व्ययतिक्रमणीयमिति सहेतुकं दर्शयति पादोनेन श्लोकेन--<q>एवमेष</q> इति ।
हि यस्माद्देवस्य भगवतो महादेवस्य स्तुतिनिमित्तं परितोषणप्रयोजनमेतन्नृत्तमतो हेतोरुन्नीय--
माना दृष्टसम्पत्त्यै । एष एव गीतकासारितेषु च तच्चैषु (तच्छेषेषु) च छन्दकेषु
विधिः । पाणिका तु परिमितशरीरत्वात्स्वयं ताण्डवभाजनं न भवति । सा हि सुकुमारे
पूर्वरङ्गे लास्यप्रधाने तत्सत्तावैदग्ध्यायोक्ताल्लास्यस्वरूपादेव निश्चीयते । अन्यथा
पूर्वरङ्गोपयोगे प्रकान्ते तत्राध्याये लास्यस्य कोऽवसरः । वाद्याङ्गमात्रे तदुन3पयोगीति
चेत् तत्र दशाङ्गस्य चेत्प्रयोज्यतादेरतिप्रसङ्गः । स च निषेत्स्यते । तदप्रयोगे 4कृतानि
<!-- APPARATUS page 194 !-->
(<q>मू</q>) 1. क्ष. न.म.त.ड. कर्तव्यं त्वङ्गसंश्रयम् । कर्तव्यं त्वङ्गसंसृतम् । 2. ब. इतः पङ्क्तयः
पञ्च न सन्ति । व्याख्यापि सप्त पङ्क्तीनां न दृश्यते । 3.N. न.त.तत्त्वं चानुगतं चैव ।
4. त ओघश्च करणान्वितः । 5. त. स्थाने । 6. न.म. द्रुते चौघः । त. भूते चौघः । 7.न.त.त्वङ्गानां
परिर्तने । N. त्वङ्गानां च निवर्तने । 8. ड.म.त. गृहो । 9. क्ष.ड.म.परावृत्ता पादावत्र
। प.ब. परावृत्या वादावेव ग्रहो भवेत् । N. पादावेव ग्रहो मतः ।
(<q>व्या</q>) 1. म.भ. परावर्ते काव्याभि । 2. भ. ब्दौ विचा । 3. म. तदुप । 4. म. तु तानि ।

<pb n="195"/>

<lg><l>एवमेष विधिः कार्यो गीतेष्वासारितेष्वपि1 ।</l>
<l>देवस्तुत्याश्रयं ह्येतत्सुकुमारं निबोधत ।। ३०२ ।।</l></lg>
<lg><l>स्त्रीपुंसयोस्तु संलापो यस्तु2 कामसमुद्भवः ।</l>
<l>तज्ज्ञेयं सुकुमारं3 हि शृङ्गाररससम्भवम् ।। ३०३ ।।</l></lg>
<!-- COMMENTARY page 195 !-->
गेयपदानीति न मिन्मः । तालाध्याये चैतद्भविष्यति । गीतकादिशेषत्वे तु
छन्दकसङ्गृहीतैवेति नात्रोक्ता । गीतकं च स्वतन्त्रेऽप्यासारिते भवति । ताण्डवप्रयोगस्तु
यदा त्वेष पिण्डीबन्धैर्विकल्प्यते प्रत्येकमङ्गविन्यासस्तदा तेषां पृथक्पृथग्गति
त....दोतातिदेशेनासारितेष्यप्येवमेव । मुख्यान्यङ्गचतुष्टयविभागेन नर्तकीक्रमप्रवेशा-
दिप्रयोगः । एतदर्थमेव वर्धमानेऽप्युक्ते पुनरासारितसङ्कीर्तनम् । परपूर्वरङ्गे
चापिशब्दात्तत्सङ्ग्रहो व्याख्येयः ।</p>
<lg><l>"सर्वेषामेव गीतानामन्ते1" इत्युपक्रम्य</l>
<l>"चतुष्पदा तथैकाङ्गा......युग्मौ यौ वा प्रमाणतः ।"</l>
<l>"तथा शृङ्गारभूयिष्ठा" "त्रिलया वा" (ना.शा. ३१-२९३)</l></lg>
<p>इति निरूप्य दशाङ्गं लास्यं तालाध्याये (ना.शा. ३१) निरूपयिष्यते । मुनेश्चतुष्पदान्तर्भूतं
लास्यगानमित्यादि भूयो भविष्यत ए(त्ये)व । <q>विशाखिला</q>दिप्रणीतं लास्यगानान्तरं
मुनिनाऽभिहित2चतुष्पद एव सङ्गृहीतत्वात् । सा चतुष्पदा गीतकानामन्ते पाणिकान्ते
वा प्रयोज्येति दर्शितम् । तदभिप्रायेणोपक्रममाह--<q>सुकुमारं निबोधतेति</q> । तु शब्द
उत्तरतोऽपेक्षणीयः सुकुमारं त्विति यावत् । अत एवोक्तरञ्जकताविधिं निजयोहापोहधिया
कल्पयति । तत्रापि ह्यङ्गवृद्ध्या नर्तकीवृद्धिरित्यादि सर्वमुन्नेयमित्यर्थः । (३०२)</p>
<p>ननु किं तत्सुकुमारमित्याह--<q>स्त्रीपुंसयोस्त्वि</q>ति । एकस्तुशब्दः पूर्वत्र नीतः ।
द्वितीयः सुकुमारकं विशेषयति । तदेव हि सुकुमारं न तु करुणहास्यादिमयम् ।
किं तदित्याह । स्त्रीपुंसयोर्यः कामः । स्त्रियाः पुरुषस्य कामना । पुंसो वा स्त्रियाः ।
तस्मात्कविहृदयस्थिताद्विवक्षाक्रमेण समुद्भवो यस्य लापस्य काव्यव्यु(त्पादकवा)क्यस्य
तत्सुकुमारम् । तत एव परस्परहेतुकत्वं भवति । अत एवाह--<q>शृङ्गाररसस्य</q>
परस्परहेतुकत्वे <q>संभव</q>मात्रमयोगव्यवच्छेदनं यत्र । तेन तदवस्थामात्रोपनिबन्धोऽपि
डोम्बिकादिकविरुद्धषिद्गकादौ चावगन्तव्योत्साहादौ शृङ्गाररसस्याव्यापत्तिबन्धः । परमेश्वरे
<!-- APPARATUS page 195 !-->
(<q>मू</q>) 1. N.क्ष.ड.म.त. सारितेषु च । 2. च. यत्र । 3. ड.म. स्वकृतारम्भि ।
(<q>व्या</q>) 1. काव्यमालापुस्तकेऽधिकपाठः । 2. VR. emends चतुष्पदया ।

<pb n="196"/>

<lg><l>यस्यां यस्यामवस्थायां 1नृत्तं योज्यं प्रयोक्तृभिः ।</l>
<l>2तत्सर्वं सम्प्रवक्ष्यामि तच्च मे शृणुत द्विजाः ।। ३०४ ।।</l></lg>
<lg><l>अङ्गवस्तुनिवृत्तौ3 तु तथा वर्णनिवृत्तिषु ।</l>
<l>तथा चाभ्युदयस्थाने 4नृत्तं तज्ज्ञः प्रयोजयेत् ।। ३०५ ।।</l></lg>
<lg><l>5यत्तु संदृश्यते किञ्चिद्दम्पत्योर्मदनाश्रयम् ।</l>
<l>6नृत्तं तत्र प्रयोक्तव्यं 7प्रहर्षार्थगुणोद्भवम् ।। ३०६ ।।</l></lg>
<!-- COMMENTARY page 196 !-->
हि तपस्यति(न्ती) भगवती तदेकहृदया बभूवेति तावति परस्परास्था(नु)बन्धात्मकरत्यभावे
कामावस्थामात्रकम् । परतस्त्वर्धशरीराक्रमाणादौ श्रृङ्गारहास्ये इत्येवं परमेश्वरचरिते
सुकुमारस्य वि(द्वि)शाखत्वेनाप्रसरात्तस्यैवाद्यापि पक्षे स्थितिः । करुणादिर्भगवति न
सम्भवति । नापि तत्तत्र समुचितमिति न तत्सुकुमारम् ।</p>
<p>यत्तु <q>राघवविजयादौ</q> भी(सी)तामूर्च्छादिव्यावर्णनान्तं ताण्डवम् । न च तत्र
(सी)तरिचितसुकुमाराङ्गहारात्मकनृत्तयोजना । अपि तु गीतकार्थभावनान्यायेन 'रौद्रस्य
चैव यत्कर्म स करुण' इति प्रसक्त्या तत्र तथाविधाभिनययोग इत्यलं बहुना ।
(३०३)</p>
<p>वक्तव्यशेषमाह--<q>यस्यां यस्या</q>मित्यादि । सुकुमारं यत्काव्यं तदाश्रितं गानमपि
तथा । अन्तर्लग्नं नृत्तमपि । तत्र यदुक्तं--</p>
<p>'तदेव हि पुनर्वस्तु' (ना.शा. ४-२९५) इति तथा "यदा गीतिवशादङ्गम्"
(ना.शा. ४-२९९) इति । नृत्तयोजनं तु तदनुवादपूर्वकं नियम इति । (३०४)</p>
<p><q>अङ्गवस्तुनिवृत्तौ त्वि</q>ति । तुर्भिन्नक्रमोऽवधारणे । वर्णानां स्थाय्यादीनां
गीतक्रियाविस्ताररूपाणां निवृत्तिर्यथा परान्तकादौ । प्रतिशाखायां यद्वक्ष्यते--
"प्रतिशाखाद्यपि च" इति तेनाङ्गवस्तुवर्णापरावर्तेषु यत्तथाभूतेनैववाद्यादिवैचित्र्यप्रकारेण
नृत्तमुक्तं तदध्यायाभ्युदयस्थानभेदभावज्ञो नृत्ताचार्यः प्रयोजयेत् । (३०५)</p>
<p>तदनु(तदु)दाहरति--<q>यत्तु संदृश्यत</q> इति । यत्काव्यखण्डं <q>दम्पत्योः</q> स्त्रीपुंसयोः
कामकृतं 1वाच्यत्वेन श्रूयते, अन्यच्च प्रहर्षार्थगुणोद्भवम् । प्रहर्षप्रयोजनो यो गुणः
<!-- APPARATUS page 196 !-->
(<q>मू</q>) 1. च. नृत्यम् । 2.N. क्ष.ड.म.सर्वगीतकसंबन्धं तच्च । 3. क्ष.ड.म.त. निवृत्तौ च ।
4. प. नृत्यम् । 5. ड.ब.म.त. यत्र संदृश्यते । 6. च. नृत्यं तत्र । N. ड.म.क्ष.तत्र नृत्तम् ।
7. ड. ब. पुरुषार्थ ।
(<q>न्या</q>) 1. म.भ. कृतवाच्य ।

<pb n="197"/>

<lg><l>यत्र सन्निहिते कान्ते 1ऋतुकालादिदर्शनम् ।</l>
<l>गीतकार्थाभिसंबद्धं नृत्तं तत्रापि चेष्यते ।। ३०७ ।।</l></lg>
<lg><l>खण्डिता विप्रलब्धा वा कलहान्तरितापि वा ।</l>
<l>यस्मिन्नङ्गे2 तु युवतिर्न3 नृत्तं तत्र योजयेत् ।। ३०८ ।।</l></lg>
<lg><l>सखीप्रवृत्ते संलापे तथाऽसन्निहिते प्रिये ।</l>
<l>नहि नृत्तं प्रयोक्तव्यं यस्या वा प्रोषितः प्रियः ।। ३०९ ।।</l></lg>
<!-- COMMENTARY page 197 !-->
आस्थाबन्धो वचनं, दूतीवचनाकर्णनादिरंशस्तदुद्भवं तदाब्धं तत्र नृत्तं योज्यमिति
कामावस्थासु मन्तव्यम् । श्रृङ्गारेऽप्यनेन1 वासकसज्जाभिसारिकाविषयं नृत्तमुक्तम् ।
(३०६)</p>
<p>स्वाधीनभर्तृकाविषयमाह--<q>यत्र सन्निहित</q> इति । यस्मिन्नङ्गे गीतकस्य गीयमानस्य
काव्यस्यार्थत्वेन वाच्यत्वेन संबन्धः । कान्तसन्निधाने ऋतोर्वसन्तादेः2 कालस्य
चन्द्रोदयादेरवलोकनं भवति तत्र नृत्तम् । (३०७)</p>
<lg><l>"नियमफलं दर्शयितुमाह--<q>खण्डिते</q>त्यादि ।</l>
<l>"व्यासङ्गादुचिते यस्या वासके नागतः प्रियः ।</l>
<l>सा खण्डिता " (ना.शा. २२-२०९)</l></lg>
<lg><l>"यस्या दूतीं प्रियः प्रेष्प दत्त्वा सङ्केतमेव च ।</l>
<l>नागतः कारणेनेह विप्रलब्धा तु सा ।" (ना.शा. २२-२१०)</l></lg>
<lg><l>"ईर्ष्याकलहनिष्क्रान्तो यस्या नागच्छति प्रियः ।</l>
<l>साऽनुतापवशप्राप्ता कलहान्तरिता ।" (ना.शा. २२-२०८)</l></lg>
<p><q>अङ्ग इति</q> । तदाधारभूते काव्यखण्डे । किमियत्येव न नृत्तमित्याशङ्कयाह-
<q>सखीप्रवृत्त</q> इति । तथा असन्निहिते प्रिये 3यद्विषयकसल्लापतत्समागमोपायपर्यालोचनादि-
रूपवृत्त(त्तान्त)स्तत्रापि न नृत्तं योज्यम् । अनेन विरहोत्कण्ठिता लक्षिता ।
वासकसज्जा प्रियानागमने तथोक्ता । खण्डिता ज्ञाततदी4यव्यलीकेति विशेषः । <q>यस्या
वा प्रेषितः प्रिय</q> इति । प्रोषितभर्तृकावस्थास्वपि यदा प्रियोऽसन् दुर्लभः खि(ख)लो
वेति हृदये(य)निहितो वेति तदा(न)नृत्तम् । तत्र हि करणानन्तरमेव परिसमाप्तिः ।
<!-- APPARATUS page 197 !-->
(<q>मू</q>) 1. ड.ब. त. ऋतुकालाभि । न. ऋतुमाल्याभि । 2. ब. यस्मिन् रङ्गे । 3. क्ष.ड.म.त.
युवतिर्नृत्तं तत्र प्रयोजयेत् ।
(<q>व्या</q>) 1.म. रोप्यनेन न वास । 2. म. तोर्वासकसज्जादेः । 3. भ. सखीविष । 4 म
दिंन्द्रिय ।

<pb n="198"/>

<lg><l>(1दूत्याश्रयं यदा तु2 स्यादृतुकालादि3दर्शनम् ।</l>
<l>4औत्मुक्यचिन्तासंबद्धं न नृत्तं तत्र योजयेत् ।।)</l></lg>
<lg><l>यस्मिन्नङ्गे 5प्रसादं तु गृह्णीयान्नायिका क्रमात् ।</l>
<l>ततःप्रभृति नृत्तं तु शेषेष्वङ्गेषु6 योजयेत् ।। ३१० ।।</l></lg>
<!-- COMMENTARY page 198 !-->
तथा विधेय(यं) यथा क्षरत्वात्तत्र तदेवाश्रयणीयम् । न तु द्विसङ्ख्यातं त्रिसङ्ख्यातं
वेत्युक्तं भवति । व्यतिरेकलब्धेऽप्यु1दाहरणे प्रदर्शितोऽप्यर्थो नृत्तस्येह
प्राधान्येनाभीष्टत्वान्न स्वेन कण्ठेनोच्यते । (३०१)</p>
<p><q>यस्मिन्नङ्ग इति</q> । <q>प्रसादमि</q>ति । प्रसन्नहृदयत्वं येन प्रकारेण युवतिर्लभेतेति ।
तेन(न)खण्डिताविषयमेवैतदपि तु सर्वविषयं मन्तव्यम् । ततः प्रभृति शेषेष्वङ्गेष्वित्यस्यायं
भावः । लब्धास्थाबन्धा यदि(दा) भवति तद्वति (यदि) प्रियोऽसन्निहितो भवति तदा नृत्तं
योज्यमेव । एतस्मिन्प्रकरणे नाट्यगतानि नाटकोदाहरणानि कैश्चिद्दत्तानि तान्ययुक्तानीति
मन्तव्यम् ।</p>
<p>खण्डितादयो नायिका यत्र साक्षात्क्रियन्ते तत्र वलनावर्तनादिरूपनृत्तं न योज्यमिति
यदुच्यते तदनवकाशमेव । तथाहि--
<lg><l>"चिन्तानिश्वासखेदेन हृद्दाहाभिनयेन च ।</l>
<l>सखीभिः सह संलापैरात्मावस्थावलोकनैः ।।</l></lg>
<lg><l>ग्लानिदैन्याश्रुपातैश्च रोषस्याभिनयेन च ।</l>
<l>निर्भूषणामृजात्वेन दुःखेन रुदितेन च ।।</l></lg>
<lg><l>खण्डिता विप्रलब्धा च कलहान्तरितापि च ।</l>
<l>तथा प्रोषितनाथा च भावानेतान्प्रयोजयेत् ।। (ना.शा. २२-२१४-२१६)</l></lg>
इति सामान्याभिनये वक्ष्यते ।
<lg><l>"विषण्णे मूर्च्छिते भीते जुगुप्साशोकपीडिते ।</l>
<l>ग्लाने सुप्ते विहस्ते च निश्चेष्टे तन्द्रिते तथा ।।</l></lg>
<lg><l>मत्ते प्रमत्ते चोन्मत्ते चिन्तायां तपसि स्थिते ।</l>
<l>2व्याधिते रुग्ज्वरार्ते च भयार्ते शी3तविप्लुते ।।</l></lg>
<lg><l>न ह4स्ताभिनयः कार्यः कार्यः सत्त्वसमाश्रयः" (ना.शा. ९-१७६-१७८)</l></lg>
<!-- APPARATUS page 198 !-->
(<q>मू</q>) 1. अयं श्लोकः 'ब' पुस्तके व्याख्यायामपि न दृश्यते । 2. च.त.यदा च । 3. न.त.कालाभि ।
4. क्ष.प.त. औत्सुक्यचिन्तासंबंद्धं नृत्तं तत्र प्रयोजयेत् । म. सम्बन्धान्नृत्तं तत्र प्रयोजयेत् ।
5. ड.म. प्रयोगम् । 6. प. शेषेष्वर्थेषु ।
(<q>व्या</q>) 1. म. व्यतिरेकबुद्धो व्यु । 2. व्याधिग्रस्ते ज्वरार्ते । 3. म. गीत । 4. म. वस्ता ।

<pb n="199"/>

<lg><l>देवस्तुत्याश्रयकृ1तं यदङ्गं तु भवेदथ2 ।</l>
<l>माहेश्वरैरङ्गहारैरु3द्धतैस्तत्प्रयोजयेत् ।। ३११ ।।</l></lg>
<lg><l>यत्तु4 शृङ्गारसंबद्धं गानं स्त्रीपुरुषाश्रयम् ।</l>
<l>5देवीकृतैरङ्गहारैर्ललितैस्तत्प्रयोजयेत् ।। ३१२ ।।</l></lg>
<lg><l>चतुष्पदा नर्कुटके खञ्जके 6परिगीतके ।</l>
<l>विधानं 7सम्प्रवक्ष्यामि 8भाण्डवाद्यविधिं प्रति ।। ३१३ ।।</l></lg>
<lg><l>खञ्जनर्कुटसंयुक्ता भवेद्या तु चतुष्पदा ।</l>
<l>पादान्ते सन्निपाते तु तस्या भाण्डग्रहो भवेत् ।। ३१४ ।।</l></lg>
<!-- COMMENTARY page 199 !-->
इत्याङ्गिकाभिनये वक्ष्यति ।</p>
<p>तदेवं स्थिते हस्ताभिनयस्यैवात्रावकाशो नास्तीति कस्तत्र तत्संमेलनात्मनो
वलनावर्तनादेराशङ्कावकाशो 1यन्निषेधोऽत्र वचनीयः स्यात् । न चेह नाट्यं
प्रकृतमित्यास्ताम् । एवं गीतकादेरन्ते च्छन्दकं पाणिकायास्तु लास्यगानस्वीकारिणी
चतुष्पदा प्रयोज्या । इयता गीतकादि पूर्णं प्रयुक्तम् । एतदर्थमेव "वीक्ष्य शङ्करम् ।
सुकुमारप्रयोगेण नृत्यन्तीं चैव पार्वतीम् ।" (ना.शा. ४-२४९)इत्युपक्रमात्प्रभृति
द्विशाखत्वेनैव नृत्तस्वरूपमुपदर्शितम् ।(३१०)</p>
<p>तदत्र द्विविधे नृत्तविभागमाह श्लोकत्रयेण । <q>देवस्तुत्याश्रय</q>मिति । <q>यदङ्ग</q>मिति ।
छन्दकसम्बन्धि । <q>उद्धतै</q>रिति । विद्युद्भ्रान्तगरुडप्लुतकादिप्रधानैः । अत्र हेतुर्यतस्ते
महेश्वरप्रयुक्ताः । <q>यत्</q> द्वितीयचतुष्पदासंबन्धि । <q>ललितैरि</q>ति । तलपुष्पपुटलीन--
नितम्बाद्यारब्धैः । अत्र हेतुः यतस्ते देवीकृताः । (३१२)</p>
<p>एवं नृत्तविधिश्चतुष्पदायां सला2स्यगानस्वीकारिण्यामुक्तः । अधुना
भाण्डविधिर्वक्तव्यः । तत्र चतुर्भिः पादैर्ध्रुवा क्रियते । ते च पादौ शुष्काक्षरैर्झ-
ण्टुमादिभिः (दिग्ल इत्यादिभिर्वा) यद् वक्ष्यते--
<lg><l>"आसनेषूपविष्टैर्यत्तन्त्रीगानसमन्वितम् ।</l>
<l>गायनैर्गीयते शुष्कं तद्गेयपदमुच्यते ।।" (का.मा.ना.शा. १८-१८५)</l></lg>
<!-- APPARATUS page 199 !-->
(<q>मू</q>) 1. ड..म. गतम् । 2. क्ष.ड.म. भवेदिह । 3. ड. हारैरुद्यतैः । 4. म. यत्र । 5.क्ष.म..
देवैः । 6. न. परितातके । म.प. परिधानके । 7.अ. संप्रयुञ्जामि । 8.N. क्ष.म.भाण्डनृत्त ।
ब. भाण्डनृत्य । अ. नाट्ये भाण्ड ।
(<q>व्या</q>) 1. म. यं नि । 2. भ. सकलास्य ।

<pb n="200"/>

<lg><l>या ध्रुवा छन्दसा युक्ता समपादा समाक्षरा ।</l>
<l>तस्याः पादावसाने तु प्रदेशिन्या ग्रहो भवेत् ।। ३१५ ।।</l></lg>
<lg><l>कृत्वैकं 1परिवर्तं तु 2गानस्याभिनस्य3 च ।</l>
<l>पुनः पादनिवृ4त्तिं तु 5भाण्डवाद्येन योजयेत् ।। ३१६ ।।</l></lg>
<!-- COMMENTARY page 200 !-->
इति । सार्थकपदैर्वा । तत्रापि वर्णवृत्तकृता पादा मात्रावृत्तकृता वा । ते समा
अर्धसमाः विषमा वा । ते च प्राधान्येन खञ्जनर्कुटकवृत्तैर्योज्यन्ते । यद्वक्ष्यते ध्रुवाध्याये</p>
<p>"अष्टौ नर्कुटकानां तु । तिस्रः खञ्जकजातयः ।" (का. मा.ना.शा.३२-२८०;
३०१)
इत्युपक्रम्य</p>
<p>"आभ्यो विनिस्सृताश्चान्या युग्मौजा विषमास्तथा ।" इति (ना.शा. ३२-३०८)
एतद्विषयं भाण्डवाद्योपक्रमं करोति । <q>चतुष्पदा नर्कुटक</q> इति । चतुष्पदापि
सन्निधानाच्चतुष्पदायां1 परिगीतमपि ध्रुवाध्याये त्रिवृत्तकं यदि वा शुष्कगीतं तत्रैव ।
तदेतेषु त्रिषु प्रकारेषु भाण्डवाद्यस्य पुष्करवाद्यस्य विधिं वक्ष्यामि ।</p>
<p>खञ्जकजात्या नर्कुटकजात्या वा या चतुष्पदा ध्रुवा क्रियतेऽस्यां प्रथमपादस्य
यावदुपा (न्त्या) (कला) तावच्च श्री2वंशान्वितं गानम् । अन्ये(न्या) तु या सन्निपाताख्या
हस्तद्वयसमायोगशब्दपरिच्छेद्या कला तद्गानसमये भाण्डवाद्यमारम्भणीयम् । येषामर्ध
(एषोऽर्ध)समविषमो(म)वृत्तात्मकं(को) नर्कुटकखञ्जकजात्यारब्धायां चतुष्पदायां विधिः ।
(३१४)</p>
<p>वर्णवृत्तसमवृत्तात्मकतज्जात्यारब्धायां तु विधिमाह--<q>या ध्रुवेति</q> । <q>समुपादा</q>
चतुष्पादा । तदयमर्थः--या चतुष्पदा । <q>छन्दसा युक्तेति</q> । युक्ता जातिगतवर्ण-
वृत्तयोजिता । <q>समाक्षरे</q>ति । तज्जातिकसमवृत्तमयी । तस्याः प्रथमे पादे परिसमाप्ते
द्वितीयपादे या प्रदेशिनी तर्जनी तदुपलक्षिता या चातीतकलमप्र(चात्र त्रिकलप्र)भृति
भाण्डवाद्यं योज्यम् । तत्र युग्मेन मानेन यदा चतुष्पदा भवति--यद्वक्ष्यते "3युग्मौजा
वा प्रमाणतः ।" (ना.शा. ३१-२९३) इति त्रि(द्वि)कलश्च मार्गः तदा द्वितीयपादे सप्तमी ।
या निष्क्रामकला सा तर्जनीप्रयोज्यत्वार्त्तर्जनी । चतुष्कलमाने तु त्रयोदशी ।</p>
<!-- APPARATUS page 200 !-->
(<q>मू</q>) 1. ड.ब.त. परिवृत्तम् । 2. न.ब.नागस्याभि । 3. क्ष.प.म. नये पुनः । अ. नयेन तु ।
4. न.म. निवृत्तौ । अ.त. निवृत्तम् । 5. द.म.भाण्डवाद्यम् । ब. भाण्डवाद्ये नि ।
(<q>व्या</q>) 1. भ. दायाः । 2. भ. श्रीवङ्गान्वि । 3. का. मा. अधिकपाठः ।