<pb n="201"/>

<lg><l>अङ्गवस्तुनिवृत्तौ1 तु वर्णान्तरनिवृत्तिषु ।</l>
<l>तथोपस्थापने चैव भाण्डवाद्यं प्रयोजयेत् ।। ३१७ ।।</l></lg>
<lg><l>येऽपि चान्तरमार्गास्स्युः2 तन्त्रीवाक्करणैः3 कृताः ।</l>
<l>तेषु सूची4 प्रयोक्तव्या भाण्डेन सह ताण्डवे ।। ३१८ ।।</l></lg>
<!-- COMMENTARY page 201 !-->
आवापकालतर्जनी । यदा तु त्र्यश्रेण मानेन तदा द्विकले पञ्चमी । कनिष्ठा
निष्क्रामकला तर्जनी । चतुष्कले तु नवमी । आवापकला तर्जनी ।</p>
<p>एतच्च तालाध्याये वक्ष्यते--"कनिष्ठाङ्गुलिनिष्क्रामः" इत्याद्युपक्रम्य
"तर्जनीकृतो निष्क्रामः" (ना.शा. ३१-४१,४२) इत्यादिना । <q>दत्तिला</q>चार्येण तु
संक्षिप्योक्तमेतत् --
<lg><l>"आद्यद्वितीयमध्यान्तात्पादभागाद्विदुः क्रमात् ।</l>
<l>कनिष्ठानामिकायुक्तो मध्यमादेशिनीकृतात् ।।</l>
<l>अयुग्ममध्यहीनः स्यात्1" इति ।</l></lg></p>
<p>एवं तर्जनीप्रयोज्यो2 योऽसौ द्वितीयपादे कलापातः त(तस्त)त्र
भाण्डग्रहस्तदुपलक्षितश्च नर्तकीप्रवेश इत्युक्तं भवति । अन्ये त्वाकाशग्रहासु
निश्शब्दकलातो ग्रहं मन्यमानाः सन्निपातप्रकरणात्सशब्दात्पातादेव ग्रह इहेति वदन्तः
प्रदेशिनीशब्देन तदुपलक्षितपादभागगमनं सशब्दमेव पादग्रहावधिके3नाचक्षते ।
पञ्चपाणिप्रपाता ये पुष्कराध्याये वक्ष्यन्ते तन्मध्यात्प्रदेशिनीपातेन भाण्डग्रह इति व्याख्यानं
"सन्निपातोऽनुग्रहः" इति प्रकरणेन तथा ध्रुवाध्याये वक्ष्यमाणेन "चतुर्ग्रहा ध्रुवा"
इत्युपक्रम्य,
<lg><l>"सन्निपातग्रहाः काश्चित्तथाकाशग्रहाः पराः ।</l>
<l>प्रदेशिनीग्रहास्त्वन्यास्तथैवान्याः समग्रहाः ।।"</l></lg> (ना.शा. ३२-४२३)
इति विधिना विरुद्धमित्युपेक्षितं लक्ष्यवेदिभिः (३१५)</p>
<p>नन्वेवं नर्तकी प्रविष्टा ततः प्रभृत्यभिनयं तावत्करोति । यस्त्वसावाद्यः
पादस्ततोऽधिकोऽपि वा भागस्तत्र नर्तकी नैव प्रविष्टिति वा (का) तत्र वार्तेत्याशङ्-
क्याह--<q>कृत्वैक</q>मिति । योऽसौ शुद्धविभागः पूर्व गीतः स परावर्तनीयो भाण्डवाद्येन
<!-- APPARATUS page 201 !-->
<q>(मू)</q> 1. प.म.त.अ. निवृत्तौ च । क्ष. निवृत्तेन । 2.N. ड.ब.मार्गास्तु । 3. ढ.ब. वाक्षारणैः ।
अ. वाक्चरणैः । त. वा करणैः । 4. त. पूर्वा ।
<q>(व्या)</q> 1. भ. आयुड्मध्य । म. मध्यविहीनः । 2. म. ज्या योऽसौ । 3. म. भ. तेना ।

<pb n="202"/>

<lg><l>महेश्वरस्य चरितं य इदं सम्प्रयोजयेत् ।</l>
<l>सर्वपापविशुद्धात्मा शिवलोकं स गच्छति ।। ३१९ ।।</l></lg>
<!-- COMMENTARY page 202 !-->
सहाभिनेतव्य इति पश्चादसौ प्रयोज्य इत्युक्तं भवति । पादग्रहणमुपलक्षणम् । तेन
यावान्भागो भाण्डवाद्येन प्राङ्नियोजितोऽत एव नाभिनीतस्तावतो निवृत्तिः परावर्तनं
कार्यमित्युक्तं भवति । (३१८)</p>
<p>अथात्र चतुष्पदायां भाण्डवाद्यविशेषाभिधानव्याजेन नृत्तस्थानं दर्शयति--
<q>अङ्गवस्तुनिवृत्तौ त्वि</q>ति । तुर्भिन्नक्रमोऽवधारणे । अङ्गस्यैकस्य वा वस्तुनो वा सर्वस्य
ध्रुवाशरीरस्य स्थाय्यादिविशेषस्य वा प्रतिशाखान्यायेन तत्परावर्तनं यच्चोपस्थान-
मूहा(?)(पस्थापना)त्मकं1 तेषु प्रकर्षेण भाण्डवाद्यं वैचित्र्ययुक्तं योजयेत् । तद्वशाच्च
तत्र नृत्ताङ्गहारयोजनां कुर्यादित्यर्थः । (३१७)</p>
<p>अथ शुष्काक्षरायाश्चतुष्पदाया विधिर्वक्तव्यः । सा च पूर्वमेव प्रयुज्यते "आसने-
षूपविष्टेषु" इत्युक्तत्वात् । अत एव गेये गातव्ये काव्ये पदमवगमयन्त इति
तत्पीठबन्धरूपत्वं तस्याः । तथा चान्यत्वे 2षिद्गकेषु गातव्यात्पूर्वं तावतीति नाका-
(रे?) । अत एव गेये ध्रुवागीते गेयं गातव्यमिति ह्येकोऽर्थः । तं विधिमाह--<q>येऽपि</q>
<q>चान्तरमा</q>र्गा इति । अन्तरं परस्परवैलक्षण्यं मा3र्ग्यते येनोपायेन सोऽन्तरमार्यः ।
संवाद्यनुवादिन्या4 स स्वर उपलक्षणात्मकोऽर्थप्राधान्याभावाच्च तेनैव व्यपदेशः । अत
एवाह तन्त्रीक्रियया वाक्क्रियया । तदे(ए)व निरर्थकतया योजितास्तेषु समग्रहत्वेनैव
भाव(ण्ड)प्रयोगः । नर्तक्या रचहाद्वि(रचनाद्धि)लास्याङ्गतकाव्यार्थानुसारिहस्ता-
भिनयशून्यः सात्त्विकाङ्गवलनादिमात्रेण सूच्याभिनयः । यद्वक्ष्यति--</p>
<p>" वाक्यार्थो वाक्यवस्त्वङ्गैर्योज्यते यदा पूर्वम् । " इति । पश्चाद्वाचाऽभिनय
इत्ययं त्वङ्ग इहोपलक्ष्यः । एतच्च गातव्यप्रयोगे त्रिप्रकारकृततावन्मात्र-
तालगानसूच्याऽभिनयनमद्यापि दृश्यते ।</p>
<p>एवं वर्धमानकप्रयोगो गीतकप्रयोगो वा छन्दकप्रयोगेन चतुष्पदाप्रयोगेन च सहेतुकः
परिपूर्णो भवति । अत एव तालाध्याय इत्यु(एतदु)पक्रमानुसारेणैव वर्धमाना-
सारितकगीतकच्छन्दकचतुष्पदा तदन्तर्भूतलास्यगानस्य5 विधेः क्रमेण निरूपणं भविष्यती-
<!-- APPARATUS page 202 !-->
<q>(व्या)</q> 1. भ. स्थानमोहात्म । 2. म. भ. षिदिभिशितेषु । 3. भ. मन्यन्ते । 4. म.भ. सम्पाद्यवादित्या
सस्वरा । 5. म. भ. नसविधेः ।

<pb n="203"/>

<lg><l>एवमेष विधिः सृ(र्दृ)ष्टस्ताण्डवस्य 1प्रयोगतः ।</l>
<l>भूयः किं 2कथ्यतामन्यन्नाट्यवेद3विधिं प्रति ।। ३२० ।।</l></lg>
<lg><l>इति भारतीये नाट्यशास्त्रे ताण्डवलक्षणं नाम चतुर्थोऽध्यायः ।।</l></lg>
<!-- COMMENTARY page 203 !-->
तीयता "गीतानां मद्रकादीनाम्" (ना.शा. ५-१३) इति पूर्वरङ्गाध्याये श्लोको भविष्यति ।
तस्यार्थः पुरस्तादेव निर्णीत । तेन तदपसारेणैतदप्यालोच्योदीरितोऽयमर्थोऽनुष्ठेयः । (३१८)</p>
<p>नन्वत्र पूर्वरङ्गगतप्रधानफलेनैव किं फलवत्ता उत
फलान्तरमप्यस्तीत्याशङ्क्याह--(महेश्वरस्येति) । पृथक्फलवत्त्वं च दशर्यन् स्वातन्त्र्येण
प्रयोज्यमिदमिति दर्शयति--<q>महेश्वरस्येति</q> । <q>चरित</q>मिति चेष्टितम् । प्रयोजयेदिति
स्वार्थे हेतुमति च तन्त्रेण णिचि । तेन प्रयोक्तुं(क्तुः) प्रेक्षाप्रवर्तयितुश्चार्थपतेः
सामाजिकवर्गस्य च पापविशुद्धिः शिवलोकगतमनन्तफलं नृत्तस्येति नान्य-
(ट्य)दृष्टैकप्रयोजनाद्भिन्नप्रयोजनत्वमुक्तम् । स्वातन्त्र्येण प्रयोगे च छन्दकाना
चतुष्पदायाश्च केवलत्वेनापि प्रयोगो ह्यनुज्ञातो भवति । तदङ्गानां च पुनः "पुष्पाञ्जलिधरा
भूत्वा" इत्याद्यनुसारेण वर्णानां लोके प्रयोगः । "तस्याः पादावसाने तु " इत्याद्यनुसारेण
धारापरिक्रमादेः "यदा गीतवशात्" (ना.शा.४-३००) इत्यनुसारेण द्विगुणाद्यर्थ1-
गुणालकवारणकगुञ्जियकादेश्चतुरपसारकादिविधा च डोम्बिकादिषु क्रमेण
नर्तकीवृद्धिराचार्यैराधेया(?) । तालानुसारेण च 'त्रिपाणिलयसंयुक्तम्' इत्याद्यनुसारेण
धारापरिक्रमादेः लयपरिष्वङ्कितलयतालपरिक्रमादेः । (३१९)</p>
<p>तदेतत्सर्वमीश्वरपरितोषकार्येवेति तथैतदुपसंहारपूर्वकमध्यायान्तरावकाशं करोति--
<q>एवमेष</q> इत्यादिना । <q>एवं</q> पूर्वोक्तेन प्रकारेण । <q>प्रयोगत2</q> इति । <q>प्रयोगं</q>
नाट्यात्मकमपेक्ष्य ततोऽन्यस्तद्विलक्षणो विधिः प्रकारो <q>दृष्टः</q> । तथा नाटकादिसा(दौ
सा)माजिकवत्प्रयोक्तृतन्मयीभाववशेन नाट्यं संस्कारमपेक्ष्याभिनयादिविधिर्दृष्टो न तु
साक्षात्कारकल्प्यनाट्यरूपताऽत्रास्ति । चतुर्विधाभिनययोगाभावाद्रसभावाप्राधान्याद्गीत-
वाद्यनृत्तानां यथेष्टं प्राधान्यं नर्तकीवृद्धेः । काव्ये वस्त्वपेक्षत्वान्नाट्यप्रस्तावनाप्राण-
प्रतिबिम्बात्मकता त्रिविधत्वान्मदमूर्च्छादौ तत्त्वापत्त्ययोगाद्गीतकादेश्च नियमादृष्ट-
प्रयुक्तत्वाद्गीतादिप्राधान्येनैव प्रयोगात्कुलकाच्छेद्यात्मनः काव्यस्य गीत्याधारतानान्तरीय-
कत्वमात्रेण गमनपिण्डीबन्धप्रकारवैचित्र्यान्ते नृत्तमात्रविश्रान्तेः3 प्रयोक्तृप्रवर्तयितृगा-
तृदृष्टफलप्राधान्याच्च तद्विलक्षणं नाट्यं तद्वृत्तिर्भिद्यत इति <q>एवं</q> शब्दस्यार्थ <q>इत्युपाध्याय-</q>
मतम् ।</p>
<!-- APPARATUS page 203 !-->
<q>(मू)</q> 1. N. ब. प्रयोक्तृभिः । 2. क्ष म. कथ्यतां विप्रा नाट्ययोग । 3. N. प्रयोगतः ।
<q>(व्या)</q> 1. भ. गुणाद्यर्थगुणालका । 2. प्रयोग इति । 3. T.V.

<pb n="204"/>

<!-- COMMENTARY page 204 !-->
<p>"रसभावदृष्टिहस्तशिर आद्यं यद्यङ्गं पूर्ण वाऽपूर्ण वा कृ(कु)त एव नाट्य-
नृत्तयोर्भेदस्तुल्यानुकारत्वे " इति <q>हर्ष</q>वार्तिकम् । " शिक्षार्हस्वेच्छान्यनृत्तकतिपयनाट्-
याङ्गकृतं नृत्तमभ्यासफलम् । " इति <q>भट्टयन्त्रः</q> ।" समयमात्रमित्यादिमङ्गलवद्विवाहादौ"
इति <q>भट्टलोल्लटः</q> । दशरूपकभेदवल्लास्यताण्डवप्रयोगो नाट्यभेद एव । तत्र
पूर्णानुकार- रूपत्वात् ।</p>
<p>तथाहि -प्रवेशेऽश्वत्थाम्नः सूचीविद्धोर्ध्वजान्वादि । पुरूरवसोऽलपल्लवसूची ।
गरुडस्य गरुडप्लुतकम् । रावणस्य पुष्करो वैशाखरेचितकः । वत्सराजस्या-
ग्निसम्भ्रमोऽ(तिक्रा)न्तः । जटायुषो गृध्रावलीनकमेलकाक्रीडितं चेति "चित्राभिनयेन
बाल्ये(वान्ये)न करणप्रयोग एव । अभिनेयपदादीनां च नाट्येऽपि सक्ते(क्तते)"ति
नाट्यमेवेदमिति <q>कीर्तिधरा</q>चार्यः ।</p>
<p>एतच्च (वञ्च) स्वमतानुसारेण <q>एवं</q> शब्दार्थमाहुः । युक्तायुक्ततां तत्र परीक्षका
एव विदुरित्यलं बहुना ।</p>
<p>प्रसङ्गाङ्ग(ग)तया नृत्ततया (वार्तया) प्रसक्तानुप्रसक्तत्वेन नृत्तगतमेवान्यक्तिञ्चित्प्र-
सिद्धिः(द्ध)प्रकृता(त)नाट्यगतानां(गतता मा) विच्छेदीत्यभिप्रायेणाह--<q>नाट्येति</q> ।
नाट्यमेव वेदस्तस्य यो विधिः प्रयोगस्तं प्रतीति शिवम् । (३२०)</p>
<lg><l>रविशशिहुतभुक्कल्पितनयनत्रयकि1रणदलिततिमिरततिः ।</l>
<l>अभिनवगुप्तस्ताण्डवमेनं व्यवृणुत तत्(?)स्पष्टम् ।।</l></lg>
<p><q>इति माहेश्वराचार्याभिनवगुप्तविरचितायामभिनवभारत्यां नाट्यशास्त्रविवृतौ
ताण्डवविधानाध्यायश्चतुर्थः ।।</q></p>
<!-- APPARATUS page 204 !-->
<q>(व्या)</q> 1.म.चर । भ. नद्वरण ।

<pb n="205"/>

<p>श्रीः</p>
<lg><l>अथ पञ्चमोऽध्यायः ।</l>
<l>भरतस्य वचः श्रुत्वा नाट्यसन्तानकारणम्1 ।</l>
<l>पुनरेवाब्रुवन्वाक्यमृषयो हृष्टमानसाः ।। १ ।।</l></lg>
<lg><l>यथा नाट्यस्य जन्मेदं2 जर्जरस्य च सम्भवः ।</l>
<l>विघ्नानां शमनं3 चैव देवतानां च पूजनम् ।। २ ।।</l></lg>
<lg><l>4तदस्माभिः श्रुतं सर्वं गृहीत्वा चावधारितम् ।</l>
<l>निखिलेन5 यथातत्त्वमिच्छामो वेदितुं पुनः ।। ३ ।।</l></lg>
<lg><l>पूर्वरङ्गं महातेजः6 सर्वलक्षणसंयुतम् ।</l>
<l>यथा बुद्ध्यामहे ब्रह्मंस्तथा व्याख्यातुमर्हसि ।। ४ ।।</l></lg>
<!-- COMMENTARY page 205 !-->
<lg><l>संसारनाट्यनिर्माणे याऽवकाशविधानतः ।</l>
<l>पूर्वरङ्गायते व्योममूर्तिं तां शाङ्करीं नुमः ।।</l></lg>
<p>अध्यायसङ्गतिं कर्तुं पुराकल्पेनोपक्रमते--<q>भरतस्येति</q> । <q>नाट्यसन्तानम्</q> ।
नाट्यस्य सन्तानं नृत्तकथया विच्छेदाशङ्कानिरासेनाविच्छेदः । नाट्ये पृष्टे दैववशात्
महाफलं नृत्तमपि तद्विवेकेन ज्ञातम् । तज्ज्ञानाच्च तद्विभक्तं नाट्यमपि सुष्ठु ज्ञातम् ।
तदनुरक्तं च नाट्यं हृद1यावर्जकमिति हृष्टमानसत्वम् । स्वगत(त)--
त्त्वग्रहणधारणादिसामर्थ्यात्मकशिष्यसम्पद्दर्शनायत्त?गुरुप्रोत्साहनमित्यभिप्रायेणाहुः <q>तथेति</q> ।
पूजामध्य एव नृत्तं प्रविष्टमित्यध्यायचतुष्टयतात्पर्यं प्रत्यनुभाषितम् ।
ऊहापोहविज्ञानादिकमपि दर्शयति--<q>गृहीत्वेति</q> । चकारात् धारयि<q>त्वाऽवधारितं</q>
निश्चितम् । <q>निखिलेन</q> साकल्येनेति ।
<!-- APPARATUS page 205 !-->
<q>(मू)</q> 1.N.द.अ. लक्षणम् । 2. N. अ.ड.म.क्ष. वै जन्म । 3. ड.भ. गमनम् । प. शामनम् ।
4. ड.म. क्ष. त्वत्तः श्रुतं गृहीतं च । N. अ. तन्नः श्रुतम् । 5. N. घ. निखिलं तु ।
6. ज.महातेजाः।
<q>(व्या)</q> 1. म.भ. हृदामज्जान ।

<pb n="206"/>

<lg><l>तेषां तु वचनं श्रुत्वा मुनीनां भरतो मुनिः ।</l>
<l>प्रत्युवाच पुनर्वाक्यं1 पूर्वरङ्गविधिं प्रति ।। ५ ।।</l></lg>
<lg><l>पूर्वरङ्गं महाभागा 2गदतो मे निबोधत ।</l>
<l>पादभागाः कलाश्चैव परिवर्तास्तथैव च ।। ६ ।।</l></lg>
<!-- COMMENTARY page 206 !-->
<q>यथातत्त्व</q>मिति तत्त्वाभिनिवेशमाहुः । <q>पूर्वरङ्गं वेदितुमिच्छाम</q> इति जिज्ञासा दर्शिता ।
यथा सर्वलक्षणसंयुक्तं बुध्यामहे तथा व्याचक्ष्वेति व्यार्ख्याप्रकारविषये1ऽप्याचार्यान्वेषणम् ।
महत्तेजो ज्ञानात्मकमस्य तत् । आमन्त्रणं गुरुप्रोत्साहनार्थम् ।</p>
<lg><l>"पूर्वरङ्गे कृते पूर्वं तत्रायं द्विजसत्तमाः।।" (ना.शा.४-१०)</l></lg>
<lg><l>इति जिज्ञासादर्शनपूर्वप्रयोज्यतया तथैव जिज्ञासा जाता ।</l>
<l>"पूर्वरङ्गविधावस्मिंस्त्वया सम्यक्प्रयुज्यताम् ।।" (ना.शा.४-१४) इति ।</l></lg>
<p>"यस्त्वयं पूर्वरङ्गस्तु त्वया शुद्धः ।" (४-१५) इति परमेश्वरादरवचनेन सुष्ठुतरां
2दृढीकृता । तथैव तावदवश्योपासनीयेति तात्पर्यम् (१-५) । <q>गदत</q> इति शब्दमात्रेण
तावन्निरूपयत इत्यर्थः । आश्रावणादिस्वरूपं हि गेयाधिकारे (ना.शा. २९) सम्यक्
निर्णेष्यते । अनादरे षष्ठी । 3निगदितमनादृत्य स्वबुद्ध्या बुद्ध्यध्वम् । यद्यपि मयाऽत्र
4क्रमेण नैतदुक्तं गेयाधिकारस्यापि सुदूरत्वात् । तथापि ' यस्य येनार्थसम्बन्ध '
इत्यर्थक्रम आदर्तव्यो न खलु शाब्द इति 5गदनक्रमानादरणं गदितरि सङ्क्रमय्योक्तम् ।</p>
<p>तत्र पूर्वरङ्गशब्दं निरुक्त्या तावद्व्याचष्टे--<q>पादभागा</q> इत्यादिना ।
इह बहिर्यवनिकाङ्गान्येव पूर्वरङ्गः । तानि च गीतकानीत्युत्थापनानि ध्रुवारूपाणि ।
तत् द्विकलचञ्चत्पुटचाचपुटतालेन विशिष्टगतिगतेनेति तदेव पूर्वरङ्ग
इति तावत्तात्पर्यम् । तत्र मात्रायाः यः षोडशो भागः तदारब्धा मात्रा । तदारब्धं
वस्तु । एवं वस्तुनिबन्धेषु गीयमानं तावत्स्वीकृतम् । भागश्च द्विकलचतुष्कलयोर्मार्गस्य
चञ्चत्पुटादीनां सङ्गेन भवति । यथाऽक्षरेषु तु चञ्चत्पुटादिषु कलादिभागलग्ना
इति यथाऽक्षरमार्गः कलाग्रहणेन सङ्गृहीतः । यथाक्षरद्विकलचतुष्कलतया सर्वमेव
<!-- APPARATUS page 206 !-->
<q>(मू)</q> 1. म. ततो वाक्यम् । 2. क.ब. वदतो ।
<q>(व्या)</q> 1. म. विषयमप्याचार्यान्वेषणम् । 2.TV. 3. गदितमनादृत्य । 4. क्रमेणैतदुक्तम् । 5.म.
गमनक्रमानादरणम् ।

<pb n="207"/>

<lg><l>1यस्माद्रङ्गे प्रयोगोऽयं 2पूर्वमेव प्रयुज्यते3 ।</l>
<l>4तस्मादयं पूर्वरङ्गो विज्ञेयो द्विजसत्तमाः5 ।। ७ ।।</l></lg>
<!-- COMMENTARY page 207 !-->
गीतकवर्धमानादि 1गानं गीयमानं मे(गे)यं रूपं सङ्गृहीतम् । कलाशब्देन च सप्तविधा
तालकला निष्क्रामादिरुच्यते । तया समस्तो मानात्मकस्तालमार्गो गृहीतः । भिन्नार्थानामपि
च सरूपाणामेकशेषः । <q>पादा</q> इत्यादि । एवं परिवर्तन्त इति <q>परिवर्ताः</q> । द्विसङ्ख्यातत्रि-
सङ्ख्यातादिषु, परिवर्तैः सकलेतिकर्तव्यता परिगृहीता । चकारात्केवलं तन्त्र्यादि ।
एवकारेण केवलः प्रयोगः । तथाशब्देनाङ्गाङ्गिभावप्रयोगो यथायोगं दर्शितः ।
द्वितीयेनैवकारेण नाट्याङ्गता सूचिता । द्वितीयेन चकारेण च पाठ्यादि नृत्तं
च । तेन गीततालवाद्यनृत्तपाठ्यं व्यस्तसमस्ततया प्रयुज्यमानं यन्नाट्याङ्गभूतं स पूर्वरङ्ग
इत्युक्तं भवति । 2यस्माद्रङ्गे मण्डपे आधारे नाट्ये वा रङ्गे बुद्धिस्थे भविष्यति ।
युज्यत एव च पूर्वम्3 । प्रत्याहारादिकेन ह्यङ्गेन विना गायनादिसामग्य्रसम्पत्तेः कथं
नाट्यप्रयोगः । न ह्यहो (ह्येव) किल तन्तुतुरीवेमादेः(विना) शक्यः पटः कर्तुम् । केवलं
प्राङ्मुखान्नभोजनवन्नि(यमप्र)योजनत्वेऽपी(त्वमपी)ति वक्ष्यते । तेन पूर्वो रङ्ग इति
पूर्वरङ्गः । सुप्सुपेति समासः । राजदन्तादित्वाद्वा परनिपातः।</p>
<p><q>श्रीहर्षस्तु</q> रङ्गशब्देन तौर्यत्रिकं ब्रुवन् नाट्याङ्गप्रयोगस्य तस्यैव पूर्वरङ्गतां मन्यमानः
पू्र्वश्चासौ रङ्गश्च इति समासममंस्त । यदाह--
<lg><l>"दृष्टा वेऽवस्थार्थे नाट्ये रङ्गाय पादभा4गाः स्युः ।</l>
<l>पूर्व त एव तु यस्मिन् शुद्धाः स्युः पूर्वरङ्गोऽसौ ।।" इत्यादि ।</l></lg>
रङ्गस्य पूर्वो भाग इति त्वसत् । न ह्ययं मण्डपस्यैकदेशः । नापि नाट्यस्य ।
नह्ययं भावानुकीर्तनात्मकव्याख्याना5नुकारस्वभावः । अपि तु शिक्षादिवत्पारमार्थिक एव
प्रयोगसम्पत्त्युपकरणभूतो भोजनादितुल्यः प्रत्याहारादिरर्थः । नृत्तमप्यत्र वैचित्र्यकारित्वेन
प्रविशत् "नाट्यरूपगतं नृत्तम्" इत्यङ्कुरसूचितनृत्तन्यायेनानुकारधुरारोहि । अपि तु
देवतापरितोषणफलं सू(धू)पविलेपनादिदानवत् सत्यमेवेति पूर्वो रङ्गे इत्येष एव संन्या-
(समा)सः ।(५-७)</p>
<!-- APPARATUS page 207 !-->
<q>(मू)</q> 1. अ. कस्माद्रङ्गप्र । ट.य.स्याद्रङ्ग । न. यस्माद्रङ्गे प्रयुज्यन्ते । 2. द.अ. सर्वमेतत्प्रयुज्यते ।
3. क्ष.ड. प्रयोज्यते । न. प्रयोक्तृभिः । 4. न पूर्वरङ्गो ह्ययं तस्माद्विज्ञेयो द्विजसत्तमाः ।
5. क्ष.ड. विज्ञेयोऽत्र द्विजोत्तमाः ।
<q>(व्या)</q> 1. म. गतम् । 2.TV. 3. म. भ. र्वमप्र । 4. म.भ. भङ्गाः । 5. म. भ. तानु ।

<pb n="208"/>

<lg><l>अस्याङ्गानि तु कार्याणि यथावदनुपूर्वशः ।</l>
<l>तन्त्रीभाण्डसमायोगैः1 पाठ्ययोगकृतैस्तथा2 ।। ८ ।।</l></lg>
<lg><l>प्रत्याहारोऽवतरणं तथा ह्यारम्भ एव च ।</l>
<l>आश्रावणा वक्त्रपाणिस्तथा च परिघट्टना ।। ९ ।।</l></lg>
<!-- COMMENTARY page 208 !-->
<p>ननु प्रत्याहाराद्यङ्गसमूहः पूर्वरङ्गः । तत्कथमुक्तं गीतादिः पूर्वरङ्ग इत्याशङ्-
क्याह-- <q>अस्याङ्गानि त्वित्यादि पूर्वरङ्गे भवन्ति हीत्य</q>न्तेन श्लोकसप्तकेन सार्धेन
महावाक्यम् । <q>1अस्य</q> इति । पूर्वरङ्गस्य । <q>तु</q>र्हेतौ । लक्षिष्यमाणानि
प्रत्याहारादीन्यासारितान्तानि नव 2अन्तर्जवनिकं3 प्रयोज्यानि । 4ततोऽनन्तरं गीतकादीनि
प्ररोचनान्तानि दश जवनिकाया बहिः प्रयोज्यानीत्यर्थः । यानि च यवनिकाया
बहिर्गीतकप्रयोगादीनि प्ररोचनान्तानि दश तानि सर्वाण्य(ण्यपि) पादभागाद्यु-
5पलक्षितादिरूपस्योक्तस्य सम्बन्धित्वेन यस्मात्कार्याणि तस्मात्6 पादभागादिरेव पूर्वरङ्ग
इति पूर्वेण सम्बन्धः । अङ्गानां न्यूनाधिकभावे हि भूयांसः पूर्वरङ्गभेदाः । ते च गेयाधिकारे
(अ-२९)दर्शयिष्यन्ते ।</p>
<p>इह तु दृ7(तूद्दि)श्यमानास्तन्त्रभावानभिज्ञानानां सम्प्रमोहफला एव ।</p>
<p>उक्तं च <q>वार्तिके</q>--"नान्द्यादिषट्के च रङ्गभेदः । न तु प्रत्याहारावतरणे ।
आद्यो (द्यानि) रङ्गद्वारादीनि । पाश्चात्यानि न पादभागाद्यारब्धानि" इति । सत्यम् ।
किन्तु समुदितत्वे नात्र रङ्गता रमणीयभावः सम्बन्धः । अपि तु सद्भावमात्रम् । तच्च
सर्वत्रेव विद्यत इति वक्ष्यते । तदाह--यस्मादेतानि पूर्वरङ्गे संभवन्ति तस्मादस्य
संबन्धित्वेन कार्याणि ।</p>
<p>तत्र यवनिका रङ्गपीठतच्छिरसोर्मध्ये । तस्या अन्तरागतैः प्रयोक्तृभिर्नटैः
प्राधान्यात् यदि वा वैणिकादिभिरेव प्रयोक्तृभिः प्रयोज्यानि प्रत्याहारादीनि ।
गीतकपिण्ड्या(पाठ्या)दीनि तु यवनिकायामप8सारितायाम्9 गीतानामित्यादिना श्लोकेन
गीतकवर्धमानान्यतरप्रयोग उक्तः । अन्ये तु <q>अथापि</q> स्थाने (ना. शा. ५-१३) <q>अतोऽपी</q>ति
पठन्त उभयप्रधानमनुजानते । तच्चान्त्यपदार्थेन विरुद्धम् । निर्देशविधौ चैकमेवाङ्गं
भविष्यति । न तु द्वे ।</p>
<p>"कीर्तनाद्देवतानां च ज्ञेयो गीतविधिस्तथा ।" (ना. शा. ५-२१) इति ।</p>
<!-- APPARATUS page 208 !-->
<q>(मू)</q> 1. N. ड.म.अ. समायोगात् । 2. N. क्ष.ड.म.पाठ्ययोगैः कृतानि च ।
<q>(व्या)</q> 1. KLV. 2. KLV. 3. म. काङ्गान्येवप्र । 4. KLV. 5 म.णि अपरभागाद्यु ।
6. म. स्माद्भागादि । 7. म. इह तदृश्य । 8. म.भ. यामासा । 9. T.V.

<pb n="209"/>

<lg><l>सङ्घोटना1 ततः कार्या मार्गासारितमेव2 च ।</l>
<l>ज्येष्ठमध्यकनिष्ठानि3 तथैवासारितानि च4 ।। १० ।।</l></lg>
<lg><l>एतानि 5तु बहिर्गीतान्यन्तर्जवनिकागतैः ।</l>
<l>प्रयोक्तृभिः प्रयोज्यानि तन्त्रीभाण्डकृतानि तु ।। ११ ।।</l></lg>
<lg><l>6ततः सर्वैस्तु कुतपैः संयुक्तानीह कारयेत् ।</l>
<l>7विघाट्य वै जवनिकां 8नृत्तपाठ्यकृतानि तु9 ।। १२ ।।</l></lg>
<lg><l>गीतानां मद्रकादीनां 10योज्यमेकं तु गीतकम् ।</l>
<l>वर्धमानमथापीह11 ताण्डवं यत्र युज्यते12 ।। १३ ।।</l></lg>
<lg><l>ततश्चोत्थापनं कार्य परिवर्तनमेव13 च ।</l>
<l>नान्दी 14शुष्कावकृष्टा च रङ्गद्वारं तथैव च ।। १४ ।।</l></lg>
<lg><l>चारी चैव ततः कार्या महाचारी तथैव च ।</l>
<l>15त्रिकं प्ररोचना चापि पूर्वरङ्गे भवन्ति हि ।। १५ ।।</l></lg>
<lg><l>एतान्यङ्गानि कार्याणि पूर्वरङ्गविधौ द्विजाः16 ।</l>
<l>17एतेषां लक्षणमहं व्याख्यास्याम्यनुपूर्वशः ।। १६ ।।</l></lg>
<!-- COMMENTARY page 209 !-->
<p>उभयात्मकं तावदेवैकमङ्गमस्तीति केचित् । अपिशब्दाद्यानि कानि । उद्देशावसर
एव <q>' ताण्डवं यत्र '</q> इत्याभिधानमस्याङ्गस्य नृत्ते विनियोगं दर्शयति । तेन
नाट्याद्यङ्गानि नृत्तशून्यान्यपि भवन्तीति दर्शयतीति तदैव च शुद्धत्वव्यवहारः । यद्वक्ष्यति
शुद्धं चित्रमथापि च ।" इति (८-१५)</p>
<p>एवं पूर्वरङ्गसामान्यलक्षणसमाना(सा)र्थेऽपि यानि प्रयोज्यान्यङ्गानि
तेषामयमेवोद्देशो भवतीति दर्शयति-- <q>एतानीति</q> । क्रमकथनेनैततत्सङ्ख्यान्येव चेत्यर्थः ।</p>
<!-- APPARATUS page 209 !-->
<q>(मू)</q> 1. ड.ब. सङ्खोटना । 2. ब. सारित एव च । 3. अ.म. कनिष्ठा च । 4. क्ष.म.अ.
आसारितक्रिया । 5. क्ष.ड.म.त.च । 6.क्ष. ड.अ.म. ततश्च सर्वकुतपैर्युक्तान्यन्यानि । 7. ड.ब.
उद्धाट्य । द.म.त. विघाट्य । 8. ब. नृत्य । 9. N.क्ष.ड.म.अ. च । 10.N. ड.म. एकं
योज्यं तु । 11. त. तथापीह । 12. ढ.अ. योज्यते । 13. ड. परिवर्तकमेव । 14. क.
शुष्कापकृष्टे । 15. न.त.अ.ब. त्रिगतं प्ररोचना च । 16. द.अ. पूर्वरङ्गे द्विजोत्तमाः ।क्ष. विधौ
तु च । 17. त. तेषान्तु ।

<pb n="210"/>

<lg><l>कुतपस्य तु विन्यासः प्रत्याहार इति1 स्मृतः ।</l>
<l>तथावतरणं प्रोक्तं गायिकानां2 निवेशनम् ।। १७ ।।</l></lg>
<!-- COMMENTARY page 210 !-->
<p>यथोद्देशं लक्षणं कर्तुमुपक्रमते--<q>एतेषा</q>मिति । तत्क्रममाह--<q>कुतपस्य त्विति</q> ।
नेपथ्यगृहद्वारयोर्मध्ये पूर्वाभिमुखो मार्दङ्गिकः । तस्य 1पाणविकदार्दरिकौ वामतः ।
रङ्गपीठस्य दक्षिणतः उत्तराभिमुखो गायनः । अस्याग्रे उत्तरतो दक्षिणाभिमुखस्थितयो
2गायन्यः । अस्य वामे वैणिकः । अन्यत्र वंशवाद3कावित्येवं कुतं पाति कुं तपतीति
शब्दविशेषपालकस्य नाट्यभूमिकोज्ज्वलताधायिनश्च वर्गस्य यो विचित्रो न्यासः <q>स</q>
विप्रकीर्णानामेकत्र ढौकनात्मा प्रत्याहारः ।</p>
<p>यद्यपि कुतपस्य विन्यासमध्य एव च गायकस्याभिमुख्यो रङ्गपीठस्योत्तरतो गायिन्य
इति गायिकानां विन्यासः तथापि त्ववतरणं नाम पृथ4गङ्गमुक्तमङ्गनागीतस्यावश्यंभावित्वं
रञ्जकवर्गे ख्यापयितुम् । 5यदुक्तम्--
<lg><l>"6यद्यपि पुरुषो गायति गीतविधानं तु लक्षणोपेतम् ।</l>
<l>स्त्रीविरहितः प्रयोगस्तथापि न सुखावहो भवति ।।" (ना.शा. ३३-५-७) इति ।</l></lg>
यस्त्वाह-- "नारदाद्यैस्तु गन्धर्वैः" (ना.शा.५-३२) इति भाविश्लोके केवलं पुरुषाणां
गातृत्वं वक्ष्यमाणमिहाशङ्क्य पृथगवतरणमुक्तम्(मिति) । तस्यैतदनवकाशम् । गन्धर्व्यश्च
गन्धर्वाश्चेत्येकशेषेण स्त्रीगीतस्याप्यत्र संभावनात् । एवमवतरणान्तं वस्तुत एकमेवाङ्गम्
अत एव प्रयोग एक उभयत्र कृतो भवति । यद्वक्ष्यति पुष्कराध्याये (ना. शा.
३४-१९८) 7आसनोपविष्टेषु मार्दङ्गिकादिषु " इत्युपक्रम्य प्रथमं त्रिसाम ।
<lg><l>"त्रिप्रकारं त्रिगुणितं तथैवात्रा8ड्डिताश्रयम् ।</l>
<l>त्रिकलं षट्कलं चैव त्रि9सामत्वात्रिसामसु ।।</l></lg>
(काशी. मु.ना.शा. ३३-२०१)
त्रिसामान्वितः ।
<lg><l>10त्रिसामाक्षरविद्धस्तु गुरुलघ्वक्षरान्वितः ।</l>
<l>यकारश्च11 मकारश्च त्रिकैस्त्रिगुणितो भवेत् ।। (ना.शा. ३४-१५९)</l></lg>
(काशी -३३.२१०)
<!-- APPARATUS page 210 !-->
(मू) 1. N. द.अ. विधि । 2.N. क्ष.म.ब. गायकानाम् ।
(व्या)1. T.V. 2. KLV. 3. T.V. KLV. 4.KLV. 5. KLV. 6. काव्यमालामुद्रितपुस्तके पाठान्तरम् ।
7. T.V. 8. *V.C. तथा चैवा See Vol. IV P.450 9. म.भ. त्रिसारत्वात्त्रिसामानु ।
त्रिसामपरिकीर्तितम्-ibid. 10 म.भ. त्रिसामामाक्षरान्वितः । 11. म.भ.यकारश्च त्रिकं त्रिगुणितो ।

<pb n="211"/>

<lg><l>परिगीतक्रियारम्भ आरम्भ इति कीर्तितः ।</l>
<l>आतोद्यरञ्जनार्थं तु1 भवेदाश्रावणाविधिः ।। १८ ।।</l></lg>
<lg><l>वाद्यवृत्तिविभागार्थं वक्त्रपाणिर्विधीयते ।</l>
<l>तन्त्र्योजःकरणार्थं2 तु भवेच्च3 परिघट्टना4 ।। १९ ।।</l></lg>
<!-- COMMENTARY page 211 !-->
यस्त्रिसामा1 स प्रत्याहारो 2यावदवतीर्णकोटीति3 । अवतरणकोटौ छन्दः समम4क्षरसमं
वा बहिर्गीतानुवर्ति वाद्यं स्त्रीबालमूर्खादिकुतूहलादिजननं प्रयोज्यम् ।</p>
<p>अन्ये मन्यन्ते निवेशनं स्थानस्वरादौ । न तूपवेशनमत्र । तथा च सप्तस्वर-
परिग्रहोऽवतरणादाशुगत्या (णमिति जात्या) दिरूपाङ्गसप्तकेन शुद्धसप्तकेन शुद्धसप्तक-
गीतिज्ञप्रयोज्यमिति । एतद्धनतालविधौ (ना.शा. ३१) वितत्य विचारयिष्यते । (१६-१७)</p>
<p>ननु च (यावत्) परिगीतक्रियाद्यारम्भो न कृतस्तावत् त्रिसामप्रयोगोऽपि कथम् ।
सत्यम् । किञ्चिद(किम)र्थमयं प्रयोगक्रम इत्यवधार्यताम् । इह दृष्टार्थान्येव
तावदेतान्यङ्गानि । तथा हि--पूर्व 5उपरञ्जकवर्गढौकन रूपमवगन्तव्यमित्यर्थः । गेयत्वेन
गीतस्योपरञ्जकस्य प्राधान्यात् । तस्य 6बिम्बभूतशारीरस्वरमूलभूतत्वात् ।
तदनुसन्धानात्मा7लापाख्य <q>आरम्भः</q> । ततोऽपि मानरूपतालप्रधानसर्वातोद्यगर्भमनुसन्धान-
मासमन्ताच्छ्रावयती<q>त्याश्रावणा</q> । ततोऽपि प्रतिबिम्बभूतवैणवस्वरस्वरूपानुसन्धानाय
दक्षिणादिवृत्तिविभागानुसन्धानात्मा8 <q>वक्त्रपाणिः</q> । वक्त्रे प्रारम्भे हस्ताङ्गुलिव्यापारात्9 ।
<q>दक्षिणादि</q> इति । दक्षिणावृत्तिचित्राख्या वृत्तयः । तास्वयं विधिः । प्रधानं गीतमुभयं
वाद्यं चेति यथाक्रमम् । गीतप्राधान्ये वाद्यगुणतायां दक्षिणा । गीतवाद्योभयप्राधान्ये वृत्तिः ।
वाद्यप्राधान्ये गीतगुणतायां चित्रेति । ततस्तु वृत्तिविभागगतशुष्कप्रयोगानुसन्धाना-
<q>त्मापरिघट्टना</q> । घट्ट चलन इति पाठात् । शुष्कप्रयोग इति । निर्गीतं बहिर्गीतं
शुष्कमित्युक्तम् । तत्रार्थप्रत्यायकपदरहितं यद् गीयते तन्निर्गीतम् । गीयमानेभ्यः
सार्थकेभ्यःपदेभ्यो यद् बहिर्भूतं तद् बहिर्गीतम् । शूष्कैरक्षरैरनर्थकैः कंदुमाद्यैर्यत् प्रयुज्यते
तत् शुष्कमित्यर्थः । पश्चाद्वीणावाद्योपजीवकत्वादवनद्धवाद्यस्यानुसन्धानं समपाण्यादिना
प्रहारपञ्चकयोगेन क्रियत इति <q>सङ्घोटना</q> । <q>घुट</q> परिवर्तने । यतः
<q>पुष्कराध्याये</q>ऽभिवक्ष्यते--
<lg><l>'पूर्व शरीरदुद्भूता ततो गच्छति दारवीम् ।</l>
<l>ततः पुष्करजं च ।' (ना.शा.३४-३१) इति । (१८-१९)</l></lg>
10<q>(समपाण्यादिना</q> इति ।</p>
<p>"अड्गभूता हि तालस्य यतिपाणिलयाः स्मृताः"
इति पाणिस्तालस्याङ्गभूतः । स च त्रिविधः । तथा चाह ।
<lg><l>"समपाणिश्च विज्ञेयो ह्यर्धपाणिस्तथैव च ।</l>
<l>तथैवोपरिपाणिश्च गीतवाद्यसमाश्रयः ।।</l></lg>
<lg><l>लयेन यत् समं वाद्यं समपाणिः स कीर्त्यते ।</l>
<l>लयाद् यदर्धकृष्टं स्यात् सोऽर्धपाणिः प्रकीर्तितः ।</l>
<l>लयस्योपरि यद्वाद्यं पाणिः सोपरि कीर्त्यते ।।"</l></lg>
<!-- APPARATUS page 211 !-->
(मू) 1. द.अ. च । 2. अ. तद्योज्यकरणार्थ च । न. जस्करणार्थम् । ड.म.तन्त्रोजस्तरणार्थम् ।
3. न. त. तु । 4. द.अ. परिघट्टनम् ।
(व्यां) 1. म.भ. यस्त्रिसाम स । 2. म.भ. यावदनिर्णयकोटीनि । 3. T.V. 4.T.v. 5. KLV
6. KLV 7.KLV 8.KLV 9.KLV 10.Added by KLV.

<pb n="212"/>

<lg><l>तथा पाणिविभागा1र्थं भवेत्संघोट2नाविधिः ।</l>
<l>तन्त्रीभाण्डसमायोगा3न्मार्गासारितमिष्यते ।। २० ।।</l></lg>
<lg><l>4कलापातविभागार्थं भवेदासारितक्रिया ।</l>
<l>कीर्तनाद्देवतानां च ज्ञेयो गीत5विधिस्तथा ।। २१ ।।</l></lg>
<!-- COMMENTARY page 212 !-->
<q>सोपरि</q> इति । सोऽपि लोपे चेत् पादपूरणम् । स इत्येतस्य सोर्लोपो भवति, लोपे
चेत्पादपूरणम् । यदि लोपे सति पादः पूर्यते । <q>प्रहारपञ्चक</q> इति समप्राण्यर्धपाण्य-
र्द्धार्धपाणिपार्श्वपाणिप्रदेशिनीपाणिभिर्यत् <q>प्रहारपञ्चकं</q> तद्योगेनेत्यर्थः ।) ततोऽपि
प्रकृतिविकृतिमेयन्मानानुहार्यानुहर्तुरूपस्य वैणवपौष्करशब्दस्य परस्परसंमेलनं कार्यमिति
<q>मार्गासारितम्</q> । मार्गे प्रकृत्यादिलक्षणे 1निजे गोचरे विकारादिरूपस्य पुष्करवाद्यस्या-
समन्तात्सारणं गमनं यत्रेति । 2पश्चान्मेयमानस्वरूपे तु संहिते
गेयवस्तुगततालस्वरूपोपक्षेपः । कलानामा(वा)पाद्यानां पातानां शम्यादीनां
चानुसन्धिनेत्यासारितविधिः । एवं तावदन्तर्यवनिकाङ्गानां 3अदृष्टार्थ एव प्रयोगः ।
तान्यन्तरेण4 प्रयोगस्यैवासम्पत्तेः । तथा च <q>भेज्जल</q>5नाम्ना कविना निजरूपक6
उक्तम्-- "मेघाशङ्किशिखण्डिताण्डवविधौ" इत्यादि ।</p>
<p>एवं 7 अदृष्टार्थे प्रयोगे पूर्वं कृते पश्चात् दृष्टार्थाङ्गानुसारेणैव
बहिर्गीतविधिः । तदनुसारेण च तानि विशेषधातुवाद्ये8 (तन्निवेशगीतवाद्य)विधिः । तत्र
प्रत्याहारावतरणयोस्त्रिसाम्ना प्रयोगः । रङ्गपीठस्य तिसृषु9 दिक्षु कुतपविन्यासात् ।
<lg><l>तालस्त्रिकलस्त्वादौ शम्यैककला कलाद्वये तालाः ।</l>
<l>वि(द्व)कला च पुनः शम्या तालो द्विकलस्तु कर्तव्यः ।। (ना.शा.२९-९५)</l></lg>
<lg><l>द्विकलश्च सन्निपातः पुनः पिता पुत्रकश्च षट्पूर्वः । (ना.शा.२९-१००)</l>
<l>चञ्चत्पुटस्तथा चेदारम्भे तालयोगस्तु ।</l></lg>
<lg><l>त्रिश्शम्योपरिपाणौ तालावित्येव<q>मेककलः</q> ।</l>
<l>समपाणौ द्वे शम्ये तालावप्येवमेवाथ ।। (ना.शा.२९-८९)</l></lg>
<lg><l>भूयश्शम्या तालावव<q>पाणावुत्तरस्तथा चैव</q> ।</l>
<l>चञ्चत्पुटस्तथा स्यादेवं ह्याश्रावणातालः ।। (ना.श. २९-९०)</l></lg></p>
<p><q>शङ्कुक</q>स्तु पठति "उत्तरस्तथा चैव" इति स्थाने "उत्तरस्तथा द्विकलः"
इति, "एककल" इत्यत्र च स्थाने "निर्दिष्ट" इति ।</p>
<!-- APPARATUS page 212 !-->
<q>(मू)</q> 1. त. विधाना । 2. ड.ब.अ. सखोटना । 3. म. योग्यम् । त. योगो । 4. ब.
कलापाठ । कालपात । ड.म. कलाभाग । क. त. कलापाद । 5. त. गेय ।
<q>(व्या)</q> 1. म.भ. णानिगोचरेऽपि तानि रूपस्य । 2. म.भ. पश्चात्स्वरूपे । 3. VR.
नात्यन्तरेण । जात्यन्तरेण । 5. म. भ. हेज्जल । 6. भ. निजपकड R.K. निजपदो म.भ्र.
VR. 8. म.भ. तानि वाद्ये 9. म.भ. स्येति चतसृ । तिसृ ।

<pb n="213"/>

<lg><l>(1अतः परं 2प्रवक्ष्यामि ह्युत्थापनविधिक्रियाम्3 ।)</l></lg>
<lg><l>यस्मादुत्थापयन्त्यत्र4 प्रयोगं नान्दिपाठकाः ।</l>
<l>पूर्वमेव तु रङ्गेऽस्मिंस्तस्मादुत्थापनं स्मृतम् ।। २२ ।।</l></lg>
<!-- COMMENTARY page 213 !-->
<p>केचिच्चा1ष्टाविंशेऽध्याये (२९-८६) आश्रवणायाः पूर्वमभिधानादिह चारम्भस्य
पूर्वपाठाद् ज्ञापकाद्विकल्पमिच्छन्ति । अतः सर्वातोद्यस्वरूपानुसन्धिनिर्गीतालापक्रिया चेति
(निर्गीततालप्रक्रियाचेति?) ।
<lg><l>"द्विकले मद्रके यत्तु शम्यातालादियोजनम् ।</l>
<l>तत्सर्वं वक्त्रपाणौ तु कार्यमष्टकले मुखे ।।</l></lg>
<lg><l>तस्याधस्तात्पुनः कार्यं पञ्चपाणिचतुष्टयम् ।</l>
<l>वक्त्रपाणेरयं तालो मुखप्रतिमुखाश्रयः ।।" (ना.शा. २९-९७)</l></lg>
केचित्तु वक्त्रवार्ध(पाण्यर्ध)गतमिच्छन्ति । तैर्वस्तुक्रमो वृत्तिशब्दश्च न चर्चितः ।
संपिष्टकवच्चास्यास्ताल (ना.शा. २९-११२) इति परिघट्टनातालः ।</p>
<lg><l>तत्र-"सप्ताङ्गे द्वादशकलं द्वादशाङ्गे दशैव तु ।</l>
<l>निष्क्राममादितः कृत्वा शम्यास्तिस्रः प्रयोजयेत् ।।(ना.शा. ३१-२७८)</l></lg>
<lg><l>तालत्रयं ततश्चैव शम्यातालौ ततः परम् ।</l>
<l>2शम्यातालौ ततः कार्यौ सन्निपातोऽन्त्य एव च ।।(ना.शा. ३१-२७९)</l></lg>
<lg><l>ओवेणके तु सप्ताङ्गे सम्पिष्टकमिदं मतम् ।</l>
<l>द्विशम्यातालयोगेन द्वादशाङ्गे कला दश ।।" (ना.शा. ३१-२८०)</l></lg>
<lg><l><q>शङ्कुक</q>स्तु "सम्पक्वेष्ट3कवदस्याताल" (ना.शा. २९-११२) इति पठति ।</l>
<l>"तालादिस्त्र्यश्रभेदोऽन्यो ज्ञेयः पक्वेष्टको बुधैः ।</l>
<l>गुरुपञ्चाक्षराभ्यान्तु(द्यन्त)प्लुतमात्रासमन्वितः ।।" (ना.शा. ३१-२१) इति,</l></lg>
अन्ये तु पठन्ति--
<lg><l>"गुरुपञ्चाक्षरेऽन्ते4 च प्लुतमात्राद्वयान्वितः ।" इति ।।</l></lg>
<p>तथा द्वौ । सम्पिष्टशब्देतुव(शब्दव)त्करणवाचकं शीर्षकवदितिवत्(?) । न हि तस्य
<!-- APPARATUS page 213 !-->
<q>(मू)</q> 1. N. अ. इदमर्ध नास्ति । व्याख्यापि न दृश्यते । 2. त. ऊर्ध्व प्रवक्ष्यामि ।
3. त. धिं द्विजाः । ब.क. क्रियाः । 4. क्ष. न.त.म. यन्त्यादौ ।
<q>(व्या)</q> 1. म.भ. केचित्...........च्चाष्टाविंशा । 2. म.भ. शम्यातालौ सन्निपातः सम्मिष्टकमि/?/
मतम् । विशम्यतालयोगा तु द्वादशाङ्के कला दश । 3. म.भ. सम्पन्नेषु पदस्यास्ताल /?/ ।
4. म.भ. क्षरे ते च ।

<pb n="214"/>

<lg><l>यस्माच्च लोकपालानां परिवृत्य1 चतुर्दिशम् ।</l>
<l>वन्दनानि प्रकुर्वन्ति तस्माच्च2 परिवर्तनम् ।। २३ ।।</l></lg>
<!-- COMMENTARY page 214 !-->
च तदानीमङ्गता । केवलप्रयोगात्प्रकरणं चात्र साक्षी । शीर्षकवद्धा1लासारितवदिति
चानयोर्मध्ये पठितमेतत् ।
<lg><l>पक्वेष्टकस्य तथैव तालाद्य(प्लुत)द्वयेत्य2र्थो ? न सङ्गतः ।</l>
<l>सङ्घोटनायां तालस्तु शीर्षवत्पञ्चपाणिना । (ना.शा. काशी. २९-१४२)</l></lg>
अनयोरप्यङ्गयोः पूर्ववत्केचित्क्रमविकल्पमिच्छन्ति ।</p>
<p>"बालासारितवच्चैव तालोऽस्य परिकीर्तितः ।" (ना.शा. २९-११६)
इति मार्गासारितस्य तालः । अभिसृतपरिसृतान्यप्यत्र मार्गासारितमध्य एव तत्स्थाने वा
विकल्पने प्रयोक्तव्यानि । 3लीलाकृतं नाम यत्तता(दा)तोद्यविधौ (ना.शा. २९-११७)
वक्ष्यते तदिह न सङ्गृहीतम् । आसारितानां च त्रयाणां स्वत एकस्तालाध्याये (ना.शा.
३१-१४६-१७३) वितत्य वक्ष्यत इत्येवं प्रयोगक्रमः । अत एव पूर्वरङ्गे स4द्भावमात्रेण
सप्रत्याहारका(रादा)वपि सामान्यलक्षणमनुगतमेव । अत्र च शुष्काक्षरधातुवाद्य-
विधिरष्टाविंशेऽध्याये ततातोद्यविधौ भविष्यति 'त्रिमाम्नि' पुष्कराध्याये (ना. शा. ३४)
तत एवावधार्यमिति । विस्तरभयात्तु न लिखितम् ।</p>
<p>अत्र च वैचित्र्यार्थ समुचितमात्र5मित्यादिप्रवृत्तिमपि भाविरूपकोचितं
काव्यमपि पठ्यमानं केचिदिच्छन्ति । तथा हि सति "पाठ्ययोगकृतैस्तथा" (ना.शा.
५-८) इति न सङ्कोचितं भविष्यति । युक्तं चैतत् । यथा हि रमणीयात्यु(द्यु)-
पकरणभूतशायनविरचनादौ प्रतिपादुकस्तम्भधूपवस्त्रादिष्वपि तदुचितनायक-
युगलादिप्रायविचित्राकृतियोगो युद्धोचितसन्नाहक(स)ङ्कटादौ च कातरजनभयभावनं
नृसिंहगरुडादिरचनाकृतियोगस्तथैव ह्यतिरमणीये नाट्ये भविष्यन्ति (ति) यदुपरञ्जकवर्ग-
ढौकनादौ--6एतदपि सुकुमारतदुक्तगीतपाठ्याभिनययोगेनैव कार्यम् ।
तच्चापसारितायामेव यवनिकायाम् । उत्थापनाङ्गमध्ये ह्यस्यैककलः पाठ्यसहितः प्रयोगः ।
तथा <q>हि</q> वक्ष्यति " यस्मादुत्थापयन्ति " इत्यादि । रङ्गे यः पूर्व प्रयोगः कृतः
प्रत्याहारादिस्तं यस्मादुत्थापयन्ति फलस्वरूपनिरूपकपाठ्यतदभिनयादिना स्फुटीकुर्वन्ति
तस्मादित्यर्थः । पाठ्यावकाशदानार्थमेव चात्रेदं देवतास्तुतिगीतिफलविशेषाभिधानम् ।
अन्यथा देवतापरितोषायैतत्प्रयोज्यमिति सामान्येन वक्तव्यं स्यात् । विशेषोपदेशस्य प्रयोगे
विफलत्वात् ।</p>
<!-- APPARATUS page 214 !-->
<q>(मू)</q> 1. द.अ. परिवर्त्य । 2. क्ष.म. त्तु । N. द.अ. त. तस्माद्धि ।
<q>(व्या)</q> 1. म.भ.शीर्षकवज्वाला । 2. म. भ तालताद्यद्वत्यर्थो । 3. म. भ. नहि लीला । 4.म.भ.
सति भवति । सति भाव । 5. म.भ. मात्रावित्या । 6. म.भ. एकदापि । 7.TV.

<pb n="215"/>

<lg><l>आशीर्वचनसंयुक्ता नित्यं यस्मात्प्रयुज्यते1 ।</l>
<l>देवद्विजनृपादीनां तस्मान्नान्दीति संज्ञिता2 ।। २४ ।।</l></lg>
<!-- COMMENTARY page 215 !-->
<p>अन्ये तु प्रत्यङ्गं पश्चात्तत्प्रयोगमाहुः । तैस्तु प्रयोक्ता कस्तदेति निरूप्यम् ।
<q>अत्र</q> त्विदमित्यर्थः । <q>कृत</q>मित्युक्तिभङ्ग्या पाठ्यं तद्गीतप्रयोगः पदयुक्तोऽपि
केवलमन्तर्यवनिकागतप्रत्याहारादिविषयत्वात्पाठ्ययोगादीनामप्यन्तर्यवनिकार्थमुच्यते । एवं
नवाङ्गान्युक्तानि ।</p>
<p>अथ "विघाट्य वै यवनिकाम्" (ना.शा. ५.१२) इत्यादिना
यद्गीतकविध्याद्यङ्गदशकं दर्शितं तत्क्रमेण लक्षयति --<q>कीर्तनादि</q>त्यादि । कीर्तनं स्तुतिः ।
तस्मात्पाठ्याद्धेतोः । ततः परं शुष्काक्षरनिर्वृतिःगीतविधिः इति र्गीतकानामन्यतमं वर्धमानं
वा । तत्र च तालस्तालाध्याये (एक)त्रिंशे वक्ष्यते । (२१)</p>
<p><q>यस्मादि</q>ति । तत्र प्रत्याहारीदीनि चेत् अत्र प्रयोज्यानि तत्पूर्वरङ्ग इत्यनुवादोऽयं
स्यात् । क्रमस्य सिद्धत्वात् । <q>नान्दिपाठका</q> इति । तदुपलक्षितपूर्वरङ्गद्वारेणैव1
पुराणकवयो लिखन्ति स्म " नान्द्यन्त सूत्रधारः" इति । अहरहश्चैषा प्रयोगे प्रयोज्या ।
एषा च नित्यमेवंरूपैव । अन्यपाठ्यानामुत्थापनादीनां प्रयोगवशादन्यथात्वोपपत्तिर्दृश्यते
। न तु नान्दीपाठस्येति <q>नित्य</q>शब्दस्याभिप्रायः । <q>आदि</q>ग्रहणात्प्रेक्षापतिप्रभृतयः । एषैव च
नान्दी भारत्यङ्गनिरूपणे प्ररोचनेति निर्देक्ष्यते--"जयाभ्युदयिनी चैव मङ्गल्या" (ना.शा.
२०.२७) इत्यादिना । इह तु सा (या) प्ररोचना सा तत्र भविष्यति । अत्र
नान्दीपदानामन्तरेषु चित्रे पूर्वरङ्गे वर्धमानं यत्प्रयोज्यं तत्पञ्चममङ्गं गणयति ।</p>
<p>नन्वेवं गीतकविधिः प्रथमाङ्गानन्तरमन्याङ्गमध्येऽपि च वर्धमानप्रयोगस्य चित्रेऽपि
भावात्सङ्ख्याया अनवस्थानं न पदेऽपतदिति न पुनर्गणनार्हमिति न दोषः (इति)
केचिदाहुः । (२४)</p>
<p><q>शुष्कावकृष्टा तु भवेदि</q>तीह । 2शुष्कावकृष्टैवादिष्टा । इह च असावेव
च लक्षिता । अवकृष्टायास्त्वनुवादद्वारेण लक्षणं मन्तव्यम् । अन्यथा वक्ष्यमाणं
<!-- APPARATUS page 215 !-->
<q>(मू)</q> 1. ड.म. प्रवर्तते । ब. प्रपूज्यते । 2. 'नान्दीपादानामन्तरेषु चित्रे पूर्वेरङ्गे वर्धमानं प्रयोज्यं
प्रागुक्तलक्षणम् । अन्ये तु--गीतकप्रयोगादनन्तरं शुद्धे चित्रे पूर्वेरङ्गे वर्धमानप्रयोगमिच्छन्ति ।।'
इत्येतद्गद्यं ब. पुस्तक एव दृश्यते । व्याख्यात उद्धृत्य प्रक्षिप्तमिति भाति ।
<q>(व्या)</q> 1. भ. पूर्वद्वारेणैव । 2. म.ब. शुष्कानुकारेणादिष्टा । इह चासावेव लक्षिता । अन्या
त्वनुवादद्वारेण लक्षिता मन्तव्या । अन्यावान्तरकालं यद्वक्ष्यते ।

<pb n="216"/>

<lg><l>1अत्र शुष्काक्षरैरेव ह्यवकष्टा2 ध्रुवा यतः ।</l>
<l>तस्माच्छुष्कावकृष्टेयं जर्जरश्लोकदर्शिका3 ।। २५ ।।</l></lg>
<lg><l>4यस्मादभिनयस्त्वत्र5 प्रथमं ह्यवतार्यते6 ।</l>
<l>रङ्गद्वारमतो ज्ञेयं वागङ्गाभिनयात्मकम् ।। २६ ।।</l></lg>
<!-- COMMENTARY page 216 !-->
<lg><l>"युक्तायामपकृष्टायां प्रीता नागा भवन्ति हि ।</l>
<l>तथा शुष्कावकृष्टायां प्रीतः पितृगणो भवेत् ।। (ना.शा. ५.५०)</l></lg>
इति तन्निर्विषयं स्यात् । तत्रावकृष्टाया लक्षणं--
<lg><l>"मुखप्रतिमुखोपेता ह्यवकृष्टा विधीयते ।" (ना.शा. ३२-१२) इति
तालविधिः ।</l></lg>
<lg><l>"अन्यभावेषु कृष्टश्च (द्र१व्यहेतुषु पठ्यते ।)</l>
<l>यस्मात्कारुण्यसंयुक्ता ह्य(वकृष्टा भवेततः२ ।) "(ना.शा. ३२.३४१)</l></lg>
इति वाक्यार्थगानेतिकर्तव्यताविधिवृत्तस्वरूपं शम्यादेर्योजनं चाग्रेऽस्या वक्ष्यते । तदेतस्यां
प्रयुक्तायां तदनन्तरं नाट्यम्3 । ईदृश्येव शुष्काक्षरैः प्रयोज्या । तत्रावकृष्टात्वसामान्यात्
पृथक्कगवाते (थगवगते) (कमपातै ?)<q>र्जर्जरश्लोकदर्शिका</q> यत्त(तस्त)दनन्तरम् ।
<q>शुष्कावकृष्टेयमि</q>ति । असाववकृष्टे(ष्टा) ध्रुवा । सा तस्माच्छुष्कावकृष्टा । <q>आह</q> ।
हि यस्मात् । <q>अत्रे</q>ति अस्याङ्गतायाम् । अवकृष्टस्य(ष्टा) समस्ततल्लक्षणोपेता केवलं
शुष्कैरक्षरैरनर्थकैः झंठुमाद्यैः ।</p>
<p>अन्ये त्वेकस्यामेव ध्रुवायां शुष्कावकृष्टत्वधर्मद्वयविषयोऽयं
"युक्तायामपकृष्टायाम्" इति श्लोको भविष्यतीति मन्यन्ते । <q>उपाध्यायास्तु</q>
शुष्कायामवकृष्टायामेवान्तर्भूतं फलं वक्ष्यते । अत्र तु शुष्कैव लक्ष्यते । अनेन
च लक्षणेनावकृष्टापि सूचिताऽ<q>त्रेति</q> <q>इय</q>मिति च पदाभ्याम् । (२५)</p>
<!-- APPARATUS page 216 !-->
<q>(मू)</q> 1.N. अ. अयं श्लोको नास्ति । क्ष.ड.म. यत्र । 2. न.म. ह्यपकृष्टा । 3. ड.म.त.
दर्शिता । 4. थ.त. इतः पूर्व 'नव गुर्वक्षराणीह षड् लघूनि द्वयं गुरोः ।
शुष्कावकृष्टा तु भवेत्कला त्वष्टौ प्रमाणतः ।।
यथा--दिग्ले दिग्ले दिग्ले दिग्ले जंबुकजगतिकझण्टुम् ।। इत्यधिकं दृश्यते ।
5. द.म.त.अ. नयस्तत्र । न. नयो ह्यत्र । 6. द.अ. धार्यते ।
<q>(व्या)</q> 1. म. भ. कृष्टहेतोस्तु गीयते । 2. म.भ. ह्यपकृष्टास्तु पाततः । 3. म.भ. नान्यमी ।

<pb n="217"/>

<lg><l>शृङ्गारस्य प्रचरणाच्चारी सम्परिकीर्तिता ।</l>
<l>रौद्रप्रचरणाच्चापि1 महाचारीति कीर्तिता2 ।। २७ ।।</l></lg>
<lg><l>विदूषकः सूत्रधारस्तथा वै पारिपार्श्वकः ।</l>
<l>यत्र कुर्वन्ति सञ्जल्पं तच्चापि त्रिगतं मतम्3 ।। २८ ।।</l></lg>
<lg><l>उपक्षेपेण काव्यस्य4 हेतुयुक्तिसमाश्रया5 ।</l>
<l>सिद्धेनामन्त्रणा या तु6 विज्ञेया सा प्ररोचना ।। २९ ।।</l></lg>
<!-- COMMENTARY page 217 !-->
<p>अभिनीयत इत्य<q>भिनयो</q> रूपकविशेषः । <q>सोऽवतार्यते</q> संक्षेपेण तस्यार्थप्रयोज-
नादिनिरूपणपाठ्यद्वारेण अभिनीयन्ते तथैव चाभिनयः क्रियते यत्र तद्रङ्गस्य भाविनो
रूपकस्य द्वारमिव <q>रङ्गद्वारादु(रमु)</q>त्थापनाङ्गे सामान्येन नाट्यमुत्थापितम् । इह तु
रूपकविशेषेणेति भेदः । (२६) <q>शृङ्गारस्येति</q> । शृङ्गारप्रधानं भगवतो महादेव्या सह
यत्र चरितं वर्ण्यते काव्ये च तत्सुतिप्रधाने तदेव यत्राङ्गहारचार्यादिना प्रदर्श्यते प्रयुज्यते
सा <q>चारी</q> । 1भगवतस्त्रिपुरमर्दनादीव गीतं रौद्ररसभूयिष्ठं यत्र काव्ये वर्ण्यते स्तुतिरूपेण
तद्यत्र तदुचितैरेवोद्धतैर्मण्डलाङ्गहारैः प्रयुज्यते सा <q>महाचारी</q> ।</p>
<p><q>विदूषक</q> इति । पारिपार्श्विकयोरन्यतरो विदूषकवेषभाषाचारो विदूषकः । <q>यत्र</q>
इति नागानन्दादौ नाटके सञ्ज<q>ल्पो</q> भविष्यन्नाटकादिविशेषविषयो हास्यमिश्रः । <q>यद्य</q>प्युक्तः
तथापि तद्विशेषो <q>नागानन्दा</q>दिभिः विवक्षित इत्यपौनरुक्त्यम् । स एव काव्योपक्षेपस्त्रिषु
समायत्तत्वा<q>त्त्रि</q>गतशब्देनोक्तः ।</p>
<p>तेन काव्योपक्षेपेण हेतुभूतेन तद्विषये सामाजिकानां या <q>आमन्त्रणा</q> निमन्त्रणं
<q>सिद्धेन</q> सिद्ध्योपलक्षितमित्यर्थः । यस्मात्खल्वतः प्रीतिव्युत्पत्तीर्भविष्यतः
तस्मादवलोक्यतामेतदिति <q>सा</q> प्ररोचना प्रकृष्टरुचिहेतुभूतत्वात् । न च
तद्वचनात्प्रवृत्तिर्भविष्यतीत्याह--<q>हेतुयुक्ती</q>ति । हेतोर्या युक्तिर्योजना संक्षेपेणाभिधानं
तन्निमित्तमस्या इति ।</p>
<p>एवमेतानि बहिर्यवनिकाङ्गान्यपि दश दृष्टफलान्येव । तथा हि
गीत2कवर्धमानान्यु- पजीव्य ध्रुवागानं नाट्यम(मि)ति प्रकृतेरुपजीव्यत्वादवश्यं <q>प्रथमं</q>
बुद्धौ कति (कर्तव्यम् ?) । ....
<!-- APPARATUS page 217 !-->
<q>(मू)</q> 1. द.अ. रौद्रप्रचलनाच्चापि । 2. न. संज्ञिता । 3. N. क्ष.द.त.अ. स्मृतम् । 4. N.
उपक्षेपस्तु काव्यस्य । ड.म.क्ष.कार्यस्य । 5. क.त. व्यपाश्रया । 6. ड.म.अ. या च ।
<q>(व्या)</q> 1. म.भ. रूद्रस्य त्रिपुरान्धकप्रभृतिप्रजाकण्टकचक्रं रोदयतो यत्कर्म तत्प्रध्वंसनादि तदभि-
धायकं काव्यं यत्र । 2. म.भ. तकलवर्ध ।

<pb n="218"/>

<lg><l>अतः परं प्रवक्ष्यामि ह्याश्राव1णविधिक्रियाम् ।</l>
<l>बहिर्गीतविधौ सम्यगुत्पत्तिं2 कारणं तथा ।। ३० ।।</l></lg>
<lg><l>चित्रदक्षिणवृत्तौ तु सप्त3रूपे प्रवर्तिते4 ।</l>
<l>सोपोहने सनिर्गीते देवस्तुत्यभिनन्दिते ।। ३१ ।।</l></lg>
<!-- COMMENTARY page 218 !-->
ततोऽपि यदारभ्यते तदा बुद्धौ निवेश्यं तावत्सामान्ये । ततः सदाचारपालनाय
देवतावन्दनम् । ततः परमाशीर्वादनमभिमुखीकरणार्थम् । ततोऽपि
शङ्क्यमानविघ्नशान्त्युपकरणभूतस्योत्तेजनम् । पुराकल्पद्वारेण ततोऽपि विशेषेण
प्रयोक्तव्यानुसन्धानम् । ततोऽपि शृङ्गारवीरयोः सर्वत्र रञ्जकपरमपुमर्थताप्रकर्षादुपक्षेपः।
तदपि नाट्यविनेयसुकुमारजने स्वच्छन्दता(कर)सर्वरञ्जकहास्यप्राधान्येन काव्यविशेषे
भवदभिधेयानुसन्धानम् । तस्यापि प्रयोजननिरूपणम् ।</p>
<p>एवं यथा शास्त्रं कुर्वतामादिवाक्यपरिग्रहो लौकिकस्य वा कर्तव्यविषयमनुसन्धानं
तथैव नाट्यारम्भे गीतकपिण्ड्यादिप्ररोचनान्तं लौकिकानुसार्येव । नात्र कस्यचिदङ्गस्य
सामर्थ्यलक्ष्यत्वादि चोदनीयम् । सुकुमारजनविषयत्वादस्य प्रयोगस्य । तस्मान्नालौकिकं
किञ्चिदेतत् । केवलं नाट्यस्य रचनाप्राधान्याद्वैचित्र्येण योजनीमदृष्टसम्पत्तये चेति
मन्तव्यमित्यलं बहुना । (२७-२९)</p>
<p>ननु भवत्ये(त्वे)वम् । किञ्चारम्भाश्रावणादौ वेगगी(बहिर्गी)तशब्दस्वरूपम् ।
(पदार्थः) (तदर्थः)कोऽत्र पदार्थः । आश्रावणविधिक्रियाम् । तदयमर्थः--
तेषामाश्रावणादीनां विधौ क्रियां प्रयोगरक्षात्मिकां बहिर्गीतशब्दस्य च वाचकत्वेन विधाने
<q>उत्पत्तिं</q> बहिर्गीतस्य च विधौ प्रयोगे <q>कारणं</q> प्रयोजनं वक्ष्यामि । (३०)</p>
<p>तत्पुराकल्पद्वारेणाह--<q>चित्रे</q>त्यादिना श्लोकैकादशकेन <q>"बहिर्गीतमि</q>ति <q>स्मृतम्</q> ।"
इत्यन्तेन (५-४१) । गीतवाद्यगीतोभयप्रधानाः क्रमेण चित्रादयो वृत्तिमार्गाः ।
चित्रदक्षिणसहिता वृत्तिरिति मध्यमपदलोपी समासः । तद्विषयं यद्गीतकं
सहोपोहनप्रत्युपोहनैः वर्धमाननिर्गीतेन च "आश्रावणा तथारम्भः" इत्यादिना अष्टाविंशे
(ना.शा. २९-८२) (एकोनत्रिंशे)ऽ ध्याये वक्ष्यमाणेन सहितं देवस्तुत्या च
वाच्यभूतयाऽभिनन्दितं समृद्धं 1ऋद्धम् । तस्मिन्प्रवर्तिते प्रयुक्ते सति तद्गानं गीयमानं
<!-- APPARATUS page 218 !-->
<q>(मू)</q> 1. अ. आसारित । 2. त. त्तिः कर । 3. अ. शब्दरूपे । 4. N. द.ब. प्रकीर्तिता।
<q>(व्या)</q> 1. TV.

<pb n="219"/>

<lg><l>नारदाद्यैस्तु1 गन्धर्वैः सभायां देवदानवाः ।</l>
<l>निर्गीतं2 श्राविताः सम्यग्लयतालसमन्वितम् ।। ३२ ।।</l></lg>
<lg><l>तच्छ्रत्वा 3तु सुखं गानं देवस्तुत्यभिनन्दितम् ।</l>
<l>अभवन्क्षुभिताः सर्वे मात्सर्याद्दैत्यराक्षसाः ।। ३३ ।।</l></lg>
<lg><l>सम्प्रधार्य च तेऽन्योन्यमित्यवोचन्नवस्थिताः ।</l>
<l>4निर्गीतं तु सवादित्रमिदं5 गृह्णीमहे वयम् ।। ३४ ।।</l></lg>
<lg><l>सप्तरूपेण6 सन्तुष्टा देवाः कर्मानुकीर्तनात् ।</l>
<l>7वयं गृह्णीम निर्गीतं तुष्यामोऽत्रैव सर्वदा8 ।। ३५ ।।</l></lg>
<lg><l>ते तत्र तुष्टा दैत्यास्तु साधयन्ति पुनः पुनः ।</l>
<l>9रुष्टाश्चापि ततो देवाः प्रत्यभाषन्त नारदम् ।। ३६ ।।</l></lg>
<!-- COMMENTARY page 219 !-->
सुखजनकमपि श्रुत्वा दैत्याः क्षुभिताः । कुतः । मात्सर्यात् । तदपि कुतः । आह--
देवैरहो रम्यं साधु साध्वित्यादिभिः । स्तुतिभिरभिनन्द्यमानं यतः । <q>तुर</q>प्यर्थः । <q>केन</q> वा
प्रवर्तितं तदित्याह--<q>नारदाद्यै</q>रिति तदधिष्ठितैरित्यर्थः । <q>तदि</q>ति सप्तरूपम् । (ना.शा.
३१.का मा. पु.५२१) । <q>लयो</q> द्रुतादिः । <q>तालाः</q> शम्यादिविशिष्टाः त्र्यश्रश्चतुरश्रो
मिश्रश्चेति । <q>सम्प्रधार्येत्य</q>नेन परितोष्टव्यमन्यैस्त्वत्रेति । स्थितिं कृत्वा<q>वस्थिताः</q>
(अमित्राः?) । इति शब्दसूचितमुच्यमानं निर्दिशति--<q>त्वमिति</q> <q>(निर्गीत</q>मिति ।) वादित्रं
तद्गतं शुष्काख्यं वीणावाद्यम् । ननु किं तस्य ग्रहणे निमित्तमित्याह--<q>तुष्याम</q> इति ।
स्तुतिकीर्तनाभावेऽप्याभिमानिकेन परितोषेणेत्यर्थः । दृष्टो ह्यभिमानकृतःप्रीतिविशेषो <q>यथा</q>
राजाकर्णनेऽपि । <q>तत्रे</q>ति निर्गीते । <q>साधयन्ति</q> । साधनं 1सिद्धिं
ब्रुवते । (<q>धातुवाद्याश्रयकृत</q>मिति) 2धातवस्तन्त्रीविशेषाङ्गुलिविशेषसंयोगजा वैणवस्वराः ।
रञ्जनया अदृष्टविशेषस्य क्रमेण चतुष्टयपृथक्कृता विस्तारव्यञ्जनाविद्धकरणसंज्ञा ।
<!-- APPARATUS page 219 !-->
<q>(मू)</q> 1. ड.म.नारदाद्यैश्च । त. नारदाद्यैः सग । 2. द.अ. उद्गीतम् । 3. म. तु समम् ।
N. शुभम् । अ. ततश्चानुगतम् । 4. द.अ. निर्जितम् । 5. त. मेतत् । 6. त. पे तु ।
7. क्ष.म.ड. एवम् । 8. प.त.ब. अत्र तुष्यामहेतराम् । द.अ.म. क्ष निर्जित्य तुष्यामोऽत्रैव
वै वयम् । 9. N. ड.म. तुष्टाश्चापि ।
(व्या) 1.T.V. 2. म.भ. ..........शुषुगतमिति । धातवस्तत्र वि<q>शे</q> ।

<pb n="220"/>

<lg><l>1एते तुष्यन्ति निर्गीते दानवाः सह राक्षसैः ।</l>
<l>2प्रणश्यतु प्रयोगोऽयं कथं वा मन्यते भवान् ।। ३७ ।।</l></lg>
<lg><l>देवानां वचनं श्रुत्वा नारदो वाक्यमब्रवीत् ।</l>
<l>धातुवाद्याश्रयकृतं निर्गीतं मा प्रणश्यतु ।। ३८ ।।</l></lg>
<lg><l>किन्तूपोहनसंयुक्तं धातुवाद्यविभूषितम् ।</l>
<l>भविष्यतीदं निर्गीतं सप्तरूप3विधानतः ।। ३९ ।।</l></lg>
<lg><l>निर्गीतेनावबद्धाश्च दैत्यदानवराक्षसाः ।</l>
<l>न क्षोभं न विघातं च करिष्यन्तीह तोषिताः4 ।। ४० ।।</l></lg>
<lg><l>5एवं निर्गीतमेतत्तु दैत्यानां स्पर्धया द्विजाः ।</l>
<l>देवानां बहुमानेन बहिर्गीतमिति स्मृतम् ।। ४१ ।।</l></lg>
<lg><l>धातुभिश्चित्रवीणायां गुरुलघ्वक्षरान्वितम् ।</l>
<l>वर्णालङ्कारसंयुक्तं प्रयोक्तव्यं बुधैरथ ।। ४२ ।।</l></lg>
<!-- COMMENTARY page 220 !-->
धातुवाद्यं सप्तभेदलक्षणम् । तस्य यदाश्रयणं तेन हेतुना कृतमिति चित्रम् ।
तत्तादृशेनादृष्ट(ष्टेन) को गुणो न त्वन(दृ)ष्टे स्तुतिनिरूपणेषु यद्विधानं तेन <q>हि</q>
पूर्वमध्यान्तेषु प्रयुज्यमानेन वीणावाद्यवैचित्र्यावकाशदायिना । हृद्यतागतिकादिक-
न्यायादिगुणान्तरमप्याह--<q>निर्गीतेतेति</q> । अपदावखेलने अयत्नेन बालहेवाकपोषणन्यायेन
<q>बद्धाः</q>। स्वीकृता इत्यर्थः ।</p>
<p>एवमविनाशकारणं प्रतिपाद्य संज्ञानिर्वचनं निरूपयति--<q>एव</q>मिति <q>निर्गीत</q>मिति
तावदाद्यं नाम । निरर्थकं गीतमिति । तत्तु गन्धर्वै<q>बहिर्गीतमिति स्मृतम्</q> । कुतो <q>दैत्यानां
स्पर्धयेति</q> । तत्कृतोऽयं स्वीकारः । ततो हेतोः ।</p>
<p>ननु यदि तैः स्वीकृतं ततः किमित्येषा संज्ञा कृता । अत आह--<q>देवानामिति</q> ।
देवकर्मकं यद्बहुतयोत्कृष्टतया मननं तेन प्रयोजनभूतेन । वयं देवान्दानवेभ्यो बहुत्वेन
मन्यामहे । तथा चेदं नाभ्यन्तरं बाह्यगीतमस्माभिर्गीयत इति तैरेवं1 वेदितव्यमित्यर्थः ।
(३१-४१)</p>
<!-- APPARATUS page 220 !-->
<q>(मू)</q> 1. अ. इदमर्ध नास्ति । 2.N. क्ष.द.अ.म. प्रणश्यताम् । 3. ब. रूपे वि । 4. अ.
रोषिताः । 5. ड.म. एतन्निर्गीतमेवं तु ।
<q>(व्या)</q>1.T.V.

<pb n="221"/>

<lg><l>1निर्गीतं गीयते यस्मादपदं वर्णयोजनात् ।</l>
<l>असूयया च देवानां बहिर्गीतमिदं स्मृतम् ।। ४३ ।।</l></lg>
<lg><l>निर्गीतं यन्मया प्रोक्तं सप्तरूपसमन्वितम् ।</l>
<l>उत्थापनादिकं यच्च तस्य कारणमुच्यते2 ।। ४४ ।।</l></lg>
<lg><l>आश्रावणायां युक्तायां दैत्यास्तुष्यन्ति3 नित्यशः4 ।</l>
<l>5वक्त्रपाणौ कृते चैव नित्यं तुष्यन्ति दानवाः ।। ४५ ।।</l></lg>
<!-- COMMENTARY page 221 !-->
<p>ननु सप्तरूप एव किमिदं प्रयोज्यम् । नेत्याह--<q>धातुभि</q>रिति । चित्रा नाट्-
योपरञ्जनार्था या वीणा तस्यामप्येतद्धातुभिरुक्तस्वरूपैः करतलनिष्कोटितादिभिः उप-
लक्षितं प्रयोज्यम् । कथम् । भाण्डवाद्ये गत्यर्थे यानि <q>गुरूणि</q> "घृत् भृङ्" इत्यादिकानि
<q>लघूनि</q> "मट कट " इत्यादिकानि । तत्रान्वितं कृत्वा । अनेन
भाण्डवाद्योपरञ्जकत्वमुक्तम् । तथा ध्रुवागाने ये स्थाय्यादयो <q>वर्णा</q> ये च
प्रसन्नादिप्रभृतयोऽ<q>लङ्कारास्त</q>त्र सम्यगन्वितं संबद्धं कृत्वा । अनेन गानोपरञ्जकत्वं
दर्शितम् । <q>अथ</q> शब्दोऽप्यर्थे । प्रयोज्यं कुशलैरथेति (वा) पाठः ।</p>
<p>ननु निर्गीतसंज्ञाऽस्य या पुराणी तत्र किन्निमित्तमित्याशङ्क्याह--<q>निर्गीत</q>मिति ।
पदमित्यर्थप्रत्यायकमित्यर्थः । वर्णा झंटुमादयः स्थाय्यादयश्च । ननु लक्षणाभ्यन्तर एव
तदिति कथं बाह्यमित्याशङ्क्याह--<q>असूयया चेति</q> । तैर्यतोऽसूयितं
बलादेवाविष्कृतबहुमानैः अतस्तदीयहृदयग्रहणायैवं व्याहृतम् । न च सर्वथा
निर्निबन्धनमेवेदमिति दर्शयितुं <q>च</q>कारेणान्वर्थताप्यस्तीति सूचयति । गीयमानेभ्य
सार्थकेभ्यः पदेभ्यो बहिर्गीतमिति । एवमविनाशकारणं संज्ञानियोजननिमित्तं च तैनैव
क्रमेणाभिधाय प्रतिजानीते-- <q>निर्गीत</q>मित्यादिना । आश्रावणादि निर्गीतं
<q>सप्तरूपसमन्वितम्</q> । इति गीतकविधिः । <q>उत्थापनादि</q>कमित्यवशिष्टं बहिर्यवनिकाङ्गम् ।
तस्य <q>कारणं</q> प्रयोजनम् । (४२-४४)।</p>
<!-- APPARATUS page 221 !-->
<q>(मू)</q> 1.अ. निर्गीयतेऽतो निर्गीतमपदं वल्गु गोजयेत् ।
2. म.त. इतः परं पद्यमेकमधिकं दृश्यते ।
तुष्यन्त्यप्सरसस्तत्र कृतेऽवतरणे द्विजाः ।
तुष्यन्त्यपि च गर्न्धवा आरम्भे सम्प्रयोजिते ।।इति।।
इदं न व्याख्ययाऽनुमतम् ।
3. अ. मृष्यन्ति । 4. ड.म. सर्वशः । 5. ड.म.वज्रपाणौ ।

<pb n="222"/>

<lg><l>परिघट्टनायां1 तुष्टा युक्तायां रक्षसां गणः ।</l>
<l>सङ्घोटनाक्रियायां च2 तुष्यन्त्यपि च3 गुह्यकाः ।। ४६ ।।</l></lg>
<lg><l>मार्गासारितमासाद्य प्रीता यक्षा भवन्ति ही ।</l>
<l>गीतकेषु प्रयुक्तेषु देवास्तुष्यन्ति4 नित्यशः ।। ४७ ।।</l></lg>
<lg><l>वर्धमाने प्रयुक्ते तु रुद्रस्तुष्यति सानुगः ।</l>
<l>तथा चोत्थापने युक्ते ब्रह्मा तुष्टो भवेदिह ।। ४८ ।।</l></lg>
<lg><l>तुष्यन्ति लोकपालाश्च प्रयुक्ते परिवर्तने ।</l>
<l>नान्दीप्रयोगेऽथ5 कृते प्रीतो भवति चन्द्रमाः ।। ४९ ।।</l></lg>
<lg><l>युक्तायामवकृष्टायां प्रीता6 नागा भवन्ति हि ।</l>
<l>7तथा शुष्कावकृष्टायां प्रीतः पितृगणो भवेत् ।। ५० ।।</l></lg>
<lg><l>रङ्गद्वारे प्रयुक्ते तु विष्णुः प्रीतो भवेदिह ।</l>
<l>जर्जरस्य प्रयोगे तु तुष्टा विघ्नविनायकाः ।। ५१ ।।</l></lg>
<!-- COMMENTARY page 222 !-->
<p>तद्दर्शयति--<q>आश्रावणाया</q>मित्यादिना <q>भूतगणो</q> <q>भवेदि</q>त्यन्तेन श्लोकाष्टकेन ।
प्रत्याहाराद्याश्रावणायामेवान्तर्भूतम् । अवधित्वादस्याः । 1क्वचित्पुस्तके--
<lg><l>"प्रत्याहारे यातुधानाः प्रीयन्ते सह पन्नगैः ।</l>
<l>तुष्यन्त्यप्सरसस्तत्र कृतेऽवतरणे द्विजाः।।</l>
<l>तुष्यन्त्यपि च गन्धर्वा आरम्भे सम्प्रयोजिते ।"</l></lg>
इति सार्धश्लोको दृश्यते । यादृच्छिकसम्प्रधारितपरिग्रहबहुमानकृतः परितोषो
विशिष्टविषयो मन्तव्यः । <q>मार्गासारितमि</q>ति । मार्गश्च आसारितं च मार्गासारितम् ।
समाहारद्वन्द्वः । मार्ग इत्येकदेशेन मार्गासारितमुच्यते । आसारितशब्देनासारित-
मित्यङ्गद्वयमुक्तम् । सर्वमङ्गं लक्षितम् । आसारितशब्देनासारितविधिरिति समाहारद्वन्द्वेन
द्वयोरङ्गयोः फलमेतन्निरूपितम् । <q>देवाः</q> । <q>रुद्र2</q> इति । तदीयकर्मस्तुतेः । एतच्च
गीतकवर्धमानयोरन्यतरप्रयोगे वैकल्पिकं फलद्वयम् । <q>ब्रह्मेति</q> । ब्राह्मादिप्रथमसृष्टिः
<!-- APPARATUS page 222 !-->
<q>(मू)</q> 1. क्ष. अ. ब.त. परिघट्टनायां तुष्टाः स्युः । 2. ड.ब.तु । 3. अ. ष्यन्तीह सगु । 4.
क्ष. ड.म. गीतास्तुष्यन्ति । अ. तुष्टाः स्युः सर्वदेवताः । 5. च.अ.ब. प्रयोगे च । च. गे तु ।
6. अ. प्रीतः पितृगणो भवेत् । 7. क्ष.अ. इयं पङ्क्तिर्नास्ति । क्ष. म. इतः सार्धपद्यद्वयं नास्ति ।
(व्या) 1. म.भ. अयं भागो न दृश्यते । 2. म.भ. रुद्राः ।

<pb n="223"/>

<lg><l>तथा चार्यां प्रयुक्तायामुमा तुष्टा भवेदिह ।</l>
<l>महाचार्यां प्रयुक्तायां तुष्टो भूतगणो भवेत् ।। ५२ ।।</l></lg>
<lg><l>1आश्रावणादिचार्यन्तमेतद्दैवतपूजनम् ।</l>
<l>पूर्वरङ्गे 2मया ख्यातं तथा चाङ्गविकल्पनम् ।। ५३ ।।</l></lg>
<lg><l>3देवस्तुष्यति यो येन यस्य यन्मनसः प्रियम् ।</l>
<l>तत्तथा पूर्वरङ्गे तु4 मया प्रोक्तं द्विजोत्तमाः ।। ५४ ।।</l></lg>
<!-- COMMENTARY page 223 !-->
व्यापारः तत्र नाट्यविषयः । स चात्र पुष्पाञ्जलिना पूज्यते (सूच्यते ) । <q>चन्द्रमा</q> इति ।
"जितं सोमेन " इति (ना.शा. ५-११०) नान्द्यां पाठात् । <q>नागा</q> इत्यवकृष्टगतिः ।
<q>जर्जरस्येति1</q> । शुष्कावकृष्टालक्षणस्यैवाङ्गस्य शेषभूतो जर्जरस्तुतिप्रदर्शकः श्लोको
वक्ष्यते " ततः श्लोकं पठेदेकम् " (ना.शा. ५-११८) इति । तस्येदं प्रयोजनं
--विघ्नानां यो विनायको निवारयिता स तुष्टो भवति ।
तन्निवारणोपकरणसमुत्तेजनाद्विघ्नविनायका विरूपाक्षादयः । ते विघातं न कुर्वन्तीति ।
सैव फलसाम्यात्तुष्टिरेषामिति केचित् । <q>उमेति</q> । तस्या एव स्वरूपकीर्तनात् । (४५-५२)</p>
<p>एतत्सर्वमुपसंहर्तुमाह--<q>आश्रावणादी</q>त्यादि <q>कृतानि</q> <q>त्वि</q>त्यन्तं श्लोकचतुष्टयम् ।
प्रत्याहारादीनामाश्रावणायामन्तर्भावः । चारीशब्देनेह महाचारी परिगृह्यते । त्रिगतप्ररोचनयो-
र्दृष्टैकं प्रयोजनत्वमिति तात्पर्यम् । <q>पूर्वरङ्ग</q> इति । तदुपश्लिष्टमित्यर्थः । <q>ख्यात</q>मित्युद्देशेन
अङ्गविकल्पनम् । अङ्गानां चैषां विकल्पनं लक्षणमित्यर्थः । <q>देवस्तुष्य</q>तीत्यादिना
प्रयोजनोपसंहारः । यस्य यन्म<q>नसः</q> <q>प्रिय</q>मित्यभिमानिकपरिग्रहबलादित्यर्थः।</p>
<p>प्रशंसामस्य दर्शयति--सर्वैर्दैवतैः पूजार्हं प्रशंसनीयम् । अत्र हेतुः --यतो
दैवतान्यनेन पूज्यन्ते । अत एव प्रेक्षापतिप्रयोक्तृप्रभृतीनामेव तत् । धनेषु यशस्यायुषि
तत्साधु । तत्कारित्वात् । नह्यत्र कश्चिदपि (कस्यचिदपि) विरक्तिरिति । <q>दैत्यदानवेति</q>
निर्गीतं दैत्यादिकस्य तुष्टिकृत् । गीतकादि च देवानाम् । (५३-५६)</p>
<!-- APPARATUS page 223 !-->
<q>(मू)</q> 1. क्ष.म.त. प्रत्याहारादि । 2. न. समाख्यातम् । त. मया ख्याते तथा चाङ्गविकल्पने ।
3. ब. येन तुष्यति यो देवो । 4. त. ङ्गेऽत्र ।
<q>(व्या)</q> 1. म.भ. गतिरस्येति ।

<pb n="224"/>

<lg><l>सर्वदैवतपूजार्हं1 सर्वदैवतपूजनम् ।</l>
<l>2धन्यं यशस्यमायुष्यं पूर्वरङ्गप्रवर्तनम् ।। ५५ ।।</l></lg>
<lg><l>दैत्यदानवतुष्ट्यर्थ सर्वेषां च दिवौकसाम् ।</l>
<l>निर्गीतानि सगीतानि पूर्वरङ्गकृतानि तु ।। ५६ ।।</l></lg>
<lg><l>(या3 विद्या यानि शिल्पानि या गतिर्यच्च चेष्टितम् ।</l>
<l>लोकालोकस्य जगतस्तदस्मिन्नाटकाश्रये ।।)</l></lg>
<lg><l>निर्गीतानां सगीतानां वर्धमानस्य़ चैव हि ।</l>
<l>ध्रुवाविधाने वक्ष्यामि लक्षणं कर्म चैव हि ।।५७।।</l></lg>
<lg><l>प्रयुज्य गीतकविधिं वर्धमानमथापि4 च ।</l>
<l>गीतकान्ते ततश्चापि कार्या ह्युत्थापनी ध्रुवा ।।५८।।</l></lg>
<lg><l>आदौ द्वे च चतुर्थं चाप्यष्टमैकादशे तथ ।</l>
<l>गुर्वक्षराणि जानीयात्पादे ह्येकदशाक्षरे ।।५९।।</l></lg>
<!-- COMMENTARY page 224 !-->
<p>नन्वस्य लक्षणं कुतो ज्ञेयम् । यत इह तावन्नोक्तम् । न चाङ्गप्रसङ्गतः लक्षणमस्य
पश्यामो वयम् । इत्याशङ्क्य प्रसङ्गादत्र(दन्यत्र)लक्षणं वक्ष्यामिति प्रसङ्गावकाशं
दर्शयितुमाह--<q>निर्गितानामिति</q> । तेषा लक्षणं " तथा रुन्द्रे " ति (यथा ऋंदुम् इति)
लक्ष्यमुदाहरणं वक्ष्यामि । कर्म लक्ष्यम् । ध्रुवाणां विधाने (ना. शा. ३१-१२२) कर्तव्ये
सतीत्यर्थः । न तु ध्रुवाविधाने ध्रुवाध्याये ।</p>
<p>एतदुक्तं भवति--ध्रुवागानस्येहोपरञ्जकज्येष्ठतया । तस्य वक्तव्यप्रकृतिभूतं गान्धर्व
ज्ञातुं यत्तल्लक्षणं वक्ष्यते तत्रैतत्ततातोद्यविधाने तालाध्याये च वक्ष्यामि (इति) ।
एतदविदितत्व (दविदित्वा य) द्ध्रुवाशब्दोऽत्र छन्दोनिबद्धनिमित्ता(त्त ?) निर्गीतत्वे वर्तत
इत्याहुः तदसत् । अनुक्तसमत्वादस्य । तद्विधाने तल्लक्षणं वक्ष्यामीति न किञ्चित् ।
अनार्षोऽयं श्लोक इति तु महत्साहसम् । (५७)</p>
<p>अथोत्थापनादीनां लक्षणशेषः पूरयितव्यः । तत्रोत्थापनस्यानुवादपूर्वकं ध्रुवालक्षणं
तत्प्रयोगद्वारेण पूरणं कर्तुमाह--<q>प्रयुज्ये</q>त्यादि <q>योजयेदि</q>त्यन्तं श्लोकचतुष्टयम् । तत्र
<!-- APPARATUS page 224 !-->
<q>(मू)</q> 1. त. जार्थम् । 2. ड.त.म. धर्म्यम् । 3. इदं पद्यं 'म' पुस्तके क्ष पुस्तके च दृश्यते ।
4. क्ष.म. तथैव च ।

<pb n="225"/>

<lg><l>चतुष्पदा भवेत्सा तु 1चतुरश्रा तथैव च ।</l>
<l>चतुर्भिस्सन्निपातैश्च2 त्रिलया त्रियतिस्तथा ।। ६० ।।</l></lg>
<lg><l>परिवर्ताश्च चत्वारः पाणयस्त्रय एव च ।</l>
<l>जात्या चैव हि विश्लोका तां च3 तालेन योजयेत् ।। ६१ ।।</l></lg>
<lg><l>शम्या तु द्विकला कार्या तालो द्विकल एव च ।</l>
<l>पुनश्चैककला शम्या सन्निपातः 4कलात्रयम् ।। ६२ ।।</l></lg>
<!-- COMMENTARY page 225 !-->
प्रथमः श्लोकोऽनुवादकः । गीतकवर्धमानयोरन्यतरत्प्रयुज्यते । <q>गीतकान्ते</q> । <q>ततो</q>
वर्धमानादन्तरम् । <q>उत्थापनी</q> ध्रुवा कार्येत्यनुवादः । चो भिन्नक्रमो वार्थे । अन्ये तु
समु्च्यये । निपातसमुदायं युगपद्गीतकवर्धमानप्रयोगाशयेनाहुः ।</p>
<p>ध्रुवाया लक्षणम्-- <q>आदौ द्वे चेति</q> । शेषाणि तु लघूनि । एवम्भूताश्च-
त्वारोऽस्याः पादाः । तालश्चास्याश्चञ्चत्पुटः द्विकलः । भाविविधिना तल्लाभेऽपि
चतुरश्रग्रहणाद् द्विकलचञ्चत्पुटपादभागविषयो वक्ष्यमाणाङ्गुलिनयमोपजीवनार्थः । सर्व1-
पादान्ते यतोऽस्याः सन्निपातस्तेन चतुस्सन्निपाता । द्रुतादयो लयाः । स्त्रोतोगतादयो यतयः ।
परिवर्ता गानक्रियाभ्यावृत्तयः । ते चत्वारः । समपाणिरपरपाणिरुपरिपाणिश्चेति त्रयः
पाणयोऽस्यां कार्या इति शेषः । किमियं ध्रुवा वृत्तजातिमध्ये न गणितेत्याशङ्क्याह--
विश्लोकाऽऽख्यवृत्तजातिरियम्--
<lg><l>" 2आद्यां(द्ये) चतुर्थमपि चाष्टमकं सैकादशं यदि भवेच्च गुरु ।</l>
<l>सा त्रैष्टुभे भवति पादविधौ विश्लोकजातिरवकृष्टकृता ।।</l></lg>
(ना. शा. ३२-१४९) (५८-६१)</p>
<p>चतुरश्रेति तालेन योजयेदिति च यदुक्तं तत्स्पष्टयति--<q>शम्या</q> <q>त्वि</q>त्यादि ।
द्विकलचञ्चत्पुटस्य शम्यादेः स्वरूपमनेन दर्शितम् । 3सापि सशब्दपात4गतहस्त-
निर्वर्त्यैव । पूर्वादिशब्दात् द्विकलेति दर्शयति--<q>द्विक</q>लेत्यादिना । तेन निष्क्रामशम्ये
<!-- APPARATUS page 225 !-->
<q>(मू)</q> 1. न. चतुरस्रे प्रमाणतः । 2. ढ.म. सन्निपातैस्तु । 3. त.म. कास्तांश्च । ब. कस्तां
च । 4. न.म. कलात्रये । क्ष.ड.त. कलाश्रयम् ।
<q>(व्या)</q> 1. म. भ. सर्वापादा । 2. म. भ.अर्थोऽन्यचतुर्थमपि चाष्टमकम् । 3. म. सतत्र सापि ।
4. म. भ. वात ।

<pb n="226"/>

<lg><l>एवमष्टकलः कार्यः सन्निपातो विचक्षणौः ।</l>
<l>चत्वारः सन्निपाताश्च1 परिवर्तः सउच्यते ।। ६३ ।।</l></lg>
<lg><l>पूर्वं 2स्थितलयः कार्यः परिवर्तो विचक्षणैः ।</l>
<l>तृतीये सन्निपाते तु 3तस्य भाण्डग्रहो भवेत् ।। ६४ ।।</l></lg>
<lg><l>एकस्मिन्परिवर्ते तु गते प्राप्ते द्वितीयके ।</l>
<l>कार्य मध्यलये तज्ज्ञैः सूत्रधारप्रवेशनम् ।। ६५ ।।</l></lg>
<lg><l>पुष्पाञ्जलिं समादाय रक्षामङ्गलसंस्कृताः4 ।</l>
<l>5शुद्धवस्त्राः सुमनसस्तथा चाद्भुतदृष्टयः ।। ६६ ।।</l></lg>
<!-- COMMENTARY page 226 !-->
दक्षिणेन । पुनः निष्क्रामतालौ वामेन । ततो दक्षिणेन शम्या । ततो द्वाभ्यां
प्रवेशनिष्क्रामसन्निपाताः । <q>तत्र</q>--
<lg><l>"आवापसंज्ञकं ज्ञेयमुत्तानाङ्गुलिकुञ्चनम् ।</l>
<l>अधस्तलैन हस्तेन निष्क्रामोऽन्त्या(ल्प ? ) प्रसारणम् ।।</l></lg>
<lg><l>भूयश्चाकुञ्चनं ज्ञेयं प्रेवशाख्यमधस्तलम् । (ना. शा. ३१-३३-३४)</l>
<l>शम्या दक्षिणपातस्तु तालो वामेन कीर्तितः ।</l>
<l>उभयोः सन्निपातः स सन्निपात इति स्मृतः ।।"</l></lg>
<q>चत्वारः</q> सन्निपाता इति पादचतुष्टयस्यापि परिवर्तनमाह । <q>स्थितलयो</q>
विलम्बितलय उक्तः । <q>तृतीय1</q> इत्यन्त्यकलावर्जितपादत्रयं तन्त्रीगानसमन्वितं प्रयुज्य
तृतीयपादान्त्यकला । ततः प्रभृति पुष्करवाद्यप्रयोगो यावत्तुर्यपादसमाप्ति । पुनर्मध्यलयेन
गानम् । तत्समये सूत्रधारप्रवेशः । <q>तस्येति</q>--प्रथमपरिवर्तस्य । प्रथममपि
च गानमन्यद्वितीया-- दिसाहचर्यात्परिवर्तशब्देनोच्यते । अन्यत् द्विः पचतीति
त्रयः2 पाकाः स्युः । सकृत्पचतीति द्वौ स्याताम् । <q>सूत्रधारप्रवेशनमिति</q> ।
<q>सूत्रधारश</q>ब्देन तत्साहचर्यात्पारिपार्श्विकावपि । (६२-६५) तेषां प्रवेशे
3इतिकर्तव्यतामाह--<q>पुष्पाञ्जलि</q>मित्यादिना । पूर्वं पुष्पाञ्जलिः सूत्रधारस्यैव । इतरयो
<!-- APPARATUS page 226 !-->
<q>(मू)</q> 1. द.म.त. सन्निपातास्तु । 2. ब. पूर्वः स्थितलये । 3. न. तस्या । 4. न. रक्षां मङ्गलसंस्कृताम् ।
म. संस्तुताः । त. मण्डलतत्कृताः । ब. सत्कृताः । 5. क्ष. ड.म. शुद्धवर्णाः ।
<q>(व्या)</q> 1. म. भ. तृतीय उक्त । 2. म. भूयः । 3. प्रयोग इतिवक्तव्य ।

<pb n="227"/>

<lg><l>स्थानन्तु वैष्णवं कृत्वा 1सौष्ठवाङ्गपुरस्कृतम् ।</l>
<l>दीक्षिताः शूचयश्चैव प्रविशेयुः समं त्रयः ।। ६७ ।।</l></lg>
<lg><l>भृङ्गारजर्जरधरौ भवेतां 2पारिपार्श्विरकौ ।</l>
<l>3मध्ये तु सूत्रभृत्ताभ्यां 4वृत्तः पञ्चपदीं व्रजेत् ।। ६८ ।।</l></lg>
<lg><l>5पदानि पञ्च गच्छेयुर्ब्रह्मणो यजनेच्छया ।</l>
<l>6पदानाञ्चापि विक्षेपं व्याख्यास्याम्यनुपूर्वशः7 ।। ६९ ।।</l></lg>
<!-- COMMENTARY page 227 !-->
र्भृङ्गारजर्जरधरत्वेन वक्ष्यमाणत्वात् । <q>शुद्धं</q> शुक्लम् । सुमनसः शोभनं सविस्मयं
मनः येषाम् । विस्मयश्च ये श्रुत्यादिभिः दुर्विनेयास्तेऽस्माभिः सुखेन विनीयन्त इति ।
<lg><l>"या चाकु़ञ्चितपक्ष्माग्रा साश्चर्योद्वृत्ततारका ।</l>
<l>सौम्या विकसितान्ता च <q>साद्भुता</q> दृष्टिरद्भुते ।।" (ना. शा. 8-51)</l></lg>
सौष्ठवेत्यादिना लक्षणैकदेशेन वैष्णवमेव स्फुटयति । अन्यथा विष्णुत्वादावपि
कस्यचित्सम्भावना भवेदन्वर्थतया ।
<lg><l>"द्वौ तालावर्धतालश्च पादयोरन्तरं भवेत् ।</l>
<l>तयोः समस्थितश्चैकः त्र्यश्रः पक्षगतोऽपरः ।। (ना. शा. १०-५२)</l></lg>
<lg><l>किञ्चिदञ्चितजङ्घं च सौष्ठवाङ्गपुरस्कृतम् ।</l>
<l>वैष्णवं स्थानमेताद्धि ।" (ना. शा. १०-५३)</l></lg>
<q>दीक्षिता</q> इति कृतोपवासाः ।। (६६-६७)</p>
<p><q>भृङ्गार</q> शौचाय । <q>जर्जरो</q> विघ्नशान्त्यै । परिपार्श्व भवौ पारिपार्श्विकौ ।
अत एव सूत्रधारौ मध्ये द्वाभ्यां वृत्तस्सन्निति त्रयोऽपि पञ्चपदीं व्रजेयुरित्यर्थः ।
तत्प्रयोजनमाह--<q>पदानीति</q> । त्रयस्ताला अन्तरं मानं यस्य तादृशो विष्कम्भः ऊर्ध्वगमने
परिमाणं यस्य चरणस्य तं पार्श्वोत्थानेन1 न तु स्पष्टतरोर्ध्वतयोत्थितं चरणं मध्ये
द्वयोः पादयोः पातयेत् । गमनस्य प्रक्रान्तत्वात् । किञ्चित्पुरत इत्थमेवान्यानि चत्वारि
पदानि । (६८-७०)</p>
<!-- APPARATUS page 227 !-->
<q>(मू)</q> 1. N.चतुरस्रं पुरस्तथा । 2. न. पारिपार्श्वकौ । 3. न. मध्ये च । 4. म.त.ब.
वृतः । 5. त. सलिलं तु पुरस्कृत्य । 6. त.म. पादानाम् । 7.N. म. क्ष. यथाक्रमम् ।
<q>(व्या)</q> 1. भ. त्थापनेन ।

<pb n="228"/>

<lg><l>त्रिताला1न्तरविष्कम्भमुत्क्षिपेच्चरणं शनैः ।</l>
<l>पार्श्वोत्थानोत्थितं चैव तन्मध्ये पातयेत्पुनः ।। ७० ।।</l></lg>
<lg><l>2एव 3पञ्चपदीं गत्वा सूत्रधारः सहेतरः ।</l>
<l>सूचीं वा4मपदे दद्याद्विक्षेपं 5दक्षिणेन च ।। ७१ ।।</l></lg>
<lg><l>पुष्पाञ्जल्यपवर्गश्च कार्यो ब्राह्मोऽथ मण्डले ।</l>
<l>6रङ्गपीठस्य मध्ये तु स्वयं ब्रह्मा प्रतिष्ठितः ।। ७२ ।।</l></lg>
<lg><l>ततः सललितैर्हस्तैरभिवन्द्य7 पितामहम् ।</l>
<l>8अभिवादानि कार्याणि त्रीणि हस्तेन भूतले ।। ७३ ।।</l></lg>
<lg><l>कालप्रकर्षहेतो9श्च पादानां10 प्रविभागतः11 ।</l>
<l>सूत्रधारप्रवेशाद्यौ वन्दना12भिनयान्तकः13 ।। ७४ ।।</l></lg>
<lg><l>द्वितीयः परिवर्तस्तु कार्यो मध्यलयाश्रितः14 ।।</l>
<l>15ततः परं तृतीये तु मण्डलस्य प्रदक्षिणम् ।। ७५ ।।</l></lg>
<!-- COMMENTARY page 228 !-->
<p>अथ यदर्थ पञ्चपदविक्षेपः कृतस्तं <q>पुष्पा</q>ञ्जलिविमोक्षं सेतिकर्तव्यताकमाह--<q>सूची</q>-
मित्यादि ।
<lg><l>कुञ्चितं पादमुत्क्षिप्य जानूर्ध्व सम्प्रसारयेत् ।</l>
<l>पातयेच्चाग्रयोगेन सा सूची परिकीर्तिता ।। (ना. शा. १०-३४)</l></lg>
पृष्ठदेश इति शेषः तस्य पादस्य बहिः क्षेपः मण्डलं स्थानम् । किन्तत् । ब्राह्म-
मित्याह । <q>रङ्गपीठस्येति</q> । अभिवादनानीत्यर्थः । <q>त्रीणी</q>ति । प्रत्येकं कथं वन्दनं
कार्यमित्याह । कालस्य यः प्रकर्षो बहुतरत्वं तत्र । यो हेतुः1 नृत्तहस्तकरणप्रयोगात्मा
तमवलम्ब्य । ननु कथमसौ कालप्रकर्षः इत्याशङ्क्य आह--<q>पादाना</q>मिति ।
तदुपलक्षितानां कलानां यः प्रविभागः कालपरिमाणान्तरमाश्रित्य । ननु तासामिति को
विधिरित्याह-<q>सूत्रधारप्रवेशाद्य</q> इति ।</p>
<!-- APPARATUS page 228 !-->
<q>(मू)</q> 1. म. त्रिकालान्त । 2. ड. एवं विष्णुपदीं गत्वा । 3. N.प्रदीपनं । 4. N. म. सूचिं
वामपदं दद्यात् । ब. सूची नामे । 5. ड.म.त. दक्षिणेन तु । 6.N. ब इदमर्ध नास्ति ।
7. ड.त. अभिवाद्य पितामहम् । 8. ड.त.म. अभिवादनानि । 9. न.ब.म.त. होतोस्तु । 10.
ब. पातानाम् । त. कलानाम् । 11. त.म. प्रविभागशः । 12. N. मण्डलाभिनयान्तकः ।
13. न.म. नयान्ततः । ब. नयानुगः । 14. ड.म.मध्यलयाश्रयः । 15. ड.म.अतः परं तृतीयस्तु ।
<q>(व्या)</q> 1. म.भ. यो हेतौ ।

<pb n="229"/>

<lg><l>भवेदाचमनं चैव जर्जरग्रहणं तथा ।</l>
<l>उत्थाय मण्डलात्तुर्ण दक्षिणं पादमुद्धरेत् ।। ७६ ।।</l></lg>
<lg><l>1वेधं तेनैव कुर्वीत विक्षेपं वामकेन2 च ।</l>
<l>पुनश्च दक्षिणं पादं पार्श्वसंस्थं समुद्धरेत् ।। ७७ ।।</l></lg>
<lg><l>3ततश्च वामवेधस्तु विक्षेपो दक्षिणस्य च4 ।</l>
<l>इत्येनन 5विधानेन सम्यक्कृत्वा प्रदक्षिणम् ।। ७८ ।।</l></lg>
<lg><l>6भृङ्गारभृतमाहूय शौचं चापि समाचरेत् ।</l>
<l>यथान्यायं तु कर्तव्या तेन ह्याचमनवक्रिया ।। ७९ ।।</l></lg>
<lg><l>आत्मप्रोक्षणमेवाद्भिः 7कर्तव्यं तु यथाक्रमम् ।</l>
<l>प्रयत्नकृतशौचेन सूत्रधारेण यत्नतः ।। ८० ।।</l></lg>
<!-- COMMENTARY page 229 !-->
<p>एतदुक्तं भवति--द्वात्रिंशत्कलानां मध्ये प्रवेशः पञ्चपदीगमनं पुष्पत्यागोऽभि-
वादनत्रयं चेति निर्वर्तनीयम् । तत्र यावतीषु कलासु पञ्चपदीगमनान्तं कर्म सम्पन्नं
ततो या अवशिष्यन्ते कलास्तदभिवादनयोग्यं व्यावर्तितपरिवर्तितादिकरण-
मुद्वृत्तनलिनीपद्मकोशादिनृत्तहस्तजातं वाऽवलम्ब्य सललितमभिवादनत्रयं कार्यम् ।</p>
<p>एवं द्वितीये परिवर्ते कर्मत्रयं प्रदर्श्य तृतीयपरिवर्ते द्रुतलये कर्मकलापमुपदिशति
-<q>ततः</q> <q>पर</q>मिति । <q>मण्डलस्येति</q> । ब्रह्मस्थानस्य । तत्कर्मत्र1यं क्रमेण लक्षयन्प्रथमस्य
लक्षणमाह--<q>उत्थाये</q>ति । अभिवादने हि जानुशिरोविनमितं भूश्लेषपर्यन्तं कृतम् ।
<q>उद्धरेदिति</q> । "कुञ्चितं पादम् ।" (ना.शा. १०-३४) इत्यादिसूची सूचयति । <q>वेध</q>मिति
द्वितीयपादपार्ष्णिपृष्ठे पातनम् । <q>पार्श्वसंस्थ</q>मिति पार्श्वक्रान्तां (ना.शा. १०-३२)
चारीमाह ।</p>
<p>एतत्कर्मोपसंहरन्द्वितीयं शौचाख्यं लक्षयति--<q>इत्यनेनेति</q> । <q>आहूयेति</q>
वचनाद्भृङ्गारधारिणः प्रदक्षिणभ्रमणे तूष्णींभावेन स्थितिरिति लक्ष्यते । शौचे प्रयोजनं
वक्ष्यते । यतोऽभिवादने श्लिष्टं शिर इत्यादिन्यायस्मृत्यादितः प्राङ्मुख
उपविश्याबहिर्जानुरित्यादिक्रमः । (७१-७९)</p>
<!-- APPARATUS page 229 !-->
<q>(मू)</q> 1. N. क्ष.ड.म.तेनेव वैधम् । त. एवं तेनैव । 2. त. वामपादके । 3. न.त. पुनश्च ।
4. ड.त.म.क्ष. दक्षिणस्य तु । 5. ड. प्रकारेण । 6. ड.म.भृङ्गारधारमाहूय । 7. N. त्र्यस्रतालेन
योजयेत् ।
<q>(व्या)</q> 1. भ. कर्मलक्षयन् ।

<pb n="230"/>

<lg><l>1सन्निपातसमं ग्राह्यो जर्जरो विघ्नजर्जरः ।</l>
<l>प्रदक्षिणाद्यो विज्ञेयो 2जर्जरग्रहणान्तकः ।। ८१ ।।</l></lg>
<lg><l>तृतीयः परिवर्तस्तु विज्ञेयो वै 3द्रुते लये ।</l>
<l>गृहीत्वा जर्जरं 4त्वष्टौ कला 5जप्यं प्रयोजयेत् ।। ८२ ।।</l></lg>
<lg><l>6वामवेधं ततः कुर्याद्विक्षेपं 7दक्षिणस्य च ।</l>
<l>ततः पञ्चपदीं चैव गच्छेत्तु कुतपोन्मुखः ।। ८३ ।।</l></lg>
<lg><l>वामवेधस्तु तत्रापि 8विक्षेपो दक्षिणस्य 9तु ।</l>
<l>जर्जरग्रहणाद्योऽयं 10कुतपाभिमुखान्तकः ।। ८४ ।।</l></lg>
<lg><l>चतुर्थः परिवर्तस्तु 11कार्यो द्रुतलये पुनः ।</l>
<l>12करपादनिपातास्तु भवन्त्यत्र तु षोडश ।। ८५ ।।</l></lg>
<!-- COMMENTARY page 230 !-->
<p>तृतीयं कर्म दर्शयति--<q>प्रयन्तेति</q> । कस्मिन् सन्निपाते तदग्रहणमित्या-
शङ्कामपाकर्तुमाह--<q>प्रदक्षिणाद्य</q> इति । तेन तिर्यपादासन्निपातकाले तदग्रहणमित्युक्तं
भवति ।</p>
<p>अथ द्रुतलय एव चतुर्थे परिवर्ते कर्मद्वयं दर्शयति--<q>गृहीत्वेति</q> । ग्रहणं धारणम् ।
<q>इहाष्टौ कला</q> इति । प्रथमपादपातपर्यन्तमित्यर्थः । <q>जप्यं</q> जपनीयं तृतीयाध्यायोक्तम् ।
"अत्र विघ्नविनाशार्थम् (ना.शा.३-७८) इत्यादिश्लोकचतुष्टयं प्रतिकलमर्धश्लोक
इत्यनेनावसानप्रकर्षेण <q>योजये</q>दुच्चारयेदिति यावत् । (८०-८२)</p>
<p>ननु पञ्चपद्यां कियान् विक्षेपकाल इत्याशङ्क्याह--<q>जर्जरग्रहणाद्य</q> इति । इहापि
<q>ग्रहणं</q> धारणम् । तेन चतुर्विशत्या कलानां कुतपगमनं कुर्यादिति तात्पर्यम् । <q>षोडशेति</q> ।
कलाद्वयेनैकं पतनमिति यावत् । (८३-८५)</p>
<!-- APPARATUS page 230 !-->
<q>(मू)</q> 1. ड.ब. सन्निपाते समं ग्राह्ये । त. समं कार्यो । 2. य.म. जर्जरग्रहणं ततः ।
3. N. न. द्रुतो लयः । 4. न.म. चाष्टौ । 5. न.ब.जाप्यम् । 6. क्ष.ड.म. वामवेधस्ततः
कार्यो । 7. क्ष.ड.म.अ. दक्षिणेन तु । 8. न. विक्षेपोत्सर्पणान्तिकम् । अ. विज्ञेयो दक्षिणस्य
तु । 9. N. प.त.ब. च । 10. म. कुतपाभिमुखान्ततः । क्ष. कुतपाभिमुखानुगः । त. ब.
कुतपाभिगमान्तकः । N. अ. सर्वनिष्क्रान्तकस्तथा । 11. N. क्ष.ड.म.अ. विज्ञेयो वै द्रुते लये ।
12. ड. करपात ।

<pb n="231"/>

<lg><l>त्र्यश्रे द्वादश पा1तास्तु भवन्ति 2करपादयोः ।</l>
<l>वन्दनान्यथ कार्याणि त्रीणि हस्तेन भूतले ।। ८६ ।।</l></lg>
<lg><l>आत्मप्रोक्षणमद्भिश्च त्र्यश्रे नैव3 विधीयते ।</l>
<l>एवमुत्थापनं कार्यं ततस्तु परिवर्तनम् ।। ८७ ।।</l></lg>
<lg><l>4चतुरश्रं लये मध्ये 5सन्निपातैरथाष्टभिः ।</l>
<l>6यस्या लघूनि सर्वाणि केवलं 7नैधनं गुरु ।। ८८ ।।</l></lg>
<lg><l>भवेदतिजगत्यान्तु सा ध्रुवा 8परिवर्तनी ।</l>
<l>9वार्तिकेन तु मार्गेण वाद्येनानुगतेन च ।। ८९ ।।</l></lg>
<lg><l>ललितैः पादविन्यासैर्वन्द्या देवा यथादिशम्10 ।</l>
<l>द्विकलं पादपतनं 11पादचार्यां गतं भवेत् ।। ९० ।।</l></lg>
<lg><l>एकैकस्यां विधि तथा सन्निपातद्वयं भवेत्12 ।</l>
<l>वामपादेन वेधस्तु कर्तव्यो नृत्तयोक्तृभिः ।</l>
<l>द्वितालान्तरविष्कम्भो विक्षेपो दक्षिणस्य च ।। ९१ ।।</l></lg>
<!-- COMMENTARY page 231 !-->
<p><q>त्र्यश्र</q> इति । प्रसङ्गादेतदुक्तम् । न चैतावत्प्रयोगात्मकमेतदङ्गमिति
दर्शयितुमाह--<q>एव</q>मित्यादि । एवम्भूतायामिहेतिकर्तव्यतायां कृतायां</p>
<p>"सय्मादुत्थापयन्त्यत्र प्रयोगं नान्दिपाठकाः । पूर्वमेव तु रङ्गेऽस्मिन्"
इति (ना.शा. ५-२२) श्लोकलक्षितं प्रत्याहारादीनां गीतकविध्यन्तानां प्रयोगस्य च
नाट्यस्योत्थापनं व्याख्यातरूपं कार्यम् । चशब्दस्तुशब्दास्यार्थे । <q>ततस्तु परिवर्तनम्</q> ।
न तु ध्रुवाप्रयोगा1नन्तरमेव ।</p>
<!-- APPARATUS page 231 !-->
(<q>मू</q>) 1. न.ब. पाता हि । N. म. तु द्वादशपदा । अ. द्वादश पादास्तु । 2. क्ष.ड.अ.म.
करपादजाः । 3. न. नहि । त. श्रेण तु । अ. श्रेणैव । ब. वन्दनानीत्यादि पङ्क्तिद्वयं
नास्ति । 4. ड.म. चतुरश्रे । अ.त. चतुरश्रलये । 5. ड.म. सन्निपातैस्तथाष्टभिः । 6. ड.ब.
यस्याम् । 7. ड.म. निधनम् । 8. ड.परिवर्तिनी । 9. क्ष. वामकेन । 10. द.न.ब. देवान्यथादिशम् ।
अ. वन्द्याश्चैव दिशो दश । त. यथा देवा यथादिशम् । 11. N. क्ष.म. चर्या विधीयते ।
ब. चर्यागतं भवेत् । अ. चार्यभिधीयते । त. चार्या विधीयते । 12. line found in Not /?/
Also in क्ष. with दिशि in place of विधि ।
(<q>व्या</q>) 1. भ. ध्रुवानुप्रयोगा ।

<pb n="232"/>

<lg><l>ततः पञ्चपदीं गच्छेदतिक्रान्तैः पदैरथ ।</l>
<l>ततोऽभिवादनं 1कुर्याद्देवतानां यथादिशम् ।। ९२ ।।</l></lg>
<lg><l>वन्देत प्रथमं पूर्वां दिशं शक्राधिदैवताम् ।</l>
<l>द्वितीयां दक्षिणामाशां वन्देन यमदैवताम् ।। ९३ ।।</l></lg>
<lg><l>वन्देत पश्चिमामाशां ततो वरुणदैवताम् ।</l>
<l>चतुर्थीमुत्तरामाशां वन्देत धनदाश्रयाम् ।। ९४ ।।</l></lg>
<!-- COMMENTARY page 232 !-->
<p>ये तूपसंहारग्रन्थत्वेनैतद्व्याचक्षते "तस्मादुत्थापयन्ति" इति न (तैः)
किञ्चिदनुस्मृ(सृ)तं स्यात् । न हि ब्रह्माभिवादनजर्जराभिमन्त्रणमात्रेण किञ्चिदप्युत्थापितं
भवति । विघ्नशमनोपयोगित्वेनोत्थापकत्वं परिवर्तनादावपि स्यात् । उत्थापनी-
त्यन्वर्थत्वात् । नाट्यायितेन च प्रयोगोत्थापनान्तस्य च ध्रुवाभिनयरूपतयोचितार्थाक्षेपात् ।
<lg><l>"यत्तु काव्येन नोक्तं स्याद्गीतेन" इति ।</l>
<l>तथा "गीतं प्राणाः प्रयोगस्य" इति,</l>
<l>"परिक्रमेण रङ्गस्य तथैवार्थवशेन च ।</l>
<l>परिवर्तास्तु"</l></lg>
इति वचनेन गान्धर्व इव ध्रुवागाने परिवर्तानादृष्टार्थेतिकर्तव्यतारूपा(पत्वा)भावा1त् ।
स्फुटश्चैषामुपाये निर्दिष्टेनोचितेनार्थचतुष्टयेन युक्तेयं सुकविना ध्रुवा कार्येति वृद्धाः ।</p>
<p><q>ततश्चेति</q> । चतुरश्रतालयुक्तध्रुवायोगात्परिवर्तनं चतुरश्रम् । पादैर्गीयत इति
सन्निपाताच्च पादचतुष्टयोगात् । सन्निपाताष्टकमत्र लक्षयति--<q>यस्या</q> इति । अतिजगती
त्रयोदशसाक्षरा । तेन परिवर्तनचतुष्टयम् । गुरुः <q>वार्तिकमार्गो</q> यत्र चतुर्मात्रा2 कला ।
गीतं यदनुगच्छ<q>त्यनुगत</q>मेतद्भवेद्वाद्यम् । <q>पादचार्या</q> भौम्यामाकाशिक्यां वा कर्तव्यायां
पादपतनं द्वे कले व्याप्नोति । एकस्यामुत्क्षेपोऽन्यस्यां पतनमिति यावत् । अन्ये
तु शोभार्थं कलायां द्वौ पादपातौ वार्तिकमार्गे वर्णयन्त इत्थं व्याचक्षते--द्वित्वं वर्तयत्येको
योऽ(न्यो)भिवर्तते । न विद्यते कले यस्य पादपतनस्य तद्विकलमिति । एवं3
च वदन्तः पूर्वोक्त उक्ते4त्यर्थः (उक्त इत्यर्थः) (पूर्वोत्तरविरुद्धतानभिज्ञाः?) । (८६-९२)</p>
<!-- APPARATUS page 232 !-->
(<q>मू</q>) 1. अ. कृत्वा ।
(<q>व्या</q>) 1. म.भ. भावत्वात् । 2. म.भ. र्मार्गा । 3. भ. एकञ्च । 4. भ. पूर्वोक्तेरित्यर्थः ।

<pb n="233"/>

<lg><l>दिशां तु वन्दनं कृत्वा वामवेधं प्रयोजयेत् ।</l>
<l>दक्षिणेनव 1च कर्तव्यं 2विक्षेपपरिवर्तनम् ।। ९५ ।।</l></lg>
<lg><l>प्राङ्गमुखस्तु ततः कुर्यात्पुरुषस्त्रीनपुंसकैः3 ।</l>
<l>4त्रिपद्या 5सूत्रभृद्रुद्रब्रह्मोपेन्द्राभिवादनम्6 ।। ९६ ।।</l></lg>
<lg><l>दक्षिणं तु पदं 7पुंसो वामं 8स्त्रीणां प्रकीर्तितम् ।</l>
<l>9पुनर्दक्षिणमेव स्यान्नात्युत्क्षिप्तं नपुंसकम् ।। ९७ ।।</l></lg>
<lg><l>वन्देत पौरुषेणेशं स्त्रीपदेन जनार्दनम् ।</l>
<l>नपुंसकपदेनापि तथैवाम्बुजसम्भवम्10 ।। ९८ ।।</l></lg>
<lg><l>परिवर्तनमेवं स्यात्तस्यान्ते प्रविशोत्ततः ।</l>
<l>11चतुर्थकारः पुष्पाणि प्रगृह्य विधिपूर्वकम् ।। ९९ ।।</l></lg>
<!-- COMMENTARY page 233 !-->
<p>शक्रोऽधिष्ठात्री देवता अस्या इति तां <q>पूर्वां यजेतेति</q> (<q>वन्देतेति</q>) । विशेष्येण
वा विशेषेण1 वेदं बध्नातीति (विशेषणेन वा संबध्नातीति) सविशेषं वन्द्यमानत्वं
शक्रस्य गम्यते ।</p>
<p>विक्षेपपूर्वकं <q>परिवर्तनम्</q> । येनोत्तराभिमुखं स्थितः2 परिवृत्य पूर्वाभिमुखो भवति ।
तत्र किं कुर्यादित्याह--<q>प्राङ्मुखस्त्वि</q>ति । त्रिपदीं दर्शयति--<q>दक्षिण</q>न्त्विति(त्ये)तया
त्रिपद्या । अभिवादनं दर्शयति--<q>वन्देतेति</q> ।</p>
<p>एवं दिग्देवतावन्दनं परिवर्तिन्या ध्रुवया विद्यु(ध्यु)द्गी3यमानपदया कार्यम् । <q>तस्यान्त</q>
इत्यादि । तस्येति परिवर्तस्य । सूत्रधारस्य पारिपार्श्विकयोश्च तिस्रः क्रियाः ।
तद्व्यतिरिक्तञ्चतुर्थं कर्म करोतीति <q>चतुर्थकारः4</q> । <q>विधिः</q>"स्थानन्तु वैष्णवम्" इत्यादि
(ना.शा. ५-६७) सूत्रधारोक्तः । पुष्पाणां प्रयोजनमाह--<q>यथावदिति</q> । तृतीयेऽध्याये
पुष्कराध्याये (३४) च निरूपितदेवतापूजाक्रमेण (९३-१००) ।</p>
<!-- APPARATUS page 233 !-->
(मू) 1. क्ष.ड.म.तु । अ. णे चैव । 2. न. विक्षेपम् । 3. अ. सकम् । 4.N. ड.त.ब.
त्रिपदीम् । 5. म.अ. सूत्रधृग्रु । 6. त.ब. दिनीम् । 7. क्ष. अ.म. नृणाम् । 8. ब.त.
स्त्रीपदमुच्यते । 9. क्ष.म. दक्षिणन्तु पदं ज्ञेयं नाभ्युत्क्षि । N.अ. पुनश्च दक्षिणः पादो ।
10N. अ. ब्रह्माणं पद्मसम्भवम् । 11. म. चतुष्प्रकारपुष्पाणि ।
(व्या) 1. म.भ. विशेष्येति क्रियाविशेषेणैवं बध्नातीति सद्विशेषणम् । 2. म.ब. स्थिता । 3.
म.भ. विद्युर्गी । 4. म.भ. चतुष्प्रकारः ।

<pb n="234"/>

<lg><l>1यथावत्तेन कर्तव्यं पूजनं जर्जरस्य तु ।</l>
<l>2कुतपस्य च सर्वस्य सूत्रधारस्य चैव हि ।। १०० ।।</l></lg>
<lg><l>तस्य 3भाण्डसमः कार्यस्तज्ज्ञैर्गतिपरिक्रमः4 ।</l>
<l>न तत्र गानं कर्तव्यं तत्र 5स्तोभक्रिया भवेत् ।। १०१ ।।</l></lg>
<lg><l>6चतुर्थकारः पूजां तु 7स कृत्वान्तर्हितो भवेत् ।</l>
<l>ततो गेयावकृष्टा तु चतुरश्रा 8स्थिता ध्रुवा ।। १०२ ।।</l></lg>
<lg><l>गुरुप्राया तु सा कार्या तथा 9चैवावपाणिका ।</l>
<l>स्थायिवर्णाश्रयोपेता10 कलाष्टकविनिर्मिता11 ।। १०३ ।।</l></lg>
<lg><l>(12चतुर्थं पञ्चमं चैव सप्तमं चाष्टमं तथा ।</l>
<l>लघूनि पादे पङ्क्त्यान्तु सावकृष्टा ध्रुवा स्मृता ।।)</l></lg>
<lg><l>सूत्रधारः 13पठेत्तत्र मध्यमं स्वरमाश्रितः14 ।</l>
<l>15नान्दीं पदैर्द्वादशभिरष्टभिर्वाऽप्यलङ्कृताम् ।। १०४ ।।</l></lg>
<!-- COMMENTARY page 234 !-->
<p><q>भाण्डेनैव सम</q> इति । पुष्करवाद्यमेवास्य गत्यर्थे परितः क्रमेण कार्यम् ।
गीयत इति गानमर्थवद्वाक्यम् । <q>स्तोभानां</q> शुष्काक्षराणाम् । <q>क्रिया</q> गानमित्यर्थः । <q>स्थितेति</q> ।
विलम्बितलया । <q>गुरुप्रायेति</q> । "नव गुर्वक्षराण्यादौ" इति (ना.शा. ५-१११)
यच्छुष्कावकृष्टाया लक्षणं भविष्यति तदेवास्यामिति यावत् । "स्थिताः स्वराः समा
यत्र <q>स्थायी वर्णः</q> स उच्यते" (ना.शा. २९-१९) । तमाश्रिता येऽलङ्कारा वक्ष्यन्ते
तैरुपेताः । <q>कलाष्टकं</q> द्विकलचञ्चत्पुट उक्तपूर्वः (५-६२) (१०१-१०३)</p>
<p>एवं 1पूर्वामितिकर्तव्यतामभिधाय नान्दीमाह--<q>सूत्रधार</q> इति । <q>तत्रे</q>2त्यवकृष्टायां
गीतायामित्यर्थः । तद्ध्रुवागानगतेन <q>मध्यमस्वरेण</q> पाठ इत्यतस्तस्या ध्रुवाया मध्यमांशको
<!-- APPARATUS page 234 !-->
(<q>मू</q>) 1. ड.म. यथावर्तेन । 2. क्ष.ड.म.भाण्डस्यैव च । त. कुतपस्य तु । अ. कुतपस्य
हि । 3. ड.म. भाण्डगतः । 4. न. गीतपरिक्रमः । म. गत । 5. च.अ. श्लोकं क्रिया ।
6. क्ष.न.म. चतुष्प्रकारपूजां तु । 7.N. क्ष.ड.अ.म. निष्क्रमेत्सम्प्रयुज्य हि । 8. प.ब. स्थिरा ।
म. श्रस्थिरा । N.अ. ध्रुवा स्थितलयाश्रिता । 9.N. ड.ब. चैवार्धपाणिका । 10. च.ब. वर्णाश्रयोपेताम् ।
11. च.ब. विनिर्मिताम् । अ. चतुरश्रा प्रमाणतः । N.कलाष्टकप्रमाणतः । 12. इदं पद्यं 'त' पुस्तक
एव दृश्यते । N.क्ष omits 13. ड.म. पठेन्नान्दीम् । 14. अ. मास्थितः । 15. क्ष.ड.म.ततः ।
(<q>व्या</q>) 1.म.भ. ध्रुवामितिकर्तव्यामभि । 2. म.भ. सूत्रे धावकृ ।

<pb n="235"/>

<lg><l>नमोऽस्तु सर्वदेवेभ्यो 1द्विजातिभ्यः शुभं तथा ।</l>
<l>जितं सोमेन वै राज्ञा 2शिवं गोब्राह्मणाय च ।। १०५ ।।</l></lg>
<lg><l>ब्रह्मोत्तरं तथैवास्तु हता ब्रह्मद्विषस्तथा ।</l>
<l>3प्रशास्त्विमां महाराजः पृथिवीं च ससागराम् ।। १०६ ।।</l></lg>
<lg><l>4राष्ट्रं प्रवर्धतां चैव 5रङ्गस्याशा 6समृद्ध्यतु ।</l>
<l>प्रेक्षाकर्तुर्महान्धर्मो7 भवतु ब्रह्मभाषितः8 ।। १०७ ।।</l></lg>
<lg><l>काव्यकर्तुर्यशश्चास्तु9 धर्मश्चापि प्रवर्धताम् ।</l>
<l>इज्यया चानया नित्यं प्रीयन्तां 10देवता इति ।। १०८ ।।</l></lg>
<lg><l>नान्दीपदान्तरेष्वेषु 11ह्येवमार्येति नित्यशः ।</l>
<l>वदेतां12 सम्यगुक्ताभिर्वाग्भिस्तौ13 पारिपार्श्विकौ ।। १०९ ।।</l></lg>
<!-- COMMENTARY page 235 !-->
1जात्यंशको गृहीत इत्युक्तं भवति । एतदुपजीवनेनोक्तं <q>कश्यपा</q>चार्येण "पूर्वरङ्गे तु
षाडबः2" इति ।</p>
<p>ना3न्दीं पठति--<q>नमोऽस्त्वि</q>त्यादि <q>देवता</q> इत्यन्तम् । <q>पदम</q>त्रावान्तरवाक्यम् ।
तदन्तेष्वेवमार्येति । अन्तरशब्दो विशेषे । नान्दीपदविशेष उक्त इत्यर्थः ।
मध्यवाचिनीत्य(चिन्य)न्त4रशब्दो(ब्दे)ऽन्त्यं पदं न स्व(स्वी)कृतम् ।
वाग्रहणादपिशब्दाच्चतुष्षोडशपदत्वं चतुरश्रे पूर्वरङ्गे । त्र्यश्रे तु षट्पञ्च (त्रिषट्पद)-
त्वमपि लभ्यते । एतच्च प्रथमाध्याय एवास्माभिरुक्तम् (पु. २५-२६) । <q>रङ्गस्येति</q> ।
नटकुशीलववर्गस्य । <q>धर्म</q> इति । "य इमं पूर्वरङ्गम्" इति (ना.शा. ५-१७०)
वक्ष्यमाणः । (१०४-१०९)</p>
<p><q>एव</q>मिति चतुर्थ5कारप्रवेशादितिकर्तव्यतेयमित्यर्थः ।</p>
<!-- APPARATUS page 235 !-->
(<q>मू</q>) 1.N. ड.म.अ. द्विजातिभ्यश्च वै नमः । 2. न.म. आरोग्यं गोभ्य एव च । अ. णस्य
वा । 3.N. ड. प्रशास्वेमाम् । अ. अव्यात्विमाम् । 4.क्ष. ड.म. राज्यम् । 5. क्ष.ड.म.
रङ्गश्चायं समृद्ध्यताम् । अ. रङ्गमस्यां समृद्ध्यताम् । 6. N. रङ्गस्याशा समृद्ध्यताम् ।
7.ड.म.अ. महाधर्मो । 8. न.ब.म. भावितः । 9. क्ष. ड.म. यशश्चात्र नित्यमेव । 10. प.म.
दानवा । अ. सर्वदेवताः । 11. N. अ.ब. ह्येवमस्त्विति । 12.N. ड. वन्देताम् । 13.N.
अ. सम्प्रयुक्ताभिर्गीर्भिस्तौ । ब. वाग्मिनौ पारिपा ।
(<q>व्या</q>) 1. म.भ. जात्यङ्गको । 2. बाडब । 3. म.ब. तान.....पठ । 4. म.भ. न्तरङ्ग ।
5. म.भ. चतुष्प्रकार ।

<pb n="236"/>

<lg><l>एवं नान्दी विधातव्या 1यथावल्लक्षणान्विता ।</l>
<l>2ततश्शुष्कावकृष्टा स्याज्जर्जरश्लोकदर्शिका3 ।। ११० ।।</l></lg>
<lg><l>नव4गुर्वक्षराण्यादौ षड्लघूनि गुरुत्रयम् ।</l>
<l>5शुष्कावकृष्टा तु भवेत्कला ह्यष्टौ प्रमाणतः ।। १११ ।।</l></lg>
<p>यथा---</p>
<lg><l>6दिग्ले दिग्ले 7दिग्ले दिग्ले जम्बुकपलितकते 8तेचाम् ।</l>
<l>कृत्वा 9शुष्कावकृष्टां तु यथावद्द्विजसत्तमाः ।। ११२ ।।</l></lg>
<lg><l>ततः श्लोकं पठेदेकं गम्भीरस्वरसंयुतम् ।</l>
<l>देवस्त्रोत्रं पुरस्कृत्य यस्य पूजा प्रवर्तते ।। ११३ ।।</l></lg>
<lg><l>राज्ञो वा यत्र भक्तिः स्यादथ वा ब्रह्मणस्स्तवम्10 ।</l>
<l>11गदित्वा जर्जरश्लोकं 12रङ्गद्वारे च यत्स्मृतम् ।। ११४ ।।</l></lg>
<!-- COMMENTARY page 236 !-->
<p>एवं नान्दीं लक्षणतः पूरयित्वा शुष्कावकृष्टाख्यमङ्गं पूरयति--
तत<q>श्शुष्कावकृष्टे</q>त्यादिना । (ततः) एतत्प्रयोगानन्तरम्। जर्जरस्तुतिश्लोको यतः
सूत्रधारेण पठ्यतेऽतो ज1यते तद्दर्शिका तत्पुरस्सरीत्यर्थः । शुष्कावकृष्टामात्राः । <q>नव
गुर्वक्षराणीति</q>2 । उदाहरणं पठतीदं <q>दिग्ले</q> इत्यादि । <q>यथाव</q>दित्यनेन तदनन्तरं
जर्जरश्लोकपाठं सूचयति । तद्दर्शनेन तस्या उक्तत्वात् । ततः <q>श्लोक</q>मित्यनेन
रङ्गद्वारमङ्गं निरूपयति । देवस्य विष्णोः स्तोत्रं पूर्वं कृत्वा यां देवतामुद्दिश्योत्सवादौ
नाट्यं कृतं सा तत्र स्तोतव्या । <q>अथवा</q> एवमेव । राज्ञः नाट्यप्रवर्तकस्य
तत्प्रेक्षापतेराराध्यदेवता । स चेदुदासीनस्तर्हि ब्रह्माणः अयमसौ । रङ्गद्वारमुपसंहर--
श्चार्यख्यमङ्गं पूरयितुं तत्र पूर्वेतिकर्तव्यतामाह--<q>गदित्वे</q>ति । जर्जरश्लोकं गदित्वा
यो रङ्गद्वारे श्लोकस्तं च गदित्वा जर्जरोऽपि नाम्यते । वक्ष्यमाणतुलाधृतरूपतया
येन3 श्लोकेन संपाद्यते तादृशमन्यं श्लोकं पठेत् । "<q>अत्र</q> विघ्नविनाशार्थम्"
<!-- APPARATUS page 236 !-->
(<q>मू</q>) 1.N. ड.म.अ. यथोक्ता लक्षणैर्मया । 2. न. तथा । 3. ब. दर्शकाः । म.अ.त. दर्शिता ।
4. त.न. च गुर्व । अ. क्षराणीह । 5. N. ड.अ.म. कलाश्चष्टौ प्रमाणेन पादे ह्यष्टादशाक्षरे ।
6. क्ष.ड.म. झण्टु झण्टु दिग्ले दिग्ले जम्बुकवलिततेतेन्ना । 7. N.झण्ठुं झण्ठुं । 8. N. तेजाः । अ.
दिल्हे दिल्हे दिल्हे दिल्हे जत्वं कवलितकतेतेवा । ब. वलितकतेतेते । 9. म.शुष्कापकृष्टां
तु । 10. अ. ब्राह्मणस्तवः । 11. क्ष. ड.म. नन्दित्वा । 12. ड.म. रङ्गद्वारमिति स्मृतम् ।
त.ब.च.य. स्मृतः ।
(<q>व्या</q>) 1. म.भ. नद्वयमुदाहर । 2. तेन ।

<pb n="237"/>

<lg><l>पठेदन्यं पुनः श्लोकं जर्जरस्य विनाशनम्1 ।</l>
<l>जर्जरं 2नमयित्वा तु 3ततश्चारीं प्रयोजयेत् ।। ११५ ।।</l></lg>
<lg><l>पारिपार्श्विकयोश्च स्यात्पश्चिमेनापसर्पणम्4 ।</l>
<l>5अड्डिता 6चात्र कर्तव्या ध्रुवा 7मध्यलयान्विता ।। ११६ ।।</l></lg>
<lg><l>चतुर्भिः सन्निपातैश्च चतुरश्रा प्रमाणतः ।</l>
<l>8आद्यमन्त्यं चतुर्थं च पञ्चमं च तथा9 गुरु ।। ११७ ।।</l></lg>
<lg><l>10यस्यां ह्रस्वानि शेषाणि सा ज्ञेया त्वड्डिता11 बुधैः12 ।</l>
<l>13अस्याः प्रयोगं वक्ष्यामि यथा पूर्वं महेश्वरः ।। ११८ ।।</l></lg>
<!-- COMMENTARY page 237 !-->
(ना.शा. ३-७८) इत्युक्तश्लोका1 व्यतिरिक्तनाम्नाऽर्थाभिधायिनं श्लोकं चार्यङ्गभूतं
पठेदिति यावत् ।</p>
<p>अन्ये तु शुष्कावकृष्टानन्तरं देवतास्तोत्रमिति श्लोकः । ततो जर्जरश्लोकः । ततो
विष्णुस्तुतिकृद्रङ्गद्वारश्लोकः । ततो जर्जरश्लोक इत्याहुः (११०-११५) ।</p>
<p><q>पश्चिमे</q>नेति । प्राङ्मुखावेव पृष्ठनिवृत्तिभिः पदैः पारिपार्श्विकावपसर्पेतामित्यनेन
केवलसूत्रधारप्रयोज्यमानाश्चारीमहाचार्यः सूचिताः ध्रुवामाह--<q>अड्डिता चात्रे</q>ति । रङ्गद्वारे
चार्यां चेति केचित् । अन्ये तु सन्निधानाद्रङ्गद्वारेऽवकृष्टेवैत्याहुः । अध्रुवमेव
रङ्गद्वारमित्येके । <q>चतुरश्रा</q> इति । प्रस्ताराञ्चित एव चञ्चत्पुटे स्यात् (ना.शा. ३१-पु.
५२२. का.मा.) इह छन्दोविशेषाभिधानेऽपि नियमो वक्ष्यते 'उष्णिगनुष्टुब्बृहती
पङ्क्तिश्चेति ।' (ना.शा. ३२-३६) <q>अड्डिता</q> जातिरिति ।</p>
<p>अन्ये तु पठन्ति--
<lg><l>"2आद्यं चतुर्थ दशममष्टमैकादशे तथा।</l>
<l>गुरूणि दोध3के या स्यादड्डिता नाम सा स्मृता ।।"</l></lg> इति ।</p>
<!-- APPARATUS page 237 !-->
(<q>मू</q>) 1. त. विनामनम् । ब. हि नाशनम् । क्ष.म.द. प्रकाशनम् । 2. क्ष.ड.म. मानयित्वा ।
3. प.म. ततश्चारिम् । 4. च.ब. पश्चिमेनापि सर्पणम् । 5. च.अ.आदृता । 6. प.म.
चानुकर्तव्या । 7.N. प.अ. मध्यलयाश्रिता । 8. ड.म. आद्यं मध्यम् । 9. ड. सदा ।
क्ष.म. यदा । 10. न. पङ्क्त्याम् । त. पङ्क्तौ । क्ष. ड.म. यस्यास्तु जागते पादे सा
भवेदड्डिता ध्रुवा । 11. अ. त्वादृता ध्रुवा । 12. N. ध्रुवा । 13. न.म.अ. तस्याः । ड. यस्याः ।
(<q>व्या</q>) 1. म. कव्यति । 2. म.भ. आद्यं चतुर्थमष्टमैकादशे तथा । 3. म.भ. दोडके ।
दोडका ।

<pb n="238"/>

<lg><l>सहोमया क्रीडितवान्नानाभावविचेष्टितैः ।</l>
<l>1कृत्वाऽवहित्थं स्थानं तु वामं चाधोमुखं भुजम् ।। ११९ ।।</l></lg>
<lg><l>2चतुरश्रमुरः कार्यमञ्चितश्चापि मस्तकः।</l>
<l>नाभिप्रदेशे विन्यस्य जर्जरं3 च तुलाधृतम् ।। १२० ।।</l></lg>
<lg><l>वामपल्लवहस्तेन पादैस्तालान्तरोत्थितैः4।</l>
<l>गच्छेत्पञ्चपदीं चैव 5सविलासाङ्गचेष्टितैः ।। १२१ ।।</l></lg>
<lg><l>वामवेधस्तु कर्तव्यो विक्षेपो 6दक्षिणस्य च ।</l>
<l>7शृङ्गाररससंयुक्ता पठेदार्यां विचक्षणः ।। १२२ ।।</l></lg>
<!-- COMMENTARY page 238 !-->
<p>"आद्यमन्त्यं चतुर्थं च पञ्चमं च तथा गुरु ।" इत्यन्ये ।।
<q>अस्या</q> इति । चार्याः । <q>सहेमयेति</q> । 'शृङ्गारस्य प्रचरणात् ।' (ना.शा.५-२७)
'उमा तुष्टा' (ना.शा. ५-५२) इति प्रोक्तत्वादिति भावः । <q>क्रीडितवानिति</q> ।
स्त्रीचेष्टितेनेति भावः । <q>कृत्वावहित्थं स्थानन्त्विति</q> । अवहित्थं स्त्रीणां स्थानकम्--
<lg><l>"पूर्वो विरचितस्त्यश्रस्तदन्योऽपसृतः समः ।</l>
<l>पादस्तालान्तरन्यस्तस्त्रिकमीषत्समुन्नतम् ।।(ना.शा.१२-१६८)</l></lg>
<lg><l>पाणिर्लताख्यो यत्रैकस्तदन्यस्तु नितम्बगः ।</l>
<l>अवहित्थं समाख्यातम्" (ना.शा. १२-१६९) इति ।</l></lg>
<q>जर्जरमि</q>ति । खटकामुखमध्ये स्त्रीगतौ हि वक्ष्यते--
"नाभिप्रदेशे विन्यस्य सव्यं च1 खटकामुखम् ।" इति (ना.शा..१२-१७९) ।</p>
<p><q>वामपल्लवहस्तेनेति</q> । वामपल्लवः-- "मणिबन्धनमुक्तौ तु पताकौ पल्लवौ"
इति (ना.शा.९-१९६) । <q>पञ्चपदीं</q> पू्र्वोक्तामेव स्मारयति । <q>वामवेध</q>स्त्विति । <q>आर्या</q>मिति ।
यत्र देव्या सह भगवतः पार्वतीप्रियस्य प्रणयकोपादि वर्ण्यते तेनेति । श्लोक आर्यैवात्र
(११६-१२२)</p>
<!-- APPARATUS page 238 !-->
(<q>मू</q>) 1. न. कृत्वा बहिस्थम् । 2. इदमर्धं 'म' पुस्तक एव दृश्यते । N. omits.
3. अ. जर्जरस्य । 4. न. तालान्तरस्थितैः । 5. प.ब.अ. विलासाङ्गविचेष्टितैः । त. ललितैरङ्ग ।
6. क्ष.ड.म. दक्षिणेन तु । 7. न.म. ततः शृङ्गारसंयुक्तं पठेच्छ्लोकम् । त. अ. ततः शृङ्गार ।
(<q>व्या</q>) 1.म.भ. सव्यके ।

<pb n="239"/>

<lg><l>चारीश्लोकं 1गदित्वा तु कृत्वा च परिवर्तनम् ।</l>
<l>तैरेव च पदैः कार्यं 2पश्चिमेनापसर्पणम् ।। १२३ ।।</l></lg>
<lg><l>3पारिपार्श्विकहस्ते तु न्यस्य जर्जरमुत्तमम्4 ।</l>
<l>महाचारीं ततश्चैव प्रयुञ्जीत यथाविधि ।। १२४ ।।</l></lg>
<lg><l>चतुरश्रा ध्रुवा 5तत्र तथा 6द्रुतलयान्विता ।</l>
<l>चतुर्भिस्सन्निपातैश्च 7कला ह्यष्टौ प्रमाणतः ।। १२५ ।।</l></lg>
<lg><l>8आद्यं चतुर्थमन्त्यं च सप्तमं दशमं गुरु ।</l>
<l>9लघु शेषं ध्रुवापादे चतुर्विंशतिके10 भवेत् ।। १२६ ।।</l></lg>
(यथा-)
<lg><l>11पादतलाहतिपातितशैलं
क्षोभितभूतसमग्रसमुद्रम् ।</l>
<l>ताण्डवनृत्तमिदं 12प्रलयान्ते
पातु 13जगत्सुखदायि हरस्य ।। १२७ ।।</l></lg>
<lg><l>भाण्डोन्मुखेन कर्तव्यं पादविक्षेपणं ततः ।</l>
<l>सूचीं 14कृत्वा पुनः कुर्याद्विक्षेपपरिवर्तनम् ।। १२८ ।।</l></lg>
<!-- COMMENTARY page 239 !-->
<p>अथ महाचारीप्रयोगमवतारयति--<q>पारिपार्श्विकहस्ते त्विति</q> । तत्र ध्रुवमाह-
<q>चतुरश्रेति</q> । द्विकलेनोक्तेन चञ्चत्पुटेन । <q>आद्यं चतुर्थमिति</q> ध्रुवालक्षणम् । <q>अस्याः</q>
प्रयोगमाह--<q>भाण्डोन्मुखेने</q>ति । पश्चिमाभिमुखेन । महेश्वरत्वं यस्य न्यस्यात्मनि
तस्यात्मनीच्छता ऊनचतुस्तालता तच्चेष्टितानुसरणाच्च मध्यत्वेऽपि तद्-
द्वितालतेत्यौचित्यात्तालान्तरत्वमुक्तम् । (१२४-१३१)</p>
<!-- APPARATUS page 239 !-->
(<q>मू</q>) 1. ड.म. विदित्वा । अ. पठित्वा च । 2. क्ष.ड.ब.म.अ. प्राङ्मुखेनाप ।
3. क्ष.ड.म. पारिपार्श्विकयोर्हस्ते । 4. ब.त. मुन्नतम् । 5. ड.म. यत्र । 6. क्ष.प.म.अ.
द्रुतलयाश्रया । 7. ड.म. कलास्त्वष्टौ । 8. ड.म. आद्यं चतुर्थमाद्यं च । न.त. आद्यमन्त्यं
चतुर्थ च । 9. क्ष.म. लघु शेषं ध्रुवायोगे त्रैष्टुभं चरणे यथा । 10 N.अ. द्रुता पादे स्याच्चतुर्विशके
द्विजाः । 11. अयं श्लोको 'म' पुस्तके क्ष पुस्तके च दृश्यते । व्याख्यापि न दृश्यते ।
N.omits. ड.म. पादतलाहत । 12. न. प्रलयाभम् । 13. क्ष.ड.म. हरस्य सदा सुखदायि ।
14. क्ष. म. अ. दत्त्वा ततः ।

<pb n="240"/>

<lg><l>अतिक्रान्तैः सललितैः 1पादैर्द्रुतलयान्वितैः ।</l>
<l>2त्रितालान्तरमुत्क्षेपैर्गच्छेत्पञ्चपदीं ततः ।। १२९ ।।</l></lg>
<lg><l>तत्रापि वामवेधस्तु विक्षेपो दक्षिणस्य च ।</l>
<l>3तैरेव च पदैः कार्यं प्राङ्मुखेनापसर्पणम् ।। १३० ।।</l></lg>
<lg><l>पुनः पदानि त्रीण्येव गच्छेत्प्राङ्मुख एव तु ।</l>
<l>ततश्च वामवेधः स्याद्विक्षेपो दक्षिणस्य च ।। १३१ ।।</l></lg>
<lg><l>ततो 4रौद्ररसं श्लोकं 5पादसंहरणं पठेत् ।</l>
<l>तस्यान्ते तु 6त्रिपद्याथ व्याहरेत्पारिपार्श्विकौ ।। १३२ ।।</l></lg>
<lg><l>तयोरागमने कार्यं गानं 7नर्कुटकं बुधैः ।</l>
<l>तथा च भारतीभेदे त्रिगतं8 सम्प्रयोजयेत् ।। १३३ ।।</l></lg>
<lg><l>विदूष9कस्त्वेकपदां सूत्रधारस्मितावहाम् ।</l>
<l>असम्बद्धकथाप्रायां कुर्यात्कथनिकां10 ततः ।। १३४ ।।</l></lg>
<!-- COMMENTARY page 240 !-->
<p>अथ महाचारीं सूचयति--<q>ततो रौद्ररस</q>मिति । रुद्रस्यायं रौद्रप्रायः स रसः ।
यत्र पादानां च संहरणं समासयोजनयैक्यं यत्रेत्योजःप्रधानत्वं दर्शितम् । <q>तस्येति</q> ।
पाठस्यान्ते । <q>त्रिपद्येति</q> । <q>पारिपार्श्विका</q>वामुखरूपया1 । अत्र च ध्रुवाया
अनुक्तत्वात्पूर्वोक्तैवाड्डिता संश्रयणीया ।</p>
<p>अथ त्रिगतमङ्गं दर्शयति--<q>तयोरि</q>त्यादिना । तयोः पारिपार्श्विकयोः । नर्कुटकध्रुवा
वक्ष्यते ।</p>
<!-- APPARATUS page 240 !-->
(<q>मू</q>) 1. म.ब. पादैर्गीत । 2. ड.म. त्रिकालान्तरमुक्षिप्तैः । 3. अ. इतः सार्धश्लोकः नास्ति ।
4. क्ष.ड.म. रौद्रपदम् । ढ.ब.रौद्ररस । अ. महारसम् । 5. म.ब.अ. पदसंहरणम् । 6. ज.म.
त्रिपद्या तु । अ. न्तेन त्रिप । 7. न. नकुटकम् । त. गेयं नर्कु । 8. अ. त्रिपदीम् ।
9. त. विदूषकञ्चैक । 10. ड.म.अ. कुर्यात्कथितिकाम् । त. ककुतिकाम् ।
(व्या) 1. म. पार्श्वकामुखस्वरूपायाः । भ. पार्श्वकमुखरूपायाः ।

<pb n="241"/>

<lg><l>(1वितण्डां गण्डसंयुक्तां2 3तालिकाञ्च प्रयोजयेत् ।</l>
<l>कस्तिष्ठति जितं केनेत्यादिकाव्यप्ररूपिणीम् ।</l></lg>
<lg><l>पारिपार्श्विकसञ्जल्पो विदूषकविरूपितः ।</l>
<l>स्थापितः सूत्रधारेण त्रिगतं सम्प्रयुज्यते ।।)</l></lg>
<lg><l>4प्ररोचना च कर्तव्या सिद्धेनोपनिमन्त्रणम्5 ।</l>
<l>रङ्गसिद्धौ6 पुनः कार्य काव्यवस्तुनिरूपणम् ।। १३५ ।।</l></lg>
<lg><l>7सर्वमेव विधिं कृत्वा सूचीवेधकृतैरथ ।</l>
<l>पादैरनाविद्धगतैर्निष्क्रामेयुः समं त्रयः ।। १३६ ।।</l></lg>
<lg><l>एवमेष8 प्रयोक्तव्यः पूर्वरङ्गो यथाविधि ।</l>
<l>चतुरश्रो द्विजश्रेष्ठासत्र्यश्रं 9चापि निबोधत ।। १३७ ।।</l></lg>
<lg><l>अयमेव प्रयोगः स्यादङ्गान्ये10तानि चैव हि ।</l>
<l>तालप्रमाणं सङ्क्षिप्तं केवलं तु विशेषकृत ।। १३८ ।।</l></lg>
<lg><l>शम्या तु द्विकला कार्या तालो ह्येककलस्तथा ।</l>
<l>पुनश्चैककला शम्या सन्निपातः कलाद्वयम् ।। १३९ ।।</l></lg>
<!-- COMMENTARY page 241 !-->
<lg><l>अष्टौ नर्कुटकानां तु विज्ञेया मूलजातयः1 ।</l>
<l>2रथोद्धता बुद्बुदकम्" इत्यादि (ना.शा. ३२-२८०)</l></lg>
<p>तदन्यतमध्रुवोपलक्षितं गानं नर्कुटकम् ।
<q>भारतीभेद</q> इति । भारतीवृत्यङ्गमुपसंहरत्ये<q>वमेष</q> इति । चतुरश्रस्त्र्यश्रशशुद्धश्चित्र इति
चतुर्धा पूर्वरङ्गः । यद्वक्ष्यति--</p>
<!-- APPARATUS page 241 !-->
(<q>मू</q>) 1. म. इदमेकं पद्यं दृश्यते । त. पद्यद्वयं दृश्यते । अन्यपुस्तकेषु न दृश्यते ।
N. omits. 2. त. दण्डसंयुक्ताम् । 3. क्ष. नामिकाम् । 4. प.म. प्ररोचनाथ । 5. क्ष.न.म.
निमंत्रणा । 6. अ. सिद्धया । 7. ड.म.त. सर्वमेवम् । 8. ड.म. एवमेव । 9. ज.ब. वापि ।
9. अ. दन्यान्ये ।
(<q>व्या</q>) 1. म.भ. जायतः । 2. म.भ. ततोऽर्थका ।

<pb n="242"/>

<lg><l>अनेन हि प्रमाणेन कलाताललयान्वितः1 ।</l>
<l>कर्तव्य पूर्वरङ्गस्तु 2त्र्यश्रोऽप्युत्थापनादिकः ।। १४० ।।</l></lg>
<lg><l>आद्यं चतुर्थं दशममष्टमं 3नैधनं गुरु ।</l>
<l>यस्यास्तु 4जागते पादे सा त्र्यश्रोत्थापिनी ध्रुवा ।। १४१ ।।</l></lg>
<lg><l>वाद्यं 5गतिप्रचारश्च ध्रुवा तालस्तथैव च ।</l>
<l>6संक्षिप्तान्येव कार्याणि 7त्र्यश्रे नृत्तप्रवेदिभिः ।। १४२ ।।</l></lg>
<lg><l>वाद्यगीतप्रमाणेन 8कुर्यादङ्गविचेष्टितम् ।</l>
<l>9विस्तीर्णमथ सङ्गक्षिप्तं द्विप्रमाणविनिर्मितम्10 ।। १४३ ।।</l></lg>
<lg><l>हस्तपादप्रचारस्तु 11द्विकलः परिकीर्तितः ।</l>
<l>चतुरश्रे 12परिक्रान्ते 13पाताः स्युः षोडशैव तु ।। १४४ ।।</l></lg>
<lg><l>14त्र्यश्रे द्वादश पातास्तु भवन्ति करपादयोः15 ।</l>
<l>एतत्प्रमाणं 16विज्ञेयमुभयोः पूर्वरङ्गयोः।। १४५ ।।</l></lg>
<lg><l>केवलं परिवर्ते तु गमने त्रिपदी भवेत् ।</l>
<l>दिग्वन्दने पञ्चपदी चतुरश्रे विधीयते ।। १४६ ।।</l></lg>
<lg><l>आचार्यबुद्ध्या कर्तव्यस्ञ्यश्रस्ताल17प्रमाणतः ।</l>
<l>18तस्मान्न लक्षणं प्रोक्तं पुनरुक्तं भवेद्यतः ।। १४७ ।।</l></lg>
<lg><l>एवमेष प्रयोक्तव्यः पूर्वरङ्गो द्विजोत्तमाः ।</l>
<l>19त्र्यश्रश्च चतुरश्रश्च शुद्धो भारत्युपाश्रयः ।। १४८ ।।</l></lg>
<!-- APPARATUS page 242 !-->
(<q>मू</q>) 1. ड.म. तालद्वयान्वितः । 2. ड.म.त. त्र्यश्र उत्थापनादिकः । ब.अ. त्र्यस्त्रोऽभ्युत्थापनादिकः ।
3. न. नवमम् । 4. ड.त. जानते । 5. न. गीतप्रकारश्च । 6. ड. संक्षिप्तान्यत्र ।
7. ड. त्र्यश्र । 8. न.म.त.अ. कुर्याद्गति । 9. न.ब.अ.त. विस्तीर्णमथवा क्षिप्तम् । 10.क्ष.
ड.म. प्रमाणं च विनिर्मितम् । 11. ज.म.विकलः । 12. प. परिभ्रान्ते । त. पूर्वरङ्गे । अ.
श्रपरावृत्तः । N. श्रे परावर्ते । 13. क्ष.ड.अ.म. पादाः । 14. क्ष.ड.म. त्र्यश्रे तु द्वादशपदाः
। 15. क्ष.ड.म.अ. करपादजाः । 16. ड.म.त. निर्दिष्टमुभयोः । 17. ज.म. त्र्यश्रताल । ब.
त्र्यश्रस्तालः । 18. च. तस्मात्तल्लक्षणम् । त. कस्मान्न लक्षणम् । अ. कस्मात्तल्लक्षणम् ।
19. त. त्र्यश्रच्च चतुरश्रञ्च । म. त्र्यश्रे च चतुरश्रे च ।

<pb n="243"/>

<lg><l>एवं तावदयं शुद्धः पूर्वरङ्गो मयोदितः ।</l>
<l>चित्रत्वमस्य वक्ष्यामि यथाकार्यं प्रयोक्तृभिः ।। १४९ ।।</l></lg>
<lg><l>वृत्ते1 ह्युत्थापने विप्राः कृते च परिवर्तने ।</l>
<l>2चतुर्थकारदत्ताभिः 3सुमनोभिरलङ्कृते ।। १५० ।।</l></lg>
<lg><l>उदात्तगानैर्गन्धर्वैः परिगीते4 प्रमाणतः ।</l>
<l>देवदुन्दुभयश्चैव निनदेयुर्भृशं ततः ।। १५१ ।।</l></lg>
<lg><l>5सिद्धाः कुसुममालाभिर्विकिरेयुः समन्ततः ।</l>
<l>6अङ्गहारैश्च देव्यस्ता उपनृत्येयुरग्रतः ।। १५२ ।।</l></lg>
<lg><l>यस्ताण्डवविधिः प्रोक्तो 7नृत्ते पिण्डीसमन्वितः ।</l>
<l>रेचकैरङ्गहारैश्च न्यासोपन्याससंयुतः8 ।। १५३ ।।</l></lg>
<lg><l>नान्दीपदानां मध्ये तु एकैकस्मिन्पृथक्पृथक् ।</l>
<l>प्रयोक्तव्यो 9बुधैः सम्यक्चित्रभावमभीप्सुभिः10 ।। १५४ ।।</l></lg>
<!-- COMMENTARY page 243 !-->
<p>"त्र्यश्रं वा चतुरश्रं वा शुद्धं चित्रमथापि वा । "इति चित्र एव विशेषाञ्चितो
भवति । <q>तदा</q> गमनकाले । ततोऽनन्तरम् । <q>निष्क्रान्तासु नर्तकीषु</q> ततः <q>परं</q>
शुष्कावकृष्टादि यदङ्गजातं प्ररोचनान्तं तैरेव सूत्रधारादिभिस्तद(तः)परं <q>कृत्वा</q> ततः
शुद्धादुत्कृष्टं चित्रं कृत्वाऽङ्गहारव्यामिश्रेण प्रयोक्तव्यम् ।</p>
<p>नान्य(अन्ये) च "नास्ति पुरुषस्य नृत्तम्" इत्याशयेन <q>सर्वास्वि</q>त्यत्र
नान्दीपदवैचित्र्याय याः प्रविष्टास्तासामेव निष्क्रामणमत्र पूर्वासां चतसृणाम् । तेन
तत्कृतमेव गानं तेषु चित्रत्वमिति मन्यन्ते । (१३२-१५७) ।</p>
<!-- APPARATUS page 243 !-->
(<q>मू</q>) 1. म. नृत्ये । च.त. वृत्ते तू । 2. त.म. चतुष्प्रकार । 3. प.ब. सुमनोभिरलङ्कृताः ।
4.N. अ. प्रमाणे परिकीर्तितैः । ड.म. परिगीतैः । इतः परं पञ्च पङ्क्तयः 'म' पुस्तके क्ष.
पुस्तके च न सन्ति । 5. न. शुद्धाः । 6. ज.त. अङ्गहारांश्च दिव्यास्ताः । 7. न.त.अ.
नृत्तपिण्डीसमन्वितः । 8. न.त.अ. संयुतैः । 9.N. ज.म. विधिः । 10. क्ष.त.म.ब. चित्रो लक्षणसंयुतः ।
अ. पूर्वरङ्गविधानतः ।

<pb n="244"/>

<lg><l>एवं कृत्वा यथान्यायं 1शुद्धं चित्रं प्रयत्नतः ।</l>
<l>2ततः परं प्रयुञ्जीत नाटकं लक्षणान्वितम् ।। १५५ ।।</l></lg>
<lg><l>ततस्त्वन्तर्हिताः सर्वा भवेयुर्दिव्ययोषितः ।</l>
<l>निष्क्रान्तासु च सर्वासु नर्तकीषु ततः परम् ।। १५६ ।।</l></lg>
<lg><l>पूर्वरङ्गे प्रयोक्तव्यमङ्गजातमतः परम्3 ।</l>
<l>एवं शुद्धो भवेच्चित्रः पूर्वरङ्गो विधानतः ।। १५७ ।।</l></lg>
<lg><l>कार्यो नातिप्रसङ्गोऽत्र 4नृत्तगीतविधिं प्रति ।</l>
<l>गीते वाद्ये च नृत्ते च 5प्रवृत्तेऽतिप्रसङ्गतः ।। १५८ ।।</l></lg>
<lg><l>खेदो भवेत्प्रयोक्तॄणां प्रेक्षकाणां तथैव च ।</l>
<l>खिन्नानां रसभावेषु स्पष्टता 6नोपजायते ।। १५९ ।।</l></lg>
<!-- COMMENTARY page 244 !-->
<p><q>कार्यो नातिप्रसङ्गं</q> इति । तत्रैकाङ्गहारप्रयोग एव कार्य इत्यर्थः । अत एवा(ङ्गा)न्तर-
गणनया षोडशैवाङ्गहाराः । तथा चोत्थापनं परिवर्तनमवकृष्टागानं नाट्यं नान्दीपाठः
शुष्कावकृष्टजर्जरश्लोकाः ध्रुवा रङ्गद्वारमड्डिता आर्यापाठो ध्रुवा रौद्रश्लोकपाठो नर्कुटकं
त्रिगतं प्ररोचना चेत्येते । अङ्गहारषोडशकमेव त्र्यश्रेऽपीति नान्दीपादान्तरेषु बहुतरं
नृत्तम् ।</p>
<p>अन्ये तु तत्रैव नृत्तमिच्छन्ति मार्गान्तरेषु(नाङ्गान्तरेषु) । तच्चासङ्गतम् । एवं
च सति 'वृत्ते ह्युत्थापन' इत्यादि तथा 'निष्क्रान्तासु च सर्वासु' इत्यादि चानुपात्तसममेव
स्यात् । न चैकाङ्गा(ङ्गहार) विचित्रत्वाद्विमिश्रचित्रव्यपदेशे दृष्टान्तं(न्तो) ह्येकस्य
तन्तोर्वर्णस्य (क)लावैचित्र्यं(त्र्ये) पटेऽपि स्यात् तथा व्यपदेशः । 'एतद्विमिश्र' इति
चोक्तं प्राक् । (ना.शा. ४-१६) तदलमनेन ।</p>
<p><q>प्रेक्षकाणा</q>मित्यनेन सामाजिकानां पूर्वरङ्गे स्फुटैव नटबुद्धिर्भवतीति दर्शयति ।
तत्संस्कारसंस्कृतत्वात्तु धीः भ्रान्त्यादिबुद्धिश्च नाट्यधीर्भवतीति सूचयति । यदि हि
तेषु नाट्य1बुद्धिरेवोत्पादनीया स्यात्प्रत्युत प्रयत्नेन नटबुद्धिसम्पादकं पूर्वरङ्गप्रस्तावनादि
<!-- APPARATUS page 244 !-->
(<q>मू</q>) 1. प. शुद्धो लक्षणसंयुतः । 2. N. त.म.अ. क्ष.पुस्तकेषु इदमर्धं नास्ति । 3. प.त.अ.ब.
ततः परम् । N. तथा परम् । 4.N.क्ष. ड.म.त.अ. गीतनृत्तविधिम् । 5. ढ. प्रबुद्धेऽतिप्रसङ्गतः ।
न.त.अ.ब. विवृद्धे । N.विवृत्ते । 6. द.ब. नैव । N. नोपपद्यते ।
(<q>व्या</q>) 1. म.भ. नाव ।

<pb n="245"/>

<lg><l>ततः शेषप्रयोगस्तु न रागजनको भवेत् ।</l>
<l>(1लक्षणेन विना बाह्यलक्षणाद्विस्मृतं भवेत् ।</l>
<l>लोकशास्त्रानुसारेण तस्मान्नाट्यं प्रवर्तते ।।)</l>
<l>त्र्यश्रं वा चतुरश्रं वा शुद्धं चित्रमथापि वा ।। १६० ।।</l></lg>
<lg><l>प्रयुज्य2 रङ्गान्निष्क्रामेत्सूत्रधारः सहानुगः ।</l>
<l>(3देवपार्थिवरङ्गानामाशीर्वचनसंयुताम् ।।</l></lg>
<lg><l>कवेर्नामगुणोपेतां वस्तूपक्षेपरूपिकाम् ।</l>
<l>लघुवर्णपदोपेतां वृत्तैश्चित्रैरलङ्कृताम् ।</l></lg>
<lg><l>अन्तर्यवनिकासंस्थः कुर्यादाश्रावणां ततः ।</l>
<l>आश्रावणावसाने च नान्दीं कृत्वा स सूत्रधृत् ।।</l></lg>
<lg><l>पुनः प्रविश्य रङ्गं तु कुर्यात्प्रस्तावनां ततः ।)</l>
<l>प्रयुज्य विधिनैवं तु पूर्वरङ्गं प्रयोगतः ।। १६१ ।।</l></lg>
<!-- COMMENTARY page 245 !-->
तान्प्रति गोपनीयं स्यात् । दर्शितं चैतदस्माभिः प्रथमाध्याये (पु.३) । प्रयोक्तारः करणादेः1
प्रयोगे यतः2 खिन्नाः प्रेक्षकाश्चादौ ततः शेषः प्रयोगः प्रीतिं न कुर्यात् । तत्प्रधानं
चेदं नाट्यं व्यत्पत्तिप्रदमित्युक्तम् ।</p>
<p><q>शुद्धमिति</q> । यत्र गीतकवर्धमानविधावेव नृत्तं न तु सर्वथा शुद्धमधुना प्रयोगार्हम् ।
(१५८-१६०)</p>
<p>एवं प्ररोचनान्तमङ्गजातमुक्त्वा यत्पूर्वमुक्तं--
"रङ्गंसिद्धौ पुनः कार्यं काव्यवस्तुनिरूपणम् ।" इति (ना.शा. ५-१३५)
तद्वितत्य निरूपयति--<q>प्रयोज्येति</q> । प्रयोगेण <q>प्रयोगतः</q> । स्थापयति समस्तं रूपकवृत्तिमिति
<q>स्थापकः । सूत्रधारस्य गुणः</q> सौमनस्यविस्मययोगाद्भुतदृष्टित्वशि3क्षादयः । <q>आकृतिश्च</q>
<!-- APPARATUS page 245 !-->
(<q>मू</q>) 1. इदं पङ्क्तिद्वयं 'त' पुस्तक एव दृश्यते ।N.Omits. 2. त. प्रविश्य । 3. इतः षट्
पङ्क्तयः 'त' पुस्तक एव दृश्यन्ते । व्याख्यापि न दृश्यते तासाम् । N.Omits. क्ष. Also
Omits.
(<q>व्या</q>) 1. म.भ. रथादेः । 2.TV. 3.TV.

<pb n="246"/>

<lg><l>स्थापकः प्रविशेत्तत्र सूत्रधारगुणाकृतिः ।</l>
<l>स्थानं तु वैष्णवं कृत्वा सौष्ठवाङ्गपुरस्कृतम् ।। १६२।।</l></lg>
<lg><l>प्रविश्य रङ्गं तैरेव 1सूत्रधारपदैर्व्रजेत् ।</l>
<l>स्थापकस्य 2प्रवेशे तु 3कर्तव्याऽर्थानुगा ध्रुवा ।। १६३ ।।</l></lg>
<lg><l>4त्र्यश्रा वा चतुरश्रा वा तज्ज्ञैर्मध्यलयान्विता ।</l>
<l>5कुर्यादनन्तरं चारीं देवब्राह्मणशंसिनीम् ।। १६४।।</l></lg>
<lg><l>सुवाक्यमधुरैः श्लोकैर्नानाभा6वरसान्वितैः ।</l>
<l>प्रसाद्य रङ्गं विधिवत्कवेर्नाम 7च कीर्तयेत् ।। १६५ ।।</l></lg>
<!-- COMMENTARY page 246 !-->
वैष्णवादिरित्येतस्थापकभूमिं1 गतस्यापि भवति । तदेव स्पष्टयति--<q>स्थानन्त्वित्या</q>दिना ।
सूत्रधार एव स्थापक इति सूत्रधारः पूर्वरङ्गं प्रयुज्य स्थापकः सन् प्रविशेदिति
न भिन्नकर्तृकता । <q>अर्थानुगेति</q> । सारसचक्राह्वा2द्युपमानक्रमेण तत्र प्रावेशिकी ।
तदर्थमप्येवमुत्थापन्यादि कार्यम्3 । <q>मध्यलयान्विता</q> इत्यद्यतनानामिष्टत्वात् । शोकाद्याविष्टे
हि विलम्बितलया रोषाद्याविष्टे च 4द्रुतलया प्रावेशिकी । ततः प्रभृति हि सामाजिकानां
हृदयं समुचितास्वादनयोग्यतां (योग्यम् ।) यैः संस्क(स्तु कः)र्तव्यमिति त्रिभिर्लयैर्न्याय्यम्
। अन्यत्वे सर्वप्रावेशिकीगानं स्वातन्त्र्यभिप्रायेण (इति) तदविचारितबाण-
(भाण)प्रसिद्धिमात्रमिति मन्तव्यम् । <q>कुर्यादनन्तरं चारीमिति</q> । महाचारीगतौ श्लोकौ
वक्ष्येते । तेन श्रृङ्गाररसप्रधानं वीरादिरसप्रधानं वा देवाद्विजस्तोत्रोद्देशश्लोकं पठेदित्यर्थः ।</p>
<p>अन्तरचारीमित्यन्ये पठन्ति । व्याचक्षते च -- स्वस्थानादन्यचारी, अनन्तर-
प्रतिहारासनिकादिवत् । तत्र पुनः प्ररोचनया5 जयाशीर्वादादिक्रमेण
रङ्गस्थसामाजिकवर्गप्रसादनं देवद्विजस्तोत्रोद्देशेन श्लोकं पठेत् (इति)। (प्रसादनं)6
हृदयनिर्मलीकरणं रसास्वादोचितसंस्कारात् ग्रहणयोग्यताधानार्थं कुर्यात् । ततः <q>कविनाभ</q>
कीर्तयेत् । चशब्दात्तद्गुणादिकम् । येन प्रसिद्धादरणीयत्वं भवति (१६१-१६५)</p>
<!-- APPARATUS page 246 !-->
(<q>मू</q>) 1. च.म. सूत्रधारपदं व्रजेत् । 2. च. प्रयोगे तु । 3. प. कर्तव्या स्थानगा ।
4. N. क्ष.ड.म. चतुरश्राथवा त्र्यश्रा तत्र मध्यलयाश्रिता । 5. नं. कुर्यादनन्तरं स्तोत्रं देवब्राह्मणसंश्रयम् ।
ब.म.त.अ. कुर्यादन्तरचारीञ्च । 6. ड. ताललया । N. रसाश्रितैः । 7. अ.ड.म. र्नामानुकीर्तयेत् ।
(<q>व्या</q>) 1.TV. 2. भ. ह्वाश्वा । 3. म.भ. कार्यमध्यलय इत्यद्य । 4. म.भ. भूतचक्रलतया ।
5. म.भ. नं या । 6. TV.

<pb n="247"/>

<lg><l>प्रस्तावनां ततः कुर्यात्काव्यप्रख्या1पनाश्रयाम् ।</l>
<l>2उद्धात्यकादि कर्तव्यं काव्योपक्षेपणाश्रयम् ।। १६६ ।।</l></lg>
<lg><l>दिव्ये3 दिव्याश्रयो भूत्वा मानुषे 4मानुषाश्रयः ।</l>
<l>दिव्यमानुषसंयोगे5 दिव्यो वा मानुषोऽपि वा ।। १६७ ।।</l></lg>
<lg><l>मुखबीजानुसदृशं नानामार्गस6माश्रयम् ।</l>
<l>नानाविधैरुपक्षेयैः का7व्योपक्षेपणं भवेत् ।। १६८ ।।</l></lg>
<lg><l>प्रस्ताव्यैवं तु निष्क्रामेत्काव्यप्रस्ता8वकस्ततः ।</l>
<l>एवमेष प्रयोक्तव्यः पूर्वरङ्गो यथाविधि ।। १६९ ।।</l></lg>
<!-- COMMENTARY page 247 !-->
<p>ततो रूपकविशेषप्रख्यानमाश्रित्येति तत्प्रख्यापनव्याजेन भाविरूपकार्थस्य
<q>प्रस्तावना</q>मुपक्रमोपक्षेपपर्यायां कुर्यात् । येन प्रथमत एतत्प्रभृति सामाजिकाः संक्षेपेण
संस्कारवन्तो भवन्ति । साधारणलोकवृत्ताभिधानसंस्कारवन्तश्च । तथा हि दिव्ये
काव्यार्थे डिमादौ तत्सदृशवस्तूपक्षेपः । दिव्यमानुषो रामादिः । वाग्रहणं समुच्चये ।</p>
<p>ननूपक्षेपात्मा प्रस्तावना मुखसन्ध्यङ्गादुपक्षेपाद्बीजलक्षणाया अर्थप्रकृतेश्च कथं
भिद्यत इत्याशङ्क्याह--<q>मुखबीजानुसदृश</q>मिति । मुखं मुखसन्ध्यङ्गः । बीजवत् बीजः
स्वल्पोद्दिष्टः कार्यहेतुः । मुखाङ्गे ह्युपक्षेपे तदेवोपक्षिप्यते । बीजे च तदेव स्वल्पमात्रम् ।
इह तु तत्समम् । तथा हि--नटीविदूषकपारिपार्श्विकैः समन्ता1दिति विचित्रभेदेन
स्वकार्यनिरूपणव्याजेन ये नानाविधा उपक्षेपाः उपांशुछन्नत्वेन रूपकार्थबीजस्य
सामाजिकहृदयभूमौ प्रक्षेपास्तैः काव्यं प्रस्ताव्य प्रस्तावकस्थापको2 निष्क्रामेत्3 ।</p>
<p>नन्विह पूर्वरङ्गशेषभूता चेत्प्रस्तावना तर्हि भारत्यङ्गभूतत्वेन पुनः किमित्यामुखं
प्ररोचना चाभिधास्यते (ना.शा. २०-२७) । उच्यते । द्विविधा प्रस्तावना भवति--
पूर्वरङ्गस्याङ्गभूताऽन्यस्य वा (वृत्तिभेदस्य =भारत्याः)4 । तत्र पूर्वरङ्गा5ङ्गे्ऽस्यां6
प्रस्तावनायां कविरुदासीनः ।(अस्याः पूर्वरङ्गाङ्गभूतायाः प्रस्तावनायाः)7 स्थापक एव
स्वतन्त्रो निर्माता त्वन्यो वा कविः ध्रुवागानादावपि एवम् । यदाह <q>श्रीहर्षः</q>--अत
एव हा(भा?)8 सा नामा (कविः) कस्मिंश्चिन्नाटके?" दिवं यातश्चित्तज्वरेणोत्क इ9त
<!-- APPARATUS page 247 !-->
(<q>मू</q>) 1. त. ब. प्रस्तावना । 2. त. पुस्तक एव दृश्यते । N. omits. 3. क्ष.म. दिव्यो दिव्याश्रयैः ।
त. दिव्यैर्दिव्याश्रयोपेतम् । 4. क्ष.ड़.म. मानुषाश्रयैः । 5. ड.म. संयोगो । 6. अ.त. मार्गरसा ।
7. त. कार्यो । N. काव्योपकरणं । 8.N. म.अ. काव्यप्रस्थापको द्विजाः। त. काव्यं प्रस्तावयेत्ततः ।
क्ष. प्रस्तावको द्विजाः।
(<q>व्या</q>) 1. म.भ. समस्तादिविचि । 2. TV. 3.TV. 4.TV. 5. म.भ. रङ्गे । 6.TV. 7. TV.
8.TV 9.TV..

<pb n="248"/>

<lg><l>य इमं पूर्वरङ्गं तु विधिनैव प्रयोजयेत्1 ।</l>
<l>नाशुभं प्राप्नुयात्किञ्चित्स्वर्गलोकं च गच्छति2 ।। १७० ।।</l></lg>
<lg><l>यश्चापि विधिमुत्सृज्य यथेष्टं संप्रयोजयेत्3 ।</l>
<l>प्राप्नोत्यपचयं घोरं तिर्यग्योनिं च गच्छति ।। १७१ ।।</l></lg>
<lg><l>न तथाऽग्निः प्रदहति प्रभञ्जनसमीरितः ।</l>
<l>यथा ह्यपप्रयोगस्तु प्रयुक्तो दहति क्षणात् ।। १७२ ।।</l></lg>
<lg><l>4इत्येवावन्तिपाञ्चालदाक्षिणात्यौढ्र5मागधैः ।</l>
<l>कर्तव्यः पूर्वरङ्गस्तु द्विप्रमाणविनिर्मितः ।। १७३ ।।</l></lg>
<lg><l>एष वः कथितो विप्राः 6पू्र्वरङ्गाश्रितो विधिः ।</l>
<l>7भूयः किं कथ्यतां सम्यङ्नाट्यवेदविधिं प्रति ।। १७४ ।।</l></lg>
<!-- COMMENTARY page 248 !-->
इति भारतीये नाट्यशास्त्रे पूर्वरङ्गप्रयोगो 8नाम पञ्चमोऽध्यायः9 ।।
एवाभिवर्तते । अशक्यमस्य पुरतोऽवस्थातुम्" इत्यादि । सा द्वितीया सा(या)
वृत्तिभेदमध्ये पठिता । एवं प्ररोचनादापवि मन्तव्यम् । यदाह--" तत्र काचित्काव्या1-
भिमुखं नीयते पूर्वरङ्गविधिः । (द्विविधत्वम्)2 तदभिमुखं वा काव्यारम्भः तद्भवति सा
द्विविधा "इत्यादि । एतच्च वृत्त्यध्याये व्याख्यास्यते "नटी विदूषको वापि"
(ना.शा. २०-३०) इत्यादौ । शास्त्रत्यागे मनागपि न वर्तितव्यमिति दर्शयितुमेवमेष
इति । (१६६-१६९)</p>
<p>यथाविधि प्रयोगेऽभ्युदयः स्यादित्याह-<q>य इममि</q>ति । अन्यथा च प्रयोगे
प्रत्यवायमाह--<q>यश्चापीति । नाशुभमि</q>त्यादिना । <q>शुभमि</q>ति दृष्टेऽभ्युदयः । <q>स्वर्ग</q>मिति
अदृष्टे । <q>अपचय</q>मिति । दृष्टे प्रत्यवाय इति । <q>तिर्यग्योनिं चे</q>त्यदृष्टे ।
दृष्टप्रत्यवायभीरुर्बाहुल्येन लोक इति । तमेवाधिकमवश्यंभावित्वेन दर्शयति--न
<q>तथाग्नि</q>रिति ।</p>
<p>ननु पाठ्यादियोजना च वेषाचारयोजना चात्र पूर्वरङ्गे नोक्तेत्याशङ्क्य
तामनुवादद्वारेणाभिधातुं शुद्धश्चान्यत्वेन योज्य इत्याख्यातुं समुचितमुपसंहारं करोति-
<!-- APPARATUS page 248 !-->
(<q>मू</q>) 1. त. पुस्तके इतः परम् --' इत्येवावन्ति' इति पद्यं दृश्यते । 2. This is the
last verse in N. 3. अ. सम्प्रवर्तते । 4. ड.त. इत्येषोवन्ति । 5. दाक्षिणात्यानध्र ।
6. न.त. पूर्वरङ्गकृतो विधिः । क्ष.ढ.म. पूर्वरङ्गविधौ कृतिः । अ. पूर्वरङ्गोदितो विधिः । 7. म. इदमर्धं
नास्ति । 8. पूर्वरङ्गविधिर्नाम । 9. त.ब.अ. पुस्तकेष्वत्राध्यायसमाप्तिः । उपरितनो भागो न
दृश्यते ।
(<q>व्या</q>) 1.म. कार्या । 2. TV.

<pb n="249"/>

<lg><l>(1पुनश्चित्रे तथा मिश्रे शुद्धे चैव ब्रवीम्यहम् ।</l>
<l>यथा योज्या ध्रुवाः पञ्च तथा वक्ष्यामि तत्त्वतः ।।</l></lg>
<lg><l>2आदावुत्थापनी कार्या परिवर्तस्तथा भवेत् ।</l>
<l>3अवकृष्टाड्डिता चैव विक्षिप्ता चैव पञ्चमी ।।</l></lg>
<lg><l>एवं पञ्च ध्रुवा ज्ञेय उपोहनसमन्विताः ।</l>
<l>कर्तव्यास्तु प्रयत्नेन पूर्वरङ्गे प्रयोक्तृभिः ।</l></lg>
<lg><l>अतः परं 4प्रवक्ष्यामि ह्युपोहनविधिक्रियाम् ।</l>
<l>उत्थापनस्याष्टकलं परिवर्तस्य षट्कलम् ।</l></lg>
<lg><l>5अवकृष्टं पुनः कार्यं कलाभिः पञ्चभिर्युतम् ।</l>
<l>ध्रुवायामड्डितायां च चतुष्कलमथापि च ।।</l></lg>
<lg><l>क्षिप्तायां चैव विज्ञेयं कलात्रयसमन्वितम् ।</l>
<l>एवं ह्युपोहनानां तु प्रमाणं समुदाहृतम् ।।</l></lg>
<lg><l>गुरुलाघवसंयुक्तं कलातालसमन्वितम् ।</l>
<l>पूर्वरङ्गं सदा ज्ञेयं चित्रमार्गे ह्युपोहनम् ।</l></lg>
<lg><l>चित्रे चैत्राः कला ज्ञेया मिश्रे वार्तिकमाश्रिताः ।</l>
<l>शुद्धे दक्षिणमार्गेण प्रयोक्तव्याः प्रयोक्तृभिः ।।</l></lg>
<lg><l>चतस्रो गीतयः कार्या मागधी ह्यार्धमागधी ।</l>
<l>संभाविता तथा चैव पृथुला च प्रकीर्तिता ।</l></lg>
<!-- COMMENTARY page 249 !-->
<q>इत्येवावन्तिपाञ्चाले</q>त्यादि । यादृक्प्रवृत्तिविशेषे नियतो रूपकनायको भविष्यति
तादृक्प्रवृत्तिसमुचितवेषभाषाचाराभिनयादिकमनुवर्तमानैः सूत्रधारादिभिः स्थापकान्तैः ।
पूर्वरङ्गो द्विविधसत्र्यश्रश्चतुरश्रश्च । <q>एष</q> इत्यनन्तरोक्तस्वभाव एव कर्तव्यो न शुद्धः ।
अन्ये मन्यन्ते आवन्त्या1 सात्त्विकीकैशिकीमिश्रेति । सा सूत्रधारस्य पाञ्चालमध्यमा
भू ।.....................................
...................................(१७०-१७४)</p>
<p>इति महामाहेश्वराचार्याभिनवगुप्तचितायां नाट्यवेदविवृतौ
पूर्वरङ्गविधानं नाम पञ्चमोऽध्यायः ।।</p>
<!-- APPARATUS page 249 !-->
(<q>मू</q>) 1.म. पुस्तक एवायं भागो दृश्यते । क्ष. पुस्तके च । N. omits 2. क्ष.म. उत्थापनी
यथा । 3. क्ष.म. अपकृष्टासितं चैव । 4. ड. प्रवक्ष्यामि उत्थापनविधिं प्रति । 5. द.
अपकृष्टा पुनः कार्या ।
(<q>व्या</q>) 1. म.भ. वर्ज्या ।

<pb n="250"/>

<lg><l>मागधी त्वथ 1कर्तव्या त्वथवा त्वर्धमागधी ।</l>
<l>पूर्वरङ्गे भवेच्चित्रे 2चित्रमार्गसमाश्रिता ।।</l></lg>
<lg><l>यथा3 मिश्रस्तु योक्तव्यः पूर्वरङ्गे4 भवेदिह ।</l>
<l>मिश्रे सम्भाविता कार्या तदा वार्तिकमाश्रिता ।</l></lg>
<lg><l>शुद्धे च पृथुला कार्या दक्षिणं मार्गमाश्रिता ।</l>
<l>अतः परं प्रवक्ष्यामि गुरुलाघवतः क्रियाम् ।।</l></lg>
<lg><l>उपोहनक्रियायां तु यथोयोज्यं प्रयोक्तृभिः ।</l>
<l>दिग्ले दिग्ले पुनः कार्यमन्ते झण्टुं सदा बुधैः ।।</l></lg>
<lg><l>मध्ये लघ्वक्षराणि स्युः षोडशैव तु नित्यशः ।</l>
<l>एवं ह्युपोहनं कृत्वा 5तथा वस्तु समाचरेत् ।</l></lg>
<lg><l>उत्थापन्यां प्रयोगेऽस्मिन्कलाकालसमन्वितम्6 ।</l>
<l>अक्षराणां कलायास्तु गुरुलाघमेव च ।।</l></lg>
<lg><l>पूर्वं 7तु कथितं यस्मात्तस्मानाभिहितं 8भवेत् ।</l>
यथा--
<l>देवं विभुं त्रिभुवनाधिपतिं कैलासपर्वतगुहाभिरतम् ।</l>
<l>शैलेन्द्रराजतनयायितं मूर्ध्ना नतोऽस्मि पुरनाशकरम्9 ।।</l></lg>
<lg><l>एवमुत्थापनी कार्या 10पूर्वरङ्गप्रयोक्तृभिः ।</l>
<l>अतोऽन्यत्परिवर्ताया लक्षणं संविधीयते ।।</l></lg>
<lg><l>अस्यास्तूपोहनं कार्यं षट्कलं परिसङ्ख्यया ।</l>
<l>आदौ 11दिग्ले द्विरुक्तस्तु अन्ते झण्टुं सदा भवेत् ।।</l></lg>
<lg><l>मध्ये लध्वक्षराण्येव द्वादशैव प्रयोजयेत् ।</l>
<l>वस्तुनोऽत्र प्रवक्ष्यामि गुरुलध्वक्षरक्रमम् ।।</l></lg>
<lg><l>द्वे चादौ12 च चतुर्थं च अष्टमं दशमं तथा ।</l>
<l>चतुर्दशं पञ्चदशं पादे गुर्वक्षराणि तु ।।</l></lg>
<!-- APPARATUS page 250 !-->
(मू) 1. न.म. कर्तव्याप्यथवा । 2. क्ष.न.म. चित्रमार्गे च मागधी । 3. यदा मिश्रस्तु योक्तव्या ।
4.. क्ष. पूर्वरङ्गो । 5. न. ततो । 6. क्ष.द.म. समन्विताः । 7. ज. सङ्कलितम् ।
8. क्ष. पुनः । 9. क्ष. ज.म. त्रिपुरान्तकम् । 10. न.म. पूर्वरङ्गे । 11. ड.म. दिल्ले
त्रिरुक्तस्तु । 12. ज. पादौ ।

<pb n="251"/>

<lg><l>सा ध्रुवा परिवर्ताख्या त्रिलया त्रियतिस्तथा ।</l>
<l>परिवर्तास्तु चत्वारः पाणयस्त्रय एव च ।।</l></lg>
<lg><l>चतुर्भिस्सन्निपातैस्तु1 द्वात्रिंशत्कलिकान्विता2 ।</l>
<l>पूर्वरङ्गे प्रयोक्तव्यः परिवर्तः प्रयोक्तृभिः ।।</l></lg>
यथा--
<lg><l>चन्द्रार्धभूषणजटं 3वरं 4वृषभकेतुं
कैलासपर्वतनिवासिनं5 सुरवरिष्ठम्6 ।</l>
<l>7शौलाधिराजतनयाप्रियं प्रमथनाथं
मूर्ध्ना नतोऽस्मि त्रिपुरान्तकं परमयोगिनम् ।।</l></lg>
<lg><l>अवकृष्टामिदानीं तु कथ्यमानां निबोधत ।</l>
<l>अस्यास्तूपोहनं कार्यं कलाभिः पञ्चभिर्युतम् ।।</l></lg>
<lg><l>8दिग्ले दिग्ले पुनश्चान्ते झण्टुमस्य प्रयोजयेत् ।</l>
<l>अष्टावेव तु कार्याणि मध्ये लघ्वक्षराणि तु ।।</l></lg>
<lg><l>तृतीयं चैव षष्ठं तु 9नवमैकादशे तथा ।</l>
<l>पादे पञ्चदशं चैव षोडशं च भवेद्गुरु ।।</l></lg>
<lg><l>10अष्टषष्ठिगणैः 11पादैरवकृष्टविधिर्बुधाः ।</l>
<l>चतुर्भिः सन्निपातैश्च पाणिभिस्त्रिभिरेव च ।।</l></lg>
<!-- APPARATUS page 251 !-->
(मू)1.म. सन्निपातैश्च । 2. द्वात्रिंशत्त्रिकलान्वितः। 3. क्ष.न. परम् । म. जटाधरम् ।
4. च. वृषभकेतनम् ।क्ष. वृषकेतम् । 5. न. निवासितम् । 6. ड. सुरपरिष्ठितं शैलेन्द्रराज।
7. क्ष. शैलराज । 8. न. दिल्लेदिल्ले पुनश्चायं झण्टुमस्य । 9. प. नवमैकादशम् ।
10. न. अर्धषष्ठ । 11. न. पादैरवकृष्टां विदुर्बुधाः।

<pb n="252"/>

<p>यथा</p>
<lg><l>वरदं सगणं 1त्रिपुरान्तकं 2वृषभकेतुम् ।</l>
<l>गजचर्मपटं विषमेक्षणं 3भुवननाथम् ।</l>
<l>4भुजगाभरणं जगतां5 हितं 6भुवनयोनिम् ।</l>
<l>प्रणतोऽस्मि भवन्तमुमापतिं त्वसितकण्ठम् ।।</l></lg>
<lg><l>तृतीयं चैव षष्ठं च गुरुपादे त्रयोदशम् ।</l>
<l>7चतुर्गुणसमायुक्ता सा कार्या त्वड्डिता ध्रुवा ।।</l></lg>
<lg><l>तत्राप्युपोहनं कार्य चतुष्कलसमन्वितम् ।</l>
<l>अड्डितायाः प्रयोगज्ञैरन्ते 8झण्टुविभूतम् ।।</l></lg>
<lg><l>दिग्ले दिग्ले 9ततश्चैव 10कार्यमन्ते सदा बुधैः ।</l>
<l>चत्वार्येव तु कार्याणि मध्ये लध्वक्षराणि तु ।।</l></lg>
यथा
<lg><l>11प्रवरं वरदं 12प्रणमत सततम् ।</l>
<l>गजचर्मपटं 13मुनिजनसहितम् ।</l>
<l>उमया सहितं भुजगवलयिनम्14 ।</l>
<l>प्रणतोऽस्मि शिवं 15त्रिभुवनसहितम् ।।</l></lg>
<lg><l>प्रयोज्या त्वड्डिता ह्येवं पूर्वरङ्गें यथार्थतः ।</l>
<l>अतःपरं प्रवक्ष्यामि विक्षिप्तायास्तु लक्षणम् ।।</l></lg>
<lg><l>तृतीयं चैव षष्ठं च नवमं दशमं तथा ।</l>
<l>गुर्वक्षराणि 16पादे तु यस्यां 17विक्षिप्तका तु सा ।।</l></lg>
<!-- APPARATUS page 252 !-->
<q>(मू)</q> 1. ड. त्रिपुरान्तकरम् । 2.ड. वृषभेक्षणम् । 3. क्ष.न. त्रिभुवनाथम् । 4. न. भुजङ्गाभरणम् ।
5. ड. भजताम् । 6. ड. भुवनयोगिनम् । 7. द. चतुर्गण । 8. न. झण्टम् । 9. न.
ततो झण्टम् । 10. ड. कार्यमानम् । 11. न. वरदं वरदम् । 12. ड. प्रमथगणपतिम् ।
13. ड. मुनिगण । 14. न. वलयितम् । 15. द. त्रिभुवननमितम्। 16. द. पादेषु । 17.
प. विक्षिप्तकास्तु सा ।

<pb n="253"/>

<lg><l>1दिग्ले त्रिभिर्गुणैर्युक्ताः पातास्तस्य भवन्ति हि ।</l>
<l>त्रिकलं चापि निर्दिष्टमुपोहमतः परम् ।।</l></lg>
<lg><l>दिग्ले दिग्ले पुनः कार्यमन्ते झण्टुं2 प्रयोक्तृभिः ।</l>
<l>लघ्वक्षरैर्विहीनं तु विक्षिप्तोपोहनं भवेत् ।।</l></lg>
यथा--
<lg><l>त्रिपुरान्तकरं बहुलीलमुमया3 सहितं बहुरूपम् ।</l>
<l>भुजगाभरणं त्रिपुरान्तकं प्रणमामि सदा परमीशम् ।।</l></lg>
<lg><l>एवं सर्वा ध्रुवाः कार्या युग्मौजकृतगीतकाः ।</l>
<l>आचार्यबुद्ध्या कर्तव्याः पूर्वरङ्गे यथाविधि ।।</l></lg>
<lg><l>एवं वः कथितं सम्यक्पूर्वरङ्गं त्रिधा मया ।</l>
<l>किमन्यत्सम्प्रवक्ष्यामि 4भूयोऽभीष्टं द्विजोत्तमाः ।।</l></lg>
<p>इति भारतीये नाट्यशास्त्रे पूर्वरङ्गविधानं नाम पञ्चमोऽध्यायः ।। )</p>
<!-- APPARATUS page 253 !-->
<q>(मू)</q> 1. न.म. दिग्लैस्त्रिभिर्गुणैर्युक्ता । ड. सर्वैस्त्रिभिर्गुणैर्युक्ता । म. त्रिभिर्गणैर्युक्ता । 2. न.
झण्डम् । 3. न.म. उमासहितम् । 4. क्ष. यद्वोभीष्टं ।

<pb n="254"/>

<p>श्रीः</p>
<p>अथ षष्ठोऽध्यायः।</p>
<lg><l>1पूर्वरङ्गविधिं श्रुत्वा पुनराहुर्महत्तमाः ।</l>
<l>2भरतं मुनयः सर्वे 3प्रश्नान्पञ्चाभिधत्स्व नः ।। १ ।।</l></lg>
<!-- COMMENTARY page 254 !-->
<p>	....	....	....	....	....</p>
<p><q>(पूर्वरङ्गविधिं श्रुत्वेति। पञ्च प्रश्नानि</q>ति । रसानां केन रसत्वमित्येकः प्रश्नः।)</p>
<p>	....	....	....	....	....</p>
<p>तथापि नाट्यतत्त्वे सम्यङ्निर्ज्ञाते निर्णीतं1 भवति । न वचनमात्रात् । अनेनैवाभिप्रायेण
दशरूपकनिरूपणे प्रथमप्रश्नार्थो निगमयिष्यते--
<lg><l>"भविष्यति युगे प्रायो भविष्यन्त्यबुधा नराः।"
(ना.शा. १९-१५०) इत्यादि ।</l></lg>
तथा--
<lg><l>"बुद्धयः कर्मशिल्पानि वैचक्षण्यं कलासु च ।।"
(ना.शा. १९-१५१) इत्यादि ।</l></lg>
सिद्ध्यध्याये च द्वितीयप्रश्नार्थविषयो निर्णेष्यते । "तुष्यन्ति तरुणाः कामे" (ना.शा.
२७-५८) इत्यादिना । एवमन्यत्रापि तत्र तत्रेति । एतच्च तद्व्याख्यानप्रसङ्ग एव
दर्शयिष्यामः। तेन पूर्वप्रश्नितवस्तुतत्त्वनिर्णय एव क्रियतामिति तात्पर्यम् । <q>प्रश्नान्</q>
<q>पञ्चेति</q> । <q>ये रसा</q> इत्यादि तु यत्प्रश्नत्रयं तत्रायं भावः-- इहाङ्गणनायां " जग्राह
पाठ्यम् " (ना.शा. १-१७) इत्यादौ पाठ्यगीतयोस्तावत्सुप्रसिद्धं रूपम् ।
अभिनयानामपि " महागीतेषु चैवार्थान्सम्यगेवाभिनेष्यसि " इति (ना.शा. ४-१५)</p>
<!-- APPARATUS page 254 !-->
<q>(मू)</q> 1. N.अ. अयं श्लोको नास्ति । तत्स्थाने 'ऋषय ऊचुः' इति पठ्यते । 2. म.
मुनयो भरतम् । 3. क्ष.म. पञ्च प्रश्नान् ब्रवीहि नः ।
(व्या) 1. भ. सम्यङ्निर्णीतम् ।

<pb n="255"/>

<lg><l>ये रसा इति पठ्यन्ते नाट्ये 1नाट्यविचक्षणैः।</l>
<l>रसत्वं 2केन वै तेषामेतदाख्यातुमर्हसि ।। २ ।।</l></lg>
<lg><l>3भावाश्चैव 4कथं प्रोक्ताः किं वा ते भावयन्त्यपि5 ।</l>
<l>संग्रहं कारिकां6 चैव निरुक्तं 7चैव तत्त्वतः ।। ३ ।।</l></lg>
<lg><l>तेषां तु वचनं श्रुत्वा मुनीनां भरतो मुनिः।</l>
<l>प्रत्युवाच पुनर्वाक्यं रसभावविकल्पनम् ।। ४ ।।</l></lg>
<!-- COMMENTARY page 255 !-->
<p>"यदा प्राप्त्यर्थमर्थानां तज्ज्ञैरभिनयः कृतः "(ना.शा. ४-२६१)
इत्यादिवचनबलाच्च स्वरूपं1 तावन्नातीव हृदयङ्गमम् ।</p>
<p>ये तु "रसानाथर्वणात् " (ना.शा. १-१७) इति रसा उक्तास्ते तावत्प्रसिद्धाः
षाडवादयः। न प्रकृतौ न विकृतौ युक्ताः । ये त्वन्ये शृङ्गारादयः केचन रसशब्देन
सह प्रयुक्ताः "शृङ्गाररसम्भवः" (ना.शा. ४-२६९) इति " ततो रौद्ररसं श्लोकम्"
(ना.शा. ५-१३२) इति तत्रापि शृङ्गारादिषु कथं रसशब्दावाच्यत्वम् । <q>वैश</q>ब्दो2ऽक्षर-
(क्षमायाम् )। रसनेन्द्रियग्राह्ये हि रसशब्दः प्रसिद्धः। न चायमनादरस्थानभूतोऽर्थो
येनाविचारित एवोपेक्ष्यते " खिन्नानां रसभावेषु " (ना.शा. ५-१५९)
इत्यादावादरातिशयप्रतीतेः। अत एव शब्दप्रादुर्भाव इति शब्दो <q>रसा इति पठ्यन्त</q>
इति । तेन प्राधान्यादङ्गाभिनयप्रश्नान्तर्भूतमप्येतत्पुनः प्रश्नितमित्यर्थः। पुनः
प्रश्नाभिप्रायेणैवाख्यातुमर्हसीत्युपपन्नम् । पूर्वाख्यानेषु तु पुनरुक्तमभिधत्स्वेत्युक्तत्वात् ।</p>
<p><q>भावाश्चे</q>ति चशब्दस्तुशब्दार्थे । भावास्त्वपठिता अपि कथं प्रोक्ताः।
अथ पाठ्यादय एव भावाः। तत्किमेषां रूपम् । तेनादरविषयत्वाद्रसे प्रश्नान्तरम्।
(अ ?)3 भूतावृत्त्या विस्मयस्थानत्वाद्भावेषु प्रश्नचतुष्कम् । तथा हि --रससहभावेन
भावाः केचन प्रोक्ताः " खिन्नानाम् " इत्यत्र । ते च केन प्रकारेणोक्ताः। "जग्राह"
इत्यादौ हि तेषां नामापि न श्रुतम् । अथैतेष्वेव भावशब्दः प्रवर्तितः।तत्रापि भवन्तीति
<!-- APPARATUS page 255 !-->
<q>(मू)</q> 1. ब. नाट्यविचक्षण । 2. न.म. केन वा । 3.प.ब. भावाश्चापि । 4. न.म. हि
ये प्रोक्ताः। 5. क्ष.ड.त.म.अ.ब. भावयन्ति हि । 6. अ.ब. कारिकाश्चैव । 7. अ. चापि।
क्ष.म. चाभिधत्स्व नः।
<q>(व्या)</q> 1.H. Ms. 2. म.भ. अक्षरसायाम् । 3. Kan.

<pb n="256"/>

<lg><l>अहं वः कथयिष्यामि निखिलेन तपोधनाः ।</l>
<l>संग्रहं कारिकां1 चैव निरुक्तं च यथाक्रमम्2 ।। ५ ।।</l></lg>
<lg><l>न 3शक्यमस्य नाट्यस्य गन्तुमन्तं कथञ्चन ।</l>
<l>4कस्माद्बहुत्वाज्ज्ञानानां शिल्पानां 5वाप्यनन्ततः ।। ६ ।।</l></lg>
<!-- COMMENTARY page 256 !-->
व्युत्पत्तिः । भावयन्तीति किमेतत् । किमुत्पादयन्ति । अथ व्याप्नुवन्ति । द्वयोः कर्म
किं स्यादिति <q>वा</q>शब्देन <q>चशब्देनापिश</q>ब्देन च चत्वारो भावेषु प्रश्नाः । एवं
प्राधान्यात्प्रश्नपञ्चकान्तरम् । वस्तुतः पुनः पञ्चप्रश्नी पूर्वोक्तैवेयं विष्फार्यते ।
सङ्ग्रहादिति चा(दि चा)भिधत्स्व । ननु तैरिह किं प्रयोजनम् । आह--<q>तत्त्वत</q>
इति । (१-३)</p>
<p>तुशब्दो हेतौ । तदित्याख्यानं परामृष्टम् । यतस्तदाख्यानमत एवा(वै)भ्यः
सङ्ग्रहादिभ्य उद्देशलक्षणपरीक्षादिषु प्राधान्यात्तदुपक्रममेव सर्वमभिधेयम् । तदाह ।
<q>निखिलेन</q> सङ्ग्राह्यलक्षणीयनिर्वचनीयात्मनोपलक्षितं सङ्ग्रहादित्रयमेव वक्ष्यामीति त्रय
(त्रि)प्रकाररूपेभ्यः सदुपायेभ्यः । तस्मान्नोऽभिधत्स्वेति । पुनश्शब्दो भिन्नक्रमः । भरतमुनिः
पुनः रसभावा विकल्प्यन्ते निश्चिचीयन्तेऽनेन (येन वचनेन) तादृग्वाक्यमुवाच न तु
तदीयं वचनमुक्तमुत्तरदानेन समादृतमिति पुनश्शब्दार्थः । मुनेश्चायं भावो रसादिषु
समुच्चयार्थश्चः । तदभिधानेऽन्यन्न किंचिदभिधेयमवशिष्यत इत्येवशब्दः । <q>यथाक्रम</q>मिति ।
पूर्व (प्राप्त)सङ्ग्रहः । उद्देशप्रकारत्वादित्यादिक्रमेण स (स्व)बुद्धिविषयं बहुमानं
गृहणताममीषामित्यभिप्रायेण भवद्भिर्युक्तमेतदुक्तम् ।</p>
<p><q>सङ्ग्रहमि</q>त्यादि । तान्निदर्शयन्मुनिराह--<q>न शक्यमस्येति</q> । शक्यमिति1
सामान्योपक्रमात् माध्यस्थ्यविवक्षा । गन्तुमिति प्राप्तुम् । <q>अन्तो</q> निश्चयः । <q>कथञ्चनेति</q>।
अमुं सङ्ग्रहादिप्रकारं वर्जयित्वाऽन्येन प्रतिपदनिरूपणादिनेत्यर्थः । यत्किल प्रतिपदं
निरूपयितुं न शक्यं तल्लक्षणद्वारेणोच्यते । लक्षणस्यैवाङ्गमुद्देशपरीक्षे । तस्य
विषयप्रदर्शने परिशुद्धौ च तयोर्व्यापारात् । न चात्र प्रतिपदं निरूपणं युक्तमिति ।</p>
<!-- APPARATUS page 256 !-->
(<q>मू</q>) 1. अ. रिकाश्चैव । 2. अ. यथाविधि । 3. क्ष. शक्यमिह । 4. न.ब. कस्माद्बहुत्वाद्भावानाम् ।
5. N.अ. चापि तत्त्वतः ।
(व्या) 1. H.Ms. युक्तमिति ।

<pb n="257"/>

<lg><l>एकस्यापि न वै 1शक्यस्त्वन्तो ज्ञानार्णवस्य हि2 ।</l>
<l>गन्तुं किं पुनरन्येषां ज्ञानानाम3र्थतत्त्वतः ।। ७ ।।</l></lg>
<lg><l>किन्त्वल्पसूत्र4ग्रन्थार्थमनुमानप्रसाधकम् ।</l>
<l>नाट्यस्यास्य प्रवक्ष्यामि रसभावादिसङ्ग्रहम् ।। ८ ।।</l></lg>
<lg><l>विस्तरेणोपदिष्टानामर्थानां सूत्रभाष्ययोः ।</l>
<l>5निबन्धो यः समासेन सङ्ग्रहं तं विदुर्बुधाः ।। ९ ।।</l></lg>
<lg><l>6रसा भावा ह्यभिनयाः 7धर्मी वृत्तिप्रवृत्तयः ।</l>
<l>सिद्धिः स्वरास्तथातोद्यं गानं रङ्गश्च सङ्ग्रहः ।। १० ।।</l></lg>
<!-- COMMENTARY page 257 !-->
<p>अत्र हेतुमाह--<q>बहुत्वा</q>दिति । <q>ज्ञानाख्यानि</q> व्याकरणादीनि शास्त्राणि । <q>शिल्पानि</q>
चित्रपुस्तादिकर्माणि । तेषामनन्ता(न्तत्वा)दन्ताभावात् ।(४-६)</p>
<p>एतदेवोद्बलय<q>त्येकस्येति</q> । नाट्याङ्गभूतस्य कस्यचिदिति शेषः । <q>अर्थ</q>स्याभिधेयस्य
<q>तत्त्व</q>तः। तननं विस्तारः। तेन । <q>अन्येषा</q>मिति । अङ्गभूतस्यापि यान्यङ्गत्वेनायान्तीत्यर्थः।</p>
<p>सङ्ग्रहादयस्त्वत्र सदुपाया इति दर्शयति--<q>किन्त्विति</q> । नाट्यस्य
नाट्यविषयस्यार्थस्य <q>सङ्ग्रहं</q> संक्षिप्य गृह्यतेऽनेनेति तमुद्देशं <q>वक्ष्यामी</q>ति । कथं
रसभावादि कृत्वा प्राधान्यात्तदुपक्रममित्यर्थः । किं तेनेत्याह । <q>अनुमानप्रसाधकं</q> लक्षणं
तद्धि केवलव्यतिरेकिहेतुरूपम् । तस्य चोद्देशो धर्मिणः1 प्रकृष्टः साधकः
आश्रयासिद्धश्च । शङ्काशमनेन पक्षधर्मत्वमूलाङ्गपोषकत्वात् । तस्य सङ्ग्रहस्य
स्वरूपमाह--सूत्रग्रन्थयोर्लक्षणपरीक्षयोर्योऽर्थो लक्ष्यपरीक्षितस्य लक्षणस्तस्य संक्षेपः
सोऽल्पः सङ्कुचितो नाममात्रेणोद्देश्यतया यत्र । अन्येऽप्येवमेव मन्यन्त इति दर्शयति--
<q>विस्तरेणेति</q> । सूत्रं लक्षणम् । भाष्यं तद्व्यक्तीकरणरूपा परीक्षा । अल्पौ सूत्रग्रन्थौ
यत्रार्थे सोऽर्थो यत्रेति तु व्याख्यानमनेन श्लोकेन न संवदते । (७-९)</p>
<!-- APPARATUS page 257 !-->
(<q>मू</q>) 1.N. क्ष.न.ब.म.त. शक्यमन्तम् । 2. क्ष.अ.म.तु । N. च । 3. त. ज्ञातुमर्थं हि ।
4. द.म. गूढार्थ । अ. अल्पग्रन्थसूत्रार्थम् । 5. म.त. अ. निबद्धो । 6. ज.म. रसभावा ।
7. ज.अ.ब. धर्मवृत्ति । त. धर्मवृत्त ।
(<q>व्या</q>) 1. चोद्देशधर्मिणं RK.

<pb n="258"/>

<lg><l>अल्पाभिधानेनार्थो यः समासेनोच्यते बुधैः ।</l>
<l>सूत्रतः 1साऽनुमन्तव्या (नु पठिता) कारिकार्थप्रदर्शिनी2 ।। ११ ।।</l></lg>
<!-- COMMENTARY page 258 !-->
<p>सङ्ग्रहं दर्शयति--<q>रसा भावा</q> इत्यादिना । <q>च</q>शब्द इतिशब्दार्थे । अभिनयत्रयं
गीतातोद्ये चेति पञ्चाङ्गं नाट्यम् । नटस्य हि रसभावयोगे मरणादौ तत्त्वावेशो
लयाभिभङ्गश्च स्यात् । दृष्टस्तु तत्प्रत्ययो नटे भ्रमः । अनेन तु श्लोकेन
<q>कोहल</q>मतेनैकादशाङ्गत्वमुच्यते । 1न तु <q>भरते</q> । तत्सङ्गृहींतस्यापि पुनरत्रोद्देशात् । निर्देशे
चैतत्क्रमव्यत्यासनादि<q>त्यौद्भटाः</q> । नैतदिति <q>भट्टलोल्लटः</q>। रसभावानामपि
वा2सनावेशवशेन नटे सम्भवाद3नुसन्धिबलाच्च लयाद्यनुसरणादन्तर्भूतस्यापि प्रयोजनवशेन
पुनरुद्देशदर्शनात् क्रमस्य चाविवक्षितत्वादिति । वयञ्चात्र तत्त्वमग्रे वितनिष्याम इत्यास्तां
तावत् ।</p>
<p>अथ कारिकां लक्षयति--<q>अल्पाभिधानेनेति</q> । अनेनार्थस्य कारिकात्वं
लक्षणरूपस्य दर्शयति । तद्वाचकस्य सूत्रस्य तत्संक्षिप्तार्थविवरणात्मकस्य च श्लोकस्य ।
अनेन लक्षणवाक्यं द्विधेति तात्पर्यम् । योऽर्थोऽल्पैः शब्दैः समासेन बहुतरलक्ष्य-
सङ्ग्रहेण सूत्रं वाचकमाश्रित्योच्यचे सोऽर्थः 4कारिका । ज्ञप्तिसाधकत्वात्तदर्थिनी
4कारिका । <q>सूत्रतः</q> सूत्रेण । तेन सूत्रमपि कारिका । तत्सूत्रमपेक्ष्य या <q>अनु</q> पश्चा<q>त्पठिता</q>
श्लोकरूपा सापि कारिका । तथा हि--सूचनात्मकत्वात्सूत्राल्लब्धो योऽर्थो लक्षणात्मकः
स/?/ एव सम्यगिति श्रय्य(सम्यगतिश्रव्य)तया वर्णान्यनेनेति (वर्णनात्मनेति)
वृत्तबन्धेनोच्यमानोऽल्पैश्च शब्दैनिरूप्यमाणोऽर्थस्य लक्षणीयस्य प्रकर्ष
धर्म्यन्तराद्व्यवच्छेदं दर्शयन् धर्मं कारिका । क्रियतेऽनेन ज्ञप्तिरिति कारिका ।
लक्षणमिति यावत् । तदर्थप्रकाशकत्वात् श्लोकोऽप्युपचारात्कारिका ।</p>
<p>एतदुक्तं भवति--उद्दिष्टस्य धर्म्यन्तरव्यवच्छेदकं लक्षणं वक्तव्यम् । तच्च 5पूर्व-
सूत्रेण । ततोऽप्यकृताक्षेपोत्तरप्रपञ्चेन तद्विवरणमात्ररूपेण सुखग्राह्येण श्लोकेन । उभयोरपि
हि लक्षणमेव प्रतिपाद्यम् । तदेव कारिकोच्यते । सूत्रश्लोकावुपचारादिति । (१०-११)</p>
<p>अथ परीक्षात्मकं निरुक्तं लक्षयति श्लोकद्वयेन--<q>नानानामेत्यादिना</q> । समासेन
संक्षेपेणानेकव्यक्तिभेदभिन्नस्यार्थस्य लक्षणीयस्य यः सूचकोऽर्थो लक्षणात्मकः स
<!-- APPARATUS page 258 !-->
(<q>मू</q>) 1. ब. सा तु मन्तव्या । N. क्ष.अ. सा तु विज्ञेया । 2. क्ष.न.ब. प्रयोगिनी ।
(<q>व्या</q>) 1. न तु भरतेन सङ्गृहीतस्यापि-Kan. 2. म.भ. भावनावेश । 3. /?/दनुबन्ध/?/-kan.
4. म.भ. नीविका । 5. H.Ms. पूर्वं सूत्रेण-R.K.

<pb n="259"/>

<lg><l>नानानामाश्रयोत्पन्नं निघण्टु1निगमान्वितम् ।</l>
<l>धात्वर्थहेतुसंयुक्तं नानासिद्धान्तसाधितम् ।। १२ ।।</l></lg>
<!-- COMMENTARY page 259 !-->
यत्राक्षेपप्रतिसमाधानलक्षणे वस्तुनि सति स्थापितो भवतीति तत्परीक्षारूपनिरुक्तम् ।
नचैवं परिभाषा । किन्त्वर्थमेतं निर्भज्याक्षेपप्रतिसमाधानाभ्यां लक्षणस्य वचनमिति ।
एतदाह--<q>धात्वर्थवचनेनेति</q> ।</p>
<p>कथं तल्लक्षणं स्थाप्यत इत्याशङ्क्य क्रियाविशेषणाभिधानद्वारेणाक्षेपप्रतिसमाधान-
प्रकारं दर्शयति--<q>नानानामेत्यादिना</q> । नानाप्रकाराणि यानि नामानि लक्षणवाक्येऽर्थ-
प्रतिपादकाः सुबन्ताः शब्दास्तानाश्रित्योत्पन्नः उत्पाद आक्षेपप्रतिसमाधानयोर्यत्र । ननु
नामपदेषु कथमाक्षेपप्रतिसमाधाने । आह--<q>निघण्टुना</q>ऽभिधानकोशेन रूढिषु । अन्येषु
प्रकृतिप्रत्ययविभागनिगमनया । <q>अन्वि</q>तमन्वयो <q>यत्रे</q>ति । एतत्पदद्वयं क्रियाविशेषणम् ।
यानि त्त लक्षणवाक्ये तिडन्तानि पदानि तेषु प्रकारमाह--<q>धात्वर्थस्य</q> क्रियाया <q>हेतूनां</q>
च क्रियानिमित्तानां कारकाणां संयोजनं विचारो यत्र स्थापने । एतदपि क्रियाविशेषणम् ।
इयता लक्षणवाक्ये1 पूर्वं शब्दपरीक्षा दर्शिता । अयं शब्दः कथमत्रार्थे वर्तत इत्याक्षेपः ।
इत्थमिति च प्रतिसमाधानम् । एतत् प्रदर्शितवस्तुप्रणीतमेव ।</p>
<p>अर्थपरीक्षामपि दर्शयति--<q>नाना</q>प्रकारैः सर्वतन्त्रप्रतितन्त्रादिभिः <q>सिद्धान्तैः</q>।
प्रमाणमूलैरर्थैः <q>साधित</q>माक्षेपोत्तरयोः साधनं यत्र स्थापने । एवं परीक्षाऽनेन दर्शिता ।
तन्त्रादिन्यायास्तु तदङ्गम् । निरुक्तमपि । तच्चतुर्धा--नाम्ना, धातुना, नामधातुभ्यां
समयेन चेति । तत्र नाम्ना यथा--ऊर्ध्वे खमस्योलूखलः । धातुना यथा--रस्यत
इति रसः । द्वाभ्यां--पिशितमश्नातीति पिशाचः । समयः-सोऽपि त्रिधा--लौकिकः,
वैदिकः प्रतिशास्त्रपार्शदश्चेति । तत्र लौकिको यथा--भू सत्तायाम् । वैदिको यथा--
दीधीङ् दीप्तिदेवनयोः, वेवीङ्वेतिना तुल्ये । प्रतिशास्त्रपार्षदो यथा--गान्धर्ववेदे
गीतकविशेषे वैणकादिशब्दः । तदेतदुक्तं <q>नानानामे</q>त्यादिना । निरुक्तस्य तु प्रयोजनं
संक्षेपेणार्थावधारणम् । तदुक्तं स्थापित इति । (१२-१३)</p>
<!-- APPARATUS page 259 !-->
(<q>मू</q>) 1. अ. नाट्यन्तु ।
(<q>व्या</q>) 1. भ. क्येन ।

<pb n="260"/>

<lg><l>1स्थापितोऽर्थो भवेद्यत्र समासेनार्थसूचकः2 ।</l>
<l>धात्वर्थवचनेनेह निरुक्तं 3तत्प्रचक्षते ।। १३ ।।</l></lg>
<lg><l>सङ्ग्रहो यो मया प्रोक्तः समासेन द्विजोत्तमाः ।</l>
<l>विस्तरं तस्य वक्ष्यामि सनिरुक्तं सकारिकम् ।। १४ ।।</l></lg>
<lg><l>4शृङ्गारहास्यकरुणा 5रौद्रवीरभयानकाः ।</l>
<l>बीभत्साद्भुतसंज्ञो6 चेत्यष्टौ नाट्ये रसाः7 स्मृताः ।। १५ ।।</l></lg>
<!-- COMMENTARY page 260 !-->
<p>अथोद्दिष्टानां विभागं सूचयति--<q>सङ्ग्रहो यो मयेति । तस्येति</q> सङ्ग्रहस्य ।
सङ्ग्रह एव विस्तारितो विभाग इत्यर्थः । किं तदुक्तावेव सर्वं सम्पन्नम् । <q>सनिरुक्तं</q>
परीक्षापर्यन्तमित्यर्थः । अन्तवचनेना(?)व्ययीभावः । न चालक्षितस्य परीक्षेत्याह--
<q>सकारिकं</q> कारिकासम्पदोपेतम् । सम्पत्तौ समासः ।</p>
<p>तत्र विभागं तावदाह--<q>शृङ्गारहास्ये</q>त्यादिना <q>नाट्यसङ्ग्रह</q> (६-३१) इत्यन्तेन।
तत्र नाट्यं नाम नटगताभिनयप्रभावसाक्षात्कारायमाणैकघनमानसनिश्चलाध्यवसेयः
समस्तनाटकाद्यन्यतमकाव्यविशेषावद्योतनीयोऽर्थः । स च यद्यप्यनन्तविभावाद्यात्मा
तथापि सर्वेषां जडानां संविदि तस्याश्च भोक्तरि भोक्तृवर्गस्य च प्रधाने भोक्तरि
पर्यवसानान्नायकाभिधानभोक्तृविशेषस्थायिचित्तवृत्तिस्वभावः ।</p>
<p>सा चैकचित्तवृत्तिः स्वपरकीयमिति (परमिति प्रतीय)मानानन्तचित्तवृत्त्यन्तरश1त-
विशेषिता लौकिक2गीतगेयपदादिलास्याङ्गदशकोपजीवनस्वीकृतलक्षणगुणा अलङ्कार-
गीतातोद्यादिसम्यक्सुन्दरीभूतकाव्यमहिमप्रयोगमालाऽभ्या3सविशेषाश्रयत्वात् प्रच्याविता अत
एव साधारणीभूततया सामाजिका4नपि स्वात्मसद्भावेन समावेशयन्ती तादात्म्या- देव
5चानुमानागमयो गिप्रत्यक्षादिकरणकतटस्थप्रमातृप्रमेयपरकीयलौकिकचित्त-
<!-- APPARATUS page 260 !-->
(<q>मू</q>) 1. न.त. साधितो । 2. N. अ. सूत्रयोः । 3. क्ष. N. तद् विदुर्बृधाः । 4. N. हास्यशृङ्गारकरुणा ।
5. N. ज.अ.म. वीररौद्र । 6. द.अ.ब.त. संज्ञाश्चेत्यष्टौ । N. ज. शान्ताश्च नव नाट्यरसाः ।
7. क्ष.म.त. नाट्यरसाः ।
(<q>व्या</q>) 1. म. भ. गत । 2. म.भ. तालोकिनीतगे । 3. म.भ. मालाभ्यां विशे । 4. म.भ.
जिका अपि । 5. म. भ. चाननुमा ।

<pb n="261"/>

<lg><l>एते ह्यष्टौ रसाः1 प्रोक्ता2 द्रुहिणेन महात्मना ।</l>
<l>पुनश्च भावान्वक्ष्यामि स्थायिसञ्चारिसत्त्वजान्3 ।। १६ ।।</l></lg>
<lg><l>रति4र्हासश्च शोकश्च क्रोधोत्साहौ भयं तथा ।</l>
<l>जुगुप्सा विस्मयश्चेति5 स्थायिभावाः प्रकीर्तिताः ।। १७ ।।</l></lg>
<!-- COMMENTARY page 261 !-->
वृत्तिविलक्षणतया निर्भासमाना परिमितस्वत्मन्या1श्रयतानिर्भासनाविरहाच्च लौकिकप्रमा-
दिजनितनिजरतिशोकादिवत् 2षड्ज(तज्ज)हानादिचित्तवृत्त्यन्तरजननाक्षमा तत एव
निर्विघ्नस्वसंवेदनात्मक(हर्ष)विश्रान्तिलक्षणेन रसनापरपर्यायेण व्यापारेण
गृह्यमाणत्वाद्रसशब्देनाभिधीयते ।</p>
<p>तेन रस एव नाट्यम् । यस्य व्युत्पत्तिः फलमित्युच्यते । तथा च <q>रसादृत</q>
(ना.शा. ६-३१) इत्यत्रैकवचनोपपत्तिः। ततश्च3 मुख्यभूतात् महारसात् स्फोटदृशीवा-
सत्यानि वा अन्विताभिधानदृशीवोभ4यात्मकानि सत्यानि वा अभिहितान्वयदृशीव
तत्समुदायिरूपाणि वा रसान्तराणि भागा(वा)भिनिवेशदृशा5 निरूप्यन्ते । तद्वक्ष्यन्ते
" काव्यार्थान् भावयन्ति " इति । (रसस्य प्राधान्यात् प्रथमनिर्देशः) तेन प्रथमं
रसाः। ते च नव । शान्तापलापिनस्त्वष्टाविति तत्र पठन्ति ।</p>
<p>तत्र कामस्य सकलजातिसुलभतयाऽत्यन्तपरिचितत्वेन सर्वान्प्रतिहत्येति (हृद्यतेति)
पूर्व शृङ्गारः। तदनुगामी च हास्यः। निरपेक्षभावत्वात् तद्विपरीतस्ततः करुणः।
ततस्तन्निमित्तमर्थप्रधानो6 रौद्रः। स चामर्षप्रधानः। ततः कामार्थयोर्धर्ममूलत्वाद्वीरः। स
हि धर्मप्रधानः । तस्य च भीताभयप्रदानसारत्वात् । तदनन्तरं भयानकः ।
तद्विभावसाधारण्यसंभावनात् ततो बीभत्सः । इति 7इयद्वीरेणाक्षिप्तम् । वीरस्य
पर्यन्तेऽद्भुतः फलमित्यनन्तरं तदुपादानम । तथा च वक्ष्यते " पर्यन्ते कर्तव्यो नित्यं
हि रसोऽद्भुतः।" (ना.शा. १८-४३) इति । ततस्त्रिवर्गात्मकप्रवृत्त(त्ति)-
धर्मविपरीतनिवृत्त(त्ति)धर्मात्मको मोक्षफलः शान्तः । तत्र स्वात्मावेशेन रसचर्वणेत्युक्तम्।</p>
<p>स च विभावादिबलादिति भावा वक्तव्याः। तत्र नाज्ञातलौकिकरत्यादिचित्तवृत्तेः
कवेर्नटस्य वा तद्विषयविशिष्टविभावाद्याहरणं शक्यमिति स्थायिन उद्दिष्टाः। तत्र शान्तस्य
<!-- APPARATUS page 261 !-->
<q>(मू)</q> 1. N. ड. नव रसाः। 2. N. प. अ. दृष्टाः। 3. N. अ. सात्त्विकान् । 4. N. अ.
हासो रतिश्च । 5. अ.N. श्चैव ।
<q>(व्या)</q> 1. म.भ. स्वात्माश्रय । 2. /?/अभिषङ्ग-kan. 3. H.ms. ततस्तु । 4. VR. 5. VR.
6.kA. 7.kA.

<pb n="262"/>

<lg><l>1निर्वेदग्लानिशङ्काख्यास्तथासूया मदः श्रमः।</l>
<l>आलस्यं चैव दैन्यं च चिन्ता मोहः स्मृतिर्धृतिः2 ।। १८ ।।</l></lg>
<lg><l>व्रीडा चपलता 3हर्ष आवेगो जडता 4तथा ।</l>
<l>गर्वो विषाद औत्सुक्यं निद्रापस्मार एव च ।। १९ ।।</l></lg>
<lg><l>सुप्तं 5विबोधोऽ6मर्षश्चाप्यवहित्थमथोग्रता ।</l>
<l>मतिर्व्याधिस्तथो7न्मादस्तथा मरणमेव च ।। २० ।।</l></lg>
<lg><l>त्रासश्चैव वितर्कश्च विज्ञेया व्यभिचारिणः ।</l>
<l>त्रयस्त्रिंशदमी भावाः समाख्यातास्तु नामतः ।। २१ ।।</l></lg>
<lg><l>स्तम्भः स्वेदोऽथ रोमाञ्चः 8स्वरभङ्गोऽथ वेपथुः।</l>
<l>वैवर्ण्यमश्रु प्रलय 9इत्यष्टौ सात्त्विकाः स्मृताः ।। २२ ।।</l></lg>
<lg><l>आङ्गिको वाचिकश्चैव ह्याहार्यः सात्त्विकस्तथा ।</l>
<l>चत्वारोऽभिनया ह्येते 10विज्ञेया नाट्यसंश्रयाः ।। २३ ।।</l></lg>
<!-- COMMENTARY page 262 !-->
स्थायी 'विस्मयशमा' इति कैश्चित्पठितः। उत्साह एवास्य स्थायीत्यन्ये । जुगुप्सेति
केचित् । सर्व इत्येके । तत्त्वज्ञानजो निर्वेदोऽस्य स्थायी। एतदर्थमेवोभय-
धर्मोपजीवित्वख्यापनायामङ्गलभूतोऽप्यसौ पूर्व निर्दिष्टो व्यभिचारित्वा (षु। अ)-
भिनयत्वो(स्यो)पजीवका इति (तदनन्तरं) सात्त्विकाः। स्थायिषु च सङ्ख्या नोक्तेत्यपरे।
अत एव स्थायिन एते तु व्यभिचारिणोऽपि भवन्ति । एतच्चाग्रे वितनिष्यामः।</p>
<p>व्यभिचारिण एत इत्युभयतो नियमार्थ सङ्ख्योपादानम् । सात्त्विका
व्यभिचारिवृत्तमभिनयवृत्तं चोपजीवन्तीति पृथगभिनयादिभ्यो गणिताः।</p>
<p><q>चत्वार</q> इति । आहार्यस्यापि धनुःप्रतिशीर्षकमुकुटादेः प्रत्यक्षबुद्धावुपयोगे-
<!-- APPARATUS page 262 !-->
<q>(मू)</q> 1. ज. निर्वेदोऽथ तथा ग्लानिशङ्कासूया । 2. म. मोहमतिस्मृतीः। 3. द. चपलता चैव।
4. प. धृतिः। 5. न.त. सुप्तिर्विबोधो । 6. क्ष.ड.म. प्रबोधो हर्षश्चाप्यवहित्थ । 7. ड.म.
रथो । N. अ. अरतिर्व्याधिरुन्मादः । 8. न.ब.त. स्वरभेदोऽथ । म. स्वरसादोथ । 9. न.
भावास्त्वष्टौ तु सात्त्विकाः। 10. ड.ब.त. येषु नाट्यं प्रतिष्ठितम् । न. विज्ञेया नाट्यकर्मणि।

<pb n="263"/>

<lg><l>1लोकधर्मी नाट्यधर्मी धर्मीति2 द्विविधः स्मृतः।</l>
<l>3भारती सात्वती चैव 4कैशिक्यारभटी तथा ।। २४ ।।</l></lg>
<lg><l>चतस्रो वृत्तयो ह्येता यासु5 नाट्यं प्रतिष्ठितम् ।</l>
<l>आवन्ती दाक्षिणात्या च तथा चैवो6ढ्रमागधी ।। २५ ।।</l></lg>
<lg><l>7पाञ्चालमध्यमा 8चेति 9विज्ञेयास्तु प्रवृत्तयः ।</l>
<l>10दैविकी मानुषी चैव 11सिद्धिः स्याद्द्विविधैव तु ।। २६ ।।</l></lg>
<lg><l>12शारीराश्चैव वैणाश्च सप्त षड्जादयः स्वराः ।</l>
<l>13(निषादर्षभगान्धारमध्यपञ्चमधैवताः।।)</l>
<l>ततं चैवावनद्धं च घनं सुषिरमेव च ।। २७ ।।</l></lg>
<!-- COMMENTARY page 263 !-->
ऽन्तरङ्गत्वं सूचयति । <q>नाट्यसंश्रया</q> इति । लोके तु कदाचिन्न भवत्यपि गृहीतत्वात्।
नाट्ये तु त एव जीवितम् । अत एव रसभावानन्तरमभिनया उद्दिष्टाः। (१४-२३)</p>
<p>अभिनयाश्च लौकिकं धर्म तन्मूलमेव तदुपजीविनं सामयिकं वानुवर्तन्त
इत्यतस्तदनन्तरं धर्मी । न चाभिनयोऽभिनेतव्यमन्तरेणास्तीति दशरूपकयोगद्वारेण
तदुपकारिण्यो वृत्तयः। द्वे तिस्रः पञ्चेति निराकरणाय <q>चतस्र</q> इत्युक्तम् । ता अपि
देशवशादद्भूयसा भवन्तीति तदनन्तरं प्रवृत्तयः। सर्वमेतत्सिद्धिपर्यवसानमिति ततो द्विविधा
सिद्धिः। स्वराः पाठ्यं गानसंगृहीता अपि पृथगुपात्ताः। केवलानामपि प्रयोगोपरञ्जकत्वं
यल्लक्ष्ये दृश्यते । <q>यत्रान्तरालाप</q> इति प्रसिद्धिस्तदभ्युपगमार्थम् । <q>लक्षणान्वितमिति।</q>
अन्यत्तु मल्लकपटफलकज्वालामुखपक्षवाद्यादि लौकिकं नैतत्सङ्गृहीतं बाध्यत्वादित्यर्थः।
<!-- APPARATUS page 263 !-->
<q>(मू)</q> 1. ड. लौकिकी नाट्यधर्मी च । 2. ड.त. धर्मी तु द्विविधा स्मृता । 3. N.reads
here line दैविकी etc.of 26 below. 4. ड.त. वृत्तिरारभटी 15. ड.त. ह्येताः कैशिक्या
सह कीर्तिताः। N. अ. विज्ञेया नाट्यसंश्रयाः। 6. प.ब. चैवार्ध । चैवान्ध्र । 7. प.म.
पाञ्चालीमध्यमा। 8. क्ष.प. चैव । 9.N. क्ष. प. ज्ञेया नाट्यप्रवृत्तयः । 10. म.ब. दैवीति।
अ. पुस्तके इदमर्ध नास्ति । 11. ड. सिद्धिस्तु द्विविधैव च । 12. क्ष.न.म. शारीरा वैणवाश्चैव।
13. इदमर्ध त. पुस्तक एव दृश्यते ।क्ष. पुस्तके नास्ति ।

<pb n="264"/>

<lg><l>चतुर्विधं व विज्ञेयमातोद्यं लक्षणान्वितम् ।</l>
<l>ततं तन्त्रीगतं1 ज्ञेयमवनद्धं तु पौष्करम् ।। २८ ।।</l></lg>
<lg><l>घनस्तु तालो विज्ञेयः सुषिरो वंश एव च ।</l>
<l>प्रवेशाक्षेपनिष्क्रामप्रासादिकमथान्तरम्2 ।। २९ ।।</l></lg>
<lg><l>गानं पञ्चविधं ज्ञेयं ध्रुवायोगसमन्वितम्3।</l>
<l>चतुरश्रो विकृष्टश्च रङ्गस्त्र्यश्रश्च4 कीर्तितः ।। ३० ।।</l></lg>
<!-- COMMENTARY page 264 !-->
एतच्चान्ते लक्ष्यते । यदपि चतुर्विधं न सर्वमिदं1 बहुलचर्मकारादिवाद्यमपि च
वक्ष्यमाणलक्षणान्वितम् । आतूद्यतेऽभिहन्यत इत्यर्थः। पुष्करशब्दश्रवणादागतं
पुष्करवर्तकदेवताधिष्ठितं पद्मपत्राकारं चर्मपुटभाषं चेति पौष्करम् । हन्यते
कलासाम्यार्थमिति घनः । अत एव तालैकप्रमाणत्वात्स्वरवर्णसम्भवात्ताल इत्युक्तः ।
कांस्यतालादिः। <q>एव</q>कारः 2काहलादिव्युदासाय ।</p>
<p>पात्रस्य प्रवेशे भावप्रकृत्यवस्थानादिसूचकं यद्गीयते त<q>त्प्रवेश</q>गानम् ।
प्रविष्टस्यान्तर्गतां चित्तवृत्तिं सामाजिकान्प्रति प्रसादयितुं प्रथयितुं 3प्रासादगानम्
रसान्तरोपक्षेपार्थ<q>माक्षेप</q>गानम् । <q>आन्तर</q>मिति गतिपरिक्रमणनिरूपणादिरवसरः तत्र। यद्गीयते
तदान्तरं गानम् । पात्रस्य निष्क्रमणे तु <q>निष्क्राम</q>गानम् । प्रवेशादय उपचाराद्गाने।
प्रसादोऽस्य प्रयोजनं प्रासादिकम् । अन्ये तु समासान्मत्वर्थीयं ठनं कृत्वा
प्रसादिकमिति। <q>ध्रुवा</q> गीत्याधारो नियतः पदसमूहः। तत्र योगेन युज्यमानतया <q>समन्वितं</q>
तदर्थप्राधान्येन नियतरूपत्वादिति गानस्य गान्धर्वाद्भेदः सूचितः।</p>
<p>कक्ष्याविभागेन गत्युपकारेण सर्वाभिनयानुभावोपकारी गानातोद्योपकारी च
मण्डपः यथोक्तम् " यश्चाप्यास्यगतो भाव " (ना.शा.२-२०) इति, तथा " गम्भीरस्वरता
येन कुतपस्य " इत्यादि (ना.शा. २-८२) । रङ्गेणैव च कक्ष्याविभागः सङ्गृहीत
इति नानुदृ(द्दि)ष्टत्वं4 कक्ष्यायाः । (२४-३०)</p>
<!-- APPARATUS page 264 !-->
<q>(मू)</q> 1. अ. कृतम् । 2. ज.म. अथापरम् । 3. अ. समुद्भवम् । 4. N. अ. त्र्यस्रश्चैव
हि मण्डपः।
<q>(व्या)</q> 1. म.ब. सर्वभिर्णोम्बचर्म । 2 कोहलादि H.Ms. 3. म.भ. प्रासाद। 4. T.V.

<pb n="265"/>

<lg><l>एवमेषोऽल्पसूत्रार्थो निर्दिष्टो1 नाट्यसंग्रहः ।</l>
<l>अतः परं प्रवक्ष्यामि सूत्रग्रन्थविकल्पनम् ।। ३१ ।।</l></lg>
<!-- COMMENTARY page 265 !-->
<p>एतदुपसंहरत्येवमित्यादिना ।</p>
<p>एवमुद्देशविभागभेदेन द्विधा सङ्ग्रहमभिधाय लक्षणपरीक्षे वक्तुं
प्रतिजानीते--<q>अतःपर</q>मिति । <q>सूत्रग्रन्थविकल्प</q>नमिति पाठः । सूत्रं सूत्रकं लक्षणं
वक्ष्यामि। तेनैव च कारिका सङ्गृहीता । ग्रन्थो भाष्यम् । तत्कृतं च
विकल्पनमाक्षेपप्रतिसमाधानात्मकमिति परीक्षा निरुक्तशब्दवाच्या प्रतिज्ञाता ।
सूत्रविवरणस्वभावा तु कारिका सूत्रमपि प्रकाशयन्ती बहुतराक्षेपसमाधान-
व्याकुलशिष्यजन(नं)स्थिता(र)पक्षनिरूपणेनोपकरोतीति भाष्यस्य पश्चादस्याः पाठः ।</p>
<p>एवं सूत्रं भाष्यं परीक्षां च प्रवक्ष्यामीति प्रतिज्ञाय रसविषयमेव सूत्रप्रभृति प्रथममेव
वक्तव्यमित्यत्र परिकरबन्धं घटयितुमाह--<q>तत्रेति</q> । तेषां रसादीनां मध्ये ।
<q>एव</q>कारोऽवधारणे । <q>तावदिति</q> क्रमे । अभितः आदितः सूत्रग्रन्थपरीक्षाक्रमेण विभज्य
व्याख्यास्यामः।</p>
<p>उद्देशक्रमस्यैव पर्यनुयोज्यतामाशङ्क्यापरं क्रमहेतुमाह--न हीति । <q>हि</q> यस्मात्
रसं विना विभावादिरर्थो बुद्धौ व्याख्येयतया न प्रवर्तते यतश्च तं विनाऽर्थः प्रयोजनं
च प्रीतिपुरस्सरं व्युत्पत्तिमयं1 न प्रवर्तते यतश्च रसं प्रत्यादृते
रसनात्मकप्रतीत्येकघनविश्रान्ते सामाजिकलोकेऽन्यो भावादिरर्थः प्रविभागेन बुद्धौ न
वर्तते । सर्वस्य जडस्य चित्तवृत्त्यन्तरोपकृतप्रधानस्थायिनामधेयचित्तवृत्तिमग्नत्वेन
विभावानुभावादिवर्गस्यावभासात् । अतो व्याख्यातृनटसामाजिकाभिप्रायेण तस्यैव
प्राधान्यमिति रस एव तावत्पूर्वमुद्दिष्ट इति तस्यैव लक्षणादि कर्तव्यमिति तात्पर्यम्।</p>
<p>पूर्वत्र बहुवचनमत्र चैकवचनं प्रयुञ्जानस्यायमाशयः-- एक एव तावत्परमार्थतो
रसः सूत्रस्थानीयत्वेन रूपके प्रतिभाति । तस्यैव पुनर्भागदृशा विभागः।सोऽपि च
न2 तदेकमुखप्रेक्षितामतिवर्तते। एतच्चोद्देश एवास्माभिरभिहितचरम् । अभिधास्यते चाग्रे।</p>
<!-- APPARATUS page 265 !-->
<q>(मू)</q> 1. क्ष.अ.म. व्यादिष्टो ।
<q>(व्या)</q> 1. भ. त्तिं नियमयन्न प्र । 2. म.भ. नटभेदमुखप्रेक्षकमति ।

<pb n="266"/>

<lg><l>तत्र रसानेव तावदादावभि1व्याख्यास्यामः।</l>
<l>न हि रसादृते 2कश्चिदर्थः प्रवर्तते ।</l>
<l>तत्र विभावानुभावव्यभिचारिसंयोगाद्रसनिष्पत्तिः।</l></lg>
<!-- COMMENTARY page 266 !-->
<p>एवं क्रमहेतुमभिधाय रसविषयं लक्षणसूत्रमाह--<q>विभावानुभावव्यभि</q>--
<q>चारिसंयोगाद्रसनिष्पत्तिः</q> । अत्र <q>भट्टंलोल्लट</q>प्रभृतयस्तावदेवं व्याचख्युः- विभावानुभावव्यभिः
संयोगोऽर्थात् स्थायिनस्ततो रसनिष्पत्तिः । तत्र विभावश्चित्तवृत्तेः स्थाय्यात्मिकाया उत्पत्तौ
कारणम् । अनुभावाश्च न रसजन्या अत्र विवक्षिताः। तेषां रसकारणत्वेन
गणनानर्हत्वात्। अपि तु भावानामेव । ननु येऽनुभावाः व्यभिचारिणश्च
चित्तवृत्त्यात्मकत्वात् यद्यपि न सहभाविनः स्थायिना तथापि वासनात्मनेह1 तस्य
विवक्षिताः। दृष्टान्तेऽपि अभिव्यञ्जनादिमध्ये कस्यचिद्वासनात्मकता स्थायिवत्, अन्यस्य
तूद्भूतता व्यभिचारिवत्। तेन स्थाय्येव विभावानुभावादिभिरुपचितो रसः, स्थायी
भवत्य2नुपचितः। स चोभयोर3पि मुख्यया वृत्त्या रामादौ4 अनुकार्येऽनुकर्तर्यपि
चानु5सन्धानबलात् --इति ।</p>
<p>चिरन्तनानां चायमेव पक्षः। तथा हि <q>दण्डि</q>ना स्व(काव्या?)लङ्कारलक्षणेऽभ्यधायि।
"रतिः शृङ्गारतां गता6 । रूपबाहुल्ययोगेन " इति (काव्यादर्शे २-२८१)।
"अधिरुह्य परां कोटिं कोपो रौद्रात्मतां गतः ।"(२-२८३) इत्यादि च ।</p>
<p>एतन्नेति <q>श्रीशङ्कुकः</q> । विभावाद्ययोगे स्थायिनो लिङ्गाभावेनावगत्यनुपपत्तेर्भा-
वानां पूर्वमभिधेयताप्रसङ्गात्; 7स्फीतदशायां लक्षणान्तरवैयर्थ्यात्, मन्दतरतममाध्यस्थ्या-
द्यानन्त्यापत्तेः, हास्यरसे षोढात्वाभावप्राप्तेः, कामावस्थासु दशस्वसङ्-
ख्यरसभावादिप्रसङ्गात्, शोकस्य प्रथमं तीव्रत्वं कालात्तु8 मान्द्यदर्शनं
क्रोधोत्साहरतीनाममर्षस्थैर्यसेवाविपर्यये ह्रासदर्शनमिति विपर्ययस्य दृश्यमानत्वाच्च ।</p>
<p>तस्माद्धेतुभिर्विभावाख्यैः कार्यैश्चानुभावात्मभिः सहचारिरूपैश्च व्यभिचारिभिः
प्रयत्नार्जिततया कृत्रिमैरपि तथानभिमन्यमानैरनुकर्तृस्थत्वेन लिङ्गबलतः प्रतीयमानः स्थायी
भावो मुख्यरामादिगतस्थाय्यनुकरणरूपः । अनुकरणरूपत्वादेव च नामान्तरेण व्यपरिष्टो
रसः ।</p>
<p>विभावा हि काव्यबलानुसन्धेयाः। अनुभावाः शिक्षातः। व्यभिचारिणः कृत्रिम-
<!-- APPARATUS page 266 !-->
<q>(मू)</q> 1. क्ष.न.म. तावदभिधास्यामः। N.अ. तावदभिधास्ये । 2. क्ष.ड.अ.ब.म.त. कश्चिदप्यर्थः।
<q>(व्या)</q> 1. ते- De. 2. H.Ms.; भवत्वनुपचितः RK. 3. उभयोऽपि-- De. 4. म.भ. अयं भागो
नास्ति । 5. विचारा--De; but रामादिरूपता-- Hemacandro, KA, p. 89. 6. याता
for गता KA. , p. 89. 7. KLV. 8. supported by De.

<pb n="267"/>

<!-- COMMENTARY page 267 !-->
निजानुभावार्जनबलात् । स्थायी तु काव्यबलादपि नानुसन्धेयः। ' रतिःशोक ' इत्यादयो
हि शब्दा रत्यादिकमभिधेयीकुर्वन्त्यभिधानत्वेन । न तु वाचिकाभिनय--
रूपतयाऽवगमयन्ति। न हि वागेव वाचिकम् । अपि तु तया निर्वृत्तम् ।
अङ्गैरिवाङ्गिकम् । तेन--
<lg><l>(" विवृद्धात्माऽप्यगाधोऽपि दुरन्तोऽपि महानपि ।)1</l>
<l>वाडवेनेव जलधिः शोकः क्रोधेन पीयते ।।" इति ।</l></lg>
तथा--
<lg><l>" शोकेन कृतः स्तम्भः तथा 2स्थितो योऽनवस्थिताक्रन्दैः।</l>
<l>(हृदयस्फुटनभयार्तै 3रोदितुमभ्यर्थ्यते सचिवैः।।")
(तापसवत्सराजनाटके विनीतदेवोक्तिः)</l></lg>
इत्येवमादौ न शोकोऽभिनेयः। अपि त्वभिधेयः।
<lg><l>"भाति पतितो लिखन्त्याः (तस्या बाष्पाम्बुशीकरकणौघः।</l>
<l>स्वेदोद्गम इव करतलसंस्पर्शादेष मे वपुषि।।") (रत्ना २-११)</l></lg>
इत्यनेन तु वाक्येन स्वार्थमभिदधता उदयनगतः सुखात्मा रतिः स्थायीभावोऽभिनीयते,
न तूच्यते4 अवगमनशाक्तिर्ह्यभिनयनं वाचकत्वादन्या । अत एव स्थायिपदं सूत्रे
भिन्नविभक्तिकमपि नोपात्तम्5 । तेन रतिरनुक्रियमाणा शृङ्गार इति तदात्मकत्वं तत्प्रभवत्वं
च युक्तम् । अर्थक्रियापि मिथ्याज्ञानाददृष्टा6, यथा--7
<lg><l>( मणिप्रदीपप्रभयोर्मणिबुद्ध्याभिधावतोः।</l>
<l>मिथ्याज्ञानाविशेषेऽपि विशेषोऽर्थक्रियां प्रति ।।" इति ।)
( प्रमाणवार्तिके, प्रत्यक्षपरिच्छेदे ७७)</l></lg>
न चात्र नर्तक एव सुखीति प्रतिपत्तिः। नाप्ययमेव राम इति । न चाप्ययं न
सुखीति । नापि रामः स्याद्वा न वायमिति । न चापि तत्सदृश इति । किन्तु
(सम्यङ्मिथ्यासंशयसादृश्यप्रतीतिभ्यो विलक्षणा चित्रतुरगादिन्यायेन) यः सुखी रामः
असावयमिति प्रतीतिरस्तीति । 8यदाह--
<lg><l>"प्रतिभाति न सन्देहो न तत्त्वं न विपर्ययः।</l>
<l>धीरसावयमित्यस्ति नासावेवायमित्यपि ।।</l></lg>
<lg><l>विरुद्धबुद्9ध्यसम्भेदादविवेचितसंप्लवः10।</l>
<l>युक्तया पर्यनुयुज्येत स्फुरन्ननुभवः कया ।। "</l></lg> इति ।</p>
<!-- APPARATUS page 267 !-->
<q>(व्या)</q> 1. from the play Krtyārāvana: KLV. 2. म.भ. तथा स्मितो योऽवस्थिता ।
3. KLV. 4. रूप्यते -De. 5. Supported by De and KA. 6. म.भ. नादृष्टा।
7. cf. KA. 8. KA. 9. KA.SS. 10. विप्लवः KA.

<pb n="268"/>

<!-- COMMENTARY page 268 !-->
<p>तदिदमप्यन्तस्तत्त्वशून्यं न विमर्दक्षममि<q>त्युपाध्यायः</q>। तथा हि--अनुकरणरूपो
रस इति यदुच्यते तत्किं सामाजिकप्रतीत्यभिप्रायेण उत नटाभिप्रायेण किं वा
वस्तुवृत्तविवेचकव्याख्यातृबुद्धिसमवलम्बनेन 'यथाहुर्व्याख्यातारः खल्वेवं विवेचयन्ति'
(प्रमाणवार्तिके स्ववृत्तिः, पृ. ३९ Gndi's edn.) इति ।</p>
<p>अथ भरतमुनिवचनानुसारेण 1तत्राद्यः पक्षोऽसङ्गतः। किञ्चिद्धि प्रमाणेनोपलब्धं
तदनुकरणमिति शक्यं वक्तुम् । यथा- ' एवमसौ सुरां पिबति ' इति सुरापानानु-
करणत्वेन पयःपानं प्रत्यक्षावलोकितं प्रतिभाति । इह च नटगतं किं तदुपलब्धं
यद्रत्या2नुकरणतया भातीति चिन्त्यम् । तच्छरीरं तन्निष्ठं प्रतिशीर्षकादि रोमाञ्चक-
गद्गदिकादिभुजाक्षेपवलनप्रभृति भ्रूक्षेप3कटाक्षादिकं च न रतेश्चित्तवृत्तिरूपा3 यानुकारत्वेन
कस्यचित्प्रतिभाति । जडत्वेन भिन्नेन्द्रियग्राह्यत्वेन भिन्नाधिकरणत्वेन च
ततोऽतिवैलक्षण्यात् ।(मुख्याव)लोकने4 च तदनुकरणप्रतिभासः। न च रामगतां
रतिमुपलब्धपूर्विणः केचित् । एतेन रामानुकारी नट इत्यपि निरस्तः प्रवादः ।</p>
<p>अथ नटगता चित्तवृत्तिरेव प्रतिपन्ना सती रत्यनुकारः शृङ्गार इत्युच्यते, तत्रापि
किमात्मकत्वेन सा प्रतीयत इति चिन्त्यम् । ननु प्रमदादिभिः कारणैः कटाक्षादिभिः
कार्यैः धृत्यादिभिश्च सहचारिभिर्लिङ्गभूतैर्या लौकिकी कार्यरूपा कारणरूपा सहचारिरूपा
च चित्तवृत्तिः प्रतीतियोग्या तदात्मकत्वेन नटचित्तवृत्तिः प्रतिभाति। हन्त तर्हि
रत्याकारेणैव सा प्रतिपन्नेति दूरे रत्यनुकरणतावाचोयुक्तिः।</p>
<p>ननु ते विभावादयोऽनुकार्ये पारमार्थिकाः, इह त्वनुकर्तरि न तथेति विशेषः।
अस्त्वेवम् । किन्तु ते हि विभावादयोऽतत्कारणातत्कार्यातत्सहचाररूपा अपि काव्य-
शिक्षादिबलोपकल्पिताः कृत्रिमाः सन्तः किं कृत्रिमत्वेन सामाजिकैः गृह्यन्ते न वा?
यदि गृह्यन्ते तदा तैः कथं रतेरवगतिः?</p>
<p>नन्वत एव तत्प्रतीयमानं रत्यनुकरणं मुग्ध5बुद्धेः कारणम् । कारणान्तरप्रभवे6
हि कार्ये7 (सु)शिक्षितेन वा तथा ज्ञाते8 वस्त्वन्तरस्यानुमानं तावद्युक्तम् । अ9सुशिक्षितेन
तु तस्यैव प्रसिद्धस्य कारणस्य । 10यथा वृश्चिकविशेषाद्गोमयस्यैवानुमानम् ।
वृश्चिकस्यैव वा11 तत्परं मिथ्याज्ञानम् । यत्रापि लिङ्गज्ञानं मिथ्या तत्रापि वा
12तदाभासानुमानमयुक्तम्13। न हि बाष्पाद्धूमत्वेन ज्ञातादग्न्यनुकारानुमानम् ।
तदनुकारत्वेन14 प्रतिभासमानादपि लिङ्गात्तदनुकारानुमानं न युक्तम् । धूमानुकारत्वेन
हि ज्ञायमानान्नीहारान्नाग्न्यनुकारजपापुष्पप्रतीतिर्दृष्टा ।</p>
<!-- APPARATUS page 268 !-->
<q>(व्या)</q> 1. De &amp; KA 2. KA 3. KA 4. KA 5. KA 6. KA 7. KA
8. KA 9. म.भ. अस्तु शि । 10 म.भ.तथा । 11. KA 12. तदभ्यासानुमानं युक्तम्।
13. KA 14. KA

<pb n="269"/>

<!-- COMMENTARY page 269 !-->
<p>नन्वक्रुद्धोऽपि नटः क्रुद्ध इव भाति । सत्यम् । क्रुद्धेन सदृशः। सादृश्यं
च भ्रुकुट्यादिभिः। 1गोरिव गवयेन मुखादिभिरिति नैतावताऽनुकारः कश्चित् । न
चापि सामाजिकानां सादृश्यमतिरस्ति । सामाजिकानां च न 2भावशून्या नर्तके
प्रतिपत्तिरित्युच्यते। अथ च तदनुकारप्रतिभास इति रिक्ता वाचोयुक्तिः ।</p>
<p>यच्चोक्तं रामोऽयमित्यस्ति प्रतिपत्तिः, तदपि यदि तदात्वे3 निश्चितं
तदुत्तरकालभाविबाधकवैधुर्याभावे कथं न तत्त्वज्ञानं स्यात् ? बाधकसद्भावे वा कथं
न मिथ्याज्ञानम् ? वास्तवेन च वृत्तेन4 बाधकानुदयेऽपि मिथ्याज्ञानमेव स्यात् ।
तेन विरुद्धबुद्ध्य5संभेदादित्यसत् । नर्तकान्तरेऽपि च रामोऽयमिति प्रतिपत्तिरस्ति।
ततश्च रामत्वं सामान्यरूपमित्यायातम् ।</p>
<p>यच्चोच्यते विभावाः काव्या6दनुसन्धीयन्ते (इति) तदपि न विद्मः। नहि 'ममेयं
सीता काचित्' इति स्वात्मीयत्वेन प्रतिपत्तिर्नटस्य । अथ सामाजिकस्य तथा
प्रतीतियोग्याः क्रियन्त इत्येताव7देवानुसन्धानमुच्यते तर्हि स्थायिनि सुतरामनुसन्धानं स्यात्।
तस्यैव हि मुख्यत्वेन 'अस्मिन्नयम्' इति सामाजिकानां प्रतिपत्तिः।8</p>
<p>यस्तु9 'वाग्वाचिकम्' इत्यादिना भेदाभिधानसंरम्भगर्भमहीयानभिनयरूपताविवेकः
कृतः स उत्तरत्र स्वावसरे (ना.शा. अ.-१४) चर्चयिष्यते । तस्मात्सामाजिक-
प्रतीत्यनुसारेण स्थाय्यनुकरणं रस इत्यसत् ।</p>
<p>न चापि नटस्येत्थं प्रतिपत्तिः ' रामं तच्चित्तवृत्तिं वाऽनुकारोमि ' इति ।
सदृशकरणं हि तावदनुकरणमनुपलब्धप्रकृतिना न10 शक्यं कर्तुम् । अथ
पश्चात्करणमनुकरणं तल्लोकेऽप्यनुकरणात्मता11तिप्रसक्ता । अथ न नियतस्य
कस्यचिदनुकारः अपि तूत्तमप्रकृतेः शोकमनुकरोमीति12। तर्हि केनेति चिन्त्यम् । न
तावच्छोकेन तस्य तदभावात्। न चाश्रुपातादिना शोकस्यानुकारः तद्वैलक्षण्यादित्युक्तम्।
इयत्तु स्यात्- उत्तमप्रकृतेर्ये शोकानुभावाः ताननुकरोमीति । तत्रापि कस्योत्तमप्रकृतेः।
यस्य कस्यचिदिति चेत्सोऽपि विशिष्टतां विना कथं बुद्धावारोपयितुं शक्यः। य एवं
रोदितीति चेत् स्वात्मापि मध्ये नटस्यानुप्रविष्ट इति गलितोऽनुकार्यानुकर्तृभावः13।</p>
<p>किञ्च नटः शिक्षावशात्स्वविभावस्मरणाच्चित्तवृत्तिसाधारणीभावेन
हृदयसंवादात्केवल14मनुभावान्प्रदर्शयन् काव्यमुपचितकाकुप्रभृत्युपस्कारेण
पठंश्चेष्टत इत्येतावन्मात्रेऽस्य प्रतीति15र्नत्वनुकारं वेदयते ।
<!-- APPARATUS page 269 !-->
<q>(व्या)</q> 1. KA . 2. Kan omits 3. KA. 4. KA. &amp;De 5. KA. 6. म. भ. कार्या । 7. KA. 8. KLV.
Comments 'तस्यैव' इति । स्थायिन एव । 'अस्मिन्' इति । अस्मिन् नटेऽयं स्थायी ।
9. De 10. प्रकृतीनां De. 11. भ. त्मकेऽति । 12. KA. 13. भेदः De. 14. केवलान् KA
15. भ. तिं नत्व ।

<pb n="270"/>

<!-- COMMENTARY page 270 !-->
कान्तवेषानुकारवृद्धि1 न रामचेष्टितस्यानुकारः। एतच्च प्रथमाध्यायेऽपि दर्शितमस्माभिः।
नापि वस्तुवृत्ता2नुसारेण तदनुकारत्वम् । अनुसंवेद्यमानस्य वस्तुवृत्तत्वानुपपत्तेः। यच्च
वस्तुवृत्तं तद्दर्शयिष्यामः। न च मुनिवचनमेवंविधमस्ति क्वचित्स्थाय्यनुकरणं 3रसा इति।
नापि लिङ्गमत्रार्थे मुनेरुपलभ्यते । प्रत्युत ध्रुवागानतालवैचित्र्यलास्याङ्गोप-
जीवनं(न)निरूपणादि विपर्यये लिङ्गमिति सन्ध्यङ्गाध्यायान्ते वितनिष्यामः।
' सप्तद्वीपानुकरणम् '(ना.शा. १-११७) इत्यादि त्वन्यथापि शक्यगमनिकमिति ।
तदनुकारेऽपि च क्व नामान्तरं कान्तवेषगत्यकरणादौ 4।</p>
<p>यच्चोच्यते वर्णकैर्हरितालादिभिः संयुज्यमान एव गौरित्यादि । तत्र
यद्यभिव्यज्यमान इत्यर्थोऽभिप्रेतः, तदसत् । न हि सिन्दूरादिभिः पारमार्थिको
गौरभिव्यज्यते प्रदीपादिभिरिव। किन्तु तत्सदृशः समूहविशेषो निर्वर्त्यते । त एव
हि सिन्दूरादयो गवावयवसन्निवेशसदृशेन सन्निवेशविशेषेणावस्थिता गोसदृगिति प्रतिभासस्य
विषयः, नैवं विभावादिसमूहो रतिसदृशताप्रतिपत्तिग्राह्यः5। तस्माद्भावानुकरणं रसा6
इत्यसत्।</p>
<p>येन त्वभ्यधायि--सुखदुःखजननशक्तियुक्ता विषयसामग्री बाह्यैव साङ्ख्यदृशा
सुखदुःखस्वभावा7 रसः। तस्यां च सामग्य्रा दलस्थानीया विभावाः, संस्कारकाः
अनुभावव्यभिचारिणः । स्थायिनस्तु तत्सामग्रीजन्या आन्तराः सुखदुःखस्वभावा इति।
तेन ' स्थायिभावान् रसत्व (मुपनेष्याम)8 ' इत्यादावुपचारमङ्गीकुर्वता ग्रन्थविरोधं
स्वयमेव बुध्यमानेन दूषणाविष्करणमौखर्यात्9 प्रामाणिको जनः परिरक्षित10 इति
किमस्योच्यते । यत्त्वन्यतन्त्र11प्रतीतिवैषम्यप्रसङ्गादि तत्कियद12त्रोच्यताम् ।</p>
<p><q>भट्टनायक</q>स्त्वाह --रसो न प्रतीयते, नोत्पद्यते, नाभिव्यज्यते। स्वगतत्वेन हि
प्रतीतौ करुणे दुःखित्वं स्यात् । न च सा प्रतीतिर्युक्ता, सीतादेरविभावत्वात्,
स्वकान्तास्मृत्यसंवेदनात्, देवतादौ13 साधारणीकरणायोग्यत्वात्, समुद्रलङ्घना14-
देरसाधारण्यात् । न च 15तद्वतो रामस्य 16स्मृतिः अनुपलब्धत्वात्, न च
शब्दानुमानादिभ्यः तत्प्रतीतौ लोकस्य सरसता युक्ता17 प्रत्यक्षादिव नायकयुगलकावभासे
हि प्रत्युत लज्जाजुगुप्सास्पृहादिस्वोचितचित्तवृत्त्यन्तरोदय18व्यग्रतया का सरसत्व19कथापि
स्यात् । परगतत्वेन प्रतीतौ ताटस्थ्यमेव भवेत् तत्र20 प्रतीतिरनुभवस्मृत्यादिरूपा रसस्य
युक्ता21 । उत्त्पत्तावपि तुल्यमेतद्दूषणम् । शक्तिरूपत्वेन पूर्वं स्थितस्य पश्चादभिव्यक्तौ
विषयार्जनतारतम्यापत्तिः। स्वगतत्वपरगतत्वादि च पूर्ववद्विकल्प्यम् ।</p>
<!-- APPARATUS page 270 !-->
<q>(व्या)</q> 1. म.भ. वर्धिन । 2. म.भ.वस्तुत्वानु । 3. रस De4. KLV. Comments 'तदनुकारेऽपि
च' इति । तच्छब्देन रतिः परामृश्यते । अभ्युपगमोऽयम्, अनुकरणत्वादेव च नामान्तरं प्रवर्तत
इति हि तत्रभवन्तः। ततश्च रत्यनुकारे कान्तवेषगत्यादयोऽप्यनुकार्याः। अनुकरणरूपत्वे च तेषां
कृतानि नामान्तराणि यैस्ते व्यपदिश्यन्ते मुनिवचनेषु तावन्नोपलभ्यन्त इति भावः।) 5. प्रतिग्राह्यः
De. 6. रस De. 7.वो De. 8. KA. 9.KA. मौर्ख्या De 10. De &amp; KA. 11. KLV
12.KA13.म.भ. दौ न साधा । 14. द्रौल्ल/?/ KA. 15 तत्त्वतो KA.&amp;KLV. 16. म.भ. स्मृतिरुपलब्ध।
17. KA. प्रयुक्ता De. 18. म.भ. दयमव्यग्र । 19. KA. 20.KA.21. म.भ. क्तात् उ ।

<pb n="271"/>

<!-- COMMENTARY page 271 !-->
<p>तस्मात्काव्ये दोषाभावगुणालङ्कारमयत्वलक्षणेन, नाट्ये चतुर्विधाभिनयरूपेण
निबिडनिजमोहसङ्कटतानिवारण1कारिणा विभावादिसाधारणीकरणात्मनाऽभिधातो
द्वितीयेनांशेन भावकत्वव्यापारेण भाव्यमानो रसोऽनुभवस्मृत्यादिविलक्षणेन
रजस्तमोऽनुवेधवैचित्र्यबलाद्द्रुतिविस्तार2विकासलक्षणेन3 सत्त्वोद्रेकप्रकाशानन्दमय-
निजसंविद्विश्रान्तिलक्षणेन4 परब्रह्मास्वादसविधेन भोगेन परं भुज्यत इति ।</p>
<lg><l>(" अभिधा भावना चान्या तद्भोगीकृतमेव च5 ।</l>
<l>अभिधाधामतां याते शब्दार्थालङ्कृती ततः ।।)</l></lg>
<lg><l>भावनाभाव्य एषोऽपि शृङ्गारादिगणो हि यत्6 ।</l>
<l>(तद्भोगीकृति7रूपेण व्याप्यते सिद्धिमान्नरः ।। ")</l></lg>
<p>तत्र पूर्वपक्षोऽयं <q>भट्टलोल्ल</q>टपक्षानभ्युपगमादेव नाभ्युपगत इति तद्दूषणम-
नुत्थानोपहतमेव । प्रतीत्यादिव्यतिरिक्तश्च संसारे को भोग इति न विद्मः । रसनेति
चेत्, सापि प्रतिपत्तिरेव । केवलमुपायवैलक्षण्यान्नामान्तरं प्रतिपद्यतां दर्शनानुमिति-
श्रुत्युपमितिप्रतिभानादिनामान्तरवत् । निष्पादनाभिव्यक्तिद्वयानभ्युपगमे च नित्यो वा
असद्वा रस8 इति न तृतीया गतिः स्यात्9 न चाप्रतीतं वस्त्वस्तिता10व्यवहारे
योग्यम् ।</p>
<p>अथोच्यते--प्रतीतिरिति रस11स्य भोगीकरणम् । तच्च द्रु12त्यादिस्वरूपम् ।
तदस्तु, तथापि न तावन्मात्रम् । यावन्तो हि रसास्तावत्य13 एव रसनात्मानः प्रतीतयो
भोगीकरणस्वभावाः । (सत्त्वादि)14गुणानां चाङ्गाङ्गिवैचित्र्यमनन्तं कल्प्यमिति15
कात्रि16त्वेनेयत्ता--</p>
<p>इति तु17 यत् "काव्येन भाव्यन्ते रसाः" इत्युच्यते तत्र विभावादि-
जनितचर्वणात्मकास्वादरूपप्रत्ययगोचरतापादनमेव यदि भावनं तदभ्युपगम्यत एव ।</p>
<p>यत्तूक्तम्--
<lg><l>"भावसंयोजना18 व्यङ्ग्यपरसंवित्तिगोचरः ।</l>
<l>आस्वादनात्माऽनुभवो रसः काव्यार्थ उच्यते ।। " इति ।</l></lg>
<lg><l>(संसर्गादिर्यथाशास्त्र एकत्वात् फलयोगतः ।</l>
<l>वाक्यार्थस्तद्वदेवात्र शृङ्गारादि रसो मतः19 ।।)</l></lg>
तत्र व्यज्यमानतया व्यङ्ग्यो लक्ष्यते । अनुभवेन च तद्विषय इति मन्तव्यम् ।
नन्वेवं कथं रसतत्त्वमास्ताम् ।</p>
<!-- APPARATUS page 271 !-->
(<q>व्या</q>) 1. KA. 2. KA. /?/विस्तार/?/ De. 3. विकासात्मना KA. /?/सङ्कटकारिणा De. 4. VR's
emandation /?/विलक्षणेन uncalled for. 5. हेमचन्द्रकाव्यानु. 6. KA; मत ss 7. ss
कृत KA. 8. असन्वा KA. 9. KA &amp; De. KLV. 10. KA. 11 De. 12. KA. 13. KA. 14. हेमचन्द्र-
काव्यानु सत्त्वादि. 15. अकल्प्यम् De. 16. हेमचन्द्रकाव्यानु. । 17. KA. 18.W.
19. Added here by KA. &amp;. KLV.

<pb n="272"/>

<!-- COMMENTARY page 272 !-->
<p>किं कुर्मः ।</p>
<lg><l>आम्नायसिद्धे किमपूर्वमेत-
त्संविद्विकासेऽधिगना1गमित्वम् ।</l>
<l>इत्थं स्वयंग्राह्यमहार्हहेतु-
द्वन्द्वेन किं दूषयिता न लोकः ।।</l></lg>
<lg><l>ऊर्ध्वोर्ध्वमारुह्य यदर्थतत्त्वं
धीः पश्यति श्रान्तिमवेदयन्ती ।</l>
<l>फलं2 तदाद्यैः परिकल्पितानां
विवेकसोपानपरम्पराणाम् ।।</l></lg>
<lg><l>चित्रं निरालम्बनमेव मन्ये
प्रमेयसिद्धौ प्रथमावतारम् ।</l>
<l>सन्मार्गलाभे सति सेतुबन्ध-
पुरप्रतिष्ठादि न विस्मयाय ।।</l></lg>
<lg><l>तस्मात्सतामत्र न दूषितानि
मतानि तान्येव तु शोधितानि ।</l>
<l>पूर्वप्रतिष्ठापितयोजनासु
मूलप्रतिष्ठाफलमामनन्ति ।।</l></lg>
<p>तर्ह्युच्यतां परिशुद्धतत्त्वम् ।</p>
<p>उक्तमेव मुनिना न त्वपूर्वं किञ्चित् । तथाह्याह-"काव्यार्थान् भावयतीति
भावाः3 " इति (ना.शा.अ -७) तत्काव्यार्थो रसः ।</p>
<p>यथा हि 'रात्रिमासत' । '4तामग्नौ प्रादात्' इत्यादावर्थितादिलक्षि-
तस्याधिकारिणः प्रतिपत्तिमात्रा5दितिवृत्त6प्ररोचितात्प्रथमप्रवृत्तादनन्तरमधिकैवोपात्त-
कालतिरस्कारेणैवास्ते संप्रददानीत्यादिरूपा संक्रमणादिस्वाभावा । यथादर्शनं
प्रतिभाभावना7विध्युद्योगादिभाषाभिर्व्यवहृता प्रतिपत्तिस्तथैव काव्यात्मकादपि
शब्दादधिकारिणोऽधिकाऽस्ति प्रतिपत्तिः ।</p>
<!-- APPARATUS page 272 !-->
(<q>व्या</q>) 1. KLV. 2. म. अलम् । 3. KA. 4. वपां (तै-ब्रा). 5. म.भ. त्रादितीव्र । दित्रिवृत्प्र
। 6. KLV. 7. नाविधिनियोगा ।

<pb n="273"/>

<!-- COMMENTARY page 273 !-->
<p>अधिकारी चात्र विमलप्रतिभानशालिहृदयः । तस्य च "ग्रीवाभङ्गाभिरामम् ।"
इति (शाकु-अ.१) "उमापि नीलालक" इति (कुमा-३-६२) 'हरस्तु किञ्चित्'
(कुमा. ३.६७) इत्यादिवाक्येभ्यो वाक्यार्थप्रतिपत्तेरनन्तरं मानसी साक्षात्कारात्मिकाऽप-
हस्ति1ततत्तद्वाक्योपात्तकालादिविभागा तावत्प्रतीतिरुपजायते । तस्यां2 च यो मृगपोतका3-
दिर्भाति तस्य विशेषरूपत्वाभावाद्भीत इति 4त्रासकस्यापारमार्थिकत्वाद्भयमेव परं
देशकालाद्यनालिङ्गितम्, तत एव, 'भीतोऽहं भीतोऽयं शत्रुर्वयस्यो मध्यस्थो' वा
इत्यादिप्रत्ययेभ्यो दुःखसुखादिकृतहा5नादिबुध्यन्तरोदयनियमवत्तया 6विघ्नबहुलेभ्यो
विलक्षणं निर्विघ्नप्रतीतिनिग्राह्यं7 8साक्षादिव हृदये निधीय9मानं चक्षुषोरिव विपरिवर्तमानं
भयानको रसः । तथाविधे हि भये नात्माऽत्यन्ततिरस्कृतो न विशेषत उल्लिखितः ।</p>
<p>एवं परोऽपि । तत एव न परिमितमेव साधारण्यम्, अपि तु विततम् ।
व्याप्तिग्रह इव धूमाग्न्योः, भयकम्पयोरेव वा तदत्र साक्षात्कारायमाणत्वे परिपोषिका
नटादिसामग्री । यस्यां वस्तुस10तां काव्यार्पितानां च देशकालप्रमात्रादीनां
नियमहेतूनामन्योन्यप्रतिबन्धबलादत्यन्तमपसरणे, स एव साधारणीभावः सुतरां पुष्यति ।
अत एव सर्वसामाजिकानामेकघनतैव11 प्रतिपत्तेः सुतरां रसपरिपोषाय ।
सर्वेषामनादिवासनाचित्रीकृतचेतसां वासनासंवादात् । सा चाविघ्ना संविच्चमत्कारः12 ।
तज्जो हि13कम्पपुलकोल्लुकसनादिर्विकारः । चमत्कारो यथा--</p>
<lg><l>"अज्ज14 वि हरी चमक्कई कहकहविण15 मंदरेण दळिआइं ।</l>
<l>चंदकळाकंदळसच्छहाइं ळच्छीए अंगाई ।।"</l></lg>
<p>तथा हि--स चातृप्तिव्यतिरेकेणाविच्छिन्नो भोगावेश इत्युच्यते ।
भुञ्जानस्याद्भुतभोगस्पन्दाविष्टस्य च16 मनःकरणं चमत्कार इति । स च
साक्षात्कारस्वभावो मानसोऽध्यवसायो वा सङ्कल्पो वा स्मृतिर्वा तथात्वेन 17स्फुरन्नस्तु ।
यदाह--
<lg><l>"रम्याणि वीक्ष्य मधुरांश्च निशम्य शब्दान् -
पर्यत्सुको भवति यत्सुखितोऽपि जन्तुः ।</l>
<l>तच्चेतसा स्मरति नूनमबोधपूर्वं
भावस्थिराणि जननान्तरसौहृदानि ।।" (शाकु ५-) इत्यादि ।</l></lg>
<!-- APPARATUS page 273 !-->
(<q>व्या</q>) 1. De. KA. 2. तस्याश्च De 3. भ. कादिभीतिः । 4. म. ग्राहक । De also
5. भाना । 6. LK. 7. LK 8. LK. &amp; De. 9. कौमुदी-विधीय । 10. भ. स्तुतः स ।
11. म.भ. नतैव । 12. KA. 13. TV. 14. म.भ. अङ्ग । छाया-अद्यापि हरिश्चमत्कृतो भवति
यत् कथमपि न मन्दरेण दलितानि । चन्द्रकला दलसच्छातोयानि लक्ष्म्या अङ्गानि ।। 15. KA.
16. चमतः करणं Kan. &amp;. Gnoli. 17. H.Ms.

<pb n="274"/>

<!-- COMMENTARY page 274 !-->
(अत्र1 हि स्मरतीति या स्मृतिरुपदर्शिता सा न तार्किकप्रसिद्धा, पूर्वमेतस्यार्थ-
स्याननुभूतत्वात् । अपि तु प्रतिभानापरपर्यायसाक्षात्कारस्वभावेयमिति ।) सर्वथा
तावदेषास्ति प्रतीतिरास्वादात्मा यस्यां रतिरेव भाति । तत2 एव विशेषान्तरानुपहितत्वात्सा
रसनीया सती न लौकिकी, न मिथ्या, नानिर्वाच्या, न लौकिकतुल्या, न
तदारोपादिरूपा । एषैव3 चोपचयावस्थासु देशाद्यनियन्त्रणादनुकारोऽप्यस्तु,
भावानुगामितया करणात् । विषय4सामग्र्यपि भवतु विज्ञानवादावलम्बनात् । सर्वथा
रसनात्मकवीतविघ्नप्रतीतिग्राह्यो भाव एव रसः ।</p>
<p>तत्र विघ्नापसारका विभावप्रभृतयः । तथा हि -लोके सकलविघ्नविनिर्मुक्ता
संवित्तिरेव चमत्कार5निर्वेशरसनास्वादनभोगसमापत्तिलयविश्रान्त्यादिशब्दैरभिधीयते ।
विघ्ना6श्चास्यां सप्त । प्रतिपत्तावयोग्यता संभावनाविरहरूपा7 ।(१)
स्वगतत्वपरगतत्वनियमेन देशकालविशेषावेशः(२) निजसुखादिविवशीभावः(३)
प्रतीत्युपायवैकल्यं(४) स्फुटत्वाभावो(५) अप्रधानता(६) संशययोगश्च(७) ।</p>
<p>तथाहि--संवेद्यमसंभावयमानः संवेद्ये संविदं विनिवेशयितुमेव न शक्नोति ।
का तत्र विश्रान्तिरिति प्रथमो विघ्नः । तदपसारणे हृदय8संवादो लोकसामान्यवस्तुविषयः ।
अलोकसामान्येषु तु चेष्टितेष्वखण्डितप्रसिद्धिजनितगाढारूढप्रत्ययप्रसरकारी
प्रख्यातरामादिनामधेयपरिग्रहः । अत एव निस्सामान्योत्कर्षोपदेशव्युत्पत्तिप्रयोजने नाटकादौ
प्रख्यातवस्तुविषयत्वादि नियमेन निरूपयिष्यते, न तु प्रहसनादौ9 10एतच्च स्वावसर
एव वक्ष्याम इत्यास्तां तावत् ।</p>
<p>स्वैकगतानां च सुखदुःखसंविदामास्वादे यथासंभवं तदपगमभीरुतया वा
तत्परिरक्षाव्यग्रतया वा तत्सदृशार्जि11जीषया वा तज्जिहासया वा तत्प्रचिख्यापयिषया
वा तद्गोपनेच्छया वा प्रकारान्तरेण वा संवेदनान्तरसमुद्गम एव परमो विघ्नः ।</p>
<p>परगतत्वनियमभाजामपि सुखदुःखानां संवेदने नियमेन स्वात्मनि सुखदुःखमोह-
माध्यस्थ्यादिसंविदन्तरोद्गमनसंभावनादवश्यंभावी विघ्नः । तदपसारणे12 'कार्यो नातिप्रसङ्गो-
ऽत्र' (ना.शा. ५-१५८) इत्यादिना (पूर्वरङ्ग13विधिं प्रतीति)14पूर्वरङ्गानिगूहनेन ("15नटी
विदूषको वापि " इति लक्षित)प्रस्तावनावलोकनेन च यो नटरूपताधिगमस्तत्पुरस्सरः
प्रतिशीर्षकादिना तत्प्रच्छादनप्रकारोऽभ्युपायः अलौकिकभाषादिभेदलास्याङ्गरङ्गपीठ-
<!-- APPARATUS page 274 !-->
(<q>व्या</q>) 1. हेम. काव्यानु । 2. अत/?/ De 3.TV. 4. म.भ. सामग्र्यामपि । 5. म. विनिवेश ।
6. म.भ. विघ्नानाञ्चास्याम् । 7. KA. 8. म.भ. संवेदो । 9. म.भ. नादेव । De
10. De 11. भ. दृशोज्जिजीष । 12. KA 13. हेम. काव्यानु.पाठः । 14. म.भ. पूज्य ।
15. हेम. काव्यानु. पाठः ।

<pb n="275"/>

<!-- COMMENTARY page 275 !-->
मण्डपगतकक्ष्यादिपरिग्रहनाट्यधर्मिसहितः । तस्मिन् हि सति1 'अ2स्यैवात्रैवैतर्ह्यैव3 च
सुखं दुःखं4 वा' इति न भवति प्रतीतिः,स्वरूपस्य निह्नवात्, रूपान्तरस्य चारोपितस्य
प्रतिभास5विश्रान्तिवैकल्येन स्वरूपे विश्रान्त्यभावात् । सत्य6तदीयरूपनिह्नवमात्र एव
पर्यवसानात् ।</p>
<p>तथा हि--आसीनपाठ्यपुष्पगन्धिकादि लोके न दृष्टम् । न च तन्न किञ्चित् ।
कथञ्चित्संभाव्यत्वात् इति एष सर्वो मुनिना साधारणीभावसिद्ध्या रसचर्वणोपयोगित्वेन
परिकरबन्धः समाश्रित इति तत्रैव स्फुटीभविष्यतीति तदिह तावन्नोद्यमनीयम् । ततः
स एष स्वपरनियतताविघ्नापसरणप्रकारो व्याख्यातः ।</p>
<p>तथा7 निजसुखादिविवशीभूतश्च कथं वस्त्वन्तरे संविदं 8विश्रमयेदिति
9तत्प्रत्यूहव्यपोहनाय प्रतिपदार्थनिष्ठैः साधारण्यमहिम्ना सकलभोग्यत्वसहिष्णुभिः
शब्दादिविषयमयैरातोद्यगानविचित्रमण्डपपद10विदग्धगणिकादिभिरुपरञ्जनं समाश्रितम् ।
योनाहृदयोऽपि हृदयवैमल्यप्राप्त्या सहृदयीक्रियते । उक्तं हि "दृश्यं श्रव्यं च"
(ना.शा. १-११) इति ।</p>
<p>किञ्च प्रतीत्युपायानामभावे कथं प्रतीतिः? अस्फुट11प्रतीतिकारिशब्दलिङ्ग-
सम्भवेऽपि न प्रतीतिर्विश्राम्यति । स्फुटप्रतीतिरूपप्रत्यक्षोचितप्रत्ययसाकाङ्क्षत्वात् ।</p>
<p>यथाऽऽहुः 'सर्वा चेयं प्रमितिः प्रत्यक्षपरा' (न्यायसू. भा. १.१-१३ इति ।
स्वसाक्षात्कृते आगमानुमानशतैरप्य12नन्यथाभावस्य स्वसंवेदनात् । अलातचक्रादौ
साक्षात्कारान्तरेणैव बलवता तप्तमित्यपसारणादिति लौकिकस्तावदयं क्रमः ।
तस्मात्तदुभयविघ्नविघातेऽभिनया लोकधर्मिवृत्तिप्रवृत्त्युपस्कृताः समभिषिच्यन्ते ।
अभिनयनं हि सशब्दलिङ्गव्यापारविसदृशमेव प्रत्यक्षव्यापारकल्पमिति निश्चेष्यामः ।</p>
<p>अप्रधाने च वस्तुनि कस्य संविद्विश्राम्यति ? तस्यैव प्रत्येयस्य13 प्रधानान्तरं
प्रत्यनुधावतः स्वात्मन्यवि14श्रान्तत्वात् । अतोऽप्रधानत्वं जडे विभावानुभाववर्गे
व्यभिचारिनिचये च संविदात्मकेऽपि नियमेनान्यमुखप्रेक्षिणि संभवतीति तदतिरिक्तः
स्थाय्येव तथा चर्वणापात्रम् ।</p>
<!-- APPARATUS page 275 !-->
(<q>व्या</q>) 1. KA. 2. KA 3. KA 4. KA 5. KA 6. KA. म.भ. सत्यम् । 7. KA. 8. H.Ms. 9. तदूपप्रत्यूह/?/
VR 10. पद omitted VR 11. KA 12. भ. प्यन्यथा । 13. KA. RK &amp; VR read प्रत्ययस्य ।
14. भ. त्मनि विश्राम्यत्वात् ।

<pb n="276"/>

<!-- COMMENTARY page 276 !-->
<p>तत्र पुरुषार्थनिष्ठाः काश्चित्संविद इति प्रधानम् । तद्यथा--रतिः कामः
तदनुषङ्गिधर्मार्थनिष्ठा; क्रोधस्तत्प्रधानेष्वर्थनिष्ठः; कामधर्मपर्यवसितोऽप्युत्साहः; समस्त-
धर्मादिपर्यवसितः शमश्च1 तत्त्वज्ञानजनितनिर्वेदप्रायोऽपि2 भावो3 मोक्षोपाय इति तावदेषां
प्राधान्यम् । यद्यपि चैषामप्यन्योन्यं गुणभावोऽस्ति तथापि तत्तत्प्रधाने रूपके तत्तत्प्रधानं
भवतीति रूपकभेदपर्यायेण सर्वेषां प्राधान्यमेषां लक्ष्यते । अ4दूरभागा-
भिनिविष्टदृशा5त्वेकस्मिन्नपि रूपके पृथक्प्राधान्यम् ।</p>
<p>तत्र सर्वेऽमी सुखप्रधानाः, स्वसंविच्चर्वणरूपस्यैकघनस्य
प्रकाशस्यानन्दसारत्वात् । तथा हि--एकघनशोकसंविच्चर्वणेऽपि लोकेऽस्ति6 स्त्री7लोकस्य
हृदयविश्रान्तिरन्तरायशून्यविश्रान्तिशरीरत्वात्8 । अविश्रान्तिरूपतैव दुःखम् । तत एव
कापिलैर्दुःखस्य चाञ्चल्यमेव प्राणत्वेनोक्तं रजोवृत्तितां वदद्भिरित्यानन्दरूपता
सर्वरसानाम् । किन्तूपरञ्जकविषयवशात्के9षामपि10 कटु किम्ना अस्ति11 । स्पर्शो
वीरस्येव12 । स हि क्लेश सहिष्णुतादिप्राण एव ।</p>
<p>एवं रत्यादीनां प्राधान्यम् । हासादीनां तु सातिशयं सकललोक-
सुलभविभावतयोपरञ्जकत्वमिति13 प्राधान्यम् । अत एवानुत्तमप्रकृतिषु बाहुल्येन
हासादयो भवन्ति । पामरप्रायः सर्वोऽपि हसति, शोचति, बिभेति, परनिन्दामाद्रियते,
अल्पसु14 भाषितत्वेन च सर्वत्र विस्मयते । रत्याद्यङ्गतया तु पुमर्थोपयोगित्वमपि
स्यादेषाम् । एतद्गुणप्रधानभावकृत एव च दशरूपकादिभेद इति वक्ष्यामः ।</p>
<p>स्थायित्वं चैतावतामेव । जात एव हि जन्तुरियतीभिः संविद्भिः परीतो भवति ।
तथा हि--
" दुःखसंश्लेषविद्वेषी सुखास्वादनसादरः ।"
इति न्यायेन सर्वो रिरंसया व्याप्तः स्वात्मन्युत्कर्षमानितया
परमुपहसन्नभीष्टवियोगसंतप्तस्तद्धेतुषु कोपपरवशोऽशक्ततया15 च ततो भीरुः,
किञ्चिदार्जिजीषुरप्यपरि16चितवस्तुविषयवैमुख्यात्मकतयाक्रान्तः, किञ्चिदनभीष्टतया-
ऽभिमन्यमानस्तत्तत्स्वकर्तव्यदर्शनसमुदितविस्मयः किञ्चिच्च जिहासुरेव जायते । न
ह्येतच्चित्तवृत्तिवासनाशून्यः प्राणी भवति । केवलं कस्यचित्काचिदधिका चित्तवृत्तिः
<!-- APPARATUS page 276 !-->
(<q>व्या</q>)1.KA. 2. KLV. 3.KLV. 4. भ. आदूर । 5. KA. &amp; De. 6. VR. 7. म. ऽस्ति ।। 8. RK.
&amp; VR. add सुखस्य । 9. KA. 10. हेम-काव्यानु. पाठः । VR. मपि कटुकितास्पर्शोऽस्ति
वीरस्येव । 11. KA. 12.KA. 13. RK. &amp;. VR. add न. 14.KA. 15. De. RK. &amp; VR. read अशक्तौ ।
16. KLV. RK. VR. &amp; De read अनुचित in place of अपरिचित ।

<pb n="277"/>

<!-- COMMENTARY page 277 !-->
काचिदूना; कस्यचिदुचितविषयनियन्त्रिता कस्यचिदन्यथा । तत्काचिदेव
पुमर्थोपयोगिनीत्युपदेश्या । तद्विभाग1कृतश्चोत्तमप्रकृत्यादिव्यवहारः ।</p>
<p>ये पुनरमी ग्लानिशङ्काप्रभृतयश्चित्तवृत्तिविशेषास्ते समुचितविभावाज्ज2गन्मध्येऽपि
न भवन्त्येव । तथा हि--रसायनमुपयुक्तवतो मुनेर्ग्लान्यालस्यश्रमप्रभृतयो नोत्तिष्ठान्ति ।
यस्यापि वा3 भवन्ति विभावबलात्तस्यापि हेतुप्रक्षये क्षीयमाणाः संस्कारशेषतां तावत्
नावश्यमनुबध्नन्ति । उत्साहादयस्तु संपादितस्वकर्तव्यतया प्रलीनकल्पा अपि
संस्कारशेषतां नातिवर्तन्ते, कर्तव्यान्तरविषयस्योत्साहादेरखण्डनात् ।</p>
<p><q>यथाह पतञ्जलिः</q>4--न हि चैत्र एकस्यां स्त्रियां रक्त इत्यन्यासु विरक्तः ।"
(पातञ्जल. व्यास. भा. २.४ ) इत्यादि ।</p>
<p>तस्मात्स्थायिरूपचित्तवृत्तिसूत्रस्यूता एवामी व्यभिचारिणः स्वात्मानमुदयास्तमय-
वैचित्र्यशतसहस्रधर्माणं प्रतिलभमाना रक्तनीलादिसूत्रस्यूतविरलभावो(गो)-
5पलम्भनसम्भावितभङ्गीसहस्रगर्भस्फटिककाचा6भ्रकपद्मरागमरकतमहानीलादिमयगोलक-
वत्तस्मिन् सूत्रे स्वसंस्कारवैचित्र्यमनिवेशयन्तोऽपि तत्सूत्रकृतमुपकारसन्दर्भं 7बिभ्रतः स्वयं
च 8विचित्रार्थस्थायिसूत्रं च विचित्रयन्तोऽन्तरान्तरा शुद्धमपि स्थायिसूत्रं
प्रतिभासावकाशमुपनयन्तोऽपि पूर्वापरव्यभिचारिरत्नच्छायाशबलिमानमवश्यमानयन्तः
प्रतिभासन्त इति व्यभिचारिण उच्यन्ते ।</p>
<p>तथा हि--ग्लानोऽयमित्युक्ते कुत इति हेतुप्रश्नेना9स्थायितास्य सू्च्यते, न
तु राम उत्साहशक्तिमानित्यत्र हेतुप्रश्नमाहुः । अत एव विभावास्तत्रोद्बोधकाः सन्तः
स्वरूपोपरञ्जकत्वं विदधाना रत्युत्साहादेरुचितानुचितत्वमात्रमावहन्ति । न तु तदभावे
सर्वथैव ते निरुपाख्याः, वासनात्मना सर्वजन्तूनां तन्मयत्वेनोक्तत्वात् । व्यभिचारिणां
तु स्वविभावाभावे नामापि नास्तीति वितनिष्यते चैतद्यथायोगं व्याख्यावसरे ।
एवमप्रधानत्वनिरासः स्थायिनिरूपणायां10 'स्थायिथावान् रसत्वम् (ना. शा. अ. ६)
इत्यनया सामान्यलक्षणशेषभूतया विशेषलक्षणनिष्ठया च कृतः ।</p>
<!-- APPARATUS page 277 !-->
(<q>व्या</q>) 1. De. 2. जन्ममध्येऽपि RK. &amp; VR. 3. DE. 4. VR's Emendation: पातंजले । 5. VR.'s
emendation: भावोम्भनं । 6. De. VR. 7. म.भ. विभुतमः । 8. VR.'semendation: विचित्रान्न
9. KA. 10 स्थायीनिरूपणाय ।

<pb n="278"/>

<!-- COMMENTARY page 278 !-->
<p>तत्रानुभावानां विभावानां व्यभिचारिणां च पृथक्स्थायिनि नियमो नास्ति,
बाष्पादेरानन्दाक्षिरोगादिजत्वदर्शनात्, व्याघ्रादेश्च क्रोधभयादिहेतुत्वात् श्रम1चिन्तादे-
रुत्साहभयाद्यनेकसहचरत्वावलो2कनात् । सामग्री तु न व्यभिचारिणी3 । तथा हि--
बन्धुविनाशो यत्र विभावः परिदेविताश्रुपातादिस्त्वनुभावः चिन्ता4श्च5 दैन्यादि व्यभिचारी
सोऽवश्यं शोक एवत्येवं संशयोदये शङ्कात्मकविघ्नशमनाय संयोग उपात्तः ।</p>
<p>तत्र लोकव्यवहारे कार्यकारणसहचारा6त्मकलिङ्गदर्शने7 स्थाय्यात्मपर-
चित्तवृत्त्यनुमानाभ्यासपाटवादधुना तैरेवोद्यानकटाक्षवीक्षा8दिभिर्लौकिकीं
कारणत्वादिभुवमतिक्रान्तैर्वि भावनानु भावनासमुपरञ्जकत्वमात्रप्राणैः, अत
एवालौकिकविभावादिव्यपदेशभाग्भिः प्राच्यकारणादिरूपसंस्कारोपजीवनख्यापनाय9
विभावादि10नामधेयव्यपदेश्यैर्भावाध्यायेऽपि वक्ष्यमाणस्वरूपभेदैर्गुणप्रधानतापर्यायेण
सामाजिकधियि सम्यग्योगं सम्बन्धमैकाग्र्यं वा11ऽ ऽसादितवद्भिरलौकिक-
निर्विघ्नसंवेदनात्मकचर्वणागोचरतां नीतोऽर्थश्चर्व्यमाणतैकसारो न तु सिद्धस्वभावः
तात्कालिक एव, न तु चर्वणातिरिक्तकालावलम्बी स्थायिविलक्षण एव रसः । न तु
यथा <q>शङ्कुकादि</q>भिरभ्यधीयत, "स्थाय्येव विभावादिप्रत्याय्यो रस्यमानत्वाद्रस उत्यते ।"
इति । एवं हि लोकेऽपि12 किं न रसः । असतोऽपि हि यत्र रसनीयता स्यात्तत्र
वस्तुसतः कथं न भविष्यति? तेन स्थायिप्रतीतिरनुमितिरूपा 13वाच्या । 14न रसः ।
अत एव सूत्रे मुनिना15 स्थायिग्रहणं न कृतम् । तत्प्रत्युत शल्यभूतं स्यात् ।
केवलमौचित्यादेवमुच्यते स्थायी रसीभूत इति । औचित्यं16 तु तत्स्थायिगतत्वेन
कारणादितया प्रसिद्धानामधुना चर्वणोपयोगितया विभावादित्वावलम्बनात् ।</p>
<p>तथा हि लौकिकचित्तवृत्त्यनुमाने का रसता? तेनालौकिकचमत्कारात्मा रसास्वादः
स्मृत्यनुमानलौकिक17संवेदनविलक्षण एव ।</p>
<p>तथाहि--लोकिकेनानुमानेन संस्कृतः प्रमदादि न ताटस्थ्येन प्रतिपद्यते । अपि
तु हृदयसंवादात्मकसहृदयत्वबलात्पूर्णीभविष्यद्रसास्वादाङ्कुरीभावेनानुमानस्मृत्यादिसोपान-
मनारुह्यैव18 तन्मयीभावोचितचर्वणाप्राणतया । न च सा चर्वणा प्राङ्मानान्तरात् (जाता)19
<!-- APPARATUS page 278 !-->
(व्या) 1.KA. 2. हेम. काव्यानु. पाठः । लोकनात् सामग्री वा तु न व्यभिचारिणी । 3.
KA., RK. Leaves blank. 4. म.भ. चिन्तादैन्यादिव्यभिचारिणः 5. KA. 6. सहचरात्मक KA.
7. नज KA. 8. भ.म. धृत्यादिभिः । &amp;KA. हेम. काव्या. वृक्षादि । 9. म.भ. जीविनः ख्यापनाय ।
10. नाना KA. 11. चा/?/ KA. 12. KA. लौकिकेऽपिDe. 13.KA. 14.De-- प्राच्या । 15. KA.
16. म.भ. अचिन्त्यम् । 17. म. स्वसंवेद । &amp;. De&amp; KA. 18. म. मारुह्यैव । 19. Cf.
Ms.p. 80.

<pb n="279"/>

<!-- COMMENTARY page 279 !-->
येनाधुना स्मृतिः स्यात् । न चात्र लौकिकप्रत्यक्षादिप्रमाणव्यापारः ।
किन्त्वलौकिकविभावादिसंयोग1बलोपनतैवेयं चर्वणा । सा च प्रत्यक्षानुमाना-
गमोपमानादिलौकिकप्रमाणजनितरत्याद्यवबोधतः तथा योगिप्रत्यक्षजनितट2-
स्थपरसंवित्तिज्ञानात्सकलवैषयिकोपरागशून्यशुद्धपरयोगिगतस्वानन्दैकघ3नानुभवाच्च
विशिष्यते । 4एतेषां यथायोगमर्जनादिविघ्नान्तरोदयात्ताटस्थ्यहेतुकेनास्फुटत्वेन5
विषयावेश6वैवश्येन7 च8 सौन्दर्यविरहात् । अत्र तु स्वात्मैकगतत्वनियमासंभवात् न
विषया9-वेशवैवश्यम्, स्वानुप्रवेशात्परगतत्वनियमाभावात् न ताटस्थ्य(हेतुका) स्फुटत्वं10
तद्विभावादिसाधारण्यवशसंप्रबुद्धोचितनिजरत्यादिवासनावेशवशाच्च न विघ्नान्तरादीनां
सम्भव इत्यवोचाम बहुशः । अत एव विभावादयो न निष्पत्तिहेतवो रसस्य,
तद्बोधापगमेऽपि रससंभवप्रसङ्गात् । नापि ज्ञप्तिहेतवः येन प्रमाणमध्ये पतेयुः । सिद्धस्य
कस्यचित्प्रमेयभूतस्य रसस्याभावात् । तर्हि किमतद्वि11भावादय इति । अलौकिक एवायं
चर्वणोपयोगी विभावादिव्यवहारः । क्वान्यत्रेत्थं दृष्टमिति
चेद्भूषणमेतदस्माकमलौकिकत्वसिद्धौ । पानकरसास्वादोऽपि किं गुडमरीचादिषु दृष्ट
इति समानमेतत् ।</p>
<p>नन्वेवं रसोऽप्रमेयः स्यात्12 । एवं13 युक्तं भवितुमर्हति- रस्यतैकप्राणो ह्यसौ
न प्रमेयादिस्वभावः । तर्हि सूत्रे निष्पत्तिरिति कथम्? नेयं रसस्य, अपि तु
तद्विषयरसनायाः । तन्निष्पत्त्या तु यदि तदेकायत्तजीवितस्य रसस्य निष्पत्तिरुच्यते तन्न14
कश्चिदत्र दोषः । सा च रसना न प्रमाणव्यापारो न कारकव्यापारः । स्वयं तु
नाप्रामाणिकी । स्वसंवेदनसिद्धत्वात् । रसना च बोधरूपैव; किन्तु बोधान्तरेभ्यो
लौकिकेभ्यो विलक्षणैव, उपायानां विभावादीनां लौकिकवैलक्षण्यात् । तेन
विभावादिसंयोगाद्रसना यतो निष्पद्यतेऽतस्तथाविधरसनागोचरो लोकोत्तरोऽ र्थो रस इति
तात्पर्यं सूत्रस्य ।</p>
<p>अयमत्र संक्षेपः । 15मुकुटप्रतिशीर्षकादिना तावन्नटबुद्धिराच्छाद्यते । गाढप्राक्तन-
संवित्संस्काराच्च काव्यबलानीयमानापि न तत्र रामधीर्विश्राम्यति । 16अत
एवोभयदेशकालत्यागः । रोमाञ्चादयश्च भूयसा रतिप्रतीतिकारितया दृष्टास्तत्रापि
लोकिका (17त्रावलोकिता) देशकालानियमेन 18तत्र रतिं गमयन्ति । यस्यां स्वात्माऽपि
तद्वासनावत्त्वादनुप्रविष्टः । अत एव न तटस्थतया रत्यवगमः । न च नियतकारणतया,
येनार्जनाभिषङ्गादि19सम्भावना । न च नियतपरात्मैकगततया । येन दुःखद्वेषाद्युदयः ।
<!-- APPARATUS page 279 !-->
(<q>व्या</q>) 1. म. साङ्ग । 2. भ. जनितपर । 3. म. रसना । 4. म.भ. एतासाम् ।
5. KA 6. वेशमिवावश्य । 7. KA 8.KA 9. हेम. काव्या. पाठः । 10. हेम. काव्या. पाठः ।
11. KA. 12.KA. 13.KA 14. KA 15.This para cited in SS. 16. KA. 17. हेम. काव्या. पाठः
18. omitted in KA. &amp; De. 19. /?/ष्व/?/ KA.

<pb n="280"/>

<!-- COMMENTARY page 280 !-->
तेन साधारणीभूता सन्तानवृत्तेरेकस्या एव वा संविदो गोचरी1भूता रतिः शृङ्गारः ।
साधारणी भावना च विभावादिभिरिति । तत्र विभावप्राधान्यस्य धामणिमया (प्राधान्येन
साधारणीभावो यथा--)
<lg><l>" केलीकन्दलितस्य विभ्रममधो(:)धुर्यं वपुस्ते दृशो-
र्भङ्गी भङ्गुरकामकार्मुकमिदं भ्रूर्नर्मकर्मक्रमः ।</l>
<l>आपाते(घ्रातो)ऽपि विकारकारणमहो वक्त्राम्बुजन्माऽ ऽसवः
सत्यं सुन्दरि वेध2सस्त्रिजगतीसारं3 त्वमेका कृतिः ।।"</l></lg>
अत्र च विभावकृतं तत्सौन्दर्यं प्राधान्येन भाति । तदनुगतत्वेन
केलीविभ्रमभङ्गुरनर्मादिपद4महिम्ना चानुभाववर्गो भङ्गीक्रमविकारादिशब्दबलाच्च
व्यभिचारिवर्गः प्रतिभातीत्यत एव नास्फुटत्वाशङ्काऽत्र रत्यास्वादमये शृङ्गारे विधेया ।</p>
<p>अनुभावप्राधान्यं यथा-शुद्धसारस्वतप्रवाहपवित्रसकलवाङ्मयमहार्णवपूर्णभाव-
संपादन5द्विजराजस्ये<q>न्दुराजस्य</q>
<lg><l>" यद्विश्रम्य विलोकितेषु बहुशो निस्थेमनी लोचने
यद्गात्राणि दरिद्रति प्रतिदिनं लूनाब्जिनीनालवत् ।</l>
<l>दूर्वाकाण्डविडम्बकश्च निबिडो यत्पाण्डिमा गण्डयोः
कृष्णे यूनि सयौवनासु वनितास्वेषैव वेषस्थितिः ।।"</l></lg>
अत्र विश्रम्येति बहुश इति प्रतिदिनमिति च पदसमर्पितो(ऽभिलाषचिन्तौत्सुक्य-
निद्राधृतिग्लान्यालस्यश्रमस्मृतिवितर्कादि)6 व्यभिचारिगणः7 कृष्णइति8 पदार्पितश्च विभावो
गुणत्वेन प्रतिभासते । विश्रान्तिलक्षणस्तम्भविलोकनवैचित्र्यगात्रतानवतारतम्यपुलक-
वैवर्ण्यप्रभृतिस्त्वनुभावसञ्चयः प्रधानतया (प्रतिभासते)। व्यभिचारिणां तु प्राधान्यं
तद्विभावानुभावप्राधान्यकृतम् । तत्राद्यम् । यथा--
<lg><l>"आत्तमात्तमधिकान्तमुक्षितुं9 कातरा शफरशङ्किनी जहौ ।</l>
<l>अञ्जलौ जलमधीरलोचना लोचनप्रतिशरीरलाञ्छितम् ।।"</l></lg>
इत्यत्र सुकुमारमुग्ध10प्रमदाजनभूषणभूतस्य व्यभिचारिवर्गस्य वितर्कत्रासशङ्कादेः प्राधान्यं
तद्विभावानां सौन्दर्यातिशयकृतां11 प्राधान्यात् । आत्तमित्याद्यर्पितानुभाववर्गस्तु तदनुयायी ।</p>
<!-- APPARATUS page 280 !-->
(<q>व्या</q>) 1.KA. /?/गोचर/?/ RK.2. म.भ. बोधशस्त्र । 3. KA. /?/रः/?/ RK. 4. KA 5. De. 6. KA.
7. भ. व्यभिचारिणः । 8. De. 9.KA. /?/मी/?/ RK 10. KA. 11. KA. कृतात्- Kan.

<pb n="281"/>

<lg><l>को दृष्टान्तः1 । अत्राह--यथा हि नानाव्यञ्जनौषधिद्रव्यसंयोगा-</l>
<l>द्रसनिष्पत्तिः2 तथा नानाभावोपगमाद्रसनिष्पत्तिः। यथा हि--</l>
<l>गुडादिभिर्द्रव्यैर्व्यञ्जनैरौषधिभिश्च षाडवादयो3 रसा निर्वर्त्यन्ते तथा</l></lg>
<!-- COMMENTARY page 281 !-->
<p>एवं द्वयप्राधान्ये सर्वप्राधान्ये च1 चोदाहार्यम् । किन्तु समप्राधान्य एव
रसास्वादस्योत्कर्षः। तच्च प्रबन्ध एव भवति । वस्तुतस्तु दशरूपक एव । यदाह
वामनः- " सन्दर्भेषु दशरूपकं श्रेयः। तद्विचित्रं चित्रपटवद्विशेषसाकल्यात्" (काव्यालं-
सू. १.३.३०-३१) इति । तद्रूपसमर्पणया2 तु प्रबन्धे भाषावेषप्रवृत्त्यौचित्यादिकल्पनात्।
तदुपजीवनेन मुक्तके । तथा च तत्र सहृदयाः पूर्वापरमुचितं परिकल्प्य ईदृगत्र
वक्ताऽस्मिन्नवसरे इत्यादि बहुतरं पीठबन्धरूपं विदधते । तेन ये
काव्याभ्यासप्राक्तनपुण्यादिहेतुबलादिति(भिः) सहृदयास्तेषां परिमितविभावाद्युन्मीलनेऽपि
परिस्फुट एव साक्षात्कारकल्पः काव्यार्थः स्फुरति । अत एव तेषां काव्यमेव
3प्रीतिव्युत्पत्तिकृदनपेक्षितनाट्यमपि । तेषामपि तु नाट्यं " निपतिताः स्फुरिताः
शशिरश्मयः" इति न्यायेन सुतरां निर्मलीकरणम् । अहृदयानां च तदेव नैर्मल्याधायि।
यत्र पति(प्रती)ता गीतवाद्यगणिकादयो न व्यसनितायै पर्यवस्यन्ति नाट्योपलक्षणात्4।
तत्र च नटो ध्यायिनामिवेदं ध्यानपदम्5 । न हि तत्रायमेव सिन्दूरादिमयो वासुदेवः
स्मरणीय इति प्रतिपत्तिः। अपि तु तदुपायद्वारेणातिस्फुटीभूतसङ्कल्पगोचरो देवताविशेषो
ध्यायिनां फलकृत् । तद्वन्नटप्रक्रिया6द्वारोदितातिस्फुटाध्यवसायविषयीकृतो
नियतदेशकालाद्यस्पृष्टो 'अत इदं फलम् ' इति विधिस्थानीयोऽर्थो व्युत्पत्तिं वितरति।
युते (यत्र) दृश्या(दृश्येऽ)न्यनियमादौ चित्तवृत्त्यादौ वा न बाधकोदयः सम्यग्ज्ञानभूतं
ह्येवेदं पूर्णम् । तेन राम इत्येव प्रतीतिर्न त्वयं (यं न) रामोऽन्योऽयमिति। स्फुटीकरिष्यते
चैतदग्रतः।</p>
<p>तंत्रालौकिकोऽयमर्थो न दृष्टान्तमन्तरेण हृदयङ्गमो भवेदित्याशयेनाह-को <q>दृष्टान्त</q>
इति । बहूनां संयोगादपूर्वो रस उत्पद्यमानः क्व दृष्ट इत्यर्थः।</p>
<!-- APPARATUS page 281 !-->
<q>(मू.)</q> 1. अ. यथा च गुडादिद्रव्यैरौषधिविशेषैश्च स्वाद्वादयो रसा निष्पद्यन्ते एवं नानाभावोपगता
अपि स्थायिनो भावा रसत्वमाप्नुवन्ति । क्ष.म. को दृष्टान्त इति चेदुच्यते । यथा नाना।
N. omits 2. त. त्तिर्भवति । यथा हि । 3. म. षड्रसा । त. षाड्वादयो रसा । अ.
स्वाद्वादयो रसा।
<q>(व्या)</q> 1.KA. 2.H.M. De &amp; KA RK. तद्रूपरसचर्वणया। 3. प्रतीत्युत्पत्तिकृद्/?/ VR. contra-
Kan. 4. नित्योपकरणात् । म. नाट्योपकरणात्। Kan. suggests नाट्योपलक्षणत्वात् ।
5. म. ध्यानपदः। पटः 6. वागादिनटलक्षिता ।

<pb n="282"/>

<lg><l>1नानाभावोपगता2 अपि स्थायिनो भावा रसत्वमाप्नुव3न्तीति।</l>
<l>4अत्राह--रस इति कः पदार्थः। 5उच्यते--आस्वाद्यत्वात्। कथमा-</l>
<l>स्वाद्यते6 रसः। यथा हि नानाव्यञ्जनसंस्कृतमन्नं भुञ्जाना रसानास्वाद-</l>
<l>यन्ति सुमनसः पुरुषा हर्षा7दींश्चाधिगच्छान्ति तथा ना8नाभावाभि-</l></lg>
<!-- COMMENTARY page 282 !-->
<p>अत्र प्रश्ने भाष्येण प्रतिवचनमाह-<q>यथे</q>त्यादिना <q>आप्नुवन्ती</q>त्यन्तेन ।
व्यञ्जनमुपसेचनद्रव्यम् । तच्च नानान्तप्रम(नानातिक्तम) धुरचु1क्रादिभेदा-
दधिकाञ्जिकादि । ओषधयश्चिञ्चागोधूमदलहरिद्रादयः।द्रव्यं गुडादि। एषां पाकक्रमेण
सम्यग्योजनारूपात्कुशलसम्पाद्यात्संयोगात् । <q>षाड</q>वादय इति लोकप्रसिद्धेभ्यः
परस्परविविक्तेभ्यो मधुरतिक्ताम्ललवणकटुकषायेभ्यो मिश्रेभ्यश्च विलक्षणः
<q>षाड</q>वशब्दवाच्यः। तत्प्रधाना बहुतरा रसनयोग्याः क्रियन्ते । तथैव
नानाभूतैर्विभावादिभि<q>रुप</q> समीपं प्रत्यक्षकल्पतां <q>गता</q> लोकापेक्षया ये स्थायिनो भावास्ते
रस्यमानतैकजीविनं2 रसत्वं तत्र प्रतिपद्यन्ते।</p>
<p>एतदुक्तं भवति--पाकरूपया सम्यग्योजनया तावदलौकिको रसो जायते । तत्र
च प्रधानत्वेन जलस्य रसाभिव्यञ्जकत्वमिति व्यञ्जनं विभावस्थानीयम् ।
चिञ्चाहरिद्राद्यनुभावप्रायम् । द्रव्याणि तु गुडा(दीनि) तदीयचुक्रादिरसविलक्षण-
मधुरादियोगद्व्यभिचारिकल्पम् । स्वात्मनि तदुपजीवनेन च परत्र च स्वरससङ्क्रमणया
वैचित्र्याधायकत्वात् । अत्र तु स्थायिकल्पस्तन्मिश्रणासमयभावी रसविशेषो
विभावकल्पव्यञ्जनजनितो मन्तव्यः। स हि लौकिकः। अयन्तु कुशलैकनिर्वर्त्यस्तद्विदां
रसनीयो भवति । तेनाद(दनीय)स्येत्यध्याहारो न युक्तः। यथा हि दार्ष्टान्तिकसूत्रे
स्थायिग्रहणं शल्यकल्पमिति त्रयमेवोपात्तं तथा दृष्टान्तेऽपि त्रयस्यैवोपादानं युक्तम्।</p>
<p>एवं सूत्रं व्याख्याय लक्षणपदं परीक्षितुमाक्षिपति--<q>रस इति क</q> इत्यादिना ।
मधुरादौ पारदे विषे सारे जलसंस्कारेऽभिनिवेशे क्वाथे देहधातोर्नि(तौ नि)र्यासे वाऽयं
प्रसिद्धो न त्वन्यत्र । तेन रस इति पदस्य शृङ्गारादिषु प्रवर्तितस्य कोऽर्थः। कि3
प्रवृत्तिनिमित्तं कथ्यते स्वाभिधेयनियमाय शब्देन यदि वा तत्प्रयोक्तृप्रतिपत्तृभिरिति। <q>अर्थः</q>
<!-- APPARATUS page 282 !-->
<q>(मू)</q> 1. क्ष.म. एवं नाना । 2.क्ष. म. न. पहिता । 3. क्ष.अ.म. वन्ति । 4. क्ष. न.अ.म.
ऋषय ऊचुः। त. इदं नास्ति । 5. ड.म. अत्रोच्यते । क्ष. omits. 6. प.त.ब. मास्वाद्यो ।
अ. N.स्वाद्यत इति। यथा नाना । क्ष.म. किमिति चेदत्रोच्यते । यथा हि नाना । 7. अ.
हर्षञ्चाधि। 8. त. तथा भावा ।
<q>(व्या)</q> 1. म.भ. चुका । 2.H.Ms. म. वितम् । 3. omitted in H.Ms.

<pb n="283"/>

<lg><l>नयव्यञ्जितान् वागङ्गसत्त्वोपेतान् स्थायिभावानास्वादयन्ति सुमनसः</l>
<l>प्रेक्षकाः1 हर्षादींश्चाधिगच्छन्ति । तस्मान्नाट्यरसा 2इत्यभिव्याख्याताः।</l>
<l>3अत्रानुवंश्यौ श्लोकौ भवतः-</l></lg>
<!-- COMMENTARY page 283 !-->
प्रवृत्तिनिमित्तम् । अत्रोत्तरम् । <q>आस्वाद्यत्वात्</q> । प्रवृत्तिहेतोर्यतः प्रश्नस्तेनोत्तरं
हेतुविभक्त्यैव दत्तम् । तेन क्रिया प्रवृत्तिनिमित्तमस्येत्युक्तं भवति।</p>
<p>यस्तु भङ्क्त्वा व्याचष्टे -रस इति योऽयं (<q>को</q>ऽयं) शब्दः। तत्रोत्तरम् ।
<q>पदार्थः</q>। <q>उच्यत इति</q> । तस्यानेनेत्यध्याहारं विना प्रकृतपदार्थवाचकोऽयं शब्द इति
(न)तात्पर्यकल्पनं विना नातीव सङ्गतमुत्तरम् । प्रश्नमन्तरेण <q>चास्वाद्यत्वा</q>दित्यल्प-
पदप्रायमित्यास्तामेतत् ।</p>
<p>अथ प्रवृत्तिनिमित्तं व्याक्षिपति-<q>कथमास्वा</q>द्यत इति । आस्वादनं हि रसनेन्द्रिय-
जज्ञानं प्रसिद्धमिति भावः। अत्रोपचरितक्रियाश्रयेणोत्तरमाह-<q>यथा नाने</q>त्यादिना।
यथातथाशब्दाभ्यां सादृश्यमत्रोपचारे निमित्तमिति दर्शयति । तत्र भोग्यस्य भोक्तुः फलस्य
च साम्यं दर्शयति । यथा हि व्यञ्जनसंस्कृतेऽन्ने आस्वाद्यता । एकाग्रमनसि
च भोक्तर्या स्वादयितृता । अन्यचित्तस्य भुञ्जानस्याप्यास्वादाभिमानाभावात् ।
प्रहर्ष1(प्यायजीवन)पुष्टिबलारोग्याणां चास्वादफलता । तथाभिनयव्यञ्जिते2
स्थायिशब्दव्यपदेश्ये रसे आस्वाद्यता । 3एकाग्रमनसि च सामाजिके तन्मयीभूत
आस्वादयितृता। हर्षप्रधानानां धर्मादिव्युत्पत्तिवैदग्ध्यादीनामास्वादफलत्वमिति
कर्मकर्तृफलसादृश्याद्विभावादिजः प्रतीतिविशेषो रसनाक्रियेति व्यपदिष्ट इति तात्पर्यम्।
येन4 सुमनसो भुञ्जाना हर्षादींश्च यान्ति तेन रसानास्वादयन्तीत्यनेन शब्देन5। <q>अभितः</q>
सर्वत्र । <q>विशेषेण</q> अन्यभोक्तृविलक्षणतया। <q>आ</q> समन्तात् । <q>ख्याताः</q> प्रसिद्धाः। यथा
चैते तथा प्रेक्षका अपि । तेन तेऽपि स्थायिनः आस्वादयन्तीति आभिमुख्येन सादृश्ये
व्याख्याता अस्माभिर्व्यवहृताः। अत्रोपसंहारः। तस्मान्नाट्यरसाः।</p>
<p><q>अन्ये</q> वादिशब्देन शोकादीनामत्र सङ्ग्रहः । स च न युक्तः । सामाजिकानां
हि हर्षैकफलं नाट्यं न शोकादिफलम् । तथात्वे निमित्ताभावात्तत्परिहारप्रसङ्गाच्चेति
मन्यमाना <q>हर्षाश्चा</q>धिगच्छन्तीति पठन्ति ।</p>
<!-- APPARATUS page 283 !-->
<q>(मू)</q> 1. क्ष.अ.म.त.ब. प्रेक्षकास्तस्मान्नाट्यरसा इति व्याख्याताः। 2. अ. रसा रस इत्य । 3.
N. अ.ब. अपि चात्रा ।
<q>(व्या)</q> 1. omitted in Dāś́arathí's Locana-vyākhyā.(Madras Ms.) citation. 2. (तेऽपि) चिन्त्या
in the mentioned Ms.citation. 3.Sic Loccit. 4. भ. यन्न । यदन्नम् । 5. भ. शेषेणाभिहितः।

<pb n="284"/>

<lg><l>यथा बहुद्रव्ययुतै1र्व्यञ्जनैर्बहुभिर्युतम् ।</l>
<l>आस्वादयन्ति भुञ्जना भक्तं2 भक्तविदो जनाः ।। ३२ ।।</l></lg>
<lg><l>भावाभिनयसंबद्धा3न्स्थायिभावांस्तथा बुधाः ।</l>
<l>आस्वादयन्ति मनसा तस्मान्नाट्य4रसाः स्मृताः ।। ३३ ।।</l></lg>
<!-- COMMENTARY page 284 !-->
<p>एवं ग्रन्थयोजनायां स्पष्टयां यत् <q>कैश्चि</q>दत्र चोदितं दृष्टान्ते आत्मा रसना
मनश्चेति त्रयम् । प्रकृते तु रसनै1वेति । परिहृतं चात्मन एवात्र स्थानान्तरसङ्क्रान्तस्य
मनःस्थानीयता । मनसश्च रसनास्थानीयतेति । तत्सर्व वृथा नाट्यमात्रम् ।
उपचारबीजस्य सादृश्यस्यात्र प्राधान्येन प्रतिपिपादयिषितत्वादित्यास्ताम् ।</p>
<p>एवं रसत्वं केन तेषामिति यत्प्रश्नितं तत्प्रतिसमाहितम्। <q>अत्रेति</q> भाष्ये । अनुवंशे
भवौ शिष्याचार्यपरम्परासु वर्तमानौ श्लोकाख्यौ वृत्तविशेषौ सूत्रार्थसंक्षेपप्रकटीकरणेन
कारिकाशब्दवाच्यौ भवतः। तौ पठति-<q>यथे</q>त्यादि । मधुरादिभेदाद्वहूनि द्रव्याणि
गुडादीनि। <q>बहुभिरि</q>ति दधिकाञ्जिकादिभिः। अनेन विभावभेदं रसभेदे हेतुत्वेन सूचयति।
<q>भुञ्जाना आस्वादयन्तीति</q> । रसनाव्यापाराद्भोजनादधिको यो मानसो व्यापारः स
एवास्वादनमिति दर्शयति ।</p>
<p>एतदुक्तं भवति-न रसनाव्यापार आस्वादनम् । अपि तु मानस एव । स
चात्राविकलोऽस्ति । केवलं लोके रसनाव्यापारानन्तरभावी स प्रसिद्ध इत्युपचार इह
दर्शित इति। (2शुद्धतत्स्वरूपज्ञानस्वभावा) अत्र <q>भावा</q> विभावव्यभिचारिणः। <q>आभिनया</q>
अनुभावा एव। (इयं (दं)3 पृथग्वचनं प्राधान्यात् । तैर्ये4 सम्य<q>ग्बद्धा</q> हृदयसंवादक्रमेण
तन्मयीभावापन्नप्रमातृभूम्यभेदमुपसम्प्राप्ता अचिन्त्याः स्थायिनः तान्5 <q>आ</q>
समन्तात्साधारणीभावेन निर्विघ्नप्रतिपत्तिवशात् । <q>मनसा</q> इन्द्रियान्तरविघ्नसंभावनाशून्येन
<q>स्वादयन्ति</q> स्वपरविवेकशून्यस्वादचमत्कारपरवशतया लौकिकात्प्रत्ययादु-
पार्जनादिविघ्नबहुलाद्योगिप्रत्ययाच्च विषयास्वादशून्यतापरुषाद्विलक्षणाकारसुखदुः-
खादिविचित्रवासनानुवेधोपनतह्यद्यतातिशयसंविच्चर्वणात्मना भुञ्जते । <q>बुधा</q> इति पूर्वो
(र्णो)पयोगो लौकिकानां प्रत्यक्षादीनामत्र दर्शितः।</p>
<p>एतदुपसंहरति-तस्मादिति । नाट्यात्समुदायरूपाद्रसाः । यदि वा नाट्यमेव रसाः ।
रससमुदायो हि नाट्यम्। (न)नाट्य एव च रसाः ।काव्येऽपि नाट्यायमान एव
रसः। काव्यार्थविषये हि प्रत्यक्षकल्पसंवेदनोदये रसोदय इत्यु<q>पाध्यायाः</q>।</p>
<!-- APPARATUS page 284 !-->
<q>(मू)</q> 1. म. युक्तैः। त. गुणैः। 2. क्ष.म. भुक्तं भुक्तं । अ. भक्तं भुक्तं । 3. म. संयुक्तान्
स्थायिभावांस्ततो । 4. अ. नाट्ये रसाः ।
<q>(व्या)</q> 1. म. रसनेति ।2. Dropped in Madras Ms. 3. Dropped in Madras Ms.4. TV. 5. TV.

<pb n="285"/>

<!-- COMMENTARY page 285 !-->
<p>यदाहुः <q>काव्यकौतुके-</q>
<lg><l>" प्रयोगत्वमनापन्ने काव्ये नास्वादसम्भवः।" इति ।</l>
<l>" वर्णनोत्कलिताभोगप्रौढोक्त्या सम्यगर्पिताः।</l>
<l>उद्यानकान्ताचन्द्राद्या भावाः प्रत्यक्षवत्स्फुटाः।।"</l></lg> इति ।।</p>
<p><q>अन्ये</q> तु काव्येऽपि गुणालङ्कारसौन्दर्यातिशयकृतं रसचर्वणमाहुः। <q>वयं</q> तु
ब्रूमः-काव्यं तावन्मुख्यतो दशरुपकात्मकमेव । तत्र ह्युचितैर्भाषावृत्तिकाकुनैपथ्यप्रभृतिभिः
पूर्यते रसवत्ता । सर्गबन्धादौ हि नायिकाया अपि संस्कृतैवोक्तिरित्यादि बहुतरमनुचितं
केवलं शक्तिरहितत्वाद्व्यावर्ण्यते । तावतीव ह्यद्यमिति न्यायेनानौचित्यं न प्रतिहारि
(न प्रतिभाति1)। तत एवोच्यते 'सन्दर्भेषु दशरूपकम् (वामन.का.) इति । तेन तदंश-
(दङ्ग)सन्ध्यादिसङ्घटनमुद्धृत्य सर्गबन्धादि यावन्मुक्तं(वतकम्)। यत्तु दशरूपकं तस्य
योऽर्थस्तदेव नाट्यम् । यद्वक्ष्यते 'नाट्यस्यैषा तनूः'(ना. शा. १४.२) इति तस्य
हृदयसंवादतारतम्यापेक्षया श्रोतृप्रतिपत्तृस्फुरणं स्फुटास्फुटत्वेनातिविचित्रम् । तत्र ये
स्वभावतो निर्मलमुकुरहृदयास्तत2 एव संसारोचितक्रोधमोहाभिलाषपरवशमनसो न भवन्ति
तेषां तथाविधदशरूपकाकर्णनसमये साधारणरसनात्मकचर्वणग्राह्यो रससञ्चयो
नाट्यलक्षणः स्फुट एव । ये त्वतथाभूतास्तेषां प्रत्यक्षोचिततथाविधचर्वणालाभाय
नटादिप्रक्रिया । स्वगतक्रोधशोकादिसङ्कटहृदयग्रन्थिभञ्जनाय गीतादिप्रक्रिया च मुनिना
विरचिता । सर्वानुग्राहकं हि शास्त्रमिति न्यायात् । तेन नाट्य एव रसा न लोक
इत्यर्थः। काव्यञ्च नाट्यमेव ।</p>
<p>अत एव च नटे न रसः। कुत्र तर्हि । विस्मृतिशीलो न3 बोध्यते । उक्तं
हि देशकालप्रमातृभेदानियन्त्रितो रस इति केयमाशङ्का । नटे तर्हि किम् ।आस्वादनो-
पायः । अत एव च पात्रमित्युच्यते । न हि पात्रे मद्यास्वादः । अपि तु तदुपायकः।
तेन प्रमुखमात्रे नटोपयोग इत्यलम् ।</p>
<p>चित्रपुस्ताद्यपि च नाट्यस्यैवार्थभागाभिष्यन्दो यथा सर्गबन्धादि शब्दभागाभिष्यन्दः।
एतच्च ' योऽर्थो हृदयसंवादी । ' (ना.शा. ७.१०) इत्यत्र वितत्य वक्ष्यामः।</p>
<p><q>अन्ये</q> त्वभिनयादिसामग्रीमयं बहिर्दृश्यमानं नाट्यं नटधर्मः कर्म रूपमित्याशयेन
नाट्याद्रसा इत्याहुः। <q>स्मृता</q> इति सम्प्रदायाविच्छेदं दर्शयति । ये तु रत्याद्यनुकरणरूपं
रसमाहुः अथ चोदयन्ति शोकः कथं सुखहेतुरिति । परिहरन्ति च अस्ति कोऽपि
नाट्यगतानां विशेष इति । तत्र चोद्यं तावदसत् । शोको हि प्रतीयमानः किं
स्वात्मनि प्रत्येतुर्दुःखं वितनोतीति नियमः। शत्रुदुःखे प्रहर्षात् । अन्यत्र च मध्यस्थत्वात्।
उत्तरं तु भावना वस्तु स्वभावमात्रेणे(तत्रे)ति न किञ्चिदत्र तत्त्वम् ।</p>
<!-- APPARATUS page 285 !-->
<q>(व्या)</q> 1. Kan. 2. T.V. 3. ननु-Kan.

<pb n="286"/>

<lg><l>अत्राह--किं रसेभ्यो भावानामभिनिर्वृत्तिरुताहो भावेभ्यो</l>
<l>रसनामिति1 । केषाञ्चिन्मतं परस्परसम्बन्धादेषामभिनिर्वृत्तिरिति । त2न्न।</l>
<l>कस्मात् । दृश्यते हि भावेभ्यो रसानामभिनिर्वृत्तिर्न तु रसेभ्यो3</l>
<l>भावानामभिनिर्वृत्तिरिति । भवन्ति4 चात्र श्लोकाः-</l></lg>
<!-- COMMENTARY page 286 !-->
<p>अस्मन्मते संवेदनमेवानन्दनघनमास्वाद्यते । तत्र का दुःखाशङ्का । केवलं तस्यैव
चित्रताकरणे रतिशोकादिवासनाव्यापारः। तदुद्बोधने चाभिनायादिव्यापारः। (३३)</p>
<p>यदेतदुक्तं रसतत्त्वं तदेवो1पशोधयितुमुपक्रमते-<q>अत्राहेत्या</q>दिना चोद्यमुखेन।
नर्तकगतेभ्यो रसेभ्यो भावाः सामाजिके2 । यथा करुणाच्छोकः। ततो
विभावाद्युपचितसामाजिके करुण इति रसाद्भावो भावाद्रस इति सन्देहः। अत एव
परस्परमपि3 जन्म कालभेदेनेति तृतीयः पक्षः । यदि वा नट एव राम एव
वा4 पूर्व भावः, तत उपचये रसः। ततो5प्यपचये भाव इत्येवं पक्षत्रयोत्थानम् ।
इदं चासत्। एवम्भूतस्य रसस्वरूपस्य निराकृतत्वात् ।</p>
<p><q>श्रीशङ्कुकस्त्वा</q>ह--अनुकर्तरि रसानास्वादय6तोऽनुकार्ये भावप्रतीतिः प्रयोगे। लोके
प्रकृति(तिः)रसं निष्पादयतीति । द्वितीयपक्षो नाट्याचार्याभिप्रेतशिक्षानुसारेण। अत एव
च तृतीयोऽपि 7संभवतीति। एतदप्यसत् । न हि सामाजिकोऽनुकार्यानुकर्तृविभागमवैति।
दूषितः स्वा(दूषितश्चा)नुकरणवादः।</p>
<p>तस्मादित्थमेतत्--किं रसेभ्यो भावा, उत विपर्ययः, आहो अन्योन्यजनकतेति
त्रयः प्रश्नाः। आहोशब्दो भिन्नक्रमः। विभावादिभ्यस्तावद्रसनिष्पत्तिरुक्ता । स एव
द्वितीयः पक्षोऽभ्युपगतपूर्वमे (गतः पूर्वम् । ए) तच्च कथम् ? न हि लोके
विभावानुभावादयः केचन भवन्ति । हेतुकार्यावस्थामात्रत्वाल्लोके तेषाम् । अथ त
एव रसनोपयोगित्वे विभावादिरूपतां प्रतिपद्यते । तर्हि रसप्रसादाद्धावा विभावादयः।
अथोच्यते विभावादिप्रसादाद्रसो यथोक्तं प्राक् । रसप्रसादाच्च विभावादिरूपत्वम्। तर्हि
परस्पराश्रयत्वम् । 'इतरेतराश्रयाणि च (कार्याणि) न प्रकल्पन्त' (महाभाष्ये I i.3)
इत्याक्षेपः।</p>
<p>अत्र सिद्धान्तमाह--<q>दृश्यते हीति</q> । प्रमदादयः प्रतीताः सन्तो रसास्वादं विदधते
यथोक्तं प्राक् । अतो न रसेभ्यो भावाः । भावशब्दार्थपर्यालोचनया चैतदेवोपपन्नमिति
<!-- APPARATUS page 286 !-->
<q>(मू)</q> 1. मिति उच्यते । केषाञ्चिन्मतम् । त. रसानाम् । केषाञ्चिन्मतम् । 2. त. एतन्न।
क्ष.म. तत्कस्मात् । ब. तन्न। दृश्यते । 3. त. ब.अ. न रसेभ्यो भावानामिति । 4. त.
भवन्ति वंश्ये श्लोकाः। क्ष.म. तत्र श्लोकाः। N. अ.ब. भवतश्चात्र श्लोकौ ।
<q>(व्या)</q> 1. भ. देवमु । 2. म. कैः । 3. भ. रमिव । 4. भ.चापूर्वम् । 5. भ. प्युप।
6. म.भ.येते । 7. TV.

<pb n="287"/>

<lg><l>नानाभिनयसम्बद्धा1न्भावयन्ति रसानिमान् ।</l>
<l>यस्मात्तस्मादमी भावा विज्ञेया नाट्ययोक्तृभिः ।। ३४ ।।</l></lg>
<lg><l>नानाद्रव्यैर्बहुविधैर्व्यञ्जनं भाव्यते यथा ।</l>
<l>एवं भावा भावयन्ति रसानभिनयैः सह ।। ३५ ।।</l></lg>
<lg><l>न भावहीनोऽस्ति रसो 2न भावो रसवर्जितः ।</l>
<l>परस्परकृता सिद्धिस्तयोरभि3नये भवेत् ।। ३६ ।।</l></lg>
<lg><l>व्यञ्जनौषधिसंयोगो यथाऽन्नं 4स्वादुतां नयेत् ।</l>
<l>एवं भावा रसाश्चैव भावयन्ति परस्परम्5 ।। ३७ ।।</l></lg>
<!-- COMMENTARY page 287 !-->
श्लोकनाह-<q>नानाभिनयैः</q> सम्यग्बद्धा1न् हृदयं गतान् <q>भावयन्ति</q> सम्पादयन्ति
<q>रसां</q>स्तस्मा<q>द्भावाः</q>। (३४)</p>
<p>नन्वेतद्भावशब्दप्रवृत्तिनिमित्तम् । न तत्प्रकृतं किञ्चिदुक्तमित्याशङ्क्य प्रकृते
योजयितुमाह-<q>नानाद्रव्यैरि</q>ति । व्यज्यत इति <q>व्यञ्जनञ्चा</q>नुपानादि रसोऽत्राभिप्रेतः।
<q>बहुवि</q>धैरिति व्यञ्जनस्योपलक्षणम् । अभिनयौरित्यस्य वा विशेषणम् ।</p>
<p>एवं स्थितपक्षमुपसंहरति-<q>न भावहीनोऽस्ति रस</q> इति । अत्र चोद्यवादी
स्वाशयमुन्मीलयति-<q>न भावो रसवर्जित</q> इति । लोके हि न कश्चिद्विभावादिव्यवहार
इति भावः । अथोत्तरमाह-<q>परस्परकृता सिद्धिस्तयोरभिनये भवेत्</q> । अभिनये साक्षात्कारे
संपन्ने तदुपयोगितया विभावादिव्यपदेश इत्यतो या परस्परकृता सिद्धिः सा (भद्रं)
2भवेदिति संभाव्यते । एवम्भूतमितरेतराश्रयजं न दूषणामित्यर्थः।</p>
<p>अत्रैव दृष्टान्तमाह--<q>व्यञ्जनौषधिसंयोग</q> इति । व्यञ्जनौषधिसंयोगोऽन्नं च कर्तृ
यथा परस्परमन्योन्यं कर्मभूतं स्वादुतां नयेत् तथा भावा रसाश्चान्योन्यं भावयन्ति।
भावा रसान्भावयन्ति निष्पादयन्ति । रसास्तु भावान् भवयन्ति । भावान्कुर्वन्ति ।
(वि)भावा3दिव्यपदेश्यान्कुर्वन्तीत्यर्थः।</p>
<p>एतदुक्तं भवति-एकत्रैकदा क्रियायामन्योन्याश्रयत्वं दोषो न तु क्रियाभेदे ।
यथा व्यञ्जनादिसंयोगेनान्नस्याह्लादि4रसवत्ता क्रियते । अन्नेन 5वाश्रयरूपेण सता व्यञ्जनसुख-
6भोग्यता कियते । एवं भावै रस्यमानता । रसैश्च विभावादिव्यपदेश्यता
<!-- APPARATUS page 287 !-->
(मू) 1. त. सम्बन्धा । म. सम्बन्धान् । अ. सम्बद्धा । 2. त. भावो वा रसवर्जितः।
म. न रसो भाववर्जितः। 3. त.अ. नयो। 4.अ. गाद्यथान्नमुपपादयेत् । म. गाद्यथान्नस्वादुता
भवेत् । 5. N. has a lacuna here up to V. 52 below.
(व्या) 1. म.भ. ग्बन्धा । 2. भवति । V R. omits this 3. VR. addsवि। 4. म. स्याम्लादि।
5. भ.न च । 6.VR. M. has योग्यता ।

<pb n="288"/>

<lg><l>यथा बीजाद्भवेदवृक्षो वृक्षां1त्पुष्पं फलं यथा ।</l>
<l>तथा मूलं रसाः सर्वे तेभ्यो2 भावा व्यवस्थिताः3 ।। ३८ ।।</l></lg>
<lg><l>4तदेषां रसानामुत्पत्तिवर्णदैव5तनिदर्शनान्यभिव्याख्यास्यामः।</l></lg>
<!-- COMMENTARY page 288 !-->
कारणादीनाम् । यथा पदापेक्षया तन्तवः पटकारणमिति व्यपदेश्याः। तन्त्वपेक्षया
पटः कार्यः। न चेत(रेत)राश्रयं(यत्वं) तथा प्रकृतेऽपीति । (३७)</p>
<p>ननु यदि भावेभ्यो रसास्तर्हि कथमुक्तं ' न हि रसादृते कश्चिदप्यर्थः प्रवर्तते
इति । तेन पूर्व न एवोद्देश्याः' इत्याशंक्याह-<q>यथेत्या</q>दिना । बीजं यथा वृक्षमूलत्वेन
स्थितं तथा रसाः। तन्मूलादि(हि) प्रीतिपूर्विका व्युत्पत्तिरिति ततरे(त एव) च
1व्याख्यानार्हात् कविगतसाधारणीभूतसंविन्मूलश्च काव्यपुरस्सरो नटव्यापारः। सैव च
संवित्परमार्थतो रसः। सामाजिकस्य च तत्प्रतीत्या वशीकृतस्य पश्चादपोद्धारबुदध्या
विभावादिप्रतीतिरिति प्रयोजने(ज्ये)2 नाट्ये काव्ये सामाजिकधियि च । तदेवं
मूलबीजस्थानीयात्क (यः क) विगतो रसः कविर्हि सामाजिकतुल्य एव । तत एवोक्तं
"शृङ्गारी चेत्कविः। " (ध्वन्यालो. ३-४२) इत्याद्या<q>नन्दवर्धनाचार्येण</q> । ततो वृक्षस्थानीयं
काव्यम् । तत्र पुष्पादिस्थानीयोऽभिनयादिनटव्यापारः। तत्र फलस्थानीयः
सामाजिकरसास्वादः । तेन रसमयमेव विश्वम् ।</p>
<p>अत्र च विज्ञानवादो द्विधाभिधानं (3स्फोटतत्त्वं) सत्कार्यवाद एकत्वदर्शनमित्यादि
च द्रष्टव्यम् (इति केचित्)4। वयं तु प्रकृतानुपयोगिश्रुतलवसन्दर्शनमिथ्याप्रयाससंश्रयम-
शिक्षितपू्र्विण इत्यास्ताम् ।</p>
<p>अन्ये तु बीजादिव भावाद्रसवृक्षस्ततोऽप्यभिनयकुसुमसुन्दरात्फलमिव भावः
प्रतीत्या भुज्यत इति व्याचक्षते । तैः प्रकृतविरुद्धं सर्व व्याख्यातम् । एवं हि
भावस्यैवोपक्रमपर्यवसानवर्तित्वमुक्तं स्यादित्यास्तां चैतत् । एवं त्रयोऽपि पक्षाः
कथञ्चिदुपगता अभिप्रायवैचित्र्येणेति तात्पर्यम् ।</p>
<p>एवमुद्दिष्टानां विभक्तानां च रसानां सामान्यलक्षणं परीक्षापरिशुद्धमभिधाय
तदनुवादपूर्वकं विशेषलक्षणं वक्तुं पीठबन्धं दर्शयति--<q>तदेषामित्या</q>दिना । यतः
सामान्यलक्षणमेतेषां कृतं तस्माद्विशेषलक्षणांशपूरकाण्युत्पत्त्यादीनि व्याख्यास्यामः।
तत्रोऽत्पत्तिरुत्पादकानामुत्पाद्यानां च विशेषलक्षणम् । अन्योन्यतो व्यवच्छेदात्।</p>
<!-- APPARATUS page 288 !-->
<q>(मू)</q> 1. अ. वृक्षाद्वीजं भवेद्यथा । त. वृक्षात्पुष्पफलं तथा । 2. क्ष.म. तेषु । अ. तेषाम्।
H..MS....ब. ततो । 3. ' एवमेते स्थायिनो भावाः रससंज्ञाः प्रत्यवगन्तव्याः ' इति 'त' पुस्तके
इतः परमधिकं दृश्यते । 4. त. एषान्त्विदानीमनुभावविभावव्यभिचारिसंयुक्तानामुत्पति । 5. अ.
देवता ।
<q>(व्या)</q> 1. VR. 2. VR. 3.Omitted by VR. 4. added by VR.

<pb n="289"/>

<p>तेषामुत्पत्तिहेतवश्चत्वारो रसाः। तद्यथा--शृङ्गारो रौद्रौ1 वीरो
बीभत्स इति । 2अत्र--
<lg><l>शृङ्गाराद्धि3 भवेद्धास्यो रौद्राच्च4 करुणो रसः।</l>
<l>वीराच्चैवाद्भुतोत्पत्तिर्बीभत्साच्च भयानकः ।। ३९ ।।</l></lg>
<lg><l>शृङ्गारानुकृतिर्या तु स 5हास्यस्तु प्रकीर्तितः।</l>
<l>रौद्रस्यैव6 च यत्कर्म स ज्ञेयः करुणो रसः ।। ४० ।।</l></lg>
<!-- COMMENTARY page 289 !-->
उत्पादकानामप्येतदुत्पादकत्वमुत्पादकान्तराद्वैलक्षण्यमुत्पाद्य कृतम् । एवमुत्पाद्याना-
मुत्पादककृतमिति परस्परलक्षणत्वम् । वर्णः श्वेतादि तु(स्तु) सुस्पष्टं वि(शेष) लक्षणादि।
एवं निदर्शनं तु शृङ्गारो नामेत्यादिना विभावादिविशेषसंयोगः। उत्पत्तिलक्षणा(णे)
ह्यन्योन्याश्रयश्रङ्का वर्णदेवतयोस्त्वागमानुविद्धत्वमिति स्फुटं निश्चयदर्शनोपाय-
त्वमुत्पत्त्यादीनां न संभवति । विभावादिविशेषसंयोगस्तु तद्वैलक्षण्यान्निदर्शनमित्युक्तम्।
(३८)</p>
<p>तत्रोत्पत्तिं तावदाह--<q>तेषामि</q>त्यादिना । तेषां रसानामुत्पत्तौ हेतवः सूचका-
श्चत्वारः। रसानामुत्पाद्योत्पादकप्रकारो यावान् सम्भवति स चतुर्भिरेव सूचित इति
यावत् । तथा हि--1तदाभासत्वेन तदनुकाररुपतया हेतुत्वं शृङ्गारेण सूचितम् ।
यतो विभावाभासादनुभावाभासाद्व्यभिचार्याभासाद्रत्याभासे प्रतीते चर्वणाभाससारः
शृङ्गाराभासः। कामना अभिलाषमात्ररूपा हि रतिरत्र व्यभिचारिभावो न स्थायी ।
तस्य स तु2 स्थायिकल्पत्वेनाभाति । तद्वशाद्विभावाद्याभासता । अतश्च स्थाय्याभासत्वं
रतेः। यतो रावणस्य सीता द्विष्टा मय्युपेक्षिका वेति हृदयं नैव स्पृशतीति । तत्स्पर्शे
ह्याभिमानो4ऽस्यापि लीयेतैव5। ' मयीयमनुरक्ता' इति6 तु निश्चयो ह्यानुपयोगी ।
कामजमोहसारत्वात्। शुक्तौ रूप्याभासवत् । यद्यपि--
<lg><l>"दूराकर्षणमोहमन्त्र इव मे तन्नाम्नि याते श्रुतिं
(चेतः कालकलामपि प्रसहते नावस्थितिं तां विना।</l>
<l>एतैराकुलितस्य विक्षतरतेरङ्गैरनङ्गातुरैः
सम्पद्येत कथं तदाप्तिसुखमित्येतन्न वेद्मि स्फुटम् ।।")</l></lg>
<!-- APPARATUS page 289 !-->
<q>(मू)</q> 1. न.म. शृङ्गारो वीरो रौद्रो । 2. अ. तत्र । त.ब. नास्ति । 3. ड. शृङ्गारात्तु।
अ. शृङ्गाराच्च । 4. क्ष.न.रौद्रात्तु । 5. अ.प.म. हास्य इति संज्ञितः। 6. म. द्रस्यापि च।
त. द्रस्य चैव ।
<q>(व्या)</q> 1. VR. तदाभासत्वे । 2. सा तु in place of तस्य स तु - kan. 3.H.Ms.
नैवं । 4. अभिलाषो in Pla ce of अभिमानो-Kan. 5.KA. kan. 6.म.भ. क्तेतिमतिश्च
योह्ययन्वययोनिकामृजुमोह । kan .-- मतिश्चाभासत्वयोनिः।

<pb n="290"/>

<!-- COMMENTARY page 290 !-->
इत्यादौ रावणवाक्ये1 तावति रत्याभासतैव । न तु हासः स्फुरति । तथापि
2सीताविभावल(विल)क्षणं रावणवयःप्रकृतिविरुद्धश्च चिन्तादैन्यमोहादिकव्य-
भिचारिगणम(णोऽ)-श्रुपातपरिदेवितादि चानुभावजातमनौचित्यात्तदाभासरूपं3 सद्धास्य-
विभावरूपम् । तद्वक्ष्यते--विकृतपरवेषालङ्कारेत्यादि । एवं तदाभासतया(तायाः) प्रकारः
शृङ्गारेण सूचितः। तेन करुणाद्याभासेष्वपि हास्यत्वं सर्वेषु मन्तव्यम् ।
अनौचित्यप्रवृत्तिकृतमेव हि हास्यविभावत्वम् । तच्चा(त्रा)नौचित्यं सर्वरसानां
विभावानुभावादौ सम्भाव्यते। तेन व्यभिचारिणामप्येषैव वार्ता । अत एव
संवित्सतत्त्वनिपुणैश्चिचरन्तनै रसभावतदाभासव्यवहारस्तत्र तत्र क्रियते । अमोक्षहेतावपि
तदाभासतायां4 शान्ताभासो हास्य एव। प्रहसनरूपकेण अनौ(स्वानौ) चित्यत्यागः
सर्वपुरुषार्थेषु व्युत्पाद्यः(राजपुत्रादीनाम् ?)। एतच्च लक्षणे वक्ष्यते । तत्र हास्याभासो
यथाऽस्मत्पितृव्यस्य <q>वामनगुप्तस्य</q> ।</p>
<lg><l>" लोकोत्तराणि चरितानि न लोक एष
सम्मन्यते यदि किमङ्गं वदाम नाम ।</l>
<l>यत्त्वत्र5 हासमुखरत्वममुष्य तेन
पार्श्वोपपीडमिह को न विजाहसीति6।।"</l></lg>
<p>एवं यो यस्य न बन्धुस्तच्छोके करुणोऽपि हास्य एवेति सर्वत्र योज्यम्।
एतदेवोदाहरणम् । एवमन्यत्तेनानुमेयमिति मुनिना यथाग्रहणं कृतम् ।</p>
<p>यदीयफलानन्तरं द्वितीयरसोऽवश्यंभावी तस्योदाहरणं रौद्रः। रौद्रस्य हि
फलं वधबन्धादि । तद्विभावकेनावश्यं करुणेन भाव्यम् । यथा <q>वेणीसंहारे</q>--</p>
<lg><l>"अद्यैवावां रणमुपगतौ तातमम्बां च दृष्ट्वा
घ्रातस्ताभ्यां शिरसि विनतोऽहं च दुश्शासनश्च ।</l>
<l>तस्मिन्बाले प्रसभमरिणा प्रापिते तामवस्थां
पित्रोः पार्श्व व्यपगतघृणः किं नु वक्ष्यामि गत्वा।।"</l></lg>
<p>एवं रौद्रनन्तरं नियमेन भयानकः। शृङ्गारानन्तरं नियमेन करुणं(णः)।
व्याप्रियते त्वसौ तज्जन्मनि यथा <q>तापसवत्सराजे</q> वासवदत्तादाहाद्वत्सराजस्य । ननु
तत्रा(त्र)रतेरवि(तेर्वि)च्छेदाद्बन्धुताकृतः शोकः। नैतत् । करुणोत्पत्तिकालेऽपि हि क्रोधस्य
विच्छेद एव ।</p>
<p>यदाह ' निर्वाणवैरदहनाः प्रशमादरीणां नन्दन्तु पाण्डुतनयाः।' (वेणी. अ-१-७)
इति । न च बन्धुमा(तामा)त्रं हेतुः। एवं हि सति--
<!-- APPARATUS page 290 !-->
<q>(व्या)</q> 1. म.भ. काव्ये 2.VR's emendation सीतालक्षणो विभावः। 3. H.Ms. रूपमसद्धास्य।
4. KLV Comments ' तदाभासतायाम् ' इति । मोक्षविभावाभासतायाम् । 'प्रहसन' इति।
प्रहसनरूपकेण हि राजपुत्रादीनां सर्वपुरुषार्थेषु अनौचित्यत्यागविषया व्युत्पत्तिराधीयत इत्यर्थः। VR
&amp; RK read: प्रहसनरूपस्य । 5. H.Ms. 6. भ. केनापि जहासीति।

<pb n="291"/>

<!-- COMMENTARY page 291 !-->
<lg><l>('उत्कम्पिनी भयपरिस्खलितांशुकान्ता)
ते लोचने प्रतिदिशं विधुरे क्षिपन्ती ।</l>
<l>(क्रूरेण दारुणतया सहसैव दग्धा
धूमान्वितेन दहनेन न वीक्षिताऽसि ।।') (तापसवत्सराजे २-१६)</l></lg>
इत्यादौ ते इति प्राणभूतं (पदं) निरुपयोगतां गमितं स्यात् ।
रतिप्रलापेषु च शृङ्गार एव करुणस्य जीवितम्-
<lg><l>'हृदये वससीति (मत्प्रियं यदवोचस्तदवैमि कैतवम् ।</l>
<l>उपचारपदं न चेदिदं त्वमनङ्गः कथमक्षता रतिः ।। (कुमार. ४-९)</l></lg>
इत्याद्युक्तिषु ।</p>
<p>एवं वीराद्भयानकोत्पत्तिः । यथा 'कर्णस्यात्मजमग्रतः शमयतो भीतं जगत्
फाल्गुनात्' (वेणी. ५.५)</p>
<p>यत्त्वत्र श्री<q>शङ्कुके</q>नोक्तम्-नात्रोत्साहस्य व्यापार इति । तदसत् । एवं हि निर्विषय
एवोत्साहः स्यात् । कर्तव्याननुसन्धानात् । युद्धवीरे च परपराजय1जनितः
प्रतापापरपर्यायः शत्रुहृदयदाहदायी तद्वनितादिषु भयानक एव जीवितम् । यथा--
<lg><l>'स पातु वो यस्य हतावशेस्तत्तुल्यवर्णाञ्जनरञ्जितेषु ।</l>
<l>2लावण्ययुक्तेष्वपि वित्रसन्ति दैत्याः स्वकान्तानयनोत्पलेषु ।।</l></lg>
नियमेन तु भवतीति वक्तव्यम् । नियमश्चकारेणोक्तो रौद्रादित्यानन्तर्यसूचकपञ्चम्यनन्तरं
प्रयुक्तेन ।</p>
<p>यस्तु रसो रसान्तरं फलत्वेनाभिसन्धाय प्रवर्तते रस्योदाहरणं वीरः ।
महापुरुषोत्साहो हि जगद्विस्ययफलाभिसन्धानेनैव ।</p>
<p>यथा--'दोर्दण्डाञ्चितचन्द्रशेखरधनुर्दण्डावभङ्गोद्यत' (महावीर २-५४) इत्यादि ।
रौद्रस्तु परविनाशनं फलत्वेनाभिसन्धाय प्रवर्तते न करुणामिति शे(विशे)षः ।
विदूषकहासस्तु नायिकाहासं फलत्वेनाभिसन्धत्त इति मन्तव्यम् ।</p>
<p>यस्तु रसस्तुल्यविभा3वत्वान्नियमेन रसान्तरं हि परमाक्षिपति तस्योदाहरणं बीभत्सः ।
तस्य हि ये विभावा4 रुधिरप्रभृतयस्तेऽवश्यं भयहेतवः । तथा तदव्य5भिचारिणो
मरणमोहापस्माराद्याः । तदनुभावास्तु मुखविकूणनादयः ।</p>
<p>यथा <q>वेणीसंहारे---</q></p>
<p>'संस्तभ्यन्तां निहतदुश्शासनपीतशेषशोणितपी(तस्नपि)तबीभत्सवृको-
दरदर्शनवैक्लव्यस्खलितप्रहरणानि रणाद्विद्रवन्ति बलानि' इति (वेणी.४.)</p>
<!-- APPARATUS page 291 !-->
(<q>व्या</q>) 1. जनयिता instead of जनितः Kan. 2. म.भ. श्रृङ्गारसाक्ष्यैव । VR. reads:
श्रृङ्गारसाह्येऽपि च । 3. भ. ल्यभाव । 4. भ. हि विभा । 5. म. तथा न त ।

<pb n="292"/>

<lg><l>वीरस्यापि1 च यत्कर्म सोऽद्भुतः परिकीर्तितः ।</l>
<l>बीभत्सदर्शनं यच्च2 ज्ञेयः स तु भयानकः ।। ४१ ।।</l></lg>
<!-- COMMENTARY page 292 !-->
<p>एव तदाभासतद्द्वा(1तदनु)रेण रसान्तराक्षेपकत्वे श्रृङ्गार उदाहरणम् । तेन
श्रृङ्गारानुकृतिरित्यत्र तुशब्दो वीप्सायाम् । द्वितीयो हेतौ । तेनैवं योजना--या अनुकृतिः
स हास्यो यतः प्रकीर्तितः(अतः)2 एवंविभावको हास्य इति शेषः । तद्यथा श्रृङगारा
3अर्श आद्यच् । श्रृङ्गारवत्यनुकृतिरित्यर्थः ।</p>
<p>यत्त्वत्र श्रृङ्गाराद्भुतोत्पत्तेराशङ्का 'दृशः प्रथुतरीकृता' (रत्ना२-१५) इत्यादौ
(तत्) निर्मूलमेव । 4उदयने हि श्रृङ्गारः । ब्रह्मणि विस्मयसम्भावना । सा च न
तात्कालिकत्वेन नोत्तरकालिकत्वेन । किन्तु पूर्वतरमेवेति न किञ्चिदेतत् ।</p>
<p>परस्पर(रम्परा)फलत्वेन रसान्तराक्षेपे5 रौद्र उदाहरणम् । रौद्रस्य यत्कर्म
फलात्मकं वधादि चकारात्तस्य यत्कर्म फलरूपं स एव करणः ।
एवकारेणात्यन्तव्यवहितां परम्परां पराकरोति । (४०)</p>
<p>समनन्तरफलत्वेन रसान्तराक्षेपे <q>वीरस्यापि</q>6 उदाहरणम् । चस्सन्नियोगे वीरस्य
सम्यङ्गनिकटं यत्फलं सोऽद्भुतः <q>परि</q>तः7 समन्ताद्या <q>कीर्तिः</q> यशः प्रतापरूपा ततो हेतोः ।
<q>अपि</q>शब्दाच्छृङ्गारोऽपि वीरस्यानन्तरं फलं द्रौपदीस्वयंवरादौ । सहभावेन रसान्तराक्षेपे
बीभत्स उदाहरणम् ।</p>
<p>यदेव <q>बीभत्स</q>स्य <q>दर्शनं</q> विभावादिरूपं स एव भयानकः । तद्विभावत्वादुपचारस्य ।
सहभावप्रतीतः(तिः) फलम् । तमेव <q>च</q>शब्दो द्योतयति । <q>तुः</q> पूर्वतो8 विशेषमाह ।
अयमेव चाक्षेपप्रकाशश्चतुर्धैव9 संभाव्यते न त्वधिक इति । सा 10त्वस्यापि सन्न
नोक्तः । ये चात्रोत्पत्तिहेतव उक्तास्ते यथा स्वयं पुरुषार्थचतुष्कव्याप्ताः । तद्धि
तत्सौन्दर्यतिशयजननरूपम् । रञ्जका भा(हा)सादयस्तदनुगामित्वेन रूपकेषु निबन्धनीयाः ।</p>
<p>एतावन्त एव च रसा इत्युक्तं पूर्वम् । तेनानन्त्येऽपि पार्षदप्रसिद्ध्यैतावतां
प्रयोज्यत्वमिति <q>यद्धट्टलोल्लटेन</q> निरूपितं तदवलेपेनापरा11मृश्येत्यलम् । (४१)</p>
<p>वर्णाभिधानं पूजादौ ध्यान उपयोगि । मुखरागेऽपीत्यन्ये । <q>स्वच्छपीतौ
शमाद्भुतावि</q>ति शान्तवादिनां पाठः । तत्तद्रससिद्धौ सा सा देवता पूज्येति
देवतानिरूपणम् । <q>विष्णुः</q> कामदेवः । <q>प्रमथा</q> भगवतो गणाः क्रीडापराः ।
<q>रुद्र</q>स्त्रैलोक्यसंहारकर्ता । अत एव चोदयतीति निय(च यमयतीति <q>य)मेन</q> वधादिके
<!-- APPARATUS page 292 !-->
(<q>मू</q>) 1. अ. वीरस्य चापि । 2. न.त. यत्र भवेत्स तु । अ. यत्तु भवेत्स तु ।
(<q>व्या</q>) 1. VR. 2. VR. 3. VR. 4. भ. येन हि । 5. भ. रापेक्षया । 6. म. पेपीति ।
VR's emendation accepted. 7. म.भ. विपरीतः । 8. भ. पूर्वपक्षमाह । 9. KA. 10.
स त्वस्यासन्नत्वेनोक्तः in Place of सा त्वस्यापि सन्न नोक्तः-Kan. 11. म. पनापरा ।

<pb n="293"/>

अथ वर्णाः-
<lg><l>1श्यामो भवति श्रृङ्गारः सितो हास्यः प्रकीर्तितः ।</l>
<l>2कपोतः करुणश्चैव रक्तो रौद्रः प्रकीर्तितः ।। ४२ ।।</l></lg>
<lg><l>गौरो वीरस्तु विज्ञेयः 3कृष्णश्चैव भयानकः ।</l>
<l>नीलवर्णस्तु बीभत्सः पीतश्चैवाद्भुतः स्मृतः ।। ४३ ।।</l></lg>
4अथ दैवतानि
<lg><l>श्रृङ्गारो विष्णुदैवत्यो5 हास्यः प्रमथदैवतः ।</l>
<l>रौद्रो रुद्राधिदैवत्यः6 करुणो यमदैवतः ।। ४४ ।।</l></lg>
<lg><l>बीभत्सस्य महाकालः 7कालदेवो भयानकः ।</l>
<l>वीरो8 महेन्द्रदेवः स्यादद्भुतो ब्रह्मदैवतः ।। ४५ ।।</l></lg>
<lg><l>एवमेतेषां रसानामुत्पत्तिवर्णदैवतान्यभिव्याख्यातानि ।</l>
<l>इदानीमनुभावविभा9वव्यभिचारिसंयुक्तानां लक्षण10निदर्शनान्यभि-</l>
<l>व्याख्यास्यामः । 11स्थायिभावांश्च रसत्वमुपनेष्यामः ।</l></lg>
<!-- COMMENTARY page 293 !-->
सम्पादिते करुणः । <q>महाकालो</q>ऽधिदैवतमिति शेषः । स हि तद्विभावं कङ्कालं
श्मशानादि सेवते । महेन्द्रस्त्रैलोक्यराजः । ब्रह्मा अचिन्त्याद्भुतस्रष्टा । (४५)</p>
<p><q>'बुद्धः शान्तेऽब्जजोऽद्भुते'</q> इति शान्तवादिनः केचित्पठन्ति । बुद्धो जिनः
परोपकारैकपरः प्रबुद्धो वा । तत्रोत्पत्तिलक्षणमन्योन्याश्रयत्वान्न निश्चयकारि ।
वर्णदैवतात्मकमप्यागमसिद्धत्वादित्येकप्रघट्टकेनोपसंहर<q>त्येवमि</q>त्यादिना । <q>एतेषामि</q>ति सर्वे-
षामित्यर्थः ।</p>
<p>अथ विशेषलक्षणानि वक्तुमासूत्रय<q>तीदानी</q>मित्यादिना । विशेषलक्षणं सजातीया-
द्व्यवच्छेदकम् । न विजातीयाद्व्यवच्छेदं विना सजातीयत्वम् । न चासौ सामान्यलक्षणं
विनेति 1तत्पृष्ठे विशेषलक्षणमिति दर्शयितुं सामान्यलक्षणमनुवद<q>त्यनुभावे</q>त्यादिना ।
लक्षणानि चं तानि निदर्शनानि च विशेषात्मकानि । तेन प्रत्येकं लक्षणाविशेषा उच्यन्त
<!-- APPARATUS page 293 !-->
(<q>मू</q>) 1. म.त. श्यामो भवेत्तु । 2. म.त. रक्तौ रौद्रो रसः प्रोक्तः कपोतः करुणस्तथा । 3.
कृष्णश्चापि । 4. प.ब.त. अथाधिदैवतानि । 5. न. ब. अ. देवस्तु । 6. अ.ब. देवस्तु ।
क्ष. दैवश्च । म.त. देवश्च । 7. प. कामदेवो । 8. म. माहे्न्द्रदैवत्य अद्भुतो । 9. त.
एतेषां त्विदानीं विभावानु । क्ष. म. इदानीं विभावानु । 10. अ. लक्षणानि सप्रयोजनानि
व्याख्यास्यामः । त. लक्षणानि दर्शनान्यभिव्या । क्ष.म. लक्षणदर्शना । 11. ब. स्थायीभावांश्च
रसानामनुक्रमिष्याम इति ।
(<q>व्या</q>) 1. म.भ. ननु पृष्ठे ।

<pb n="294"/>

<lg><l>तत्र शृङ्गारो नाम रतिस्थायिभावप्रभवः । उज्जवलवेषात्मकः1 ।</l>
<l>2यत्किञ्चिल्लोके शुचि मेध्यमुज्ज्वलं दर्शनीयं3 वा तच्छृङ्गारेणोपमीयते ।</l></lg>
<!-- COMMENTARY page 294 !-->
इत्यर्थः । विशेषलक्षणानि वा सामान्यलक्षणस्य निदर्शनानि । येषु सामान्यलक्षणं योज्यते
उदाह्नियते च । तद्विना तस्योदाहर्तुमशक्यत्वात् । चकारो लोकोत्तरतयाऽऽदरं सूचयति ।
ये स्थायिनो भावा लोके चित्तवृत्त्यात्मानो बहुप्रकारपरिश्रमप्रसवनिबन्ध-
नकर्तव्यताप्रबन्धाभिधायिनस्तानपि नाम रसत्वं विश्रान्त्येकायतनत्वेपदेशदिशा नेष्यामः ।
विभावान् यथायोगमुपहरद्धिः कविनटैर्हि रसतां नीयन्ते । यदाह--
<lg><l>"या व्यापारवती रसान्रसयितुं काचित्कवीनां नवा
(दृष्टिर्या परिनिष्ठितार्थविषयोन्मेषा च वैपश्चिती ।</l>
<l>ते द्वे अप्यवलम्ब्य विश्वमनिशं निर्वर्णयन्तो वयं
श्रान्ता नैव च लब्धमब्धिशयन त्वद्भिक्तितुल्यं सुखम् ।।)" इति ।</l></lg>
(ध्वन्या. ३.४३)</p>
<p>नटानां तु तदुपजीवितत्वान्न नवा दृक्पश्यति न रसयत्यतो नवेति ।
तस्माद्रसनोपयोगिविभावाद्यौचित्यमस्माभिरुपदिशद्भिः स्थायिनो रसतां नीता भवन्तीत्यनेन
लक्षणरूपस्य फलं दर्शयति ।</p>
<p>(<q>अथ श्रृङ्गाररसप्रकरणम्</q>) ।</p>
<p>तत्र कामस्य फलत्वादशेषहृदयसंवादित्वाच्च तत्प्रधानं शृङ्गारं लक्षयति--
<q>तत्रेत्यादिनोज्ज्वलवेषात्मक</q> इत्यन्तेन सूत्रेण । <q>तत्रेति</q> क्रमनिर्धारणे । एवं सतीत्यर्थे
वा । एतत्सूत्रभाष्येण व्यक्तम् । यल्लक्ष्यपदं <q>नामेति</q> । व्याचष्टे <q>यत्किञ्चिदित्या</q>दिना ।
2हस्तपृष्ठतादि(हारादि)मण्डितः शृङ्गार3वान् । तेन शुचिमेध्याद्युपमीयते ।
तेनोज्ज्वलवेषात्मके शृङ्गारशब्दः । न चातिप्रसङ्गः । आप्तोपदेशस्य नियामकत्वादिति
<q>चिरन्तनाः</q> । तदनुपपन्नम् । उपमानोपमेययोर्विशेषविषयविभागानवभासात्तथा ।</p>
<p>तस्मादयमत्रार्थः । रतिरेवास्वाद्यमानो मुख्यः शृङ्गारः । रतिमास्वादयद्भिस्तद्बहुमानपरः
शृङ्गारीत्युच्यते । 4यस्तु सज्जनादिप(दिःअप)र एव तद्यूसनिता (तु व्यसनी)। सा
रसनास्वाददशा5 लोके भवन्त्यपि न चिरमवतिष्ठे । तदास्वादे चोपयोगि यथास्वविभावादि
<!-- APPARATUS page 294 !-->
(<q>मू</q>)1. च.ब. वेषात्मकत्वाच्छृङ्गारो रसः । त. ह्यद्योज्ज्वलवेषस्वाभावः । 2. क्ष. म. यथा यत्किञ्चि ।
3. ब.त. नीयं भवति तत्सर्वम् । क्ष. omits उज्ज्वलं ।
(<q>व्या</q>) 1. (From here up to दर्शयति in Dāśarathī's Locana-Vyākhyā Madras MS.) 2.
वस्त्रभूषणादिमण्डितः श्रृङ्गारः instead of this sentence-Kan. 3. म. रस्तेन सूचीमध्या ।
4. यस्तु अर्जनादिपर एव स न्यसतीति instead of this sentence-Kan.

<pb n="295"/>

<lg><l>यस्तावदुज्ज्वलवेषः1 स शृङ्गारवानित्युच्यते । यथा च गोत्रकुलाचारो-</l>
<l>त्पन्नान्याप्तोदेशसिद्धानि पुंसां नामानि भवन्ति 2तथैवैषां रसानां भावानां</l>
<l>च नाट्याश्रितानां चार्थानामाचारोत्पन्नान्याप्तोपदेशसिद्धानि नामानि ।</l>
<l>3एवमेष आचारसिद्धो ह्यद्योज्ज्वलवेषात्मककत्वाच्छृङ्गारो4 रसः । स च</l>
<l>5स्त्रीपुरुषहेतुक 6उत्तमयुवप्रकृतिः ।</l></lg>
<!-- COMMENTARY page 295 !-->
तथा शास्त्र(स्त्रा)निषिद्धमजुगुप्सितं संस्फुटं(यत् स्फुटं)मनोहरं च तदुपचाराच्छृङ्गार-
शब्दवाच्यम् । तदाह--<q>उपमीयते</q> । तदुपयोगितया तथा मीयते लक्ष्यत इति यावत् ।</p>
<p>क्व य(त)थेति दर्शयति-यस्तावदिति । तावद्ग्रहणेनावधारणवाचिना शृङ्गारवाच्यो
मुख्योऽर्थस्तत्र नास्तीति दर्शयति--<q>स शृङ्गारवानिति</q> । तदनु(दु)ज्ज्वलवेषे शृङ्गारशब्द
उपचरित इत्याह । ननु मुख्यतया रत्यास्वादे शृङ्गारशब्दस्य प्रवृत्तौ किं
निबन्धनमित्याशङ्क्याह-<q>यथा</q> चेत्यादि । <q>गोत्रं</q> पितृसन्तानादि । <q>कुलं</q> मातृसन्तानं
सूचयति । <q>आचारो</q> व्यवहारः । तत उत्पन्नानि लोके प्ररूढानि । मूले तु न।
आद्या<q>प्तोपदेशेन</q> नामकरणलक्षणेन समयेन <q>सिद्धानि</q> । <q>पुंसामिति</q> मनुष्यजातेर्नराणां नारीणां
च । नराणां हि पितृसन्तानानुसारि नाम विष्णुशर्मेत्यादि । स्त्रीणां तु मातृवंशानुसारि
कनकप्रभा चन्द्रप्रभेति । एवं रसादीनां तच्छास्त्रवेदिवृद्धव्यवहारतो निरूढानि
प्राक्तनब्रह्माद्याप्तप्रणीतानि नामानि ।</p>
<p>तदेवोपसंहरति--<q>एवं</q> श्रृङ्गारो रसः । स <q>आचार</q>व्यवहाराल्लोकेऽपि <q>सिद्धः</q> ।
कुतो हेतोः । हृद्यादिवेषात्मकत्वात् । एतदुक्तं भवति--प्रतिशास्त्रसमयानुसारिणोऽपि
शब्दास्तद्वृद्धव्यवहारपरम्परया लोके प्रसिद्धा उपचारतोऽन्यत्रापि व्यवह्नियन्ते । यथा--
'साङ्ख्यपुरुषोऽयं न किञ्चित्करोति । पूर्वरङ्गोऽत्र तेन मे विरचितः । <q>अत्र</q> महत-
(त्ता)न्योन्यमस्य' इति । तद्वदमी शृङ्गारादिशब्दा इहैव विषये रसेषु मुख्याः । लोके
तु (<q>औपचारिकाः</q>)2 साङ्ख्यपुरुषादिशब्दवत् ।</p>
<p>यस्तु3 शृङ्गारशब्दस्या4न्मीयेन(स्य मत्वर्थीयेन) व्युत्पत्तिमाह तस्य रूपमिति
विस्मृतम् । आरकान् हि प्रत्य5योऽत आरब्धः । ('शृङ्गवृन्दाभ्यामारकन्') (वार्तिक.
५.२.-१२१) वृन्दारक इति यथा । अत एवोणादिषु निपातितोऽयं शब्दः । (शृङ्गारभृङ्गारौ ।
उ.सु.) ।</p>
<!-- APPARATUS page 295 !-->
(<q>मू</q>) 1. न. यस्तावद्धद्योज्ज्वलवेषः । म.त. वेषात्मकः । ब. वेषवान् सशृङ्गार इति । 2.
च.ब. तथैषाम् । 3. क्ष. adds भवन्ति । तदेवमेष । 4. क्ष.ड.ग.वेषात्मकः शृङ्गारो । 5. द.अ.
स्त्रीपुंस । 6. प.म.त. युवतिप्रकृतिः ।
(<q>व्या</q>) 1.TV. 2.TV. 3.श्रृङ्गाशब्दान्मत्वर्थीयेन-Kan. 4.म. शब्दान्मीयेन व्युत्पत्ति । भ.
शब्दमन्वन्मीयेन । 5. भ.म. आरकांगिप्रत्ययोऽद आरब्धः ।

<pb n="296"/>

<!-- COMMENTARY page 296 !-->
<p>यस्तु पृथग्भावेन गोत्रादिनामानि व्याचष्टे 1व्यावर्त्याभावात् 2तत्तदीक्षितानि । तस्य
प्रकृते न किञ्चिदियमु(दप्यु)पयुज्यते । न च गोत्राचारोत्पन्ने नामनि नियामक आप्तोपदेशो
लोके इत्यास्तामेतत् ।</p>
<p>अथ रतिः स्थायिति सूत्रभागं भाष्येण स्पष्टयति-<q>स चेत्या</q>दिना । स्त्रीपुरुषशब्देन
परस्पराभिलाषसंभोग3लक्षणया लौकिक्या 'अस्येयं स्त्री' इति या (धिया)।
तेनाभिलाषमात्रसारायाः कामावस्थानुवर्तिन्या व्यभिचारि4रूपाणिति या 5विलक्षणैव इयं
स्थायिरूपा प्रारम्भादिफलप्राप्तिपर्यन्ता व्यापिनी परिपूर्णसुखैकफला रतिश(रु)क्ता भवति
हेतुरस्य ।</p>
<p>कविर्हि लौकिकरतिवासनानुविद्धस्तथा विभावादीनाहरति नाट्यं चा(नटश्चा)-
नुभावान् यथा रत्यास्वादः श्रृङ्गारो भवतीति । आस्वादयितुरपि प्राक्कक्ष्यायां रत्यवगम6
उपयोगीत्युक्तं प्राक् ।</p>
<p>एतदुक्तं भवति--रतिक्रीडासार्ध च (रतिः क्रीडा । सा च) परमार्थतः कामिनोरेव ।
तत्रैव सुखस्य धाराविश्रान्तेः । अपरस्य तु माल्यादिविषयसौन्दर्यस्य 7कविना कृतस्य
संकल्पत्वात् । सवंदेनाद्वितयान्योन्यनिमज्जनात्मकमीलनाख्यो हि परमो भोगः । संविद
एव प्रधानत्वात् । अन्यत्र तु जडस्य भोग्यत्वात् ।</p>
<p>अत एवाह-- 'श्वासायासविडम्बनैव वपुषि प्राणाः पुनर्जानकी' इति ।
अत एव यत्कैश्चिदचोद्यत--रतेराधारभेदेन भेदात्कथमेको रस इति,
तदनभिज्ञतया । एकैव ह्यसौ तावती रतिः । यत्रान्योन्यसंविदा 9एकवियोगो न भवति ।
अत एवोत्तमयुवप्रकृतिः । उत्तमश्चोत्तमा चोत्तमौ । एवं युवानौ । तत्रोत्तमयुवशब्देन
तत्संविदुच्यते । न तु कायः । चैतन्यस्यैव हि परमार्थत उत्तमयुवत्वं विशेषः । स
(सा) चावस्थावान् तत्र तत्र (स्था यत्र तत्र) व्यवहारस्य (सं)भूतत्वात् तत्प्रकृतिः ।
सा संविदास्वादयोग्यत्वात् शृङ्गाररसीभवतीति । अनुत्तमत्वे तु (न) दार्ढ्यमयुक्त्वे चेति
न सा रतिसंवित् । वियोगस्य संभावनात् । अवियुक्तसंवित्प्राणस्तु शृङ्गारः । यथा--
<lg><l>वारिसिणिच्चरिहिअदि हिलग्गणाहुकंहविएक्व ।</l>
<l>हुहिमुळजळमरणिमअळहुतीतिहविपस्सि ।। "इति9 ।</l></lg>
व्याख्याता(तः) परस्परं जीवितसर्वस्वाभिमानरूपा(पः) । वेषयति व्यापयति
<!-- APPARATUS page 296 !-->
(<q>व्या</q>) 1. व्यावर्त्यभावात् Kan. । 2. तदीक्षितानि । 3. लक्षणा लौकिक्यस्येयं स्त्रीति रति
......भवति । Kan. 4. म.भ. रितरूपाणीति । 5. म.भ. यापि विल । 6. म. रत्यङ्ग । 7.
म. तद्विना । 8. एव in place of एक - Kan. 9. अस्फुटेयं गाथा ।

<pb n="297"/>

<lg><l>तस्य द्वे अधिष्ठाने सम्भोगो विप्रलम्भश्च । तत्र सम्भोगस्तावत्</l>
<l>ऋतुमाल्या1नुलेपनालङ्कारेष्टजनविषयवरभवनोपभोगोपवन2गमनानु-</l>
<l>भवनश्रवणदर्शनक्रीडालीलादिभिर्विभावैरुत्पद्यते3 ।</l></lg>
<!-- COMMENTARY page 297 !-->
चित्तवृत्तिमन्यत्र ज्ञापनया संक्रमयतीति वेषो विभावानुभावात्मा । वेषयति(न्ति) व्याप्नुवन्ति
स्थायिनमिति व्यभिचारिणः । ते चोज्ज्वला उत्कृष्टा यस्मिंस्तथाभूत आत्मा यस्येति ।</p>
<p>सूत्रे संक्षिप्य यद्विभावादि निरूपितं तद्विभागेन व्याख्येयमित्याशयेन
शृङ्गारस्यावस्थाभेदमाह--<q>तस्य द्वे</q> इत्यादिना । <q>अधिष्ठाने</q> अवस्थे इत्यर्थः ।
अधिष्ठीयतेऽवस्थात्र(त्रा) शृङ्गाररूपेण । तेन न1 शृङ्गारस्येमौ भेदौ । गोत्वस्येव
शाबलेयत्वाबाहुलेयत्वे । अपि तु तद्दशाद्वयेऽप्यनुयायिनी या रतिरास्थाबन्धात्मि2का
तस्याश्चास्वाद्यमानं रूपं शृङ्गारः । यदाहु--
<lg><l>"(एतस्मान्मां कुशलिनमभिज्ञानदानाद्विदित्वा
मा कौलीनादसितनयने मय्याविश्वासिनी भूः ।)</l>
<l>स्नेहानाहुः किमपि विरहह्रासिनस्तेऽप्यभोगा-
दिष्टे वस्तुन्युपचितरसाः प्रेमराशीभवन्ति ।। इति ।। (मेघ. २.४५.)</l></lg>
अत एव सम्भोगे विप्रलम्भसम्भावनाभीरुत्वं विप्रलम्भेऽपि सम्भोगमनो3राज्या(रथा)नुवेध
इति इयच्छृङ्गारस्य वपुः । अभिलाषेर्ष्याप्रवासादिदशास्त्वत्रैवान्तर्भूताः
सत्यामास्थाबन्धात्मिकायां रतौ । तेन सम्भोगशृङ्गार इत्यादिव्यपदेशोऽभोगेऽप्युपचारात् ।
अत एतद्दशाद्वयमेलन एव सत्यतः सातिशयचमत्कारः । यथा--
<lg><l>"एकस्मिन् शयने पराङ्मुखतया वीतोत्तरं ताम्यतो-
रन्योन्यं हृदयस्थितेऽप्यनुनये संरक्षतोर्गौरवम् ।</l>
<l>दम्पत्योः शनकैरपाङ्गवलनान्मिश्रीभवच्चक्षुषो-
र्भग्नो मानकलिः सहासरभसव्यासक्तकण्ठग्रहम् ।। "(अमरुक-२३.)</l></lg>
तत्र हीर्ष्याविप्रलम्भसम्भोगमेलनात्मिकैवैकप्राणीभूतोभयगतविभावानुभावव्यभिचारिकृता
सातिशया रसा4नुभूतिः । तेन 5यच्चोदितं <q>श्रीशङ्कुकेन</q> पुरूरवस उन्मादे वत्सराजस्य
तापसत्वे चानुज्ज्वलवेषत्वं (कथं) विप्रलम्भशृङ्गारेऽपि (इति) तदनवकाशमेव । भोगस्य
<!-- APPARATUS page 297 !-->
(<q>मू</q>) 1. ड. माल्यालेपन । 2. ड. भोगवन । द. अ. उपवनभवनानुगमनश्रवणक्रीडालीलाश्रयादिभिः ।
3. त. र्भावैः समुत्पद्यते ।
(<q>व्या</q>) 1 KA. &amp; ND. 2. RK. /?/स्वादना/?/ 3. म. मध्यानुवे । 4. म.भ.H.Ms. रसविभक्तृभिस्तेन
नयनयोश्चो । 5. H.Ms.

<pb n="298"/>

<!-- COMMENTARY page 298 !-->
रसत्वाभावात् स्नानाद्यवस्थानमिव । यत्त्वत्रोत्तरं तावद्दतं1 स्थैर्यादुज्ज्वलवेषाभावेऽपि
रतिमुत्तमा न विजहतीति तद्यक्षभाषितम् । प्रकृतचोद्यापरिहारात् ।</p>
<p>न हि(नु) चोदितमनुज्ज्वलवेषे कथं शृङ्गार इति । तदेवास्तु चोद्यमिति चेत्--
न वचनस्यातिभारोऽस्ति । न तु मुनिनैवमुक्तं सत्युज्ज्वलवेषे शृङ्गार इति । 2अपि
तु विपर्यय इत्यास्तामेतत् ।</p>
<p><q>तत्रेति</q> । द्वयोरवस्थयोर्मध्ये सम्भोगावस्था तावदुच्यते । तत्रेह वस्तुतः स्त्रीपुंसौ
परस्परं विभावौ । तयोरुत्तमत्वे चोपयोगीनि ऋत्वादीनि । उत्तमस्यानवसरे रत्यभावात् ।
<q>ऋतु</q>र्वसन्तादिः । <q>माल्यं</q> कुसुमादि । <q>अनुलेपनं</q> समालम्भनं यद्यत्कामस्योद्दीपकम् ।
<q>अलङ्कारः</q> कटकादिः । <q>इष्टजनः</q> विदूषकादिः । एतदुभयमुत्तत्वसूचकम् । यदाह--
<lg><l>'असमाप्तजिगीषस्य स्त्रीचिन्ता का मनस्विनः ।</l>
<l>अनाक्रम्य जगत्कृत्स्नं किं सन्ध्यां भजते रविः ।।' इति ।।</l></lg>
(राज. तर. ४.४.४२.)
<q>विषया</q> गीतादयः । तदन्तर्भूतमपि माल्यादि प्राधान्यात्पृथगुक्तम् । <q>वरभवनं</q> इर्म्यादि ।
एतद्देशविशेषोपलक्षणम् । एषा<q>मुपभोगः</q> । उपवनस्योद्यानस्यानुभवनं श्रवणं वा प(व)र-
भवनस्थस्यापि । एतत्सङ्कल्पादेरप्युपलक्षणम् । <q>क्रीडा</q> जलावगाहनादिका । लीला
इष्ट3जनस्यानुकृतिः । अनु(आदि)ग्रहणादन्यदपि हृद्यं हंसयुगलकचित्रपुस्तदर्शनादि ।
एतच्च समस्तमेव शृङ्गारविभावत्वेन मन्तव्यम् । यावान्कश्चिदयं विषयसम्भारो
हृद्यतमस्तत्पूर्णतायां सत्यामुत्तमस्य रत्युदयः । अत एव <q>रत्नावल्यां</q> हर्म्यवर्णनमुद्यानगमनं
कामदेवपूजा वसन्त इत्यादि सर्वमेवात्र संगृहीतं 'राज्यं निर्जितशत्रु योग्यसचिवे
न्यस्तः' इत्यादिना । एवञ्च सर्व एव समुदितो विभाव इति काल्पनिकमालम्बनविभाव
उद्दीपनविभाव इति । अत एव मुनिना नायं क्वचिद्विभाग उक्तः सूचितो वा ।
युक्तञ्चैतत् । यथैकत्रैव रूपके उद्यानर्तुमाल्यादीनां सर्वेषां दर्शनादेको रसः स्यात् ।
विभावाभेदात् ।</p>
<p>ननु प्रथमं (प्रम4दामात्र)दर्शने नोद्यनभवनादिसम्भवः । क एवमाह? ऐश्वर्यपूर्णस्य
हि तावदात्मीयसमृद्धिसम्भारसंस्कारानव(राव)गमात् पूर्णतैव विभाववर्गस्य । तत्प्रधानं
हि रूपकं तत्र तत्रोदाहरणम् । तेन पृथक्पृथगुदाहरण5दानमनुपपन्नम् ।</p>
<p>या तु मुक्तकादौ पृथक्तया भावेऽपि रससंवित् 6तापसस्तत्रानुसन्धानाच्चमत्कार
इति । 7इत्यांस्त्वनुत्तमादिविषयेऽपरिपूर्णोद्दीपनत्वे न चमत्कारो दृश्यते--</p>
<!-- APPARATUS page 298 !-->
(<q>व्या</q>) 1. म. तावत्तटस्थैर्यदु । भ. तावद्दन्तस्थैर्यादु । 2.H.Ms. । 3. KLV. म.भ. प्रमाणमात्र ।
5. भ. रणमनु । 6. H.Ms. 7. यस्त्वनु ।

<pb n="299"/>

<lg><l>तस्य 1नयनचातुर्यभ्रूक्षेपकटाक्षसञ्चार2ललितमधुराङ्गहार3-</l>
<l>वाक्यादिभिरनुभावैरभिनयः4 प्रयोक्तव्यः ।</l></lg>
<!-- COMMENTARY page 299 !-->
<lg><l>यथा हि "1दीवडि तैल्लु नाहि पलु द्रम्मि गमिट्ठा ।</l>
<l>लावण्णुज्जलड्गु घरि ढोप्लु पइट्ठा ।।"</l></lg>
<lg><l>(छाया- दीपके तैलं नास्ति पलं द्रम्मं गवेषितम् ।</l>
<l>लावण्योज्ज्वलाङ्गो गृहे प्रियतमः प्रविष्टः ।।) इति</l></lg>
<lg><l>तथा 'मासपसूअं छम्मासगब्भिणिं एक्कदिअहजरिअं च ।</l>
<l>रंगुत्तिण्णं च पिअं पुत्तअ कामंतओ होहि ।।'</l></lg>
<lg><l>2छायाः- (मासप्रसूतां षण्मासगर्भिणीमेकदिवसज्वरितां च ।</l>
<l>रङ्गोतीर्णा च प्रियां पुत्रक कामयमानो भव ।।)</l></lg>
<p>इत्यादि (?)। तत्रैकाङ्गस्य सौभाग्यस्य प्रधान्याच्चमत्कारोदय इति तात्पर्यम् ।
न तु तदभावकृता चमत्कृतिः3 ।</p>
<p>एतैः कविनोपनिबद्धैर्नटेन च साक्षात्कारकल्पतामानीतैः सम्यगित्यविघ्न-
भोगात्मकसम्भोगो रस उत्पद्यते झटित्येव । न हि गमनक्रियावत् पर्यन्ते रसनाक्रिया
निष्पद्यते । अपि तु प्रथम एवावसरे । स च विभावसाक्षात्कारात्मक एव । तस्य
तु प्रथमकक्ष्यायामेव रसनागोचरत्वाभिमतस्य नयनचातुर्यादिभी रसै(सो) रसनाद्याभिमुख्यं
नीयते । अत एव तेऽभिनया अनुभावश्च । आभिमुख्यनयनमनुभावनं च । तद्रसास्वादे
समर्थाचरणमुद्दीपनम् । अत एव तदभावे विभावादिवर्णनप्रधानेऽपि काव्ये न चमत्कारः ।
रसनायास्तत्राभावात् । यथा विन्दो(कवीन्दो)<q>र्भट्टेन्दुराजस्य</q>--</p>
<lg><l>"उपपरिसरं गोदावर्याः परित्यजताध्वगाः
सरणिमपरो मार्गस्तावद्भवद्भिरवेक्ष्यताम् ।</l>
<l>इह हि विहितो रक्ताशोकः कयापि हताशया
चरणनलिनन्यासोदञ्चन्नवाङ्कुरकञ्चुकः ।।'' इति ।</l></lg>
<p>एवमन्यत्राप्युपपद्यत इति तस्याभिनयादिर(दि यो) जनीयम् ।</p>
<p>ननु विभावानां 4साधारण्यं कथम् । नियमेनैवं5 हि न नाट्ये । इयांश्चात्र
कविप्रयत्नसमर्प्यमाणः तेन तद्भावात्प्रयोजकधर्मोद्रेकप्रकाशविशिष्टसमब6लात्प्रमुख एव
विशेषविश्रान्ततां याति । तथा 'हा प्रिये जनकराजपुत्रीति' 7इत्ययं श्रुत एव
न रतिव्यतिरेकेण भावान्तरविभावता शङ्क्या । 'एतेन कुणपं(पे) कामिनी'
इत्यादिसम्भावनं प्रत्युक्तम् ।</p>
<p>तत्र <q>नयनचातुर्या</q>दिना कान्ता दृष्टिर्लक्ष्यते । यत्तु
भ्रवोर्मूलसमुत्क्षेपश्चतुरमिति(ना.शा. ८.४७) वक्ष्यते । 9सभ्रूक्षेपेण चोक्तम्--'विवर्तनं
कटाक्ष' (ना.शा. ८-१००) इति ताराकर्म । एवं च योजना--नयनानां चातुर्येण
<!-- APPARATUS page 299 !-->
(<q>मू</q>) 1. म. नयनचातुरी । 2. म.त. सञ्चरण । क. सञ्चारि । 3. न. हारैर्वाक्यादिभिः ।
4. ड.म. भावैरभिनेतव्यः ।
(<q>व्या</q>) 1. VMK. 2. Gāthāsaptaśarí ।।। 59 cf. Vol lll P. 208; Corrected there by VMK 3. भ.न. तु तदा
भवतु नाम चमत्कृतिः । 4. साधारण्ये कथं नियमनम् ? एवं न हि नाट्ये । इदं चात्र
कविप्रयत्नसमर्प्यमाणम्- Kan 5. म.भ. कथं नियममेव न हि । 6. भ. ष्टमद्बला । (ष्टत्वबला-
Kan.) 7. इत्येवं- Kan. 8. तत्- Kan.

<pb n="300"/>

<lg><l>1व्यभिचारिणश्चास्यालस्यौग्य्रजुगुप्सावर्ज्याः2 । विप्रलम्भकृतस्तु</l>
<l>निर्वेदग्लानिशङ्कासूयाश्रमचिन्तौत्सुक्यनिद्रा3स्वप्नविबोधव्याध्युन्मादाप-</l>
<l>स्मारजाङ्यमरणादिभिरनुभावैरभिनेतव्यः ।</l></lg>
<!-- COMMENTARY page 300 !-->
सभ्रूक्षेपेण कटाक्षेण च यद्यत्सञ्चारणं ललितं मन्थरं मधुरं नयनाभिरामं कृत्वा
यान्यङ्गानां हरणानि स्वकर्तव्यकाले ललितानि सुकुमाराभिधेयानि मधुराणि च
श्रवणसुखकराणि यानि वाक्यानीत्युपाङ्गाभिनय आङ्गिको वाचिकश्च लक्षितः ।</p>
<p>अत एव सामान्याभिनयाध्याय(ना.शा.अ-२२)वक्ष्यमाणाशेषचेष्टालङ्कारलाभ इति
ललितमधुरशब्दौ तदर्थावित्यसत् । <q>आदि</q>ग्रहणात्सात्त्विको मुखरागपुलकादिर्गृह्यते ।
अनुभावकत्वेन ताटस्थ्यपरिहारः । आभिमुख्यनयनेन स्वात्मैकविश्रान्तिशङ्कानिरासः ।
एवमुत्तरत्रापि ।</p>
<p>एवं विभावसमय एव रसनीयस्यानुभावावसरेऽवस्थावेशवैरस्यास्पदस्य पश्चा-
दव्यभिचारिणः स्वामेव रसनीयतां चित्रयन्तः सातिशयं पुष्यन्तीति पश्चात्ते निरूप्यन्ते--
<q>व्यभिचारिणश्चास्येति</q> । आलस्यौग्र्यजुगुप्सा वर्ज्यमाना येभ्यस्ते सर्वे व्यभिचारिणः ।
<q>अस्ये</q>ति दशाद्वयमयस्येत्यर्थः । जुगुप्सा स्थायिन्यपीह निषिद्धा न्यायसिद्धं1 स्थायिनामपि
व्यभिचारित्वमनुज्ञापयति । आलस्यादि च स्वविभावप्रमा2(म)दादिविषयमेव निषिद्धम् ।
तेन 'वपुरलसलसद्बाहु लक्ष्म्याः' (वेणी.१-२) इति तथा' कतिचिदहानि वपुरभूत्
केवलमलसेक्षणं तस्याः' (विक्र. ५-८) इत्यादि न3 4विरूपकं मन्तव्यम् । एवं प्रयोगे
काव्ये च विभावादीनां क्रम 5एव समाश्रयणीयः । उत्पूर्वस्य (उद्भूतस्य) लब्धप्रतिष्ठता ।
तथाभूतस्य परिवारसंघटनमिति हि प्रतीतिक्रमः ।</p>
<p>ननु निर्वेदादयः सम्भोगे न व्यभिचारिण इत्याशङ्क्याह--<q>विप्रलम्भकृतस्त्वि</q>ति ।
तुशब्दो विशेषं द्योतयति6 ।</p>
<p>वाक्यैकवाक्यतया दुःखप्रायनिर्वेदादि मुक्त्वा7 आलस्यादिव्यतिरिक्ताश्च सुखमया
एव धृत्यादयोऽत्र व्यभिचारित्वेन8 सम्भोग उपन्यस्ता इति प्रकटयति । परस्परा9शोपजीवनं
<!-- APPARATUS page 300 !-->
(<q>मू</q>) 1. म. व्यभिचारिणश्चालस्य । 2. च.अ. वर्जाः । त. वर्जम् । 3. त.न. निद्रासुप्तस्वप्न ।
(<q>व्या</q>) 1. KA. 2. H. Ms. 3. KA. 4. KA. 5. भ. एवं । 6. भ. यतीति यदि वाक्यै ।
7. भ. मुक्त आल । 8. भ. त्वेन परस्परा । 9. VR.