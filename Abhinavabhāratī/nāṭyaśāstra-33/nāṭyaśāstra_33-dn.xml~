<pb n="399"/>

<p><q>।। श्रीः ।।</q></p>
<p><q>अथ त्रयस्त्रिंशोऽध्यायः ।</q></p>
<lg><l>गुणात् प्रवर्तते गानं दोषं चै (षाच्चै)व निरस्यते ।</l>
<l>तस्माद् यत्नेन विज्ञेयौ गुणदोषौ समासतः ।। १ ।।</l></lg>
<!-- COMMENTARY page 399 !-->
<p>अथ त्रयस्त्रिंशोऽध्यायः ।</p>
<lg><l>ज्ञानक्रियादिगुणवर्गविधानहेतु-</l>
<l>र्दोषापवर्जनपटुः किल भक्तिभाजाम् ।</l>
<l>आनन्दपूर्णपरशाङ्करसारसिन्धु-</l>
<l>धारास्थितिर्विजयतां परमेश्वरोऽसौ ।</l></lg>
<p>एवं गान्धर्वस्वरूपं यदुपयोगित्वेन प्रदर्शितं तत् प्रकृतनाट्योपयोगिध्रुवागानमभिधाय तत्रैव द्वये परतत्त्वं
निरूपयितुमध्यायान्तरमारभ्यते ।</p>
<p>अथ <q>केचित्</q> मन्यन्ते । उपरञ्जनात्मनि गान एव सुतरां गुणग्रहणं दोषाववर्जनं चादृत्य उपरञ्जनप्राणं
हि गानम् । उपरञ्जनं न गुणदोषायत्तविवेकायत्तम् । अत एव तद्विवेकस्य गानं प्रति प्राधान्यं प्रयोजयितुं
पृथक्त्वं प्रत्यध्यायारम्भः । गान्धर्वे तु रञ्जना न तथा प्रधानमपि तु चञ्चत्प्रयोक्तुरदृष्टफलं तदिति ।</p>
<p>नैतत् । तथाहि । यथास्वरूपं विकलं प्रवृत्तो विधिः फलं प्रसूते । शारीरपौ(दा)रवस्वरस्वरूपसम्पत्तिरेव
च रक्तकण्ठस्वदितहस्तत्वादिना विना कथं लयादितत्त्वज्ञानम् । याऽत्र विकृता कालसम्पत्तिरतत्त्वज्ञानस्य च
का सङ्गतिरदृष्टफलसङ्गत्या । उक्तं हि ।
<lg><l>वीणावादनतत्त्वज्ञः श्रुतिस्मृति(जाति)विशारदः ।</l></lg>
(<q>या. स्मृ</q>. ३. १. ११५)
इति । <q>तालज्ञ</q> इति च । तस्माद् गान्धर्वे सुतरां गुणदोषविवेका (कोऽ)र्थवान् । स्वरस्य हि
तावदपरुषमघुररञ्जनात्मकमेव लघुः(घु) तालस्यापि गानं प्राणस्तदुभयमपि गुणायत्तं तदायत्ता वाऽदृष्टसिद्धिः ।
<q>विशाखिलाचार्यः</q> साम्यादिह सिद्धिः परत्रेति वदन् प्रादीदृशन् (त्)। अथ ब्रूयात् तालादिस्वरूपाविशेषे गान्धर्वाद्
गानस्य को भेदः । यद्यनेकलक्षणं तन्त्रतोऽभिपद्यते स्वरूपमिव च तथा च गानाभिमतं गान्धर्वं स्वरूपेणेति

<pb n="400"/>

<!-- COMMENTARY page 400 !-->
ततो निगदस्य हि व्यापकं ततो भिन्नलक्षणत्वम् । अन्यथा भेदापातापत्तेस्तु च(तन्) नोपलभ्यतेऽधुनेति
व्यापकतानुपलब्धिः । तथाऽसिद्धो हेतुः । <q>स्वरतालात्मकं गान्धर्वमि</q>ति (<q>भ. ना</q>. २८.११)गेयाधिकारारम्भ
एव <q>मुनिना</q> सङ्गीतगानस्य न(च) तत्स्वररूपादिकं लक्षणनुक्तम् । इदानीं तत्रोच्यते । इहायं गान्धर्वशब्दो
लोके शास्त्रे च द्विविधो नाटकशब्दवत् । सामान्यविशेषेणास्य प्रयोगदर्शनात् । <q>गान्धर्विक</q> इति ।
<lg><l>गान्धर्वमेतत् कथितं मया वः पूर्वं यदुक्तं प्रपितामहेन ।</l></lg>
(<q>भ. ना</q>. ३३. २३)
इत्य<q>ध्यायान्ते</q> नाट्योत्पत्तौ सामान्येन <q>गीति</q>रित्युक्ते गान्धर्वं गानमपि । अत्र विशेषे तु गान्धर्वः । अत्रेत्यादौ
गान्धर्ववेद इति च । तत्राद्ये पक्षे सिद्धसाधनपरमे त्वसिद्धो हेतुः । न ह्येतावदेव गान्धर्वस्य लक्षणं
बालगोपालसारमादि (रस) बाला (बलाका) दिगीतेऽपि गान्धर्वापत्तेः । तथा च तत एवादृष्टलाभेऽयं न
वैय्यर्थ्यप्रसङ्गो यदा(द)यमग्नेर्दयन्तः(हतः) फलाद् व्यतिरेकाच्चेति ।</p>
<p>नन्वेवं गान्धर्वस्य किं लक्षणमुक्त<q>मध्यायचतुष्टयेषु मुनिना</q> । तथाप्यनुसन्धानवन्ध्यो महाभो (भा)गं
बोधयितुमनुसन्धीयते । स्वरतालपदविशेषात्मकं प्रवृत्तिनिवृत्तिप्रधानदृष्टादृष्टफलसामवेदप्रभवमनादिकाल-
निवृत्तमन्योन्योपरञ्जनगुणताविहीनं गान्धर्वमिति स्वरूपफलात् कालाद् धर्माच्च भिद्यमाना(नम)वश्यं
गानवैलक्षण्यं भेदैकसम्पादनम् । तदुभयानुग्रहयोगाच्च वाद्यानाम् । गाने तु काकल्यन्तरश्रुतिपरिभ्रमणाद्
विचित्रश्रुतिग्रहणम् । स्वराणां मालवकै शिके चतुश्र्श्रु/?/तिकाङ्गस्य दर्शनात् कियद्वा
रागभाषाविभाषादेशीमार्गादिगतानां स्वराणां श्रुतिवैचित्र्यं ब्रूमः । उक्तमपि च प्रतीतमनुचित्रा(त्री)यते ।
प्रतीतानामप्यलक्षणज्ञानां बालविज्ञानवद् वेद्यम् । परतन्त्रतपा(त)याऽविषयो दिग्दर्शनात् । तस्मादपि तथेति ।
किं चान्तरालनियमोऽन्तःप्रमाणस्थानस्वरकालांशवधान्न(शाद)सारतया गान्धर्वेऽवश्यसंवेद्यः । न त्वेवं गाने ।
लोपोऽपि नियतगान्धर्वे दर्शितो ग्रामद्वयभेदेन च जात्यंशभेदेन दर्शितः । गाने तु रक्त्यनुसारेण
प्रवेन्ते(वृत्ते)रसावनियतः । तथापि गान्धर्वे यस्मादनादित्वमेव समर्थितं तस्यापि मध्यमस्य भिन्नषङ्जकालिन्यां
लोपो दृश्यचतुस्स्वरपञ्चगन्धर्वानभ्युपगममपि । अन्तरमार्गो(र्गे)ऽपि विधायिवर्ग(गा)गान्धर्ववेदगीता ये
शोभानुरोध एव तत्र करणम् । नटकैशिकलो(ला)टन(ना)गरादावृषभगान्धारयोर्भूयसाऽनवलोकनात्
सप्तचत्वारिंशदधिकजात्यंशकोचितसङ्गीतवशविचित्रीभवदेकैकस्वरस्वरूपयोगात् त्रिस्वरोनमध्यगतं स्वराणां
गान(मा्)-गान्धर्वे गाने शुद्धभिन्नगौडराग(वेसर)साधारणभाषाविभाषान्तरभाषारूपगीत्यष्टकोचितललित-


