<pb n="264"/>

<p><q>श्रीः</q></p>
<p>नाट्यशास्त्रम्</p>
<p>पञ्चविंशोऽध्यायः</p>
<p>(चित्राभिनयः)</p>
<lg><l>अङ्गाद्यभिनयस्यैव यो विशेषः क्वचित् क्वचित् ।</l>
<l>1अनुक्त उच्यते चित्रः2 स चित्राभिनयस्स्मृतः ।। १ ।।</l></lg>
<!-- COMMENTARY page 264 !-->
<lg><l>अथ पञ्चविंशोऽध्यायः</l>
<l>वागङ्गसत्त्वचेष्टाचित्राभिनयप्रयोगरचनचणः ।</l>
<l>संसारनाट्यनायकपुरुषाकारः शिवो जयति ।।</l></lg>
<p>सामान्याभिनयस्य चित्राभिनयः शेष इत्युक्तम् । केवलसामान्याध्याये रसात्मकप्रधानं
पदार्थविशेषमभिनयानां समानीकरणम् । इह तु तदुपयोगी विभावादिविषम् । किञ्चैक एवाभिनयः पूर्वं यो
निरूपितः स एव कार्यान्तरालाभे तद्विरुद्धमर्थमभिनयतीति चित्र उच्यते । तद्वैग्ध्यमध्याये निरूप्यत इति
सङ्गतिः । तदेतदाह अङ्गाद्यभिनयस्यैवेति । अङ्गमिति करणाङ्गहारास्तेषामभिनयत्वं नोक्तम् । तर्हि वक्ष्यते--
<lg><l>शिखिसारसहंसाद्या स्थला ये च स्वभावतः ।</l>
<l>रेचकैरङ्गहारैश्च तेषामभिनयो........(भवेत्) ।।(ना.शा. २५. ६८, ६९ इत्यादि । )</l></lg>
आदिग्रहणे विभावादि विभावोऽपि विभावस्याभिनय इति वक्ष्यते । अभिनीयतेऽनेनेत्यभिनयः । तस्य च
विशेषः उत्तमोत्तमेत्यादिना वक्ष्यते । अभिनीयत इति चाभिनयः । यो ह्यन्येनाभिनय उक्तः स
इहाभिनयान्तरस्याप्यभिनयत्वेनोक्तो यथा "अलपद्मकपीडाभिः सर्वार्थग्रहण" (२५.१३ द्वितीयार्ध) मिति।
अङ्गाभिनयस्येति समाहारे वृत्तिस्तस्य विशेषो य उच्यत इति संबन्धः । क्वचिदिति । न सर्वत्र ।
<!-- APPARATUS page 264 !-->
1.<q>भ</q>--अव्यक्त 2.<q>ज</q> --यस्मात्त

<pb n="265"/>

<lg><l>उत्तानौ तु करौ कृत्वा स्वस्तिकौ पार्श्वसंस्थितौ1।</l>
<l>उद्वाहितेन शिरसा तथा चोर्ध्व2निरीक्षणात् ।। २ ।।</l></lg>
<lg><l>प्रभातं गगनं रात्रिः प्रदोषं दिवसं तथा ।</l>
<l>ऋतून् घनान् वनान्तांश्च विस्तीर्णांश्च जलाशयान् ।। ३ ।।</l></lg>
<lg><l>2aदिशो ग्रहान् सनक्षत्रान् किञ्चित् स्वस्थं च यद्भवेत्3।</l>
<l>4तस्य त्वभिनयः कार्यो नानादृष्टिसमन्वितः5।। ४ ।।</l></lg>
<lg><l>6एभिरेव करैर्भूयस्तेनैव शिरसा पुनः ।</l>
<l>अधो निरीक्षणेनाथ भूमिस्थान् संप्रदर्शयेत् ।। ५ ।।</l></lg>
<lg><l>स्पर्शस्य 7ग्रहणेनैव तथोल्लुकसनेन च ।</l>
<l>चन्द्रज्योत्स्नां सुखं वायुं 8रसं गन्धं च निर्दिशेत् ।। ६ ।।</l></lg>
<!-- COMMENTARY page 265 !-->
अत्राभेदतः अस्मात्क्वचिदनुक्तोऽसौ विशेषः क्वचित्तूक्त एव "स्वस्तिकविच्युतिकरणा" (९--२२) दित्यादि।
य एवासावधिको विशेषः तदेव चित्रमभिनयम् । यतः संपादयति तत उपचारात् । चित्राभिनयस्तत्र तत्र प्रभातादयः
सर्वलोकसाधारणा इति तद्विषयस्याभिनयस्य सहकारियोगेन चित्रत्वं दर्शयितुमाह उत्तानौ तु करौ कृत्वेति ।
"स्वस्तिकविच्युतिकरणाद्दिशो घनाः खं वनं समुद्राश्च ऋतवो महीतलोच्चं विस्तीर्ण चाभिनेयं स्या"
(९.१३६)दित्युक्तम् । संयुक्तहस्ते स्वस्तिके । अत्रोत्तानत्वं पार्श्वस्थता शिरसो उद्वाहनं दृष्टेरूर्ध्वता इत्यादिर्विशेष
उच्यते । एवमुत्तरत्र योज्यम् । नानादृष्टीति । कदाचिद्विस्मिता क्वचिच्च विहीनेत्यादिक्रमेण ऊर्ध्वं स्वविरुद्धमधस्स्थं
त्वित्थमभिनेयमित्याह अधोनिरीक्षणेनेति । स्वस्थमित्युक्तं गगने च मृगाङ्कादयः पदार्थास्ते कथमभिनेया
इत्याह स्पर्शस्य ग्रहणेनैवेति ।</p>
<!-- APPARATUS page 265 !-->
1. <q>ज</q> --पताकौ स्वस्तिकस्थितौ 2 . <q>ज</q> --उच्च 2a=N: 'N' reads the verse as:
दिशो ग्रहाः सनक्षत्रा स्वस्थं ये च भवेदिह ।
तदेवमभिनेयानि नानाभावरसार्थतः ।।
3. <q>ब</q> --स्वस्थं दिव्यार्थमेव च 4 . <q>ब</q>--अनेनाभिनयेन ह्यनेकान् भावान् प्रदर्शयेत् । <q>ज</q>--अभिनेयं तत्र सर्वं 5. <q>च</q>--
भावरसार्द्रतः 6.<q>ब</q> --अनेनैव क्रमेणेह नानाभावसमाश्रयम् 7. <q>च</q>--N ग्रहणात्.......उल्लुकसनादपि 8. <q>च</q> --रसगन्धौ

<pb n="266"/>

<lg><l>वस्त्रावकुण्ठनात्सूर्यं रजोधूमानिलांस्तथा1 ।</l>
<l>भूमितापमथोष्णं च कुर्याच्छायाभिलाषतः ।। ७ ।।</l></lg>
<lg><l>ऊर्ध्वाकेकरदृष्टिस्तु मध्याह्ने सूर्यमादिशेत् ।</l>
<l>उदयास्तगतं2 चैव विस्मयार्थैः प्रदर्शयेत् ।। ८ ।।</l></lg>
<lg><l>यानि सौम्यार्थयुक्तानि सुखभावकृतानि च ।</l>
<l>गात्रस्पर्शैस्सरोमाञ्चैस्तेषामभिनयो भवेत् ।। ९ ।।</l></lg>
<lg><l>यानि स्युस्तीक्ष्णरूपाणि तानि चाभिनयेत्सुधीः ।2a</l>
<l>असंस्पर्शैस्तथोद्वेगैस्तथा मुखविकुण्ठनैः ।। १० ।।</l></lg>
<lg><l>गम्भीरोदात्तसंयुक्तानर्थानभिनयेद्बुधः2b ।</l>
<l>3साटोपैश्च सगर्वैश्च गात्रैः सौष्ठवसंयुतैः ।। ११ ।।</l></lg>
<!-- COMMENTARY page 266 !-->
<p>"किञ्चिदाकुञ्चिते नेत्रे कृत्वा भ्रूक्षेपमेव च ।
तथांसगण्डयोः स्पर्शादिति ।।" २२--८३) उलूकवदंसना यस्योर्ध्वं विधूननम् । रज इति
धूलिः । उदयास्तमयोः पूर्वपश्चिमयोः पर्वतयोः गतं सूर्यं स्मयोऽभिनयोऽर्थोऽभिनयत्वेन प्रयोजनं
येषामिति विस्मयाभिनयैर्निदर्शयेदिति यावत् । सर्वग्राहकं लक्षणमाह यानि सौम्यार्थयुक्तानीति । सौम्यं
येषां प्रयोजनं एतदेव स्फुटयति सुखप्रधानस्य भावस्य कृतं संपत्तिर्येभ्यः सुखप्रधानो भावः सोम इव
सौम्यसुखायेत्वाद्यः । विकुण्ठनैः सङ्कोचनैः। गम्भीरोदात्तसंयुक्तानिति भावप्रधानो निर्देशः । तेन
यद्विषयं गाम्भीर्यमुदायुक्तत्वं च । आदावत्र शाखाविस्तरः गन्धर्व इत्यात्मनिर्देशादिगम्भी--
रोदात्तप्रसंगाद्राजोचितहारा--भिनय.......पवीतदेशस्थमरालमिति । आद्या धनुर्नताकुञ्चितोऽङ्गुष्ठकः शेष
<!-- APPARATUS page 266 !-->
1. <q>ज</q> --अनलान् <q>ब</q>--अनिलौ 2. <q>ज</q> --मये चैव <q>गम्भीरार्थैः</q> <q>ब</q>--संभ्रमेण 2a. N चाभिनयेन्नरः 2b.N पुनः 3 . ब--
साहसैश्च

<pb n="267"/>

<lg><l>यज्ञोपवीत1देशस्थमरालं 2हासमादिशेत् ।</l>
<l>3स्वस्तिकौ विच्युतौ हारस्रग्दामार्थान् निदर्शयेत् ।। १२ ।।*</l></lg>
<lg><l>भ्रमणेन प्रदेशिन्या दृष्टेः परिगमेन च ।</l>
<l>4अलपद्मकपीडायाः सर्वार्थग्रहणं भवेत् ।। १३ ।।</l></lg>
<lg><l>5श्रव्यं श्रवणयोगेन दृश्यं दृष्टिविलोकनैः6 ।</l>
<l>आत्मस्थं परसंस्थं वा मध्यस्थं वा विनिर्दिशेत् ।। १४ ।।</l></lg>
<lg><l>विद्युदुल्का घनरवा विस्फुलिङ्गा7र्चिषस्तथा ।</l>
<l>त्रस्ताङ्गाक्षिनिमेषैश्च तेऽभिनेयाः प्रयोक्त्तृभिः ।। १५ ।।</l></lg>
<!-- COMMENTARY page 267 !-->
भिन्नोर्ध्ववलिता ह्यन्तराले भारो देहस्य भूषणमपहारो वक्षसः पुनरपि तमेव गत्या सर्वग्रहणं तथैव लोकस्येति
कर्मोक्तं सूचीमुखस्य तादृशः परितो भ्रमणेन गमनविशेषमाह । भ्रमणेन प्रदेशिन्याः दृष्टेः
सर्वार्थेऽभिनयेऽभिनयान्तरमप्याह अलपद्मकपीडादिरिति । अलपद्मकशब्देन तदङ्गुल्यः पीडा करतलेन तासां
संयोगः, तत्र च बहुत्वं विवक्षितं तेनायमर्थः "आवर्तिन्यः करतल" (९--९१) इति यः अलपल्लव उक्तस्तस्य
क्रमेण कनीयः स्यादिति काङ्गुलीति हस्ततलेन संयोजयेदिति । सर्वार्थाभिनयः । एतच्च रूपमलपद्यस्य प्राङ्नोक्तम्।
अथ यदा कार्त्स्न्येन सर्वशब्दः प्रवर्तते । तद्यथा सर्वः शब्द इत्यादौ तदा विशेषसहकारिणमाह 'श्रव्यं
श्रवणयोगेन' (२५. १४) इति "कृत्वा साचीकृत्वा तां दृष्टिं शिरःपार्श्वानत (२२.८२)" मित्याश्रवणयोगः
तत्सहितशब्दविषयः सर्वाभिनंयः विद्युदादिविषये येऽभिनया उक्ताः । तद्यथा "सूची विरला्ङ्गुली विद्युति चक्रं
च तटिल्लता" (९.६६?) इत्युक्तत्वात् । तेषां विशेषमाह त्रस्तेति । वस्तुत्रासाभिनयोऽङ्गानामक्ष्णोश्च
<!-- APPARATUS page 267 !-->
1. <q>च</q> -- N देशे तु कृत्वारालौ करावुभौ 2. <q>ब</q> --हस्तं 3. <q>ब</q>--हारार्थहारयोगेषु 4. <q>च</q>-- पीडनाश्चालपद्मस्य
5. <q>ज</q>-- श्राव्यं 6. <q>ज</q>-- उपपातनात् 7. <q>ज</q> --दीप्तयः

<pb n="268"/>

<lg><l>उद्वेष्टितपरावृत्तौ करौ कृत्वा नतं शिरः ।</l>
<l>असंस्पर्शे तथानिष्टे जिह्मदृष्टेन कारयेत्1 ।। १६ ।।</l></lg>
<lg><l>वायु2मुष्णं तमस्तेजो मुख3प्रच्छादनेन च ।</l>
<l>रेणुतोयपतंगांश्च4 भ्रमरांश्च निवारयेत् ।। १७ ।।</l></lg>
<lg><l>कृत्वा स्वस्तिकसंस्थानौ5 पद्मकोशावधोमुखौ ।</l>
<l>सिंहर्क्षवानरव्याघ्रश्वा5aपदांश्च निरूपयेत्6 ।। १८ ।।</l></lg>
<lg><l>स्वस्तिकौ त्रिपताकौ तु गुरूणां पादवन्दने ।</l>
<l>6aखटकस्वस्तिकौ चापि प्रतोद7ग्रहणे स्मृतौ ।। १९ ।।</l></lg>
<!-- COMMENTARY page 268 !-->
निमेषः संकोच इति । विद्युदादिव्यङ्ग्यमप्यभिनयमाह उद्वेष्टितपरावृत्ताविति । परावृत्तौ समन्तादु द्वेष्टितौ क्रमात्
मुक्तकनीयस्याङ्गुलिगुणावित्येवं प्राग्भावे मुष्टिः पश्चाद्भागे तु पराङ्मुखोऽरालोभ इति । तत्रासादितुः स्थितमेवात्र
जिह्यदृष्टेनेति । जिह्यया दृष्ट्या "लाम्बिता कुञ्चितपुटा शनैस्तिर्यङ्निरीक्षणैः निगूढा गूढतारा च जिह्मा दृष्टि"
(८--७३) रिति "सिंहव्याघ्रेष्वभिनय" (९--१२१) इत्यूर्णनाभस्य कर्मोक्तम् । तत्र विशेषमाह कृत्वा
स्वस्तिकसंस्थानाविति । पद्मकोशावित्यत्रोत्तराभावे चोक्ते एतत्प्रकृतत्वात् "पद्मकोशस्य हस्ताङ्गुल्यः कुञ्चिता"
इत्यूर्णनाभः। अन्ये पद्मकोशस्यैव तमनुक्तं कर्मेत्याहुः । त्रिपताकस्यानुक्तं कर्म दर्शयति--स्वस्तिकौ त्रिपताकौ
च गुरूणां पादवन्दन इति । खटकामुखस्य कर्मोक्तं-- "मन्थानशरापकर्षणपुष्पापचयप्रतोदकार्याणीति"
(तुलना ९--६३)। तत्र प्रतोदकृत्ये विशेषमाह खटकस्वस्तिकौ चापि प्रतोदग्रहण इति ।।</p>
<!-- APPARATUS page 268 !-->
1. <q>ज</q> --असंस्पर्शात्तथानिष्टं मा स्पृशेति च निर्दिशेत् 2. <q>प</q>--ऊष्मं नभ 3. <q>च</q>--सं 4. <q>ज</q> N -- तमो भङ्गांश्च <q>च</q>--पतङ्गानां
भ्रमराणां च वारणम् 5. <q>ज</q>--संस्थौ तु 5a N. श्वापदानां निरूपणम् ।। 6. <q>ज</q>--रूपयेद् द्विजसत्तमाः
6a N. स्वस्तिकौ खटकश्चापि प्रतोदप्रग्रहादिषु ।। 7. <q>च</q>--प्रग्रहादिषु

<pb n="269"/>

<lg><l>एकं द्वि त्रीणि चत्वारि पञ्च षट् सप्त चाष्टधा1 ।</l>
<l>1aनव वा दश वापि स्युर्गणनांङ्गुलिभिर्भवेत्2 ।। २० ।।</l></lg>
<lg><l>दशाख्याश्च शताख्याश्च सहस्राख्यास्तथैव च ।</l>
<l>पताकाभ्यां तु हस्ताभ्यां प्रयोज्यास्ताः3 प्रयोक्तृभिः ।। २१ ।।*</l></lg>
<lg><l>4दशाख्यगणनायास्तु परतो या भवेदिह ।</l>
<l>वाक्यार्थेनैव साध्यासौ परोक्षाभिनयेन च ।। २२ ।।</l></lg>
<lg><l>छत्रध्वजपताकाश्च निर्देश्या दण्डधारणात् ।</l>
<l>5नानाप्रहरणं चाथ निर्देश्यं धारणाश्रयम् ।। २३ ।।</l></lg>
<!-- COMMENTARY page 269 !-->
<p>अथ सर्वव्यवहारोपयोगिसंख्याभिनयं प्रदर्शयन्नुक्तपूर्वाणामेव हस्तानामनुक्तं कर्म दर्शयति । एतदुक्तं भवति
"सूचीमुखप्रदेशिन्या त्रिपताकाङ्गुलिकागुलाङ्गुलिविधौ ऊर्ध्वलताष्टकाङ्गुलिचतुष्केण मुकुलहस्तविकासतया
चैकादितया पञ्चता संख्या, षडादिका तु द्वाभ्यां यथा मुकुले सूच्यास्येन षट् यावन्मुकुले यौ दर्शपर्यन्ता गणना
यावतीति दशपर्यन्ता गणना यावत् ततः परन्तु बहुत्वाभिनय एवेत्याह दशा इत्यादि । दशभिराख्या येषां
तेऽत्र विंशत्यादयः विंशेति हि विंशति तस्मादत्र पताकाभ्यामभिनय इत्याह दशाख्येति । आख्याशब्दोऽवधिवाच ।
आख्यति प्रतते भावा यावतीति । दशपर्यन्ता गणना यावतीति दशपर्यन्ता गणना यावर्ततः परासा संक्षेपेणाभिनेया
बहुत्वमात्रेण वाक्यार्थशद्बोऽत्र संक्षिप्तमुपलक्षयति । पदार्था हि तत्र संक्षिप्यन्ते । एतच्च परोक्षाभिनये ।
प्रत्यक्षे त्वेकैकस्य निर्देशेनैव गणनेति यावत् । आयतदण्डग्रहणमिति (९--६२)। खटकामुखस्य
सामन्येन कर्मोक्तम् । तद्विशेष्यं दर्शयितुमाह छत्रध्वजपताकाश्चेति। दण्डधारणे एव तत्प्रकारमन्त-
र्भूतमित्यर्थः। चकारेणाभिनयान्तरमप्यत्र सूचयति । अथशब्दे च । तद्यथा शिरस उपर्यधोमुखः
<!-- APPARATUS page 269 !-->
1. <q>ज</q> --वा 1a N:. नवाऽथ दशकं यावत् 2. <q>ज</q> --गण्डान्यङ्गुलिभिर्बुधाः 3. <q>ज</q> -- अभिनेयाः 4. <q>ज</q> -- संख्यायास्तु
दशभ्यस्तु परतोऽभ्यधिका यदा । वाचिकेनैव साध्याः 5. <q>ज</q>--स्वधारणैश्च रूप्याणि नानाप्रहरणान्यपि

<pb n="270"/>

<lg><l>एकचित्तो ह्यधोदृष्टिः किञ्चिन्नतशिरास्तथा1 ।</l>
<l>1aसव्यहस्तश्च सन्दंशः स्मृते 2ध्याने वितर्किते ।। २४ ।।</l></lg>
<lg><l>उद्वाहितं शिरः कृत्वा हंसपक्षौ प्रदक्षिणौ ।</l>
<l>3अपत्यरूपणे कार्यावुछ्रयौ च प्रयोक्तृभिः ।। २५ ।।</l></lg>
<lg><l>उद्वाहितं शिरः कृत्वा हंसवक्त्रं तथोर्ध्वगम् ।</l>
<l>प्रसादयच्च यं मानं दीर्घसत्वं च निर्दिशेत् ।। २६ ।।</l></lg>
<lg><l>अरालं च शिरस्स्थाने समुद्वाह्य तु वामकम् ।</l>
<l>गते निर्वृत्ते ध्वस्ते च श्रान्तवाक्ये च योजयेत् ।। २७ ।।</l></lg>
<lg><l>सर्वेन्द्रियस्वस्थतया प्रसन्नवदनस्तथा4 ।</l>
<l>विचित्र5 भूतलालोकैः शरदन्तु6 विनिर्दिशेत् ।। २८ ।।</l></lg>
<lg><l>गात्रसंकोचनाच्चापि सूर्याग्निपटुसेवनात्7 ।</l>
<l>हेमन्तस्त्वभिनेतव्यः पुरुषैर्मध्यमाधमैः8 ।। २९ ।।</l></lg>
<!-- COMMENTARY page 270 !-->
पताकछत्रे पञ्चाङ्गुगुळयुर्ध्वध्वजे सूचीमख्याङ्गुलिपताकायां मुष्टिशिखरकपित्थमृगशीर्षकाद्या यथायोगं प्रहरणेषु
योगध्याने स्तोक इति (९--११४) क्वचिद्विस्मिता अपूर्वशालिसंपद्दर्शनात् क्वचित् "ग्लानाभीष्टादर्शना"
दित्यादि दृष्टिभेदादि चाद्यो व्यसनसंभवस्तास्मिन्निमित्ता यावस्थान्तरप्राप्तिः ततो हेतोरिति संबन्धः ।
रूक्षस्येति । उद्वेजनस्य प्रावड् वर्षारात्रस्य यथा प्रथमे भागे वर्षितुं प्रावृड्मेघा यत्रेति ।
<!-- APPARATUS page 270 !-->
1. <q>प</q> --शिरः किंचिन्नतं भवेत् <q>ज</q>--शनैराकम्पयेच्छिः 1a N. कुर्वीत हस्तसन्दर्शः 2. <q>ज</q> --सन्दंशं कुर्यात् 3. <q>ज</q> --
अपत्याभिनयं कार्यमुच्छ्रयश्च 4. <q>ज</q> --प्रसादेन मुखस्य च 5. <q>ज</q>-- कुसुम 6. <q>ज</q>-- न्त्वभि 7. <q>ज</q>--तथा
शुल्काभिलाषतः <q>प</q>--तथाग्न्य 8. <q>म</q> --उत्तमैः

<pb n="271"/>

<lg><l>शिरोदन्तोष्ठकम्पेन गात्रसंकोचनेन च ।</l>
<l>कूजितैश्च सशीत्कारैरधमश्शीतमादिशेत् ।। ३० ।।</l></lg>
<lg><l>अवस्थान्तर1 मासाद्य कदाचित्तूत्तमैरपि2 ।</l>
<l>शीताभिनयनं 2aकुर्याद्देवा3 द्वयसनसंभवम् ।। ३१ ।।</l></lg>
<lg><l>4ऋतुजानां तु पुष्पाणां गन्धाघ्राणैस्तथैव च ।</l>
<l>रूक्षस्य वायोः स्पर्शाच्च शिशिरं रूपयेद्बुधः4a ।। ३२ ।।*</l></lg>
<lg><l>5प्रमोदजननारम्भैरुपभोगैः पृथग्विधिः6 ।</l>
<l>वसन्तस्त्वभिनेतव्यो नानापुष्पप्रदर्शनात्7 ।। ३३ ।।</l></lg>
<lg><l>स्वेद8प्रमार्जनैश्चैव भूमितापैः सवीजनैः9 ।</l>
<l>उष्णस्य वायोः स्पर्शेन ग्रीष्मं त्वभिनयेद्बुधः ।। ३४ ।।</l></lg>
<lg><l>कदम्बनीपकुटपैः (जैः ?) 10aशाद्वलैः सेन्द्रगोपकैः ।</l>
<l>10मेघवातैः सुखस्पशैः प्रावृट्कालं प्रदर्शयेत् ।। ३५ ।।</l></lg>
<!-- COMMENTARY page 271 !-->
निर्घातः आकाशस्फोटः शब्दो गर्जितादन्य एव चिह्नमिति पुष्पपुष्पादिशेषषडि्वशेष इति । तत्कालोचितो
वस्त्वाभरणप्रसाधनादिः यस्मिन्निति वक्तव्ये संबन्धमात्रापेक्षया षष्टी कर्मेति क्वचिद्रूपानुसरणमित्यादिरूपं यथा
क्वचिदातपः क्वचिच्चन्द्रोद्योतः । भावानां विभावैरभिनयो यथा क्रोधस्य परस्थस्य सूचीमुखाङ्गुल्यादिपरः
<!-- APPARATUS page 271 !-->
1.<q>ज</q> --संप्राप्तः 2. <q>ज</q> --उत्तमोऽपि कदाचन 2a N: कार्यं 3. <q>ज</q> -- शीतवातस्य निर्देशं कुर्याद्.....संभवे
4. <q>ज</q> -अनिलस्य सुखस्पर्शादृतुजानां तथैव च । गन्धाघ्राणेन पुष्पाणां 4a N.reads as: शुभस्य वायोः स्पर्शेन
गन्धाघ्र (घ्रा)णेन चैव हि । ऋतुजानां तु पुष्पाणां शिशिरं रूपयेद् बुधः ।। It seems 'a' &amp; 'c' have changed
places 5. <q>ज</q>-- आमोदजननैर्गन्धैः 6. <q>ज</q> --ससंभ्रमैः 7. <q>ज</q> --नैः 8. <q>ज</q> --अवमार्जनाच्चापि 9. <q>ज</q> --तापोपवीजनैः ।
स्पर्शनादृतुवायोश्च 10a. कुटजैः Ghosh 10. <q>ज</q> --मेघैर्मयूरनादैश्च प्रावृषं संनिरूपयेत् । गम्भीरैर्मेघनादैश्चे

<pb n="272"/>

<lg><l>मेघौघनादैर्गम्भीरैर्धाराप्रपतनैस्तदा ।</l>
<l>विद्युन्निर्घातघोषैश्च वर्षारात्रं समादिशेत् ।। ३६ ।।</l></lg>
<lg><l>यद्यस्य1 चिह्नं वेषो वा कर्म वा रूपमेव वा ।</l>
<l>निर्देश्यः स ऋतुस्तेन इष्टानिष्टार्थदर्शनात्2 ।। ३७ ।।</l></lg>
<lg><l>एतानृतूनर्थवशा3द्दर्शयेद्धि रसानुगान् ।</l>
<l>सुखिनस्तु सुखोपेतान् दुःखार्थान् दुःखसंयुतान् ।। ३८ ।।*</l></lg>
<lg><l>यो येन भावेनाविष्टः सुखदेनेतरेण वा ।</l>
<l>स तदाहितसंस्कारः सर्वं पश्यति तन्मयम् ।। ३९ ।।</l></lg>
<lg><l>4भावाभिनयनं कुर्याद्विभावानां निदर्शनैः ।</l>
<l>तथैव चानुभावानां 4aभावसिद्धिः प्रवर्तिता5 ।। ४० ।।</l></lg>
<lg><l>विभावेनाहृतं कार्यमनुभावेन नीयते6 ।</l></lg>
<!-- COMMENTARY page 272 !-->
सन्निर्दिश्यते तद्द्वारेण क्रोधः । अनेन च सहाध्याये यदुक्तं तत्राभिप्रायविशेषो दर्शितः । तत्र ह्युक्तं "रिपुर्देशे
तथैव क्रोध" (२२--अध्या.) इति । एवं स्नेहाख्यपद्यरूपकेण हंसपक्षेणानुभावानां भावसिद्धया प्रवर्तितमभिनयं
कुर्यादिति संबन्धः ।......णोऽभिनयः शोकोचितेन मुखविकूणनादिना । ननु विभावः कथमाभिनय
इत्याशङ्क्याह विभावेनाहृतं कार्यमिति । विभावः करणत्वाद्गमक इति यावत् । विभावेन हि कार्यमाहृतम् ।
सामग्री हि कार्यं व्यभिचरन्ती गमयत्येव ।</p>
<!-- APPARATUS page 272 !-->
1. ज --अत्र 2. ज --नैः 3. ज --प्रयुञ्जीत विचक्षणः । दुःखोपेतांस्तु दुःखेन सुखोपेतान्सुखेषु च 4. च --N विभावेनाहृतं
कार्यमनुभावे निरूपणात् 4aN: भावस्यानुगमेन तु-- 5. ज --प्रवर्तितेः 6. ज--भावेन प्रतिदर्शयेत्

<pb n="273"/>

<lg><l>आत्मानुभवनं भावो विभावः परदर्शनम् ।। 41 ।।</l></lg>
<lg><l>गुरुर्मित्रं सखा स्निग्धः संबन्धी बन्धुरेव वा ।</l>
<l>आवेद्यते हि यः प्राप्तः स विभाव इति स्मृतः ।। ४२ ।।*</l></lg>
<lg><l>यत्त्वस्य संभ्रमोत्थानैरर्घ्यपाद्यासनादिभिः1 ।</l>
<l>पूजनं क्रियते 2भक्त्या3 सोऽनुभावः प्रकीर्तितः ।। ४३ ।।*</l></lg>
<lg><l>एवमन्येष्वपि ज्ञेयो नानाकार्यप्रदर्शनात् ।</l></lg>
<!-- COMMENTARY page 273 !-->
<p>ननु भावः कथमनुभावस्य गमक इत्याह <q>अनुभावेनेति</q>। अनुभवान्तरे साहचर्यानुभवात्
गमकमित्येतदमुत्र तत्त्वम् । यदुक्तं भावसिद्धिप्रवर्तितमनुभावानामभिनयं कुर्यादिति । अथ विस्मरणशीलान्
प्रति शृङ्गग्राहिकया भावविभावानुभावस्वरूपं दर्शयति आत्मानुभवनं भाव इत्यादि । आत्मविश्रान्तं यदनुभवनं
सुखदुःखसंविद्रूपं स भाव इत्यर्थः । आत्मग्रहणात् घटाद्यनुभवनं न भाव इत्युक्तं भवति । णिचमन्ये पठन्ति ।
तत्रार्थः आत्मानुभाव्यते येन न तादृगर्थस्तदस्तीति प्रकर्षो गम्यते । तेन यल्लब्धसत्तार्थकं चेत् तदवश्यमनुभूयते
सुखादिरूपम् । तदेव भाव इत्युक्तं भवति ।</p>
<p>यत्तु व्यतिरिक्तवस्तुज्ञानं तत्सर्वं सुखादिजनकत्वाद्विभावः । तदाह <q>विभावः परदर्शनमिति</q> ।
तदुदाहरति गुरुर्मित्रमित्यादि । गुरुदर्शने सति विनयग्रहणे आदावुत्साह एव मित्रादेर्यथोचितं
हर्षादनुभावत्वं योज्यम् । मित्रं कार्यवशात् समानख्यातियोगत्वात् सखा सहपांसुक्रीडनापरिचितः <q>आवेद्यत</q>
इत्यनेन दर्शनविषयस्यैव भावतेति दर्शयति । प्राप्त इत्यनेन चित्तवृत्तिजन्मनि गुर्वादेरन्वयव्यतिरेकौ सूचयन्
कारणमाह । <q>यत्त्वस्येति</q> गुर्वादेः संभ्रमेण यदुत्थानं प्रत्युद्गमनं बहुवचनाद्यततं (?) सूचकौ यथोचितं भावे
संग्रहालिङ्गनादिवचनेनेत्यर्थः । उदाहरणमात्रमेतदिति दर्शयति <q>एवमन्येष्वपीति</q> ।
<!-- APPARATUS page 273 !-->
1. <q>ज</q> --अर्ध्यासनपरिग्रहैः 2. <q>ब</q> --वाचा N. भाव (वैः?) 3. <q>ज</q> --स्वभाव इति कीर्तितः

<pb n="274"/>

<lg><l>विभावो वापि भावो वा विज्ञेयोऽर्थवशाद्बुधैः ।। ४४ ।।*</l></lg>
<lg><l>यस्त्वपि प्रतिसंदेशो दूतस्येह प्रदीयते ।</l>
<l>1सोऽनुभाव इति ज्ञेयः 1aप्रतिसन्देशदर्शितः ।। ४५ ।।</l></lg>
<lg><l>एवं भावो विभावो वाप्यनुभावश्च1b कीर्तितः ।</l>
<l>10पुरुषैरभिनेयः स्यात्प्रमदाभिरथापि वा ।। ४६ ।।</l></lg>
<lg><l>स्वभावाभिनये स्थानं पुंसां कार्यं तु वैष्णवम् ।</l>
<l>आयतं वावहित्थं वा स्त्रीणां कार्यं स्वभावतः ।। ४७ ।।*</l></lg>
<lg><l>प्रयोजनवशाच्चैव शेषाण्यपि भवन्ति हि ।</l>
<l>नानाभावाभिनयनैः प्रयोगैश्च पृथग्विधैः 2।। ४८ ।।</l></lg>
<!-- COMMENTARY page 274 !-->
रसेषु शृङ्गारादिष्विति भावः एकेन वा ग्रहणेनानुभावः सूचितः । द्वितीयो विकल्पार्थः अपिशब्देन
स्थायिव्यभिचारिरूपतां समुच्चिनोति । अर्थवशादिति प्रयोजनवशात् ।</p>
<p>ननु नियमेनायमस्याश्चित्तवृत्तौ विभाव इति शक्यं वक्तुम् । प्रयोजनान्तरयोगे तस्यैवान्यत्र
विभावत्वदर्शनात् । न केवलं प्रत्यक्षेण दृश्य एवानुभवश्चित्तवृत्तिं गमयति । यावत्प्रमाणान्तरेण
शब्दादिनाप्यविदित इति दर्शयितुमाह यस्त्वपि प्रतिसन्देश इति । एतच्चानुमानस्याप्युप लक्षणम् । सन्तमसे
हि गद्गदगुरुसज्जनवचनानुमेयात् । बाष्पादपि हि भवति शोकावगमः । एतदुपसंहरति एवमित्यादि । पुरुषैः
प्रमदाभिर्वेत्युक्तं तत्रानावेश्यादेषां (?) स्थानमावेदयति । गतिं च दर्शयति स्वभावाभिनय इत्यादिना ।
शेषाणीति । स्थानान्तराण्यपीति यावत् । यदुक्तम्--
<!-- APPARATUS page 274 !-->
1N. अनुभावः स विज्ञेयः 1a <q>ज</q> --पर 1bN. अनुभावोऽपि वा पुनः 1cN. अभिनेयस्तु पुरुषैः प्रमदाभिस्तवैव ।।
2. <q>ज</q> --भावानभिनयैः कार्यं नित्यं प्रयोक्तृभिः

<pb n="275"/>

<lg><l>1धैर्यलीलाङ्गसंपन्नं 2पुरुषाणां विचेष्टितम् ।</l>
<l>मृदुलीलाङ्गहारैश्च3 स्त्रीणां कार्यं तु चेष्टितम् ।। ४९ ।।</l></lg>
<lg><l>3aकरपादाङ्ग4सञ्चारास्त्रीणां तु ललिताः स्मृताः ।</l>
<l>5सुधीरश्चोद्धतश्चैव पुरुषाणां प्रयोक्तृभिः ।। ५०।।</l></lg>
<lg><l>यथा रसं यथाभावं 5aस्त्रीणां भावप्रदर्शनम् ।</l>
<l>नराणां प्रमदानां च भावाभिनयनं पृथक्6 ।। ५१।।</l></lg>
<lg><l>भावानुभावनं युक्तं7 व्याख्यास्याम्यनुपूर्वशः ।</l>
<l>आलिङ्गनेन गात्राणां सस्मितेन च चक्षुषा ।। ५२ ।।</l></lg>
<lg><l>तथोल्लुकसनाच्चापि 8हर्षं सन्दर्शयेन्नरः ।</l>
<l>क्षिप्रसञ्जातरोमाञ्चात्9 बाष्पेणावृतलोचना ।। ५३ ।।</l></lg>
<lg><l>कुर्वीत नर्तकी हर्षं प्रीत्या वाक्यैश्च सस्मितैः10 ।</l>
<l>उद्वृत्तरक्तनेत्रश्च11 सन्दष्टाधर एव च ।। ५४ ।।</l></lg>
<!-- COMMENTARY page 275 !-->
<lg><l>धैर्यलीलाङ्गसंपन्नं कृत्वा पुरुषचेष्टितम् ।</l>
<l>प्रयोक्तृभिः प्रयोक्तव्यं स्त्रीणां चेष्टितमन्यथा (२५.४९) ।।</l></lg>
मार्दवलीलाप्रधानैरङ्गविक्षेपैरिति तत्र तथा सिद्धत्वं हेतुमाह करपादाङ्गसञ्चार इति । तुर्हेतौ । आलिङ्गनेन गात्राणामिति
। स्वात्मीयानामेवान्योन्यमासे.....णेत्यर्थः । क्रोधस्त्वभिनयेदिति व्यभिचरितः प्राप्तिमिति मन्तव्यम् ।
<!-- APPARATUS page 275 !-->
1. प --स्थैर्य ज-- धैर्योदात्त 2. ज --नराणामपि 3. ज --हारं तु 3aN reads (V.49) (N). हस्तपादाङ्गसञ्चारः
स्त्रीणां सुललितो भवेत् । सुधीरश्चोद्धतो वाऽपि व्यापारः पुरुषाश्रयः ।। 4. <q>ज</q> --अग्र 5. <q>ज</q> --धीरोदात्तास्तु विज्ञेया
5aN. स्त्रीणांसुललितो भवेत् This seems to be a scribal mistake as V. 49b (N) is repeated here
6. ज --शब्दार्थाभिनयं बुधाः (<q>न</q> --पृथक्) 7. न --संयुक्तं 8. प --प्रहर्षं संप्रयोजयेत् द-- हर्षं पुंसांप्र.....9. भ--
रोमाञ्चा 10. प --प्रीतियुक्ता स्मितेन च 11. प --नेत्रास्यास्स

<pb n="276"/>

<lg><l>निश्वासकम्पिताङ्गश्च क्रोधं चाभिनयेन्नरः ।</l>
<l>1नेत्राभ्यां बाष्पपूर्णाभ्यां चिबुकौष्ठप्रकम्पनात् ।। ५५ ।।</l></lg>
<lg><l>1aशिरसः कम्पनाच्चैव भ्रकुटीकरणेन च ।</l>
<l>मौनेनांङ्गुलिभङ्गेन माल्याभरणवर्जनात् ।। ५६ ।।</l></lg>
<lg><l>आयतस्थानकस्थाया ईर्ष्या क्रोधे2 भवेत्स्त्रियाः ।</l>
<l>निःश्वासोच्छ्वासबहुलैरधोमुखविचिन्तनैः ।। ५७ ।।</l></lg>
<lg><l>आकाश3वचनाच्चापि दुःखं पुंसां तु योजयेत् ।</l>
<l>रुदितैः4 श्वसितैश्चैव शिरोऽभिहननेन च ।। ५८ ।।</l></lg>
<lg><l>भूमि5पाताभिघातैश्च दुःखं स्त्रीषु 5aप्रयोजयेत् ।</l>
<l>आनन्दजं चार्तिजं वा6 ईर्ष्यासंभूतमेव वा ।। ५९ ।।</l></lg>
<lg><l>यत्पूर्वमुक्तं रुदितं 6aतत्स्त्रीनीचेषु योजयेत् ।</l>
<l>संभ्रमावेगचेष्टाभिश्शस्त्रसंपातनेन च ।। ६० ।।</l></lg>
<lg><l>पुरुषाणां भयं कार्यं7 धैर्यावेगबलादिभिः ।</l>
<l>8चलतारकनेत्रत्वाद्गात्रैः स्फुरितकम्पितैः ।। ६१ ।।</l></lg>
<!-- COMMENTARY page 276 !-->
रसेषु हि सामान्याभिनयःशृङ्गारद्वारेण दर्शितः । अत्र तु व्यभिचारिषु दर्श्यते । दुःखमिति शोकः भूम्यां हस्ताभ्यां
च ये घाता हस्तताधाडनानि तथाभूतैर्हस्ताभ्यां घातास्तैराकाशस्येति शून्योऽप्यवलम्बन (?) प्रवृत्तेत्यर्थः ।
<!-- APPARATUS page 276 !-->
1. <q>प</q> --बाष्पपूर्णैः क्षणत्वाच्च 1a (N). शिरःकम्पात् प्रकुर्याच्च स्वेदसंमार्जनेन च 2. <q>ज</q> --क्रोधो 3. <q>द</q> --वीक्षणात्
4. द --सस्वरैः 5. प --हस्त, भूमिघाता--Ghosh 5a(N). नियोजयेत् 6. प --आनन्दार्थसमुत्पन्नं
6a (N) तत्स्त्रीणां च प्रयोजयेत् 7. प --रिपोर्धैर्य 8. द --N नेत्रप्रचलहस्तभ्रूगात्रस्फुरणकम्पनैः प--तथा चलितनेत्रत्वाद्गात्राणां
कम्पनादपि

<pb n="277"/>

<lg><l>सन्त्रस्तहृदयत्वाच्च 1पार्श्वाभ्यामवलोकनैः1a ।</l>
<l>2भर्तृरन्वेषणाच्चैवमुच्चैरा2aक्रन्दनादपि3 ।। ६२ ।।
</l></lg>
<lg><l>4प्रियस्यालिंङ्गनाच्चैव भयं कार्यं भवेत्स्त्रियाः ।</l>
<l>5मदा येऽभिहिताः पूर्वं तो (तान् ?) स्त्रीनीचेषु योजयेत् ।। ६३ ।।</l></lg>
<lg><l>मृदुभिः 6स्खलितैर्नित्यमाकाशस्यावलम्बनात्7 ।</l>
<l>नेत्रावघूर्णनैश्चैव 8सालस्यैः कथितैस्तथा ।। ६४ ।।</l></lg>
<lg><l>गात्राणां कम्पनैश्चैव मदः कार्यो भवेत्स्त्रियाः ।</l>
<l>अनेन विधिना कार्यः (र्याः ?) प्रयोगाः 9कारणोत्थिताः ।। ६५ ।।*</l></lg>
<lg><l>10पौरुषः स्त्रीकृतो 10aवापि भावा ह्यभिनयं प्रति ।</l>
<l>10bसर्वे सललिता भावास्स्त्रीभिः कार्याः प्रयत्नतः11।। ६६ ।।</l></lg>
<lg><l>धैर्यमाधुर्यसंपन्ना भावाः कार्यास्तु पौरुषाः12 ।</l>
<l>त्रिपताका13 ङ्गुलीभ्यां तु वलिताभ्यां प्रयोजयेत् ।। ६७ ।।*</l></lg>
<lg><l>13aशुकाश्च शारिकाश्चैव सूक्ष्मा ये चापि पक्षिणः ।</l>
<l>शिखिसारसहंसाद्याः स्थूला येऽपि स्वभावतः ।। ६८ ।।</l></lg>
<!-- COMMENTARY page 277 !-->
विलग्नं कलासंकथितानि चलिताभ्यामिति मन्थरं चरं चरन्तीत्यारेचितकैरङ्गहारैरिति
तुर्याध्यायनिरूपितैर्गतिप्रचारैरिति तदुचितैरेव शिरोग्रीवादिकर्मभिः भयाद्वेगौ स्त्रीनीचानां
<!-- APPARATUS page 277 !-->
1. <q>प</q> --तथा पार्श्वावलोकनात् 1a (N): पार्श्वाभ्यां च विलोकनैः 2. <q>न</q> N -- त्रातुः द--भ्रातुः 2a(N): तथोच्चैः
क्रोष (श)नादपि 3. <q>द</q> --नेन च 4. <q>द</q> --N पुरुष 5. <q>न</q>--मया 6. <q>न</q> ललितैः कार्यं 7. <q>प</q> --सुकुमारैस्तु ललितैः
पार्श्वानतविलम्बितैः 8. <q>द</q> N --विलग्नैः <q>न</q>-- विलासकलितैः 9. द--करणान्वितः 10. <q>ज</q> --स्त्रीकृताः पौरूषा ये वा
भावाभिनयनं प्रति 10a (N): पौरुषाः स्त्रीकृताः वापि भावास्त्वभिनयं प्रति । 10.b(N): सर्वेषु ललिता भावास्स्त्रीणां
कार्या प्रयोक्तृभिः ।। 11. <q>न</q>--स्त्रीणां कार्याः प्रयोक्तृभिः 12. <q>ज</q> --पुरुषाणां प्रयोजयेत् 13. <q>द</q> --काभ्यां तु हस्ताभ्यां
13 a (N). शुकसारिकान्यपुष्टां सूक्ष्मान्य (न) न्यांश्च पक्षिणः ।
शिखिनः सारसा हंसाः स्थूला येऽन्ये च पक्षिणः ।।

<pb n="278"/>

<lg><l>1रेचकैरङ्गहारैश्च तेषामभिनयो भवेत् ।</l>
<l>1aखरोष्ट्राश्वतराः सिंहव्याघ्रगोमहिषादयः ।। ६९ ।।</l></lg>
<lg><l>2गतिप्रचारैरङ्गैश्च तेऽभिनेयाः प्रयोक्तृभिः ।</l>
<l>भूताः पिशाचा यक्षाश्च दानवा सहः राक्षसैः2a ।। ७० ।।</l></lg>
<lg><l>अङ्गहारैर्विनिर्देश्या 3नामसंकीर्तनादपि ।</l>
<l>अङ्गहारैर्विनिर्देश्या अप्रत्यक्षा भवन्ति ये ।। ७१ ।।</l></lg>
<lg><l>प्रत्यक्षास्त्वभिनेतव्या भयोद्वेगैः सविस्मयैः ।</l>
<l>3aदेवाश्च चिह्नैश्च प्रणामकरणैर्भावैश्च विचेष्टितैः3b ।। ७२ ।।</l></lg>
<lg><l>4अभिनेयो 4aह्यर्थवशादप्रत्यक्षाः प्रयोगज्ञैः ।</l>
<l>5सव्योत्थितेन हस्तेन ह्यरालेन शिरः स्पृशेत् ।। ७३ ।।</l></lg>
<lg><l>6नरेऽभिवादनं ह्येतदप्रत्यक्षे विधीयते ।</l>
<l>खटकावर्धमानेन7 कपोताख्येन वा पुनः ।। ७४ ।।</l></lg>
<lg><l>दैवतानि गुरूंश्चैव प्रमदाश्चाभिवादयेत् ।</l>
<l>दिवौकसश्च ये पूज्याः प्रत्यक्षाश्च भवन्ति ये ।। ७५ ।।</l></lg>
<!-- COMMENTARY page 278 !-->
राक्षसादिदर्शने विस्मयस्तूत्तमानाम् । अत्र च भावादिगता अनुभावाः.........दिशब्दैरुक्ता भावै.......यथा
<!-- APPARATUS page 278 !-->
1. <q>ज</q> --N पक्षाङ्गहारैर्विविधैस्तेऽभिनेयाः प्रयोक्तृभिः 1a N. खरोष्ट्रास्वाश्वतरं सिंहव्याघ्रगजादिकान् 2.N---
महापशूनङ्गहारैर्गतिभिश्च प्रयोजयेत् 2a. N. राक्षसास्तथा । 3. <q>द</q> --कर्म 3a. N. देवाश्च प्रणामकरणैर्भावैश्च
विचेष्टितैर्लिङ्गैः. 3.b.N. देवाः प्रमाणकरणैर्भावैश्चापि विचेष्टितैः ।।--Ghosh 4. <q>ज</q>--अनुकरणादिविधानादप्रत्यक्षानभिनयेत्ताः
4a(N). अर्थवशादभिनेयो अप्रत्यक्षाः प्रयोगेषु 5. <q>ज</q> --पार्श्वोत्थितेन मध्येन 6. <q>ज</q>--वन्दनं पुरुषाणां तु परोक्षं संप्रयोजयेत्
7. ज --पताकाख्येन वा तथा

<pb n="279"/>

<lg><l>तान् प्रमाणैः प्रभावैश्च गम्भीरार्थैश्च योजयेत् ।</l>
<l>महाजनं 1सखीवर्गं विटधूर्तजनं तथा ।। ७६ ।।</l></lg>
<lg><l>परिमण्डलसंस्थेन हस्तेनाभिनयेन्नरः1a ।</l>
<l>पर्वतान् प्रांशुयोगेन1b वृक्षांश्चैव समुच्छ्रितान् ।। ७७ ।।</l></lg>
<lg><l>प्रसारिताभ्यां बाहुभ्यामुत्क्षिप्ताभ्यां प्रयोजयेत्1c ।</l>
<l>1dसमूहसागरं सेनां बहुविस्तीर्णमेव च ।। ७८ ।।</l></lg>
<lg><l>पताकाभ्यां तु हस्ताभ्यामुत्क्षिप्ताभ्यां प्रदर्शयेत्2 ।</l>
<l>शौर्यं धैर्यं च 3गर्वं च दर्पमौदार्यमुच्छ्रयम् ।। ७९ ।।</l></lg>
<lg><l>ललाटदेश4स्थानेन4a त्वरालेनाभिदर्शयेत् ।</l>
<l>बक्षोदेशादपाविद्धौ 5करौ तु मृगशीर्षकौ ।। ८० ।।</l></lg>
<lg><l>बिस्तीर्णप्रद्रुतोत्क्षेपौ योज्यौ यत्स्यादपावृतम् ।</l>
<l>अधोमुखोत्तानतलौ हस्तौ किञ्चित्प्रसारितौ ।। ८१ ।।</l></lg>
<lg><l>कृत्वा 6aत्वभिनयेद्वेलां6 बिलद्वारं गृहं गुहान् ।</l>
<l>कामं शापग्रहग्रस्तान् ज्वरोपहतचेतसः6b ।। ८२ ।।</l></lg>
<lg><l>7एतेषां चेष्टितं कुर्यादङ्गाद्यैः सदृशैर्बुधैः ।</l></lg>
<!-- COMMENTARY page 279 !-->
गदतो रुद्रस्य रौद्राभिनयस्य चेष्टितानि यथा रुद्रस्य संचिह्नानि यथास्य त्रिशूलं परिमण्डलत्वेन सम्यग्
ज्ञातं यस्येति प्रकरणादत्र पताक एव विशेषो मन्तव्यः । अङ्गाद्यैरिति । आदिग्रहणाददृष्टिसात्त्विकपरिग्रहः ।
सदृशैरिति डोलाहस्तादिरूपैः । विलोलनैरिति चञ्चलैरितिभावः ।
<!-- APPARATUS page 279 !-->
1. N सखिजनं 1a.N--भिनयेद्बुधः 1b. <q>ज</q> -- भावेन 1c.N प्रदर्शयेत् 1d.N. समूहं सुमहस्तेन 2. <q>ज</q>
विक्षिप्ताभ्यां प्ररूपयेत् 3. <q>ज</q> --पूजां 4. ज--स्थान 4aN.--देशसंस्थेन 5. <q>ज</q>--कृत्वा 6aN. प्रदर्शयेद्वेलां
6. <q>ज</q>--क्षिप्रं कुर्यात् 6 bN. जरोपहतमानसाः 7. <q>ज</q>--N एवं विधा नरा ये तु कुर्यात्तेषां (तेषां कार्यं N ) विचेष्टितम्
<q>न</q>--तेषामभिनयः कार्यो मुखगात्रविचेष्टितैः

<pb n="280"/>

<lg><l>दोलाभिनयनं कुर्याद्दोलायास्तु विलोलनैः1 ।। ८३ ।।</l></lg>
<lg><l>संक्षोभेण च2 गात्राणां 3रज्व (? ज्ज्व) श्चाग्रहणेन च ।</l>
<l>यदा 4चाङ्गवती डोला 5प्रत्यक्षा पुस्तजा भवेत्6 ।। ८४ ।।</l></lg>
<lg><l>आसनेषु7 प्रविष्टानां कर्तव्यं तत्र डोलनम् ।</l>
<l>आकाशवचनानीह वक्ष्याम्यात्मगतानि च ।। ८५ ।।</l></lg>
<lg><l>अपवारितकं चैव जनान्तिकमथापि च ।</l>
<l>दूरस्थाभाषणं यत्स्यादशरीरनिवेदनम् ।। ८६ ।।</l></lg>
<lg><l>परोक्षान्तरितं वाक्यमाकाशवचनं तु तत् ।</l>
<l>तत्रोत्तरकृतैर्वाक्यैः संलापं संप्रयोजयेत् ।। ८७ ।।</l></lg>
<lg><l>नानाकारणसंयुक्तैः काव्यभावसमुत्थितैः ।</l>
<l>8हृदयस्य (स्थं ?) वचो यत्तु तदात्मगतमिष्यते ।। ८८ ।।</l></lg>
<lg><l>9सावितर्कं तु तद्योज्यं प्रायशो नाटकादिषु ।</l></lg>
<!-- COMMENTARY page 280 !-->
अथ वाचिकप्रसङ्गाचित्राभिनयं वक्तुं प्रतिजानीते आकाशवचनानीत्यादि । दूरस्थेन रङ्गमप्रव्गिष्टेनैव पात्रेण
सहाभाषमत एवाह अशरीरं यन्निवेदनमिति । परोक्तेन प्रविष्टपात्रसंबन्धिन्यान्तर्हितं व्यवहितम् । नन्वप्रविष्टस्य
संबन्धिवचनं केनोदीर्यत इत्याशङ्क्याह तत्रोत्तरकृतैरिति उत्तरत्वेन यानि कृतानि वाक्यानि "मैवं ब्रवीषि"
इति तैः प्रयोजयेदिति प्राक् प्रविष्टस्यैव पात्रस्य कर्तृत्वं परोक्तवचनमनुभाषणच्छायाप्रविष्ट एवं ब्रूयादिति
तात्पर्यम् ।</p>
<!-- APPARATUS page 280 !-->
1 <q>ज</q>--कनैः <q>भ</q>--कार्यं डोलान्दोलनलीलया 2. <q>ज</q> --भणेन 3.<q>ज</q> --रज्युप्र <q>प</q> --रज्वासं 4. ज--चाङ्क 5. <q>न</q>--N
भवेत्प्रत्यक्षसंश्रयाः । उदात्तारोहणं कार्यं लोकानुकरणाश्रयम् । न चेदङ्गवती डोला 6. ज--तदा त्वारोहणं कार्यं
लोकानुकरणाश्रयम् 7. <q>ज</q>--N तूप 8. N अतिहर्षं मदोत्साह.....(V. 87 cd. N) This line is left half way
and V. 88 ab. (N) reads indentically as V. 88 cd. (G.O.S.) 9. 89 ab (G.O.S)not read in (N) V.
89 cd (G.O.S.,) is V. 88cd (N)

<pb n="281"/>

<lg><l>निगूढभावसंयुक्तमपवारितकं स्मृतम् ।। ८९ ।।</l></lg>
<lg><l>कार्यवशादश्रवणं पार्श्वगतैर्यज्जनान्तिकं तत्स्यात् ।</l>
<l>हृदयस्थं सविकल्पं भावस्थं चात्मगतमेव ।। ९० ।।</l></lg>
<lg><l>1इति गूढार्थयुक्तानि वचनानीह नाटके ।</l>
<l>2जनान्तिकानि कर्णे तु तानि योज्यानि योक्तृभिः ।। ९१ ।।</l></lg>
<lg><l>2aपूर्ववृत्तं तु यत्कार्यं भूयः कथ्यं तु कारणात् ।</l>
<l>3कर्णप्रदेशे तद्वाच्यं मागात्तत्पुनरुक्तताम् ।। ९२ ।।</l></lg>
<lg><l>अव्यभिचारेण पठेदाकाशजनान्तिकात्मगतपाठ्यम् ।</l>
<l>प्रत्यक्षपरोक्षकृतानात्मसमुत्थान् परकृतांश्च ।। ९३ ।।</l></lg>
<lg><l>हस्तमन्तरितं कृत्वा त्रिपताकं प्रयोक्तृभिः ।</l>
<l>जनान्तिकं 4प्रयोक्तव्यमपवारितकं तथा ।। ९४ ।।</l></lg>
<lg><l>स्वप्नायितवाक्यार्थस्त्वभिनेयो न खलु हस्तसंचारैः ।</l>
<l>5सुप्ताभिहितैरेव तु वाक्यार्थैः सोऽभिनेयः स्यात् ।। ९५ ।।</l></lg>
<!-- COMMENTARY page 281 !-->
<p>निगूढभावो निगूढनं सर्वेषां यन्निगूह्यते एक एव शृणुयादिति तदपवारितं जनान्तिकं एकान्तिकत्वं
चैकस्यैव निगूह्यत इति विशेषाः ।।</p>
<p>अन्ये त्वाहुः । उभयमित्येतज्जनान्तिकमेव । यावतो हि जनस्य तद्वक्तव्यं तावतोऽन्तिके सामीप्ये
तदुच्यते । अवतारितकं तु तदुच्यते यत्र तूहात्परमुद्दिश्य (?) नोच्यते । अथ च परः शृणोत्वित्ययमेवाशयो
वचने तदपवारितकं तेन निगूढेन भावेनाशयेन संयुक्तमव्यभिचारेणेत्युक्तपूर्वं कालादिसर्वमत्रानुसरेदिति यावत् ।
<!-- APPARATUS page 281 !-->
1 <q>प</q> -- N यानि गुह्यार्थ 2. <q>प</q> --तानि कर्णनिवेद्यानि एवमित्यभिधाय च 2a N. सकृदुक्तं 3. <q>ज</q> --वाच्यं कृत्वा
प्रदेशे तु न स्यादुक्तं पुनर्यथा 4. N: जनान्तिकं त्वात्मगतं नापवारितकं तथा । 5 N स्वप्नाभिहितेन

<pb n="282"/>

<lg><l>मन्दस्वरसञ्चारैर्व्यक्ताव्यक्तं पुनरुक्तवचनार्थम् ।</l>
<l>पूर्वानुस्मरणकृतं कार्यं स्वप्नाञ्चिते पाठ्यम् ।। ९६ ।।</l></lg>
<lg><l>प्रशिथिलगुरुकरुणाक्षरघण्टानुस्वरितवाक्यगद्गदजैः ।</l>
<l>हिक्काश्वासोपेतां काकुं कुर्यान्मरणकाले ।। ९७ ।।</l></lg>
<lg><l>हिक्काश्वासोपेतां मूर्च्छोपगमे मरणवत्कथयेत् ।</l>
<l>अतिमत्तेष्वपि कार्यं तद्वत्स्वप्नायिते यथा पाठ्यम्1 ।। ९८ ।।</l></lg>
<lg><l>वृद्धानां योजयेत्पाठ्यं गद्गदस्खलिताक्षरम् ।</l>
<l>1aअसमाप्ताक्षरं चैव बालानां तु कलस्वनम् ।। ९९ ।।</l></lg>
<lg><l>नानाभावोपगतं मरणाभिनये बहुकीर्तितं तु ।</l>
<l>विक्षिप्तहस्तपादैर्निभृतैः सन्नैस्तथा कार्यम्2 ।। १०० ।।</l></lg>
<lg><l>व्याधिप्लुते च मरणं निषण्णगात्रैस्तु संप्रयोक्तव्यम् ।</l>
<l>हिक्काश्वासोपेतं 3तथा पराधीनगात्रसंचारम्3a ।। १०१ ।।</l></lg>
<!-- COMMENTARY page 282 !-->
न खल्विति । त तत्र हस्ताभिनय इत्यर्थः । सुप्ताभिहितैरित्युक्तं तानि लक्षणतः कथयति मन्दस्वरसंचारैरित्यादि ।
पूर्वानुस्मरणेन कृतं प्रयुक्तं प्रशिथिलानि स्वस्थानतो भ्रंशमानानि गुरूणि स्वकर्माण्यचतुराणि यानि
जिह्वाग्रोपाग्रमध्यमूलानि तेषां संबन्धीनि यान्यक्षराणि तथा ते चलद्धण्टावदनुकरणं प्रधानं यद्वाक्यं तत्र यो
गद्गदस्वरभेदः ततो ये जातास्तारमन्द्रादयः उदात्तानुदात्तादयश्च तैरुपलक्षितां मरणकाले काकुं कुर्यादिति
संबन्धः । कलस्वनमिति मधुरस्वरम् ।</p>
<p>एवमाकाशभाषितमात्मगतमपवारितं जनान्तिकं कर्णोक्तं स्वप्नायितोक्तमरणमूर्च्छामदभाषितं
वृद्धबालोक्तमिति वचनगतं चित्राभिनयमुक्त्वारणप्रसङ्गेव तद्गतमपि कथयितुमाह नानाभावोपगतमिति । विषं
<!-- APPARATUS page 282 !-->
1 <q>ज</q> N -- पाठ्यं पुनरुक्तसंयुक्तम् 1aN: अस्पष्टवर्णसंयुक्तं 2. <q>प</q> --तदा गात्रैः 3. <q>प</q> --त्वनवेक्षित
3aN: पराधीनगात्रं च

<pb n="283"/>

<lg><l>1aविषपीतेऽपि च मरणं कार्यं विक्षिप्तगात्रकरचरणम् ।</l>
<l>विषवेगसंप्रयुक्तं विस्फुरिताङ्गक्रियोपेतम् ।। १०२ ।।</l></lg>
<lg><l>प्रथमे वेगे कार्श्यं त्वभिनेये(यं?) वेपथुर्द्वितीये तु1 ।</l>
<l>दाहस्तथा तृतीये विलल्लिका2a स्या2च्चतुर्थे तु ।। १०३ ।।</l></lg>
<lg><l>फेनस्तु पञ्चमस्थे तु3 ग्रीवा षष्ठे तु भज्यते ।</l>
<l>जडता सप्तमे तु स्यान्मरणं त्वष्टमे भवेत् ।। १०४ ।।</l></lg>
<lg><l>तत्र प्रथमवेगे तु क्षामवक्त्रकपोलता ।</l>
<l>कृशत्वेऽभिनयः कार्यो वाक्यानामल्पभाषणम् ।। १०५ ।।*</l></lg>
<lg><l>सर्वाङ्गवेपथुं च कण्डूयनं तथाङ्गानाम्4 ।</l>
<l>4aविक्षिप्तहस्तगात्रं5 दाहं चैवाप्यभिनयेत्तु ।। १०६ ।।</l></lg>
<lg><l>6उद्वृत्तनिमेषत्वादुद्गारच्छर्दनैस्तथाक्षेपैः ।</l>
<l>अव्यक्ताक्षरकथनैः विलल्लिकामभिनयेदेवम्7 ।। १०७ ।।</l></lg>
<lg><l>8aउद्गारवमनयोगैः शिरसश्चः विलोलनैरनेकविधैः8 ।</l>
<l>फेनस्त्वभिनेतव्यो निःसंज्ञतया निमेषैश्च ।। १०८ ।।</l></lg>
<!-- COMMENTARY page 283 !-->
पीतमनेनेति विषपीतः । तत्रैतस्य दष्टकस्याप्युपलक्षणम् । विषस्य वेगाक्रमणेन धातुषु रसादिष्वोजः पर्यन्तेषु
सञ्चरणं प्रथमे वेगे यत्कृशत्वमत्राभिनयः कार्य इति संबन्धः । <q>चलति कामिला</q> छर्दिः प्रारम्भ इवान्तरो दाहं(?)
<!-- APPARATUS page 283 !-->
1a N: विषयोगोऽ(गे?ऽ)पि 1 <q>ज</q> -- विषस्य कुर्यात् प्रकम्पनं परतः 2a N: चतुर्थे तु विलल्लिका 2. <q>ज</q> --हिक्का
कुर्यात् 3. <q>प</q> --पञ्चमं कुर्यात् 4. <q>ज</q> --च गात्राणां 4a N: विक्षिप्तहस्तगात्रस्तु दाहं नाट्ये प्रयुञ्जीत-- 5. -<q>ज</q> --
पादं 6. <q>प</q> --उन्मेष 7. <q>प</q> --धिकामेवं प्रयुञ्जीत 8a N: वमनोद्गारनिपातैः सक्केहविलोलनैरनेकविधैः 8. <q>प</q>--
सक्कोल्लेहैर्विलोलनैः शिरसः

<pb n="284"/>

<lg><l>1aअंसकपोलस्पर्शः शिरसोऽथ विनामनं शिरोऽपाङ्गः1 ।</l>
<l>सर्वेन्द्रियसंमोहाज्जडतामेवं त्वभिनयेत्तु ।। १०९ ।।</l></lg>
<lg><l>संमीलितनेत्रत्वात् 2व्याधिविवृद्धौ भुजंगदशनाद्वा ।</l>
<l>एवं हि नाट्यधर्मे2a मरणानि बुधैः प्रयोज्यानि ।। ११० ।।</l></lg>
<lg><l>संभ्रमेष्वथ रोषेषु शोकवेशकृतेषु च ।</l>
<l>यानि वाक्यानि युज्यन्ते पुनरुक्तं न तेष्विह ।। १११ ।।</l></lg>
<lg><l>साध्वहो मां च हाहेति किं त्वं मामावदेति (? 'मा मा, वद' इति) च ।</l>
<l>3एवंविधानि कार्याणि द्वित्रिसंख्यानि कारयेत् ।। ११२ ।।*</l></lg>
<lg><l>प्रत्यङ्गहीनं यत्काव्यं विकृतं च प्रयुज्यते ।</l>
<l>न लक्षणकृतस्तत्र कार्यस्त्वभिनयो बुधैः ।। ११३ ।।</l></lg>
<lg><l>भावो यत्रोत्तमानां तु न तं मध्येषु योजयेत् ।</l>
<l>यो भावश्चैव मध्यानां न तं नीचेषु योजयेत् ।। ११४ ।।</l></lg>
<!-- COMMENTARY page 284 !-->
वार्युद्रेकः (?) अंसयोः कपोलाभ्यां स्पर्शसंबन्धादित्यर्थः । शिरसो भङ्गो ग्रीवासन्धिविच्युतिस्ततः । पुनरुक्तं न
तेष्विति दोषायेति शेषः । तदुदाहरति साध्वहो इत्यादि । तत्र शब्दपुनरुक्तं साधुसाध्वित्यादि । अर्थपुनरुक्तमहो
साधु भद्रं चेत्यादि । प्रत्यङ्गहीनमित्यादि । प्रहसनप्रधानतया यथा प्रत्यङ्गेन केनचित्संस्कारांशेनाहीनं कार्यम् ।
अत एव विकृतत्वाद्धासप्रधानं तत्राप्यभिनयोऽप्यलाक्षणिको हासायैव यथातथापि ।।</p>
<!-- APPARATUS page 284 !-->
1a (N) स्पर्शात् शिरसोऽथ विमाननात् शिरोभङ्गात् ।
सर्वेन्द्रियगूढतया जडतामेव प्रयुञ्जीत । (V. 107. N)
1 <q>प</q> -- स्पर्शात् ग्रीवाभङ्गाद्विवर्तनाच्छिरसः । बाह्येन्द्रिय
2. <q>प</q> --प्रचारणाद्वा महीनिपतनाच्च । व्याधिविषाभ्यां मरणं कर्तव्यं नर्तंकैरेवम् । एतेऽभिनयविशेषाः कर्तव्या भावसत्वसंयुक्ताः ।
अन्ये च लौकिका ये तु ते सर्वे लोकतः कार्याः 2a (N) नाट्ययोगे 3. N एतानि वचनानीह

<pb n="285"/>

<lg><l>पृथक् पृथग्भावरसैरात्मचेष्टासमुत्थितैः ।</l>
<l>ज्येष्ठमध्यमनीचेषु 1aनाट्यं रागं हि गच्छति ।। ११५ ।।</l></lg>
<lg><l>एतेऽभिनयविशेषाः कर्तव्याः सत्त्वभावसंयुक्ताः ।</l>
<l>अन्ये तु लौकिका ये तु ते सर्वे 1bलोकवत्कार्याः ।। ११६ ।।</l></lg>
<lg><l>नानाविधैर्यथा पुष्पैर्मालां 1ग्रथ्नाति माल्यकृत् ।</l>
<l>अङ्गोपाङ्गै रसैर्भावैस्तथा नाट्यं प्रयोजयेत् ।। ११७ ।।</l></lg>
<lg><l>या यस्य लीला नियता गतिश्च</l>
<l>रङ्गप्रविष्टस्य निधानयुक्तः ।</l>
<l>तामेव कुर्यादविमुक्तसत्त्वो</l>
<l>यावन्न रङ्गात्प्रतिनिर्वृतः स्यात्2 ।। ११८ ।।</l></lg>
<!-- COMMENTARY page 285 !-->
<p>अथ सर्वानुग्राहकं सामान्यलक्षणमाह भावो य उत्तमानामित्यादि । रागं गच्छतीति । सर्वस्य रञ्जकं
भवतीति यावत् । सामान्याभिनयशेषत्वं तदुक्तार्थात्तन्मुखेनोपसंहारदिशा चित्राभिनयस्य दर्शयति
एतेऽभिनयविशेषा इति । सत्त्वभावसंयुक्ता इत्यनेन सत्त्वातिरिक्तोऽभिनय इत्यादि स्मरति ।
नानाविधैरित्यभिनयानां समानीकरणं चित्रत्वं च दर्शितम् । क्रमात्क्रमं श्रमवशादुपचितत्वपरित्यागः प्रयत्नेन
परिरक्ष्य इत्येतत्तात्पर्येण श्लोकं पठति या यस्य लीला नियता गति (२५.११८) श्चेति । विमुक्तसत्त्वो त्यक्तावष्टम्भं
प्रतिनिर्वृत इति निर्वृत्या निवृत्तिर्वक्ष्यते इति । वृत्तो विषयाज्जनादेर्निवर्तते । तेन
<!-- APPARATUS page 285 !-->
1.a N भवेन्नाट्यं तु शेषकृत् 1.b N लोकतः साध्याः 1. बध्नाति 2. <q>प</q>--निर्गतोऽसौ

<pb n="286"/>

<lg><l>एवमेते मया प्रोक्ता 1नाट्ये चाभिनयाः क्रमात् ।</l>
<l>अन्ये तु लौकिका ये ते लोका ग्राह्याः सदा बुधैः2 ।। १९९२a ।।*</l></lg>
<lg><l>लोको वेदस्तथाध्यात्मं प्रमाणं त्रिविधं स्मृतम् ।</l>
<l>वेदा3aध्यात्मपदार्थेषु प्रायो नाट्यं प्रतिष्ठितम् ।। १२० ।।</l></lg>
<lg><l>3bवेदाध्यात्मोपपन्नं तु3शब्दच्छन्दस्समन्वितम् ।</l>
<l>4लोकसिद्धं भवेत्सिद्धं नाट्यं लोकात्मकं तथा ।। १२१ ।।</l></lg>
<!-- COMMENTARY page 286 !-->
रङ्गाद्यावन्निर्वृतो निष्क्रान्तः स्यादित्यर्थः । किमेतावानभिनयप्रकारः नेत्याह अन्ये तु लौकिका इति । ननु
किमत्र लोकः प्रमाणमित्याशंङ्क्याह लोको वेदस्तथाध्यात्ममिति । लोकसिद्धानि प्रत्यक्षानुमानागमप्रमाणानि
लोकशद्वेनोच्यन्ते । वेद इति तु यथास्वं नियतरूपो लोकप्रसिद्धोऽप्यागमो यथा न्यायेषु धनुर्वेदः स्वरतालादौ
गान्धर्ववेद इत्यादि । अध्यात्मं स्वसंवेद* वेदाध्यात्माभ्यां प्रमिता ये पदार्थाः तेषु नाट्यं प्रतीतमित्यत्र हेतुमाह
वेदाध्यात्मोपपन्नं त्विति । तुर्हेतो । समन्वितमिति भावे । एतदुक्तं शब्दसमन्वयो व्याकरणाभिधानेनागमेन
सिद्धः । छन्दस्समन्वयस्तु स्वसंवेदनेन । श्रव्यता हि तद्विदा स्वसंवित्सिद्धावृत्तेषु प्रगीतानामिव रागभाषादीन्
नीयते । एतच्चागमस्य वेदनयोः प्रमोपलक्षणमात्रम् । अथ लोकं प्रमाणयितुमाह यल्लोकसिद्धमिति । यल्लोके सिद्धं
तत्सिद्धं न तत्कस्यचिदसिद्धमिति यावत् । नहि लोकप्रसिद्धिमपह्नोति कश्चित्समर्थः । सुविप्रतिपन्नस्यापि तदपह्ववे
काष्ठपाषाणतापत्तिप्रसङ्गात् । तथेति । तत एव प्रकाराद्धेर्तोर्लोकात्मकं लोकानुकीर्तनरूपं नाट्यमित्युक्तम् ।</p>
<!-- APPARATUS page 286 !-->
1 <q>प</q>--भावा नाट्यसमाश्रयाः । नोक्ता ये तु मया तेऽपि 2. <q>प</q>--प्रयोगतः 2a N. एवमेतन्मया प्रोक्ता भावा ह्यभिनयं
प्रति । नोक्ता येऽपि तु तेऽप्यत्र लोकद्ग्राह्यास्तु पण्डितैः ।। 3a N. लोकाध्यात्मपदार्थेषु 3b N. लोकाध्यात्मनि संभूतं
छन्दश्शब्दमसमन्वितं । 3 <q>प</q>--उपनिषदा 4. N आम्नायात् तु
Kavi reads 'अध्यात्मं तु सस्थं वेदनं' Most probably the original reading might have been
'अध्यात्मं स्वसंस्थं वेदनं', Earlier (P. 267) NS. has used the expressions आत्मस्थं परसंस्थ
मध्यस्थं (p. 267 in. Line 6) We may therefore reasonably inter that Abhinava might
have read 'स्वसंस्थं वेदनं' Abhinava himself paraphrased it a little, as संवेदनं P 286 L
. 6 from below) when he says छन्दस्समन्वयस्तु स्वसंवेदनेन

<pb n="287"/>

<lg><l>1न च शक्यं हि लोकस्य स्थावरस्य चरस्य च ।</l>
<l>शास्त्रेण 2निर्णयं कर्तुं 3भावचेष्टाविधिं प्रति ।। १२२ ।।</l></lg>
<lg><l>नानाशीलाः प्रकृतयः 4शीले नाट्यं प्रतिष्ठितम्। </l>
<l>तस्माल्लोक4aप्रमाणं हि विज्ञेयं नाट्य्योक्तृभिः5 ।। १२३ ।।</l></lg>
<lg><l>एतान् विधींश्चाभिनयस्य सम्य--</l>
<l>ग्विज्ञाय रङ्गे मनुजः प्रयुङ्क्ते ।</l>
<l>स नाट्यतत्त्वाभिनयप्रोक्ता</l>
<l>संमानमग्र्यं लभते हि लोके ।। १२४ ।।</l></lg>
<!-- COMMENTARY page 287 !-->
<p>ननु लोकेन च यत्प्रत्ययं तदागमेनैव प्रमितम् । तत्किं पुनर्लोकेनोक्तेनेत्याशङ्क्याह न [च] शक्यं
लोकस्य (श्लो. १२२) इति\शीलः स्वभावः । प्रकृतमुपसंहरति तस्माल्लोकप्रमाणं हि विज्ञेयमिति । एतान्
विधीनिति । सामान्याभिनयात् प्रभृत्येतदध्यायपर्यन्त ये कर्तव्यतारूपाभिनयानां विधय उक्ताः तान् सम्यग्
विज्ञायेति वदन् <q>कोहला</q>दिशास्त्रलक्ष्यप्रवासिद्धमपि चित्राभिनयं सूचयति । ततश्चोदाहरणार्थान् दर्शयामो
माभूत्सम्प्रदायप्रवाहविच्छेद इति ।</p>
<lg><l>मुख्याभ्याशे हंसपक्षात्स्कन्दो वा शक्तिदर्शनात् ।</l>
<l>संमुखौ खटकौ पार्श्वद्वये शार्ङ्गिनिरूपणम् ।।</l></lg>
<!-- APPARATUS page 287 !-->
1 <q>प</q> N देवतानामृषीणां च राज्ञां जनपदस्य च (लोकस्य चैव हि--N) पूर्ववृत्तानुचरितं नाट्यमित्यभिधीयते । *(एवं
लोकस्य या वार्ता नानावस्त्रान्तरात्मिका । सा नाट्ये संविधातव्या नाट्यवेदविचक्षणैः ।) यानि शास्त्राणि ये धर्मा यानि
शिल्पानि या क्रिया । लोकधर्मप्रवृत्तानि तन्नाट्यमिति संज्ञितम् । *N reads as लोकस्य चरितं यत्तु
नानावस्थान्तरात्मकम् । तदङ्गाभिनयोपेतं नाट्यमित्यभिधीयते ।। (V. १२१ N.) 2. <q>ज</q>--नियमं 3. <q>ज</q>--नाना 4.
<q>ज</q>--तासु 4aN. तस्माल्लोकः प्रमाणं..... 5. <q>ज</q>--अभ्यन्तरं च बाह्यं च द्विविधं नाट्यमिष्यते

<pb n="288"/>

<lg><l>लीलालोकितसंदंशयुग्मेन कुसुमायुधम् ।</l>
<l>रुद्रवद्रूपयेद्दुर्गां चतुरेण सरस्वतीम् ।।</l></lg>
<lg><l>.....खटकेन तथा श्रियम् ।</l>
<l>गौरीं च दंष्ट्रया देवीं वाराहीमिति मातरः ।।</l></lg>
<lg><l>प्रदर्शयेत्तत्तदुचितब्राह्म्यादिगतलक्षणैः ।</l>
<l>सूचीहस्ताङ्गुलिकाद्रिनन्दिनीस्यान्नयोन्नता ।।</l></lg>
<lg><l>तत्प्रोत्तानाधोमुखेन त्रिपताकामुखेन तु ।</l>
<l>गङ्गा तथैव चतुरेणान्या सर्पशिरोद्वयम् ।।</l></lg>
<lg><l>उपर्युपरि डोलं स--ले तिर्यग्विलोलितः ।</l>
<l>अरालत्रिपताकौ च पताकद्वयकम्पनम् ।।</l></lg>
<lg><l>अब्धि.....पुष्पपुटास्त्रिपताकौ तपस्विनाम् ।</l>
<l>प्रसृतोर्ध्वपराचीनौ शिखरौ बाह्यदन्तरे ।।</l></lg>
<lg><l>कूर्परोर्ध्वस्थितेनापि त्रिपताकेन योषितः ।</l>
<l>पार्श्वेऽर्धकटकेन स्याल्लोकपालास्सलक्ष्मभिः ।।</l></lg>
<lg><l>स्तब्धकायौ मुक्तहस्तौ जिनं विद्याधरान् प्रजाः ।</l>
<l>अग्निना वाथ रक्षांसि नष्टं या सूचिकामुखात् ।।</l></lg>
<lg><l>विद्यात्तु त्रिपताकाभ्याम्मूर्घ्निराजप्लवङ्गमान् ।</l>
<l>पताकाभ्यामथो सर्पशिरोभ्यां स्वस्तिकस्थितेः ।।</l></lg>
<lg><l>धर्मं सितादिभिश्चाहीनृतवो मणयः पुनः ।</l>
<l>....काङ्गुलेन रिपुर्न्नार्थ ग्रन्थतर्जनिकेऽङ्गना ।।</l></lg>
<lg><l>कूर्पराकुञ्चितां कम्प्रपताकाभ्यां च सारसः ।</l>
<l>प्रसारितं च बाहुभ्यां वृश्चिकस्थलपक्षिषु ।।</l></lg>
<lg><l>शृङ्ग्यां च मध्यामाङ्गुष्ठपताकामस्तकोपरि ।</l>
<l>उत्क्षेपादञ्चितस्यांध्रिं नतोन्नतकरद्वयात् ।।</l></lg>

<pb n="289"/>

<lg><l>1एवमेते ह्यभिनया वाङ्नेपथ्याङ्गसंभवाः2 ।</l>
<l>प्रयोगज्ञेन कर्तव्या नाटके सिद्धिमिच्छता ।। १२५ ।।</l></lg>
<lg><l>इति भारतीये नाट्यशास्त्रे चित्राभिनयो नाम</l>
<l>3पञ्चविंशोऽध्यायः ।।</l></lg>
<lg><l>गरुडं चतुराभ्यां तु कण्जमूलोभयादधः ।</l>
<l>पताककूर्परे कुञ्च्य चालीढो क्रोधरूपेण ।।</l></lg>
<lg><l>मुखान्तिके तर्जनीं तु विश्लिष्टां वाक्यरूपणे ।</l>
<l>चूडायां मूर्ध्न्युपाङ्गेषु स्त्रीविषादे तथोद्वहम् ।।</l></lg>
<lg><l>वक्षः पार्श्वान्नूर्ध्वतः खं पताकस्वस्तिकेन तु ।</l>
<l>तथा प्रभातहस्ताभ्यामावेगोद्वर्तिताङ्गुलिः ।।</l></lg>
<lg><l>पराङ्मुखाभ्यां रात्रिर्वा पताकस्वस्तिकादिभिः ।</l>
<l>मुखाच्छादात्खलत्यादौ शलभाधूलिधूम्रकः ।।</l></lg>
<lg><l>पताकेनोरसि सुहृदरालेन सुतादयः ।</l>
<l>अभिमूर्ध्नाथ तद्युग्मं कुब्जवामनबालकाः ।।</l></lg>
<lg><l>पताका मूर्घ्नि खण्डः स्यादथ स्वस्तिकविच्युते ।</l>
<l>निधिमाकुञ्चिते वामकूर्परे भूधरादिषु ।।</l></lg>
<lg><l>उत्तानं च शिरस्तेषां भेदास्तु न निरीक्षणात् ।</l>
<l>वामकस्त्रिपताकः स्यात् कण्ठमूलोऽपरोऽपरः ।।</l></lg>
<lg><l>करिणीं गण्डविचलच्चतुराभ्यां मदश्रिताम् ।</l>
<l>पद्मोर्णनाभमुकुलैः स्वस्तिकैर्वृश्चिकेन तु ।।</l></lg>
<!-- APPARATUS page 289 !-->
1 <q>ज</q> -- चत्वारो ह्यभिनया 2. <q>ज</q> -- सत्त्वाः 3. <q>प</q> -- त्रयोविंशः <q>न</q> --षडि्वंशः N -- पञ्चविंशोऽध्यायः ।

<pb n="290"/>

<lg><l>सिंहगोमायुशरभा यथास्वं दृष्टिभेदतः ।</l>
<l>ललाटे सर्पशिरसा खङ्गिं श्रवणमूलतः ।।</l></lg>
<lg><l>खङ्गिकास्त्री तथान्यच्च शिखरं स्यात्प्रसारितम् ।</l>
<l>मुष्टिर्मल्लस्य शल्यश्च खटकेन हृदन्तरे ।।</l></lg>
<lg><l>संदंशेन मतिर्नाभेरुद्यता वक्षसि स्थितिः ।</l>
<l>पल्लवेन स्वमूर्धानं स्पृशता खेचरानतिः ।।</l></lg>
<lg><l>पराङ्मुखपताकाभ्यां मुखे स्वस्तिकविच्युते ।</l>
<l>कवाटाभ्यां करिघटान्मीक्षं (?) च करयुग्मतः ।।</l></lg>
<lg><l>मृगशीर्षे कनिष्ठायां निर्देशश्चतुरेण वा ।</l>
<l>चलः सूच्या स्वयुगलं हयसैन्ये दृशान्वितम् ।।</l></lg>
<lg><l>शूलपाण्यादिशब्देषु केचिद्वर्तिपदाश्रितम् ।</l>
<l>कुब्जन्त्वभिनयन्त्यन्ये विशेष्येऽन्यद्वयाश्रितम् ।।</l></lg>
<lg><l>अव्याहतायां वाक्यार्थप्रतीतौ स्यात्पदेष्वथ ।</l>
<l>स्नानं मूर्ध्रि पताकाभ्यां शकटेऽन्योन्यसंमुखौ ।।</l></lg>
<lg><l>कूर्पराकुञ्चितौ कार्यौ त्रिपताककरेण तु ।</l>
<l>अयस्कारादिनिर्देशे खटकः करिविद्रवे ।।</l></lg>
<lg><l>गणेशे मुकुलास्योऽथ विक्षेपात्स्युर्मरीचयः ।</l>
<l>शिरसः पाश्वयोः----त्रिपताकद्वये जटा ।।</l></lg>
<lg><l>उपर्युपरि युक्ताभ्यां शिखराभ्यां महेश्वरी ।</l>
<l>ब्रीह्मादिचतुरेण स्यान्मुष्टिना वाथलेखकाः ।।</l></lg>
<lg><l>खटकेन तथामूकाश्शून्योत्तानोपनो (?) क्रमात् ।</l>
<l>अधस्खलितयोगेन चतुरेणापमीलनात् ।।</l></lg>

<pb n="291"/>

<!-- COMMENTARY page 291 !-->
<lg><l>शिखरे वामकेऽधस्तः पताकस्थेन दक्षिणे ।</l>
<l>सङ्गतौ खटकौ सूर्ये सारथौ पृष्टपूर्वगौ ।।</l></lg>
<lg><l>प्रमाणौ मानपरिमाः सूची संदृष्ट्यरालकैः ।</l>
<l>एलाक्रीडा धनुर्योगात् पुलिन्दाभिनयो मतः ।।</l></lg>
<lg><l>यामाद्यौ खटकारालौ समपादः कपीलिनि ।</l>
<l>स्वबाहूर्ध्वे तु खटकौ पार्श्वक्षेपश्च पादगः ।।</l></lg>
<lg><l>महाभैरवनाथस्य खटकावंसजानुगौ ।</l>
<l>अनूर्ध्वकर्मणः पादः कर्मान्तं यदुदीरितम् ।।</l></lg>
<lg><l>तस्य स्वबुद्ध्या घटनं चित्राभिनयनं विदुः ।</l>
<l>तस्योदाहरणं किञ्चिदिदमूहाविवृद्वये ।।</l></lg>
<lg><l>मयाभिनवगुप्तेन दर्शितं धीमतः प्रति ।</l>
<l>यथालिखितवस्तूनां प्रतिपत्संस्थितान् प्रति ।</l>
<l>अपि वाचस्पतेर्वाणी कुण्ठा किमुत मादृशाम् ।।</l></lg>
<p>एवं प्रमाणत्रयेणाभिनयात् विज्ञाय यो रङ्गे सभायां प्रयुङ्क्ते स नाट्ये तत्त्वतोऽभिनयान् प्रयुङ्क्ते च
समान लभत इति योज्यम् । अभिनयशेषभूतोऽयमितिकर्तव्यातारूपः परस्परसंमीलनात्मा प्रयोगस्तेन च विना
न काचित् सिद्धिरित्युपसंहारव्याजेनैवमिति श्लोकेनांगीशब्दस्वीकृतसात्त्विकेन दर्शयन् सामान्याभिनयनायकान्
सर्वान् दर्शयति सिद्धमिति शिवम् ।।</p>
<lg><l>विचित्राभिनयाध्यायः सोऽयं व्याकृतसारकः ।</l>
<l>कृतोऽभिनवगुप्तेन शिवानुग्रहशालिना ।।</l></lg>
<p>इति श्रीमहामाहेश्वराचार्याभिनवगुप्तविरचितायां नाट्यवेदवृत्तावभिनवभारत्यां चित्राभिनयः
पञ्चविंशोऽध्यायः समाप्तः</p>
