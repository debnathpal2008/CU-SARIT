<pb n="292"/>

<p><q>श्रीः</q></p>
<p><q>नाट्यशास्त्रम्</q></p>
<p>षड्विंशोऽध्यायः</p>
<p>(प्रकृतिविकल्पः)</p>
<lg><l>अनुरूपा विरूपा च तथा रूपानुरूपिणी ।</l>
<l>त्रिप्रकारेह पात्राणां प्रकृतिश्च विभाविता ।। १ ।।</l></lg>
<lg><l>नानावस्थाक्रियोपेता भूमिका प्रकृतिस्तथा ।</l>
<l>भृशमुद्योतयेन्नाट्यं स्वभावकरणाश्रयम् ।। २ ।।</l></lg>
<!-- COMMENTARY page 292 !-->
<lg><l>।।अभिनवभारती--षड्विंशोऽध्यायः ।।</l></lg>
<lg><l>यस्मिन् सति प्रकृतिभूमिविकल्प एष</l>
<l>स्त्रेधास्य याति हृदयादरणीयभावः ।</l>
<l>रागः स यस्य महिमा महनीयधाम्नि</l>
<l>भूयात्स नित्यमपि तत्र च रागवन्तः ।।</l></lg>
<p>समानीकरणलक्षणः सामान्येऽभिनयः प्रस्तुतः । तत्र यथाभिनयानामन्योन्यं समानीकरणमुपदेश्य
तथाभिनेतुरभिनेयस्त च । एवं सोऽभिनेयद्वारेणाभिनयोऽभिनेत्रा समानीकृतो भवति । तदेतदिति ।
अभिने<q>त्रभि</q>नेययोः समानीकरणं सामान्याभिनयरूपमनेन प्रकृत्यध्यायोऽभिधीयते । तदर्थसूचनायैव
सङ्गतिप्रदर्शनाभिप्रायो वृत्ताध्यायपरिसमाप्तौ यः प्रयुङ्क्त इति प्रयोक्तेति प्रयोगज्ञेति च निरूपितम् । स एव हि
प्रयोगं जानाति यः प्रयोज्यप्रयोजकस्वरूपवित् । तत्र कृतिः प्रयोज्यानुकरणीयो अनुकीर्तनीय इति

<pb n="293"/>

<lg><l>बहुबाहूबहुमुखास्तथा च विकृताननाः ।</l>
<l>पशुश्वापदवक्त्राश्च खरोष्ट्राश्व गजाननाः ।। ३ ।।</l></lg>
<lg><l>एते चान्ये च बहवो नानारूपा भवन्ति ये ।</l>
<l>आचार्येण तु ते कार्या मृत्काष्ठजतुचर्मभिः ।। ४ ।।</l></lg>
<lg><l>स्वाभाविकेन रूपेण प्रविशेद्रङ्गमण्डलम् ।</l>
<l>आत्मरूपमवच्छाद्य वर्णंकैर्भूषणैरपि ।। ५ ।।</l></lg>
<lg><l>यादृशं यस्य यद्रूपं प्रकृत्या तत्र तादृशम् ।</l>
<l>वयोवेषानुरूपेण प्रयोज्यं नाट्यकर्मणि ।। ६ ।।</l></lg>
<lg><l>यथा जीवत्स्वाभावं हि परित्यज्यान्यदेहिकम् ।</l>
<l>परभावं प्रकुरुते परभावं समाश्रिताः ।। ७ ।।</l></lg>
<lg><l>एवं बुधः परं भावं सोऽस्मीति मनसा स्मरन् ।</l>
<l>येषां वागङ्गलीलाभिश्चेष्टाभिस्तु समाचरेत् ।। ८ ।।</l></lg>
<!-- COMMENTARY page 293 !-->
पर्यायाः । तत्र प्रयोक्ता प्रयोज्यसदृशो वा भवति विसदृशो वा उभयत्मको वा । तत्र सदृशोऽनुरूपः
उभयात्मरूपारूपः स्वलक्षणं तेना तदेतौ तवैव (?) सादृश्यं लक्षितम् । आनुरूप्यं सादृश्यात् ।
तदुभययोगाद्रूपानुरूपा यद्यपि कथंचित् सर्वत्रैव त्रैविध्यं संभवति । तथाप्युद्रिक्ता सकललोकसंवादिनी
अस्मादृशबुद्धिर्यथा पुरुषस्य प्रयोक्तुः पुरुषेण प्रयोज्येन योषिता योषिता तत्र सदृशव्यवहारः । स्त्रिया
पुरुषस्य तु वैसादृश्यम् । सा सिंहवदनदशवदनादिर्यस्तु प्रयोज्यैरन्यसादृश्यमेव । तदपि प्रकृतित्रैविध्यं दर्शयितुमाह
अनुरूपेत्यादि । पात्राणामिति । धीयते रसो यत इत्यनेन नटबुद्धितिरोधानं सूचयन्नटबुद्धे --

<pb n="294"/>

<lg><l>सुकुमारप्रयोगो यो राज्ञामामोदसंभवः ।</l>
<l>शृङ्गाररसमासाद्य तन्नारीषु प्रयोजयेत् ।। ९ ।।</l></lg>
<lg><l>युद्धोद्धताविद्धकृता संरम्भाभटाश्च ये ।</l>
<l>न ते स्त्रीभिः प्रयोक्तव्याः योक्तव्याः पुरुषेषु ते ।। १० ।।</l></lg>
<lg><l>अनुद्भटमसंभ्रान्तमनाविद्धाङ्गचेष्टितम् ।</l>
<l>लयतालकलापातप्रमाणनियताक्षरम् ।। ११ ।।</l></lg>
<lg><l>सुविभक्तपदालापमनिष्टुरमकाहलम् ।</l>
<l>ईदृशं यद्भोवेनाट्यं नारीभिश्च प्रयोजयेत् ।। १२ ।।</l></lg>
<lg><l>एवं कार्यं प्रयोगज्ञैर्भूमिकाविनिवेशनम् ।</l>
<l>स्त्रियो हि स्त्रीगतो भावः पौरुषः पुरुषस्य च ।। १३ ।।</l></lg>
<lg><l>यथावयो यथावस्थमनुरूपेति सा स्मृता ।</l>
<l>पुरुषः स्त्रीकृतं भावं रूपात् प्रकुरुते तु यः ।। १४ ।।</l></lg>
<!-- COMMENTARY page 294 !-->
रप्यपायतामाह । प्रकर्षेण क्रियते साक्षात्कारकल्पनानुव्यवसायगोचरत्वमीयत इति प्रकृतिः । सेयं
त्रिप्रकारप्रकृतिप्रविभागेन भाविना सती नाट्यं भृशं द्योतयेदिति ज्ञानस्य प्रयोजनमुक्तम् । कुतः सामान्यं
द्योतयेदिति विशेषणद्वारेण हेतुमाह स्वभावेति । प्रयोज्यस्वभावो हि नाट्यकर्तव्याः । तत्र सुकुमारस्वभावे
पुंसि प्रयोज्ये लालित्यसौकुमार्ये स्त्रीजनस्यायत्नसिद्धे इति स एव तत्र योक्तः युक्तो रूपानुरूपाणि वा सा तस्य
प्रकृतिः, उद्धते तु प्रयोज्ये पुमानेव प्रयोक्ता युक्तः सानुरूपा प्रकृतिरूपायां तु प्रकृतौ कथंचित् यत्नेन
संपाद्यमनुकीर्तनमिति तत्र सावधानेन प्रतियोक्त्रा भाव्यम् ।

<pb n="295"/>

<lg><l>रूपानुरूपा सा ज्ञेया प्रयोगे प्रकृतिर्बुधः ।</l>
<l>छन्दतः पौरुषीं भूमिं स्त्री कुर्यादनुरूपतः ।। १५ ।।</l></lg>
<lg><l>न परस्परचेष्टासु कार्यौ स्थविरबालिशौ ।</l>
<l>पाठ्यप्रयोगे पुरुषाः प्रयोक्तव्या हि संस्कृते ।। १६ ।।</l></lg>
<lg><l>स्त्रीणां स्वभावमधुराः कण्ठाः पुंसां तु बलवन्तः ।</l>
<l>यद्यपि पुरुषो विद्यात् गीतविधानं च
लक्षणोपेतम् ।। १७ ।।</l></lg>
<lg><l>माधुर्यगुणाविहीनं शोभां जनयेन्न तद्गीतम् ।</l>
<l>यत्र स्त्रीणां पाठ्याद्गुणैर्नराणां च कण्ठमाधुर्यम् ।। १८ ।।*</l></lg>
<lg><l>प्रकृतिविपर्ययजनितौ विज्ञेयौ तावलंकारौ ।</l>
<l>प्रायेण देवपार्थिवसेनापतिमुख्यपुरुषभवनेषु ।। १९ ।।</l></lg>
<!-- COMMENTARY page 295 !-->
नन्वनुरूपैव प्रकृतिर्युक्तेत्याशङ्क्याह नानेति (२श्लो)। नानाप्रकाराभिरवस्थाभिः विलासलालित्यौद्धत्यादिभिर्धर्म्यैः
क्रियाभिश्च सुकुमारोद्धतात्मिकाभिरुद्यानगमनयुद्धसन्नाहनादिभिरुपेता तस्मान्नानारूपैव प्रकृतिर्युक्ता । तस्याः
प्रकृतेः पर्यायेण स्वरूपं स्पष्टयति भूमिकेति । भूमिखष्टम्भस्थानं । यथा च ध्यानपटगते दशभुजपञ्चवक्त्रादिरूप
एव भगवति सदाशिवे धिषणानिवेशः क्रियते न तु तत्र तद्देशत्वतत्कालत्वे आदर्तव्यम् । नापि तत्सिन्दूर--
हरितालादिकृतं तद्द्रव्यं केवलमवष्टम्भस्थानम् । तदेवं रामादयोऽवष्टंभस्थानमात्रम् । एतच्च1रसाध्यायादौ
वितत्य निरूपितम् । तेन भूमिरिव भूमिका । इवार्थे अण् । अरूपायाः प्रकृतेरसंभाव्यत्वात् ।
तत्संपाद्यत्वाच्च पूर्वं स्वरूपमाह बहुबाहु इत्यादि । विकृताननाः2 तेष्वप्रावरणादयः 3पशुवक्त्रा यथा
<!-- APPARATUS page 295 !-->
1 एतञ्च-- Kavi 2. विकृताधाराः Kavi 3. पशुवक्ता-- Kavi

<pb n="296"/>

<lg><l>स्त्रीजनकृताः प्रयोगा भवन्ति पुरुषस्वभावेन ।</l>
<l>रम्भोर्वशीप्रभृतिषु स्वर्गे नाट्यं प्रतिष्ठितम् ।। २० ।।</l></lg>
<lg><l>तथैव मानुषे लोके राज्ञामन्तः पुरेष्विह ।</l>
<l>उपदेष्टव्यमाचार्यैः प्रयत्नेनाङ्गनाजने ।। २१ ।।</l></lg>
<lg><l>न स्वयं भूमिकान्यासो बुधैः कार्यस्तु नाटके ।</l>
<l>स्त्रीषु योज्यः प्रयत्नेन प्रयोगः पुरुषाश्रयः ।। २२ ।।</l></lg>
<lg><l>यस्मात्स्वभावोपगतो विलासः स्त्रीषु विद्यते ।</l>
<l>तस्मात्स्वभावमधुरमङ्ग सुलभसौष्ठवम् ।। २३ ।।</l></lg>
<lg><l>ललितं सौष्ठवं यच्च सोऽलंकरः परो मतः ।</l>
<l>प्रयोगो द्विविधश्चैव विज्ञेयो नाटकाश्रयः ।। २४ ।।</l></lg>
<!-- COMMENTARY page 296 !-->
गोमुखाः अश्वमुखाः सिंहवक्त्राः श्वापदवक्त्राः यथा सिंहवक्राः खराष्ट्रेत्यादिना सर्ववपुषा1तत्तुद्रूपान् कार्या इति।
आवश्यकेनेति शेषः । अत्र हेतुमाह स्वाभाविकेनेति । अनुकीर्तनीयस्य यः स्वभावः तदुचितेन रूपेणेति यावत्।
आत्मरूपमिति । नटरूपमिशब्दात् । मृत्काष्टादिनिर्मितबाहुवक्त्रादिरपि । अवष्टम्भयोगस्य प्राधान्यं
दर्शयितुमेकविंशत्यध्यायोक्तं हेतु स्मारयति यथा जीव (जीवत् स्वभाव) (श्लो. ७) मिति । परं भावं रामादिकं
वेषादिभिः समाचरेदिति संबन्धः । सोऽस्मीत्यनेन स्वात्मावष्टंभस्यात्याज्यतामाह । अन्यथा
लयाद्यनुसरणमशक्यम्। अथ "रूपानुरूपिणी प्रकृतिः क्व" इ त्याशंक्याह सुकुमारप्रयोग इति राज्ञामित्युपलक्षणम्
आमोदो विभावपरिपूर्णता । तन्नारीष्विति । प्रयोक्त्रीषु प्रयोज्यतयात्र शङ्क्या विषयत्वेन विवक्षितः । प्रयोजयेदिति
। नाट्याचार्यः ।</p>
<!-- APPARATUS page 296 !-->
1 तद्द्रूपान् कार्य Kavi

<pb n="297"/>

<lg><l>सुकुमारस्तथाविद्धो नानाभावरसाश्रयः ।</l>
<l>नाटकं सप्रकरणं भाणो वीथ्यङ्क एव च ।। २५ ।।</l></lg>
<lg><l>ज्ञेयानि सुकुमाराणि मानुषैराश्रितानि तु ।</l>
<l>सुकुमारप्रयोगोऽयं राज्ञामामोदकारकः ।। २६ ।।</l></lg>
<lg><l>शृङ्गाररसमासाद्य स्त्रीणां तत्तु प्रयोजयेत् ।</l>
<l>युद्धोद्धताविद्धकृता संरम्भाभटाश्च ये ।। २७ ।।</l></lg>
<lg><l>न ते स्त्रीणां प्रकर्तव्याः कर्तव्याः पुरुषैर्हि ते ।</l>
<l>यथाविद्धाङ्गहारं तु भेद्य (छेद्य? ) भेद्याहवात्मकम् ।। २८ ।।</l></lg>
<!-- COMMENTARY page 297 !-->
<p>नन्वेवमनुरूपा पुरुषविषये प्रकृतिः किं नास्तीत्याशड्याह युद्धोद्धता विद्धकृता (श्लो १०) विति।
प्रयोगा इति शेषः । युद्धोद्धतैराविद्धैश्च कृताः व्याप्ताः अत एव संरम्भप्रधाना आरभटादयः ।
स्त्रीपुरुषभूमिकेत्यस्यार्थस्य व्यापकत्वमाह अनुद्भट (श्लो १९) मिति । अनुरूपां प्रकृतिं लक्षयितुमाह स्त्रिया
हीति । प्रयोकत्र्यानूरूपानुरूपां लक्षयति पुरुषस्त्रीगतमिति । यत्र पुरुषत्वमालम्ब्य स्त्री वर्तते यथा सांकृत्यायिनी।
न तु सर्वत्रेत्यर्थः । स्त्रीपुरुषं प्रयुक्तमित्यतेत् सर्वत्र युक्तमिति दर्शयति छन्दत इति । स्थविरबालिशाविति ।
संबन्धिशब्दाः संबन्ध्यन्तरमाक्षिपन्तीति स्थविरोः युवभूमिकायां युवा च वृद्धभूमिकायां न योज्यः । बालिशोऽत्र
विरूपः स विरूपभूमावायोज्यः ।एतच्चोपलक्षणम् । यत्र यत्प्रयोजनो न श्लिष्यति न स तत्र योज्य इत्यर्थः।
पाठ्यप्रयोग इति । संस्कृतपाठ्यप्रधाने सुकुमारप्राकृतपाठ्यप्रधाने । गीत इति गीतप्रधाने प्रयोग इत्यर्थः । अत्र
हेतुमाह प्रायः प्रकृतिरिति । बलवन्त ( श्लो १७) इति । रङ्गपूरणोचितगम्भीरस्वरा । ननु पुमांसोऽपि भावयन्त्येव
तत्कथमुक्तं स्त्रीणां गेयं प्रकृतिरित्याशङ्क्या यद्यपि पुरुष (श्लो १७) इति ।</p>

<pb n="298"/>

<lg><l>मायेन्द्रजालबहुलं पुस्तनैपथ्यदीपितम् ।</l>
<l>पुरुषप्रायसंचारमल्पस्त्रीकमथोद्धतम् ।। २९ ।।</l></lg>
<lg><l>सात्त्वत्यारभटीयुक्तं नाट्यमाविद्धसंज्ञितम् ।</l>
<l>डिमः समवकारश्च व्यायोगेहामृगौ तथा ।। ३० ।।</l></lg>
<lg><l>एतान्याविद्धसंज्ञानि विज्ञेयानि प्रयक्तृभिः ।</l>
<l>एषां प्रयोगः कर्तव्यो देवदानवराक्षसैः ।। ३१ ।।</l></lg>
<lg><l>उद्धता ये च पुरुषाः शौर्यवीर्यसमन्विताः ।</l>
<l>योग्यः स च प्रयत्नः कर्तव्यः सततमप्रमादेन ।। ३२ ।।</l></lg>
<!-- COMMENTARY page 298 !-->
<p>ननु विपर्ययोऽपि दृष्ट इत्याशङ्क्या तावलङ्कारा(श्लो. १९)विति । कदाचित्कापीति यावत् । तत्र
स्त्रीपुरुषप्रयोगमनुकरोतीत्ययमेव प्रचुरः प्रकार इति दर्शयति । प्रायेण (श्लो. १९) इति । पुरुषस्वभावेन
प्रयोज्येनोपलक्षितोऽयं स्त्रीभिः कृताः प्रयोज्याः । अत्रानुवादं दर्शयति रम्भोर्वशीप्रभृतिष्विति । अत्र हेतुमाह
उपदेष्टव्यमिति । उपदेष्टुं शक्यमित्यर्थः । स्वयमिति पुरुषैः न्यासोऽत्र प्रयोगः ।</p>
<p>ननु पुमानपि भावबुद्धिमाश्रित्याशङ्क्य हेत्वन्तरमाह यस्मादिति । पुरुषसंबन्धिबलितं च यद्वस्तु
तदतीवहृद्यं प्रतिभाति । तदाह सोऽलंकार (श्लो २४) इति । यदुक्तमनुद्भट इत्यादिना युद्धोद्धना इत्यादिना
प्रयोगद्वैविध्यं तद्रूपकभेदेन विभजंस्तद्रूपके सप्रयोग उचित इति दर्शयति नाटकमित्यादिना । शौर्यवीर्यसमन्विता
इत्यनेन श्लोकसप्तकेन प्रायः प्रकृतिः स्त्रीणां गेयं नृणां तु पाठ्यविधिरित्युक्तम् । तत्रायत्नसिद्धेऽर्थे को
नाट्याचार्यप्रवर्तितस्य गुणनिकाभ्यासव्यापार इत्याशङ्क्याह संगीतपरिक्लेश इति । मधुरत्वं स्वभाविक

<pb n="299"/>

<lg><l>न हि योग्यया विना भवति च भावरससौष्ठवं किंचित् ।</l>
<l>संगीतपरिक्लेशो नित्यं प्रमदाजनस्य गुण एव ।। ३३ ।।</l></lg>
<lg><l>यन्मधुरकर्कशत्वं लभते नाट्यप्रयोगेण ।</l>
<l>प्रमदाः नाट्यविलासैर्लभते यत् कुसुमैर्विचित्रलावण्यम् ।</l>
<l>कामोपचारकुशला भवति च काम्या विशेषेण ।। ३४ ।।</l></lg>
<lg><l>गीतं नृत्तं तथा वाद्यं प्रस्तारगमनक्रिया ।</l>
<l>शिष्यनिष्पादनं चैव षडाचार्यगुणाः स्मृताः ।। ३५ ।।</l></lg>
<!-- COMMENTARY page 299 !-->
कर्कशत्वं सविघ्नत्वं कलाभ्यासकृतः । अथ नाट्याभ्यासप्रोत्साहनार्थमाह प्रमदा नाट्यविलासैरिति ।</p>
<p>न स्वयं भूमिकान्यासो बुधैः कार्यस्तु नाटके इत्युक्तम् । तत्र नाट्याचार्यः किं बुद्ध्यते येन बुधा इति
संशये स इत्याह गीतं नृत्तमित्यादि । स्वरज्ञोंऽग्रहारक्रियापि चतुर्विधातोद्यकुशलस्तालज्ञः लोकोपकारविच्चेत्यर्थः।
प्रस्तारोऽत्र तालः । गमने क्रियाङ्कस्य कीदृशी गतिरित्यनेनोपचारकौशलं तद्वक्ष्यते । एतैर्विना नाट्याचार्यनामापि
न लभत इत्यर्थः । ऊहादायस्तत्पृष्ठे भवन्तस्तदुत्कृष्टं कुर्वन्तीति ते गुणा इति विभागेनोक्ता ।
ऊहोऽनुक्तस्य कल्पनमपोहा अनुक्तस्य अनुसरणमिति पूर्वोन्मेषरूपा प्रतिभा स्मृतिरुपदिष्टस्याविस्फुरणं
मेघाः उपदिष्टस्य झटिति ग्रहणं शिष्यनिष्पादनं शिष्याशयौचित्यान्नोपदेश्यत्वं गुणप्रख्यानोद्यमः
प्रगल्भते इत्यर्थः । राग इति । प्रयोजनानभिसन्धिना तत्र कलायाश्चासंघर्षाभ्यधिकं प्रतिपत्तिः

<pb n="300"/>

<lg><l>एतानि पञ्च यो वेत्ति स आचार्यः प्रकीर्तितः ।</l>
<l>ऊहापोहौ मतिश्चैव स्मृतिर्मेधा तथैव च ।। ३६ ।।</l></lg>
<lg><l>मेधा स्मृतिर्गुणश्लाघा रागः संघर्ष एव च ।</l>
<l>उत्साहश्च षडेवैतान् शिष्यस्यापि गुणान् विदुः ।। ३७ ।।</l></lg>
<lg><l>एवं कार्यं प्रयोगज्ञैर्नानाभूमिविकल्पनम् ।</l>
<l>अत ऊर्ध्वं प्रवक्ष्यामि सिद्धीनामपि लक्षणम् ।। ३८ ।।</l></lg>
<lg><l>इति भारतीये नाट्यशास्त्रे प्रकृतिविकल्पो</l>
<l>नाम षड्विंशोऽध्यायः ।।</l></lg>
<!-- COMMENTARY page 300 !-->
स्पर्धा । एतदुपसंहरन्नध्यायान्तरमासूत्रयति एवमिति । अत ऊर्ध्वमिति चेति । सिद्धेर्द्वैविध्येऽप्यवान्तरभेदेन
बहुत्वमिति सिद्धीनामित्युक्तमिति शिवम् ।।</p>
<lg><l>प्रकृतिविकल्पाध्याये विषमपदालोचनं समारचितम् ।</l>
<l>अभिनवगुप्तेन मया विषमविलोचनपदाब्जभृङ्गेण ।।</l></lg>
<lg><l>इति श्रीमहामाहेश्वराचार्याभिनवगुप्तेन विरचितायां भारतीयनाट्य--</l>
<l>वेदवृत्तावभिनवभारत्यां प्रकृतिविकल्पाध्यायः षड्विंशः।।</l></lg>

<pb n="301"/>

<p><q>श्रीः</q></p>
<p><q>नाट्यशास्त्रम्</q></p>
<p>सप्तविंशोऽध्यायः</p>
<p>(सिद्धिव्यञ्जकः)</p>
<lg><l>सिद्धीनां तु प्रवक्ष्यामि लक्षणं नाटकाश्रयम् ।</l>
<l>यस्मात्प्रयोगः सर्वोऽयं सिर्द्धयचर्थं संप्रदर्शितः1 ।। १ ।।</l></lg>
<lg><l>सिद्धिस्तु द्विविधा ज्ञेया 2वाङ्मनोऽङ्गसमुद्भवा ।</l>
<l>3दैवी च मानुषी चैव 4aनानाभावसमुत्थिता4 ।। २ ।।</l></lg>
<!-- COMMENTARY page 301 !-->
<p>अभिनवभारती --सप्तविंशोऽध्यायः</p>
<lg><l>सत्त्वमित्यमलङ्गमण्डलै दैवमानुषविभेददिता ।</l>
<l>सिद्धिमानयति यः स्वविद्यया तं नमामि गिरिजार्धधारिणम् ।।</l></lg>
<p>इह यो यथाभिनये यस्मिन् योक्तव्यः सिद्धिमिच्छतेति सर्वमभिनयानां तावत्सिद्धिपर्यन्तक्तम् ।
अभिनयप्रक्रमेणैवोपाङ्गाभिनयाध्याये सप्तमे । तथाभिनयसमानीकरणात्मकमेलनिका--
संपादनात्मकसामान्याभिनयस्यापि सिद्धिफलत्वमेव दर्शितम् । चित्राभिनयाध्यायान्ते "एवमेते ह्याभिनया
वाङ्नैपथ्याङ्गसंभवाः । प्रयोगज्ञेन कर्त्तव्या नाटके सिद्धिमिच्छतेति" श्लोकेन तत एव "रसा भावा" (<q>ना. शा.</q>
६/१९०) इत्यत्र सिद्धिरुद्दिष्टा तत्र केयं सिद्धिर्नामेति भवितव्यमधुना जिज्ञासया
तदभिप्रायेणानन्तरवृत्तावध्यायपर्यन्ते दर्शितः ।</p>
<!-- APPARATUS page 301 !-->
1. <q>न</q> --प्रतिष्ठितम् 2. <q>ट</q> --वाक्सत्त्व <q>च</q>--मानुषीदैविकी तथा । वाङ्मनःक्षयसंभूता नानाभावरसाश्रया 3. <q>भ</q>--पुनश्च
4. <q>न</q>--सममाश्रया <q>भ</q>--विविधा नाट्यभाविनी 4aN:. द्विधा भावरसाश्रया

<pb n="302"/>

<lg><l>दशाङ्गा मानुषी सिद्धिर्दैवी तु द्विविधा स्मृता ।</l>
<l>नानासत्त्वाश्रयकृता वाङ्नैपथ्यशरीरजा1 ।। ३ ।।</l></lg>
<lg><l>स्मितापहासिनी हासा2 साध्वंहो 3कष्टमेव च ।</l>
<l>प्रबद्धनादा च तथा सिद्धिर्ज्ञेयाथ वाङ्मयी ।। ४ ।।</l></lg>
<lg><l>3aपुलकैश्च सरोमाञ्चैरभ्युत्थानैस्तथैव च ।</l>
<l>चेलदानाङ्गुलिक्षेपैः शारीरी सिद्धिरिष्यते ।। ५ ।।</l></lg>
<lg><l>किञ्चिच्छिष्टो रसो हास्यो नृत्यद्भिर्यत्र युज्यते ।</l>
<l>स्मितेन 4स प्रतिग्राह्यः प्रेक्षकैर्नित्यमेव च ।। ६ ।।</l></lg>
<lg><l>किञ्चिदस्पष्टहास्यं यत्तथा वचनमेव च ।</l>
<l>अर्थहास्येन तद्ग्राह्यं प्रेक्षकैर्नित्यमेव हि ।। ७ ।।</l></lg>
<!-- COMMENTARY page 302 !-->
<p>अत ऊर्ध्वं प्रवक्ष्यामि सिद्धीनामपि लक्षणम् ।। इति । तत्र सिद्धिर्नामासाध्यप्रयोजनसंपत्तिः । सा च
नटानां सामाजिकानां च । तत्र कतरा वक्तव्येत्याशङ्क्याह --
<lg><l>सिद्धीनां तु प्रवक्ष्यामि लक्षणं नाटकाश्रयमिति ।</l></lg>
तुर्व्यतिरेके । यद्यपि सामाजिकाश्रयं नाटकाश्रयं च सिद्धीनां लक्षणं वक्तव्यं तथापि नटाश्रयमेव वक्ष्यामि ।
नेतरदिति । नाटकोऽत्र नटः नटतीति अपि हि व्युत्पत्तिः । कस्मात्पुनरितरं नोच्यत इत्याशङ्क्याह--
<!-- APPARATUS page 302 !-->
1. <q>न</q> --शारीरी वाङ्मयी तथा 2. <q>ट</q> --हासातिहासा 3. <q>प</q>-हाहतेति च । भवेत्प्रवृद्धानन्दाया 3aN. पुलकैस्त्व
थ रोमाञ्चैरभ्युत्थानाग्य्रसंभवैः चैल............. 4. <q>ष</q> --संपरि

<pb n="303"/>

<lg><l>विदूषकोच्छेद1 कृतं भवेच्छिल्पकृतं च यत् ।</l>
<l>अतिहास्येन तद्ग्राह्यं प्रेक्षकैर्नित्यमेव तु1a ।। ८ ।।</l></lg>
<lg><l>2अहोकारस्तथा कार्यो नृणां प्रकृतिसंभवः ।2a</l>
<l>2bयद्धर्मपदसंयुक्तं तथातिशयसंभवम् ।। ९ ।।</l></lg>
<lg><l>तत्र साध्विति यद्वाक्यं प्रयोक्तव्यं हि साधकैः ।</l>
<l>3विस्मयाविष्टभावेषु 3aप्रहर्षार्थेषु चैव हि ।। १० ।।</l></lg>
<lg><l>3b करुणेऽपि प्रयोक्तव्यं कष्टं शास्त्रकृतेन तु ।</l>
<l>प्रबद्धनादा च तथा विस्मयार्थेषु नित्यशः ।। ११ ।।</l></lg>
<lg><l>4साधिक्षेपेषु वाक्येषु प्रस्पन्दिततनूरुहैः ।</l>
<l>कुतूहलोत्तरावेधैर्बहुमानेन साधयेत् ।। १२ ।।</l></lg>
<!-- COMMENTARY page 303 !-->
<lg><l>यस्मात्प्रयोगः सर्वोऽयं सिद्ध्यर्थं संप्रदर्शितः (२७.१) ।। इति ।</l></lg>
सामाजिकानां सिद्धयर्थो यः प्रयोगः स इति विशेषणभागे विश्रान्तिः । दण्डीप्रेषादस्याह लोहितोष्णीषाः
प्रचरन्तीति । यथा विधिविवक्तेः तेनायमर्थः । यथा सिद्ध्या प्रयोगः सप्रयोजनः सामाजिकगतया तदुद्देशेनैव
नाट्योत्पत्तौ न वेदव्यवहारोऽयं संश्राव्यः शूद्रजातिष्वित्यादेशेषु प्रयोगदर्शित्वात् सा सिद्धिः पूर्वं दर्शितैव ।
तदुपयोगेनान्तरीयकतया य परा सिद्धिः । अनेनाध्यायेन दर्श्यते । एतदुक्तं भवति । सामाजिकानां तावदभि-
<!-- APPARATUS page 303 !-->
1. <q>प</q>--पदं 1aN. हि 2 <q>प</q>--हीकारो नियतं 2aN. अहोकार--......संभवः not read in (N) ......It is read
as 11ab (N) 2bN. यत्पदं धर्मसंयुक्तं 3N. विस्मयेषु तु भावेषु श्रृङ्गारद्भुतविक्रमैः । 3a. <q>प</q>--यादिषु भावेषु
<q>ज</q>--येषु भावेषु शृङ्गाराद्भुतविक्रमैः । 3b N. करुणे तु प्रयोक्तव्यं कष्टं शास्त्रकृते तथा । प्रबद्धनादः कर्त्तव्यो विस्मयार्थेषु
सर्वदा ।। 4. <q>प</q>--अविच्छेदेषु

<pb n="304"/>

<lg><l>दीप्तप्रदेशं यत्कार्यं छेद्यभेद्याहवात्मकम् ।</l>
<l>सविद्रवमथोत्फुल्लं 1तथा युद्धनियुद्धजम्1a ।। १३ ।।</l></lg>
<lg><l>2aप्रकम्पितांसशीर्षं च साश्रं सोत्थानमेव च2 ।</l>
<l>तत्प्रेक्षकैस्तु कुशलैस्साध्यमेवं विधानतः3 ।। १४ ।।</l></lg>
<lg><l>एवं साधयितव्यैषा तज्ज्ञैः सिद्धिस्तु मानुषी ।</l>
<l>3aदैविकीं च पुनः सिद्धिं संप्रवक्ष्यामि तत्त्वतः ।। १५ ।।</l></lg>
<lg><l>या भावातिशयोपेता सत्त्वयुक्ता तथैव च ।</l>
<l>4सा प्रेक्षकैस्तु कर्तव्या दैवी सिद्धिः प्रयोगतः ।। १६ ।।</l></lg>
<lg><l>न शब्दो न क्षोभो न चोत्पातनिदर्शनम् ।</l>
<l>संपूर्णता च रङ्गस्य दैवी4a सिद्धिस्तु सा स्मृता ।। १७ ।।</l></lg>
<!-- COMMENTARY page 304 !-->
संहितफलाप्तिलक्षणा सिद्धिः । व्रीह्यात्मिका व्रीह्यादिष्वधिगच्छन्तीत्यादौ तत्र स्थाने निरूपितपूर्वैव । सा च
मानुषेण सामाजिकेनाभिसंहितत्वान्मानुषीत्युच्यते । तत्रापि तया न संहितोऽसौ यथा
निर्विषयस्वकपरमानन्दाविर्भावस्वरूपापत्तिवर्गब्रह्मचारिणी गीतादेर्विषयस्य नाट्यान्तरोपरञ्जकतया निमग्नस्य
विषयसमत्वान्नटादेः निह्नुतत्वाद्रामादेस्तुच्छत्वाद्देशकालनिर्यन्त्रणतया एव विषयत्वापादनात्तस्याश्चात्र
असंभवस्योपादानात् सोऽप्ययं सिद्धयंशो दैवशान्त्याः समस्तरसप्रकृतितां</p>
<!-- APPARATUS page 304 !-->
1. <q>प</q>--पूर्णं 1aN. दीप्तप्रदेशे कार्यं यच्छेद्यभेद्यवधात्मकम् ।
सविद्रवमथोक्षोभं तथा युद्धनिबन्धनम् ।। 2a N. आकम्पितां सशीर्षं 2. <q>ज</q>--
प्रत्यत्थानास्रसंभवः 3. <q>ज</q>--चेलस्य चालनात् 3a N. दैवीमपि तथा सिद्धिं कीर्त्तयिष्याम्यहं पुनः । 4. <q>ज</q>--
नाटयसंप्रेक्षकैर्ज्ञेया नित्यं सिद्धिस्तु दैविकी । 4a N. सा सिद्धिर्दैविकी स्मृता ।

<pb n="305"/>

<lg><l>1दैवी च मानुषी चैव सिद्धिरेषा मयोदिता ।</l>
<l>अत ऊर्ध्वं प्रवक्ष्यामि घातान्दैवसमुत्थितान् ।। १८ ।।</l></lg>
<lg><l>दै1aवात्मपरसमुत्था त्रिविधा घाता बुधैस्तु विज्ञेयाः ।</l>
<l>औत्पातिकश्चतुर्थः कदाचिदथ संभवत्येषु ।। १९ ।।</l></lg>
<lg><l>वाताग्निवर्षकुञ्जरभुजङ्ग2मण्डपनिपाताः ।</l>
<l>कीटव्यालपिपीलिकपशु2aप्रवेशनाश्च दैवककृताः ।। २० ।।</l></lg>
<lg><l>घातानतः परमहं परयुक्तान् संप्रवक्ष्यामि ।</l>
<l>[वैवर्ण्य चाचेष्टं विभ्रमितत्वं स्मृतिप्रमोहश्च ।। २१ ।।*</l></lg>
<lg><l>अन्यवचनं च काव्यं तथाङ्गदोषो विहस्तत्वम् ।</l>
<l>एते त्वात्मसमुत्था घाता ज्ञेया प्रयोगज्ञैः ।। २२ ।।]*</l></lg>
<!-- COMMENTARY page 305 !-->
<p>"स्वं स्वं निमित्तमासाद्य शान्तादुत्पद्यते रसः" *इति वदतामुचित एव स्पष्टतयानुरोधो
रहस्यार्थस्यान्यपरत्वाच्च शास्त्रस्य । तदुक्तं भट्टनायकेन-
<lg><l>प्रधाने सिद्धिभागेऽस्य प्रयोगाङ्गत्वमागताः ।</l>
<l><q>गेया</q>दयस्तथैवैते त्रैधैनं (?) ह्युपयोगिनः ।।</l></lg>
<lg><l>सोपानपदपङ्कक्तया च सा च मोक्षस्पृशात्मिका ।</l>
<l>सा तु <q>मोक्ता</q> यतो गुह्यमृषयोऽन्यपदे कथम् ।।</l>
<l>शास्त्रे प्रकटयेयुर्हि तालमानकृते यथा ।। इति ।।</l></lg>
<!-- APPARATUS page 305 !-->
1. <q>ज</q>--N एवं सिद्धिस्तु विज्ञेया प्रेक्षकैर्दिव्यमानुषी । <q>प</q>--एवं साधयितव्यैषा तज्ञैः सिद्धिस्तु मानुषी
1a N. दैवात्मपरमित्युत्थस्त्वभिधातश्चतुर्विधो ज्ञेयः ।
औप्तत्तिकश्च परमः कादाचित्कः स विज्ञेयः ।।
2. <q>प</q>--संक्षोभणं N संक्षोभ 2aN. प्रवेशाच्च देवकृता ।
*"स्वं स्वं निमित्तमासाद्य शान्ताद्भावः प्रवर्तते । (ना. शा. अ. ६. प्र. ३२९)

<pb n="306"/>

<lg><l>मात्सर्याद्द्वेषाद्वा तत्पक्षत्वात्तथार्थभेदत्वात् ।</l>
<l>एते तु परसमुत्था ज्ञेया घाता बुधैर्नित्यम् ।। २३ ।।</l></lg>
<lg><l>1aअतिहसितरुदितविस्फोटितान्यथोत्कृष्टनालिकापाताः</l>
<l>गोमयलोष्ट1पिपीलिकवि(नि?)क्षेपाश्चारिसंभूताः2 ।। २४ ।।</l></lg>
<lg><l>औत्पातिकाश्च घाता मत्तोन्मत्तप्रवेशलिङ्गकृतः ।</l>
<l>पुनरात्मसमुत्था ये2a घातांस्तांस्तान् प्रवक्ष्यामि ।। २५ ।।</l></lg>
<lg><l>वैलक्षण्यमचेष्टितविभूमिकत्वं स्मृतिप्रमोष2b श्च ।</l>
<l>अन्यवचनं च काव्यं तथार्तनादो विहस्तत्वम् ।। २६ ।।</l></lg>
<lg><l>3अतिहसितरुदितविस्वरपिपीलिकाकीटपशुविरावाश्च ।</l>
<l>मुकुटाभरणनिपाताः4 पुष्कर5जाः कव्य(?काव्य)दोषाश्च ।। २७ ।।</l></lg>
<!-- COMMENTARY page 306 !-->
यस्तु प्रस्फुटो दैवसिद्धयंशः पुरुषार्थव्युत्त्पत्तिलक्षणः सोऽपि "धर्मो धर्मप्रवृत्तानां कामं (?कामो)कामोपसेविना"
(<q>ना.शा.</q> १.१०९) मित्यादिना प्रदर्शित एवेति सामाजिकाश्रया सिद्धिर्न वक्तव्या । लक्षणतस्तदाह <q>सम्यक्
प्रकर्षेण प्रकटित</q> इति । नटस्य तु या सम्यक् प्रयोगनिष्पत्तिलक्षणा सिद्धिः सा प्रयोगसिद्धिरुपयोगिनी
प्रयोगनिष्पत्त्या हि विना नाटयतयैव नेति कुतः सा भवेत्(?)प्रयोगनिष्पत्तिश्च सामान्याभिनयस्यैव
सम्यक्त्वापत्तिः । परमार्थतस्तु परकीयप्रोत्साहनतारतम्योदितप्रकृतिभानप्रत्ययबलेन वा स्वतः प्रतिभानमाहात्म्येन
वा तत्र पूर्वा मनुष्यनिष्पादितत्वान्मानुषीत्युच्यते । दृश्यतेऽपि प्रोत्साहनबलेना (? बलेन) प्रबोधो हनूमत
<!-- APPARATUS page 306 !-->
1aN. अनवरतहसितविस्फोटिता. 1. <q>प</q>--धूली 2. <q>प</q>--स्यु परसमुत्थाः 2aN. स्युर्घाता लक्ष्या बुधैश्चापि ।
2bN. प्रमोहश्च 3. <q>ट</q>--आरटितरुदितविहसितखासक्षताङ्गकंपाद्या 4. <q>ट</q>--प्रपतन 5. <q>ट</q>--रवागतितदोषाश्च

<pb n="307"/>

<lg><l>अतिहसितरुदितहसितानि सिद्धेर्भावस्य दूषकाणि स्युः1 ।</l>
<l>कीटपिपीलिकपाताः सिद्धिं सर्वात्मना ध्नन्ति ।। २८ ।।</l></lg>
<lg><l>2विस्वरमजाततालं वर्णस्वरसंपदा च परिहीणम् ।</l>
<l>अज्ञातस्थानलयं स्वरगतमेवंविधं हन्यात् ।। २९ ।।</l></lg>
<lg><l>मुकुटाभरणनिपातः प्रबद्धनादश्च नाशनो भवति ।</l>
<l>3पशुविशसनं तथा स्याद्बहुवचनघ्नं प्रयोगेषु ।। ३० ।।</l></lg>
<lg><l>विषमं मानविहीनं विमार्जनं चाकुलप्रहारं च ।</l>
<l>अविभक्तग्रहमोक्षं पुष्करगत(गीत?)मीदृशं हन्ति ।। ३१ ।।</l></lg>
<lg><l>पुनरुक्तो ह्यसमासो विभक्तिभेदो 4विसन्धयोऽपार्थः ।</l>
<l>त्रेलिङ्गजश्च दोषः प्रत्यक्षपरोक्षसंमोहाः ।। ३२ ।।</l></lg>
<!-- COMMENTARY page 307 !-->
एव सागरलंघने । तत्र प्रोत्साहनं वाचिकम् । पञ्चधा सा त्वहो कष्टमित्येकं स्थानं शारीरं पञ्चधेति दशधा ।
अन्ये तु विभागमाहुः । तथा हि प्रोत्साहनं वचसा वा सात्त्विकदर्शनेन वा शरीरव्यापारेण वा । वचनं सप्तधा ।
तद्यथा मध्यमारूपतत्प्ररोहात्मकं सामान्यवैखर्यात्मकं तत् प्ररोहात्मकं विशेषशब्दात्मकं वैखरीस्वभावम् ।
आवेशोचितविशेषवैखरीरूपं तत्प्रबन्धं विच्छेदं च । तदाह । स्मितं हदृन्तः सञ्जल्परूपां मध्यमां सूचयति ।
<!-- APPARATUS page 307 !-->
1. <q>ट</q> --सिद्धिवादप्रणामकरणानि <q>प</q>--दरहसितरुदितयोगैः सिद्धिविभागं प्रणाशमुपयाति 2. <q>ट</q> --N विशसनमपि ज्ञेयं
बाधाजननं प्रयोगस्य 3. <q>प</q> --विस्वरमरक्तरागं 4:N विसन्धिदोषाश्च । लिङ्गाव्यत्ययदोषाः.....।।

<pb n="308"/>

<lg><l>छन्दोवृत्तत्यागो गुरुलाघवसङ्करो यतेर्भेदः ।</l>
<l>एतानि यथा स्थूलं घातस्थानानि काव्यस्य ।। ३३ ।।</l></lg>
<lg><l>ज्ञेयौ तु काव्यजातौ द्वौ घातावप्रतिक्रियौ नित्यम् ।</l>
<l>प्रकृतिव्यसनसमुत्थः शेषोदकनालिकत्वं च ।। ३४ ।।1</l></lg>
<lg><l>1aअप्रतिभागं स्खलनं विस्वरमुच्चारणं च काव्यस्य ।</l>
<l>अस्थानभूषणत्वं पतनं मुकुटस्य विभ्रंशः ।। ३५ ।।</l></lg>
<lg><l>1bवाजिस्यन्दनकुञ्जरखरोष्ट्रशिबिकाविमानयानानाम् ।</l>
<l>आरोहणावतरणेष्वनभिज्ञत्वं 1bविहस्तत्वम् ।। ३६ ।।</l></lg>
<lg><l>प्रहरणकवचानामप्ययथाग्रहणं विधारणं चापि ।</l>
<l>अमुकुटभूषणयोगश्चिरप्रवेशोऽथवा रङ्गे ।। ३७ ।।</l></lg>
<lg><l>एभिः स्थानविशेषैर्घाता लक्ष्यास्तु सूरिभिः कुशलैः ।</l>
<l>यूपाग्निचयनदर्भस्रग्भाण्डपरिग्रहान्मुक्त्वा ।। ३८ ।।</l></lg>
<!-- COMMENTARY page 308 !-->
संविदो हि <q>हासविकासानुरूपः</q> सुन्दरस्पन्दो यदाहं वृत्रहणं (?) स्मितेनेति । सात्त्विकं तु पुलकादिरूपमेकं
चैव । शरीरविकारोऽपि द्विधा । अनभिसन्धिपूर्वक एव यथा झटिति हयुत्थानः । अभिसन्धानकृतो वा यथा
चेलादिप्रक्षेपं चेलाद्यभावे चोर्ध्वागुलिकरणादिभिस्तेनेयं दशविधा मानुषी सिद्धिः तत्र तत्र प्रयोगौचित्यात्सभेदेन
प्रवर्तते । यदाह हास्यं स्मितेनेत्यादि । स्वप्रतिभानतारतम्यकृता तु सिद्धिर्द्विविधा । कदाचित्तु प्रतिभवन्त्यपि
<!-- APPARATUS page 308 !-->
1.N V. 34 is read as V. 30 (N) But (N) reads: विस्वरविगलितरागं वर्णस्वरसंपदा च परिहीण(न)म् ।
अज्ञातस्थानलयं स्वगततमेवंविधं हन्यात् ।। (N.33)
1aN. अप्रतिभानं स्खलनं निस्वनमुच्चारणं च काव्यस्य ।
............................ मुकुटनिपातश्च भूषणभ्रंशः ।। 1b. <q>प</q> --N रथनाग

<pb n="309"/>

<lg><l>सिद्धया मिश्रो घातस्सर्वगतश्चैकदेशजो वापि ।</l>
<l>1a नाटयकुशलैः संलेख्या सिद्धिर्वा स्याद्विघातो वा ।। ३९ ।।*</l></lg>
<lg><l>1नालेख्यो बहुदिनजः सर्वगतोऽव्यक्तलक्षणविशेषः ।</l>
<l>यस्त्वेकदिवसजातस्स प्रत्यवरोऽपि2 लेख्यस्स्यात् ।। ४० ।।*</l></lg>
<lg><l>जर्जरमोक्षस्यान्ते सिद्धेर्मोक्षस्तु नालिकायास्तु3 ।</l>
<l>कर्तव्यस्त्विह सततं नाट्यज्ञैः प्राश्निकैर्विधिना3a ।। ४१ ।।</l></lg>
<lg><l>दैन्ये दीनत्वमायान्ति ते नाट्ये प्रेक्षकाः स्मृताः ।</l>
<l>ये तुष्टौ तुष्टिमायान्ति शोके शोकं व्रजन्ति च ।। ४२ ।।</l></lg>
<!-- COMMENTARY page 309 !-->
स्वप्नयोगादतीव मन्दीभवति । तत्संभाव्यमानमध्यात्मिकाधिदैविकानां शरीरादिगता व्याधिरूपप्रक्षोभ-
बाह्मभूंतजनितकलकलशब्दादिभूकम्पवातवर्षादीनां विघ्नानां दैवापरपर्यायादृष्टकृताददृष्टप्रेरितं न
पुरुषव्यापारोपनतादपसारणाद्वा भवति । यत्रेदमाह <q>न शब्दो यत्र न क्षोभ</q> इत्यादि । मूलत एव विघ्नानामसंभवाद्वा
यदाशयेनाह <q>यो भावातिशयोपेतेति</q> ।</p>
<p>तदेतदाहुर्य<q>न्मुनि</q>राह सिद्धिस्तु द्विविधा ज्ञेयेति । अत एवास्या रसः प्रत्यङ्गत्वान्नाट्याङ्गमध्ये रसा वा
इत्यत्र गुणाङ्गयुक्तं सामाजिकाश्रिता तु फलमाहुः ।</p>
<p>यत्तु <q>भट्टनायकेनोक्तं</q> "सिद्धेरपि नटादेरङ्गत्वं व्रजन्त्यास्तत्पक्षेऽयमिति" तेन नाट्याङ्गता समर्थितफलञ्च
<!-- APPARATUS page 309 !-->
1aN. सिद्धिः कुशलैः न लेख्या । 1. <q>प</q> --सिद्धिर्वा घातो वा सर्वगतोध्यक्ष लक्षणो बहुशः 2. <q>प</q>--रोऽहि । <q>भ</q>--
सोल्पतरत्वान्न 3. <q>ज</q>--नालिकलेख्याञ्च सिद्धिर्लेख्यं च 3aN. सम्यक्

<pb n="310"/>

<lg><l>योऽन्यस्य महे मूर्धो (मूर्खो?) नान्दीश्लोकं पठेद्धि देवस्य ।</l>
<l>स्ववशेन पूर्वरङ्गे सिद्धेर्घातः प्रयोगस्य1 ।। ४३ ।।</l></lg>
<lg><l>2यो देशभा3वरहितं भाषाकाव्यं प्रयोजयेद्बुद्धया ।</l>
<l>तस्याप्यभिलेख्यः स्याद्घातो देशः प्रयोगज्ञैः ।। ४४ ।।</l></lg>
<lg><l>कः शक्तो नाटयविधौ यथावदुपपादनं प्रयोगस्य ।</l>
<l>4कर्तुं व्यग्रमना वा यथावदुक्तं परिज्ञातुम् ।। ४५ ।।</l></lg>
<lg><l>5तस्माद्गम्भीरार्थाः शब्दा ये लोकवेदसंसिद्धाः</l>
<l>सर्वजनेन ग्राह्यास्ते योज्या नाटके विधिवत् ।। ४६ ।।</l></lg>
<!-- COMMENTARY page 310 !-->
पुरुषार्थत्वादिति केवलं <q>जैमिनिर</q>नुसृत इत्यलमनेन । <q>वाङ्मनोऽङ्गसमुद्भवेति</q> सर्वाभिनयैकीकारसंपत्तिरपीत्यर्थः
मनोरूपत्वात् ।</p>
<p>अन्ये तु वाङ्मनोंङ्गसमुद्भवा दशाङ्गा मानुषीति संबन्धयन्ति । तदन्येऽप्यभिनयविषयैवेति दर्शितं
<q>नानासत्त्वाश्रयकृता</q> वाङ्मयय्थ शरीरजेति । <q>विदूषकच्छेदकृतमिति</q> । च्छेदोऽत्र वचनभङ्गी
प्रकम्पितस्कन्धना...श्रयोच्छाटनं च कृत्वा तत्साध्यं प्रोत्साहने बृंहितव्यमिति संबन्धः । अथानेन साभ्युत्थानै--
<!-- APPARATUS page 310 !-->
1. <q>प</q> --योऽन्यस्य कवे काव्ये काव्यं संमिश्रयेत्तथान्येन । तस्यापि बलद्रङ्गे तज्ज्ञैर्घातो विलेख्यस्तु योऽन्यस्य कवे नाम्ना
काव्यं काव्येन मिश्रयेन्मोहात् निर्दिष्टदोषतस्तस्मिन् सिद्धा लेख्यो बुधैः क्रमशः 2. <q>भ</q> --निर्दिष्टः स बुधै शीतः काव्यापहारिणो
बन्धः 3. <q>भ</q>--वेषहीनं <q>प</q>--विषयभाव्येतमपि च प्रयोजयेक्ताव्यम् <q>भ</q>-भाषावयवं च योजयेत् काव्ये 4. <q>प</q>--भ्रष्टो व्यग्रमनो
वा <q>5</q>. <q>प</q>--गम्भीराः शब्दा ये व्याकरणे वेदशास्त्रसंप्रोक्ताः

<pb n="311"/>

<lg><l>न च किञ्चिद्गुणहीनं दोषैः परिवर्जितं न 1aचाकिंचित् ।</l>
<l>तस्मान्नाट्यप्रकृतौ दोषा नाट्या (त्य?)र्थतो ग्राह्याः ।। ४७ ।।</l></lg>
<lg><l>1न च नादरस्तु कार्यो नटेन वागङ्गसत्त्वनेपथ्ये ।</l>
<l>रसभावयोश्च गीतेष्वातोद्ये लोकयुक्त्या च ।। ४८ ।।</l></lg>
<lg><l>एवमेतच्च विज्ञेयं सिद्धीनां लक्षणं बुधैः ।</l>
<l>अत ऊर्ध्वं प्रवक्ष्यामि 2प्राश्निकानां तु लक्षणम् ।। ४९ ।।</l></lg>
<lg><l>चारित्राभिजनोपेताः शान्तवृत्ताः कृतश्रमाः3 ।</l>
<l>3aयशोधर्मपराश्चैव मध्यस्थवयसान्विताः।। ५० ।।</l></lg>
<lg><l>षडङ्गनाट्यकुशलाः 3bप्रबुद्धाः शुचयः समाः ।</l>
<l>चतुरातोद्यकुशला 4वृत्तज्ञास्तत्त्वदर्शिनः ।। ५१ ।।</l></lg>
<lg><l>देशभाषाविधानज्ञाः कलाशिल्पप्रयोजकाः।</l>
<l>चतुर्थाभिनयोपेता रसभावविकल्पकाः5 ।। ५२ ।।</l></lg>
<!-- COMMENTARY page 311 !-->
रिति नवमो भेदो व्याख्यातः । <q>प्रकम्पितांसशीर्षमित्य</q>नेन वचनाङ्गुलिक्षेपात् दशमोऽपि भवेदस्पृष्टो मन्तव्यः
सास्त्रमिति वदन्नेवं सूचयति ।</p>
<p>यद्यपि भेदान्तरमप्यत्रानुप्रविष्टं तथापि बाहुल्यादभ्युत्थानेन व्यपदेश इति । एवं भेदात्क्रियते । <q>द्वेषः</q>
सहजैवा<q>प्रीतिर्मात्सर्य</q> तु कार्यार्थमेकद्रव्याभिलाषात् । <q>पिपीलिकानिक्षेपः</q> सुकुमारप्रकृतेः स्त्रीपात्रप्रायस्य
त्रासनोत्पातेन सिद्धिविघातः "औत्पातिकाश्च घाताः पशुवेगोन्मत्तलिङ्गकृता" इति । अशंकितं
<!-- APPARATUS page 311 !-->
1aN. न कदाचित् 1. <q>म</q> --नानादरस्तु 2. <q>न</q>--प्रेक्षकाणां 3. <q>म</q> --श्रुतान्विताः 3aN. यशोधर्मरताश्चैव
3b. वृत्तज्ञास्तत्त्वदर्शिनः 4. <q>भ</q>--नेपथ्यज्ञाः सुधार्मिकाः 5. <q>म</q>--सूक्ष्मज्ञा रसभावयोः ।

<pb n="312"/>

<lg><l>शब्दच्छन्दोवि (भि?) धानज्ञा नानाशास्त्रविचक्षणाः ।</l>
<l>एवंविधास्तु कर्तव्याः प्राश्निका दशरूपके1 ।। ५३ ।।</l></lg>
<lg><l>अव्यग्रैरिन्द्रियैः शुद्ध ऊहापोहविशारदः ।</l>
<l>1aत्यक्तदोषोऽनुरागी च स नाट्ये प्रेक्षकः स्मृतः ।। ५४ ।।</l></lg>
<lg><l>न चैवैते गुणाः सम्यक् सर्वस्मिन् प्रेक्षके स्मृताः2 ।</l>
<l>विज्ञेयस्याप्रमेयत्वात्संकीर्णानां च पर्षदि ।। ५५ ।।</l></lg>
<lg><l>यद्यस्य शिल्पं नेपथ्यं कर्मचेष्टितमेव वा ।</l>
<l>तत्तथा तेन कार्यं तु स्वकर्मविषयं प्रति ।। ५६ ।।</l></lg>
<lg><l>नानाशीलाः प्रकृतयः शीले नाट्यं विनिर्मितम् ।</l>
<l>उत्तमाधममध्यानां वृद्धबालिशयोषिताम्2a ।। ५७ ।।</l></lg>
<lg><l>तुष्यन्ति तरुणाः कामे विदग्धाः समयान्विते ।</l>
<l>अर्थेष्वर्थपराश्चैव मोक्षे चाथ विरागिणः ।। ५८ ।।</l></lg>
<lg><l>शूरास्तु वीररौद्रेषु नियुद्धेष्वाहवेषु च ।</l>
<l>धर्माख्याने पुराणेषु वृद्धास्तुष्यन्ति नित्यशः3 ।। ५९ ।।</l></lg>
<lg><l>न शक्यमधमैर्ज्ञातुमुत्तमानां विचेष्टितम् ।</l>
<l>तत्त्वभावेषु सर्वेषु तुष्यन्ति सततं बुधाः ।। ६० ।।</l></lg>
<!-- APPARATUS page 312 !-->
1. <q>भ</q>--नाट्ययोक्तृभिः <q>न</q> --N नाट्यदर्शने 1a N. त्यक्त्तदोष<q>स्त्वरा</q>गी च 2. <q>य</q>--तुष्टे तुष्टिमायान्ति शोके शोकं
ब्रजन्ति च । दैन्ये दीनत्वमायाति ते नाट्ये प्रेक्षकाः स्मृताः 2a N. वृद्धबालिशकर्कशा 3. N. सर्वदा

<pb n="313"/>

<lg><l>बाला मूर्खाः स्त्रियश्चैव 1हास्यनैपथ्ययोः सदा ।</l>
<l>यस्तुष्टो (ष्टौ?) तुष्टिमायाति शोके शोकमुपैति च ।। ६१ ।।</l></lg>
<lg><l>क्रुद्धः क्रोधे भये भीतः स श्रेष्ठः प्रेक्षकः स्मृतः ।</l>
<l>एवं भावानुकरणे यो यस्मिन् प्रविशेन्नरः ।। ६२ ।।</l></lg>
<lg><l>स तत्र प्रेक्षको ज्ञेयो गुणैरेभिरलंकृतः।</l>
<l>एवं हि प्रेक्षका ज्ञेयाः प्रयोगे दशरूपतः।। ६३ ।।</l></lg>
<lg><l>संघर्षे तु समुत्पन्ने प्राश्निकान् संनिबोधत ।</l>
<l>यज्ञविन्नर्तकश्चैव छन्दोविच्छब्दवित्तथा ।। ६४ ।।</l></lg>
<lg><l>अस्त्रविच्चित्रकृद्वेश्या गान्धर्वो राजसेवकः ।</l>
<l>यज्ञविद्यज्ञयोगे तु नर्तकोऽभिनये स्मृतः ।। ६५ ।।</l></lg>
<lg><l>छन्दोविद्वृत्तबन्धेषु शब्दवित्पाठ्यविस्तरे ।</l>
<l>इष्वस्त्रवित्सौष्ठवे तु नेपथ्ये चैव चित्रकृत् ।। ६६ ।।</l></lg>
<lg><l>कामोपचारे वेश्या च गान्धर्वः स्वरकर्मणि ।</l>
<l>2सेवकस्तूपचारे स्यादेते वै प्राश्निकाः स्मृताः ।। ६७ ।।</l></lg>
<!-- COMMENTARY page 313 !-->
पशोः सिंहादेर्वेषं कृत्वा सुकुमारं प्रयोक्तारं भीषयति सामाजिकं वा । एवं मात्सर्यादुन्मत्तलिङ्गमपि
कश्चित्करोति हासानयनेन प्रकृतप्रयोगविप्रसंवादनायेति (विसंवादनाय(?)इति) वैलक्षण्ये
लक्षणविस्मरणमन्यभूमिकोचितसत्त्वस्वीकारोऽपि विभूमिकस्तूष्णीकता । अन्येन पठनीयमन्यः पठती<q>त्यन्यवतनं
काव्य</q>मिति बहुव्रीहिः (२६)। <q>आर्तनाद</q> (२६)। इति । इतःप्रभृति परद्वेषप्रयुक्ताः सिद्धिविघाताः ।आर्तत्वं हि
छद्मना प्रदर्श्य नादं सिद्धिविघातकं करोति । एवं व्याधिदर्शनेन <q>मकुटाभारण-- निपात</q> (२७) इति नेपथ्यभ्रंशः
<!-- APPARATUS page 313 !-->
1 N. हास्यशोकभयादिषु 2. सेवकस्तूपचारेषु प्राश्निकः परिकीर्त्यते ।।

<pb n="314"/>

<lg><l>1एभिर्दृष्टान्तसंयुक्तैर्दोषा वाच्यास्तथा गुणाः ।</l>
<l>अशास्त्रज्ञा विवादेषु यथा प्रकृतिकर्मतः ।। ६८ ।।</l></lg>
<lg><l>अथैते प्राश्निका ज्ञेयाः कथिता ये मयानघाः ।</l>
<l>शास्त्रज्ञानाद्यदा तु स्यात्संघर्षः शास्त्रसंश्रयः ।। ६९ ।।</l></lg>
<lg><l>शास्त्रप्रमाणनिर्माणैर्व्यवहारो भवेत्तदा ।</l>
<l>भर्तृनियोगादन्योऽन्यविग्रहात्स्पर्धयापि भरतानाम् ।। ७० ।।</l></lg>
<lg><l>अर्थपताकाहेतोसंघर्षो नाम संभवति ।</l>
<l>2तेषां कार्यं व्यवहारदर्शनं पक्षपातविरहेण ।। ७१ ।।</l></lg>
<lg><l>3कृत्वा पणं पताकां व्यवहारः स भवितव्यस्तु ।</l>
<l>4सर्वैरनन्यमतिभिः सुखोपविष्टैश्च शुद्धभावैश्च ।। ७२ ।।</l></lg>
<lg><l>5यैर्लेखकगम (ण) कसहाया(यैः?) सह सिद्धिभिर्घाताः ।</l>
<l>नात्यासन्नैर्न दूरसंस्थितैः प्रेक्षकैस्तु भवितव्यम् ।। ७३ ।।</l></lg>
<lg><l>तेषामासनयोगो द्वादशहस्तस्थितः6 कार्यः ।</l>
<l>7यानि विहितानि पूर्वं सिद्धिस्थानानि तानि8 लक्ष्याणि ।। ७४ ।।</l></lg>
<!-- COMMENTARY page 314 !-->
। अन्यः <q>पुष्करावाहितदोषा</q> इत्यनेनेदमाह न केवलमभिनयानामेव समानीकरणं सामान्याभिनयानां
यावदातोद्यगीतयोरप्यन्योन्यमभिनयैश्च समं मीलनं सोऽपि सामान्याभिनयः । <q>अन्यदिति</q> । गीतादि ।
तच्चाभिनयाश्चेति द्वन्द्वः । <q>समशब्देन</q> कर्मधारयः तत्र <q>भवः</q> प्रयोग इति ।</p>
<!-- APPARATUS page 314 !-->
1N. एभिर्धर्ममभिप्रेक्ष्य 2N. तथा काव्य (कार्य)व्यवहारदर्शनं पक्षपातमुत्सृज्य 3N. कृत्वा पणं पताकां
व्यवहारोऽसौ समयितव्यः (सभवितव्य ?) 4a N. नवरात्रभावमतिभिः सुखोपविष्टैर्विशुद्धभावैश्च । 5 N. लेखकगणक--
सहायैः लेख्या सह सिद्धिभिर्घाता । 6 N स्थितो ज्ञेयः 7 N यान्युक्तानि हि पूर्वं 8 N does not read तानि

<pb n="315"/>

<lg><l>घाताश्च लक्षणीयाः 1प्रयोगतो नाट्ययोगे तु ।</l>
<l>दैवाद्धातसमुत्थाः परोत्थिता वा बुधैर्न वै लेख्याः ।। ७५ ।।</l></lg>
<lg><l>घाता नाट्यसमुत्था ह्यात्मसमुत्थास्तु लेख्याः स्युः ।</l>
<l>घाता यस्य त्वल्पाः संख्याताः सिद्धयश्च बहुलाः स्युः ।। ७६ ।।</l></lg>
<lg><l>विदितं कृत्वा राज्ञस्तस्मै देया पताका हि ।</l>
<l>सिद्ध्यतिशयात्पताका समसिद्धौ पार्थिवाज्ञया देया ।। ७७ ।।</l></lg>
<lg><l>अथ नरपतिः समः 2स्यादुभयोरपि सा तदा देया ।</l>
<l>3एवं विधिज्ञैर्यष्टव्यो व्यवहारः समञ्जसाम् ।। ७८ ।।</l></lg>
<lg><l>4स्वस्थचित्तसुखासीनैः सुविशिष्टैर्गुणार्थिभिः ।</l>
<l>विमृश्य प्रेक्षकैर्ग्राह्यं सर्वरागपराङ्मुखैः ।।</l></lg>
<lg><l>साधनं दूषणाभासः प्रयोगसमयाश्रितैः ।</l>
<l>समत्वमङ्गमाधुर्यं पाठ्यं प्रकृतयो रसाः ।।८०।।</l></lg>
<!-- COMMENTARY page 315 !-->
<p>नन्वञ्जितादिभिः को दोषो जायते इत्याह । भावस्य प्रयोगस्यानुभावादिरूपस्य दूषणानि तेषु सत्सु
तदववस्थावचनात् तत्र सर्वात्मने रसादिदोषाः । प्रथमेऽध्यायेऽत्राह --
<lg><l>त्रासं सञ्जनयन्ति स्म शेषा विघ्नास्तु नृत्यताम् । (<q>ना. शा</q>. १.७६)</l></lg>
इति तत्र स एव सिद्धिविघाते प्रधानत्मत्वेनोक्तः । <q>विस्वरमजातताल</q> (२९)मित्येव स्पष्टीकृतं
<q>वर्ण</q>(२९)इत्यादिना । एतत्स्वरूपं च वितत्य गेयाधिकारे निरूपयिष्याम इतीह नोक्तम् । एवंविधं <q>स्वरगतं</q>
कर्तृहन्या<q>द्विहन्ति प्रयोगं</q> नाशयन्तीत्यर्थः । एवं पुष्करगतं कर्तृनियोन्यं ( ?नियोज्यं) विधिप्रयोगं
<!-- APPARATUS page 315 !-->
1N. यथोत्थिता नाट्यवादे तु । 2N. स्यादुभावपि हि लङ्घनीयौ तौ । 3 N. एवं हि प्राश्निकैः कार्यं व्यवहाराभिदर्शनम्
4 N. सुखोपविष्टैः स्वच्छन्दैश्च साधनं दोष एव वा ।

<pb n="316"/>

<lg><l>वाद्यं गानं सनेपथ्यमेतज्ज्ञेयं प्रयत्नतः1 ।</l>
<l>2गीतवादित्रतालेन3 कलान्तरकलासु च ।। ८१ ।।</l></lg>
<lg><l>4यदङ्गं क्रियते नाट्यं समन्तात् सममुच्यते ।</l>
<l>अङ्गोपाङ्गसमायुक्तं5 गीतताललयान्वितम् ।। ८२ ।।</l></lg>
<lg><l>6गानवाद्यसमत्वं 6aच तद्बुधैः7 सममुच्यते ।</l>
<l>8सनिर्भुग्नमुरः कृत्वा8a चतुरश्रकृतौ करौ ।। ८३ ।।</l></lg>
<lg><l>ग्रीवाञ्चिता 9तथा कार्या त्वङ्गमाधुर्यमेव9a च ।</l>
<l>पूर्वोक्तानीह शेषाणि 10यानि द्रव्याणि साधकैः ।। ८४ ।।</l></lg>
<lg><l>11वाद्यादीनां पुनर्विप्रा लक्षणं सन्निबोधत ।</l>
<l>वाद्यप्रभृतयो गानं वाद्य(लक्ष्य ?)माणानि निर्दिशेत् ।। ८५ ।।</l></lg>
<!-- COMMENTARY page 316 !-->
हन्तीत्यकाव्यकृतधातस्य स्थानानि निमित्तानीत्यर्थः । <q>काव्यजाता</q>मिति सप्तमी । <q>प्रकृतिव्यसनेति</q>। प्रकृतकृतमनौ
चित्यमिति यावत् ।
तदुक्तम् -
<lg><l>अनौचित्यादृते नान्यद्रसभङ्गस्य कारणम् । (<q>ध्वन्यालोक</q> ३.१४<q>वृत्तौ</q>) इति ।</l></lg>
<q>शेषोदकनालिकया</q> (३४)काल उपलक्ष्यते । तस्य शेषत्वमन्यकालव्याप्तियोग्यता तेन यत्र काले यदनुचितं
तत्र तन्निबन्धनम् । यथा प्रभाते सङ्गीतकदर्शनादि राज्ञः। चकारादेशादौचित्यमपि । तेन देशकालस्वभावकृतं
<!-- APPARATUS page 316 !-->
1. <q>र</q>--प्राश्निकैः र्ज्ञेयवादितः 2. <q>म</q>--ध्रुवाणां गानयोगे तु 3. <q>र</q>--लैश्च 4. <q>प</q>--तदङ्गं 5. N <q>र</q>--योगे 6. <q>न</q>--भाण्ड
6aN भाण्डवाद्यसमं चैव 7. <q>न</q>--N समं चैव यस्मिन्तत् 8. <q>र</q>--समुन्नत 8a N समुन्नतमुरः कार्यं 9. <q>र</q>--N हनस्थाने
9aN ॰र्यमुच्चते 10. <q>म</q>-पाठ्यादीनि क्रमेण तु 11. <q>र</q>--N वाद्यं प्रकृतयो गानं वक्ष्यमाणं विनिर्दिशेत्

<pb n="317"/>

<lg><l>यानि स्थानानि सिद्धीनां तैः सिद्धिं तु प्रकाशयेत् ।</l>
<l>हर्षादङ्ग1 समुद्भूतां नानारससमुत्थिताम् ।। ८६ ।।</l></lg>
<lg><l>वारकालास्तु विज्ञेया नाट्यज्ञैर्विविधाश्रयाः ।</l>
<l>दिवसश्चैव रात्रिश्च तयोर्वारान् निबोधत2 ।। ८७ ।।</l></lg>
<lg><l>पूर्वाह्णस्त्वथ मध्याह्न स्त्वपराह्णस्तथैव च ।</l>
<l>दिवा समुत्था विज्ञेया 3नाट्यवाराः प्रयोगतः ।। ८८ ।।</l></lg>
<lg><l>प्रादोषिकार्धरात्रिश्च तथा प्राभातिकोऽपरः4 ।</l>
<l>नाट्यवारा भवन्त्येते रात्रावित्यनुपूर्वशः ।। ८९ ।।</l></lg>
<lg><l>एतेषां यत्र यद्योज्यं नाट्यकार्यं रसाश्रयम् ।</l>
<l>तदहं संप्रवक्ष्यामि वारकालसमाश्रयम् ।। ९० ।।</l></lg>
<!-- COMMENTARY page 317 !-->
यदनौचित्यं कार्ये तत्सर्वमेव सिद्धिविघातकमिति । <q>उत्तमव्यतिक्रियामीति । स्थानविशेषै</q>(३८)<q>रिति</q> ।
स्थानविशेषैरिति निमित्तैरित्यर्थः । *<q>यूपाग्निचयन</q>(३८) <q>इति</q> । तच्छिह्नात् नटो दुर्लभश्च तत्र यथात्वं सर्वजनेन
सुज्ञातं न च लोकवृत्तोपयोगिनीति भावः । <q>सर्वगत</q>(४०)इति । सर्वत्र प्रयोग एकदेशज इत्यंशे
बहुदिनजा........वरुद्धत्यसौ सिद्धिविघातकः । <q>अव्यक्त</q>(४०) इति । प्रयोगान्तेऽस्य प्रयोगान्तरेण संबन्धो
रङ्गे कार्य इत्यर्थः । <q>एकदिवसजात</q> (४०) इति । एकप्रयोगो लक्षणं प्रत्यपर इत्यन्वेति ।
<q>जर्जरमोक्षस्यान्त</q>(४०)इति पूर्वरङ्गप्रयोगोऽपि परीक्ष्य इति दर्शयति । नाट्यविधौ यथावदुक्तं ज्ञातुं प्रयोगस्य
<!-- APPARATUS page 317 !-->
1. <q>र</q>--वयोभूतां 2. <q>र</q>--विशेषाच्चर्तयस्तु ये 3. <q>र</q> --वारकालाः प्रयोक्तृभः 4. <q>र</q> --प्रभातसमयस्तथा
* यूपाग्निपावन (अ.भा.)

<pb n="318"/>

<lg><l>यच्छ्रोत्ररमणीयं स्याद्धर्मोत्थान1 कृतं च यत् ।</l>
<l>पूर्वाह्णे तत्प्रयोक्तव्यं शुद्धं वा विकृतं तथा ।। ९१ ।।</l></lg>
<lg><l>सत्त्वोत्थानगुणैर्युक्तं वाद्यभूयिष्ठमेव च ।</l>
<l>पुष्कलं 2सत्त्वयुक्तं च अपराह्णे प्रयोजयेत् ।। ९२ ।।</l></lg>
<lg><l>कैशिकीवृत्तिसंयुक्तं शृङ्गाररससंश्रयम्3 ।</l>
<l>नृत्तवादित्रगीताढ्यं प्रदोषे नाट्यमिष्यते ।। ९३ ।।</l></lg>
<lg><l>यन्नर्महास्यबहुलं4 करुणप्रायमेव च ।।</l>
<l>प्रभातकाले तत्कार्यं नाट्यं निद्राविनाशनम् ।। ९४ ।।</l></lg>
<lg><l>अर्धरात्रे नियुञ्जीत 5समध्याह्ने तथैव च ।</l>
<l>सन्ध्याभोजनकाले च नाट्यं नैव प्रयोजयेत् ।। ९५ ।।</l></lg>
<!-- COMMENTARY page 318 !-->
चोपपादनं कर्तुमशक्तोऽपि व्यग्रमनस्कत्वात् देशवेषाद्यनौचित्येन यो यं प्रयोगं कुर्यात्तस्य सर्वस्य घाताः ।
नन्वज्ञस्यैवेत्यार्याद्वयस्य योजना दोषप्रत्यर्थं न <q>ग्राह्या</q> (४७)इत्युक्ते प्रयोक्तुरवलेपोऽवतरेदित्याशयेनाह <q>न च
नाद</q> (२/४८)<q>स्त्विति । तज्ज्ञै</q>रित्युक्तम् । तान् वशीकर्तुमाह <q>अतः ऊर्ध्वं प्रवक्ष्यामि प्राश्निकानां</q> (४९)
त्विति । प्रश्ने भवा मध्यस्थत्वेनाभिनयचतुष्कगीतातोद्ये चेति । <q>षडङ्ग</q>(५१)<q>त्वान्नाटयं सन्तोष</q> इत्यादिना
विमलाशयत्वेन सहृदयत्वमेषां परमो गुण इति दर्शयिति <q>कार्य</q>(५६)<q>मिति</q> । तेन सह विचार्यमित्यर्थः । शीलमेव
दर्शयति । <q>तुष्यन्ति तरुणाः काम</q>(५८) इत्यादिना । (योऽस्मिन्)प्रविशे (६२)न्नरः साधारणीभावमेवं
सूचयति तत्समीपे भवेदिति यावत् । एवं वस्तुमात्रविचारे विधिरुक्तः । प्रयोक्तॄतिणां परस्परकलहहेतुविधिर्वक्तव्यः
। स च कदाचिल्लक्ष्यमात्रविषयो भवति । कदाचिल्लक्षणविषयोऽपि पूर्वमधिकृत्याह ।</p>
<!-- APPARATUS page 318 !-->
1. <q>र</q>--धर्माख्यान 2. <q>र</q>--सिद्धिबहुलं 3. <q>प</q> --ललिताभिनयात्मकम् 4. <q>र</q> --संयुक्तं 5. N <q>न</q> --मध्याह्ने
कदाचन

<pb n="319"/>

<lg><l>1aएवं कालं च देशं च 1समीक्ष्य च बलाबलम् ।</l>
<l>2नित्यं नाट्यं प्रयुञ्जीत यथाभावं यथारसम् ।। ९६ ।।</l></lg>
<lg><l>3अथवा देशकालौ च न परीक्ष्यौ प्रयोक्तृभिः ।</l>
<l>यथैवाज्ञापयेद्भर्ता तदा योग्यमसंशयम् ।। ९७ ।।</l></lg>
<lg><l>तथा समुदिताश्चैव विज्ञेया नाटकाश्रिताः ।</l>
<l>पात्रं 3aप्रयोगमृद्धिश्च विज्ञेयास्तु त्रयो गुणाः ।। ९८ ।।</l></lg>
<lg><l>बुद्धिमत्त्वं सुरूपत्वं लयतालज्ञता तथा ।</l>
<l>रसभावज्ञता चैव वयःस्थत्वं कुतूहलम् ।। ९९ ।।</l></lg>
<lg><l>ग्रहणं धारणं चैव गात्रावैकल्यमेव च ।</l>
<l>4जितसाध्वसतोत्साह इति पात्रगतो विधिः ।। १०० ।।</l></lg>
<lg><l>सुवाद्यता सुगानत्वं सुपाठ्यत्वं तथैव च ।</l>
<l>शास्त्रकर्मसमायोगः प्रयोग इति संज्ञितः ।। १०१ ।।</l></lg>
<!-- COMMENTARY page 319 !-->
<p><q>संघर्षे</q>(६४)<q>त्विति</q> । <q>उपचार</q> इति । राजोचित इति भावः । द्वितीयमधिकृत्याह <q>शास्त्रज्ञाना</q> (६९)
<q>त्त्विति । भर्तृनियोगा</q>(७०) दिति । लेखको लिखति गणकः पिण्डयति । द्वयोरपि यथैकस्य न घातः
तेनायमस्याधिकारसिद्धिः । स चेत्याह <q>सिद्ध्यतिशयात्पताका</q>(७७) । यदि तु न कुत्रचिदतिशयः । तदा कथमित्याहा
<q>इति</q> शब्दोऽध्याहार्यः । तत्तद्रसप्रधानं नाट्यं तत्र तत्र कालेषु रसः संभवतीत्यभिप्रायेणाह <q>देशकाला</q>(९७)विति ।
नेपथ्ये पाठः यत्कर्तुं जानाति <q>तेन योग</q> इति <q>पात्रसंपाद्ये</q>ऽन्तर्भावोऽस्य । पात्रं हि रसप्रविष्टमेव । <q>यदा समुदिता</q>
<!-- APPARATUS page 319 !-->
1a.N:. एवं देशं च कालं च पर्षरं च सकृत् सकृत् । 1. <q>र</q>--पर्षरं च 2. <q>र</q>--N नाट्यवारं 3. <q>र</q> -- N कदाचित्
3aN: प्रयोगैः सिद्धिश्च 4. 'निज' Kavi

<pb n="320"/>

<lg><l>शुचिभूषणतायां तु 1माल्याभरणवाससाम् ।</l>
<l>विचित्ररचना चैव समृद्धिरिति संज्ञिता ।। १०२ ।।</l></lg>
<lg><l>यदा समुदिताः सर्व एकीभूता भवन्ति हि ।</l>
<l>अलङ्काराः सकुतपा मन्तव्या नाटकाश्रयाः ।। १०३ ।।</l></lg>
<lg><l>एतदुक्तं द्विजश्रेष्ठाः सिद्धीनां लक्षणं मया ।</l>
<l>अत ऊर्ध्वं प्रवक्ष्याम्यातोद्यानां1aच विकल्पनम् ।। १०४ ।।</l></lg>
<lg><l>2aइति भारतीये नाट्यशास्त्रे सिद्धिव्यञ्जको नाम</l>
<l>2सप्तविंशोऽध्यायः</l></lg>
<!-- COMMENTARY page 320 !-->
इति सामान्याभिनयत्वमाह । अध्यायपञ्चकेन हि तदेवोक्तम् । नाट्योत्पत्तिरिव पूर्वरङ्गान्तेनेत्युक्तम् । वक्ष्यति
च अलङ्कार इति शोभापूर्णतायाश्चतुरित्यर्थः ।</p>
<lg><l>वक्तव्यशेषं सूचयति <q>अत ऊर्ध्व</q>(१०४) मित्यादि । शिवम् ।।</l></lg>
<lg><l>नृसिंहगुप्तापरनामधेय-</l>
<l>विद्यावदातः सुखलाभिधानः ।</l>
<l>यं देहविद्याभिरयूयुजत्सः</l>
<l>प्रयोगसिद्धिं कृतवान् महार्थाम् ।।</l></lg>
<lg><l><q>इति श्रीकाश्मीरमहामाहेश्वराचार्याभिनवगुप्ताचार्यविरचितायां</q></l>
<l><q>अभिनवभारत्यां नाट्यवेदवृत्तौ सिद्ध्यध्यायः सप्तविंशः</q> ।।</l></lg>
<!-- APPARATUS page 320 !-->
1. सुमाल्याम्बरता तथा 1aN. आतोद्यानि विधानतः 2aN. इति भारतीये सिद्धिव्यञ्जको नामाध्यायो षड्विं
शः 2. N षड्विंशः
