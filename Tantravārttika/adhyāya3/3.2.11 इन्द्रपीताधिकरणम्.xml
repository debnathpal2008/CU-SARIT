 <p>स्थितादुत्तरम् । अनिन्द्रपीतेष्वप्यविकृत एव मन्त्रः प्रयोक्तव्यो नामन्त्रकं भक्षणम् ।
 कुतः ।</p>
 <note>१ ( अ॰ ३ पा॰ १ अ॰ १५ ) इत्येत्रति शेषः ।</note>
 <pb n="802"/>
 <lg>
  <l>इन्द्रेण यस्मिन्सवने पीतः सोमो निरूप्यते ।</l>
 <l>तस्य योऽन्योऽपि संबन्धी स एवं व्यपदिश्यते ॥</l>
</lg>
 <p>नैवमभिसंबन्धः इन्द्रपीतस्य सोमस्येति । किं तर्हि । इन्द्रपीतस्य प्रातःसवनस्य यः
 संबन्धीति । न च प्रातःसवनशब्दः सोमसमानाधिकरणः, क्रतुभागवचनत्वात् । तद्गत-
 सोमवाचित्वे च प्रातःसवनीयस्येति प्रसङ्गात् । अतः सवनस्येन्द्रपीतस्येति च समाना-
 धिकरणे सोमसंबन्धव्यतिरेकजनिते षष्ठ्यौ । सोमस्येति तु व्यधिकरणा सोमविषयाऽ-
 वयवव्यतिरेकनिमित्ता षष्ठी । तेन पदान्तरसामर्थ्यात्संयोगप्रकरणाविशेषाच्च प्रयोक्तव्य
 एव एष मन्त्रः । कस्मादेवं गृ१ह्यत इति चेत् । सो२मे भाक्तत्वप्रसङ्गात् । पूर्वसंकल्पितो
 हि समुदाय इन्द्रपीतो मुख्यस्तस्य चायमवयव उपचारादेवमभिधीयते । न चैतद्युक्तम् ।
 तस्मात्सर्वसोमानामिन्द्रपीतसवनसंबधित्वान्मन्त्रवद्भक्षणमिति सिद्धमिति ॥ ४४ ॥</p>
 <lg>
  <l>( इति—इन्द्रपीताधिकरणम् ॥ ११ ॥ )</l>
</lg>
 <p>इति श्रीभट्टकुमारिलविरचिते मीमांसाभाष्यव्याख्याने तन्त्रवार्तिके तृतीयाध्यायस्य
 द्वितीयः पादः ।</p>
