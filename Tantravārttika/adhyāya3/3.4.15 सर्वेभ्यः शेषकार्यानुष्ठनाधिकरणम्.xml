 <note>१ संस्काराणामपीति—संस्कारत्वेनाङ्गभूतानामपीत्यर्थः ।</note> <note>२ द्रव्यवर्तित्वेन प्रधानत्बापत्तेरिति
 पाठान्तरम् ।</note> <note>३ ( अ॰ ६ पा॰ ४ अ॰ १ सू॰ १ ) ।</note> <note>४ ( अ॰ ९ पा॰ ३ अ॰ १२ सू॰ ३६ )
 इत्यत्रेति शेषः ।</note>
 <pb n="984"/>
 <p>यदाऽऽहवनीये प्रक्षेपेण, अक्षपितो हविःशेषः प्रतिपादितस्तदा शेषकार्याणि स्विष्ट-
 कृदादीनि कथं क्रियन्तामिति विचार्यते । तत्रार्थकर्मत्वं मन्यमान <hi rend="bold">एकस्मा</hi>दित्याह ।
 सत्य१प्यर्थकर्मत्वे यदि तदर्थमेवैतानि द्रव्याण्युत्पन्नानि भवेयुस्ततः सर्वेषां संभाव-
 नाय पशववदानानामिवैकस्मा२दपि सिध्य३ति यागे सर्वेषां संबन्धः क्रियेत । तत्तु नास्ति
 अप्रयोजकत्वात् । अतस्तुषोपवापकपालवदेकेनैव सिद्धिः ॥ ४२ ॥</p>
 <p>यश्च प्रधानानामेवादृष्टः संस्कारः स एकद्रव्यनिष्पादितैः शेषकार्थैः सिध्यतीति न
 द्रव्यान्तरमपेक्षते । <hi rend="bold">सकृच्छब्दश्च</hi> सकृदवदानाभिप्रायः । इतरथा तु सर्वावदानेऽपि
 तन्त्रेण प्रयोगात्सकृत्त्वोपपत्तेरवक्तव्यतैव स्यात् । अथवा ततः शेषकार्याणि सर्वेभ्यः
 क्रियेरन्यदि संस्कारकाणि भवेयुर्न त्वेतानि संस्कारकाणि । कुतः । संस्का४रान्तरैरेव
 संस्कृतत्वात् । अयमप्यविरोधाद्भविष्यतीति चेत् । तत्राप्येष सूत्रार्थः । संस्कार५क्रम-
 स्यातिक्रान्तत्वात् । यावद्ध‍यकृतप्रयोजनं द्रव्यं भवति तावत्संस्कारमपेक्षते प्रधाननिर्वृ-
 त्त्युत्तरकालं तु कृतं संस्कारैरिति संस्काराणामनवसरः ॥ ४३ ॥</p>
 <note>१ यदि शेषकार्यैरित्यादि भाष्यं व्याचष्टे—सत्यपीत्यादिना ।</note> <note>२ नैकस्मादिति पाठो भवितु-
 मुचितः ।</note> <note>३ सिध्यतीति—शेषकार्यमिति शेषः ।</note> <note>४ संस्कारान्तरैः-पर्यग्निकरणादिभिरित्यर्थः ।</note> <note>५ संस्का-
 रव/?/मस्येति—संस्कारावसरस्येत्यर्थः ।</note>
 <pb n="985"/>
 <p>‘यैस्तुं१ द्रव्यं चिकीर्ष्यते’ इत्येवं संस्कारकर्माण्येतानि । तत्रापि ‘उत्पत्तौ येन२’
 संयुक्तम्’ इति प्रतिपत्तयः । ताश्च सर्वैः कृतार्थत्वाविशेषादपेक्षिताः । यद्यापि चैता-
 भिर्द्रव्याणि न प्रयोक्ष्यन्ते तथाऽपि द्रव्यैरेव तासां प्रयुक्तत्वात्सर्वविषयता । निवृत्तेऽपि
 च प्रधाने तदीयानां सतामेषां का प्रतिपत्तिर्भवत्वित्यपेक्षिते शक्यः प्रतिपत्तिनियमो
 विधातुम् ॥ ४४ ॥</p>
 <p>‘सकृत्सकृत्’ इति स्विष्टकृदवदानवीप्सा सर्वेभ्योऽवदाने संस्कारपक्षे वाऽवकल्पते
 नान्यथा । प्र३योजनसूत्राणि चैतानि । यदि नाम शेषकार्यवशेन पूर्वपक्षेऽप्यसर्वप्रदानं
 किं भवति तदा विचारस्य प्रयोजनमिति । तत्र यः पूर्वमस्माभिरभिहितोऽर्थस्तत्रैवं सूत्रं
 योज्यम् । पूर्वपक्षे हवींषि शेषकार्याणामप्रयोजकानीत्येकस्मात्क्रियेरन् । बलाच्चापहांरः
 प्रधानेभ्यः, सकृत्कृते समस्तः कृत इति संस्कृतत्वान्नान्यतोऽपि कर्तव्यः । सिद्धान्ते तु
 सर्वहविषां प्रयोजकत्वाविशेषात्सर्वेभ्यः । लिङ्गदर्शनं च पौर्णमास्याधिकरणवत्प्रयोजनेऽ-
 वस्थितसिद्धान्तं द्योतयति ॥ ४५ ॥</p>
 <lg>
  <l>( इति—सर्वेभ्यः शेषकार्यानुष्ठनाधिकरणम् ॥ १५ ॥ )</l>
</lg>
