 <note>१ ( अ॰ १ पा॰ १ सू॰ १५ ) ।</note> <note>२ ( अ॰ १ पा॰ १ सू॰ २० ) ।</note> <note>३ ( अ॰ ६ पा॰ ३
 अ॰ ३ सू॰ १२ ) ।</note> <note>४ ( अ॰ २ पा॰ अ॰ ५ सू॰ १६ ) ।</note> <note>५ ( अ॰ २ पा॰४ अ॰२ सू॰ ९ ) ।</note>
 <pb n="621"/>
 <p>‘आग्नेयोऽष्टाकपालोऽमावास्यायां भवति’ इति श्रूयते । किं य एवासावुभयत्राप्यच्यु-
 तस्तस्यैवैषा पुनःश्रुतिः केनापि प्रयोजनेनाथ कर्मान्तरमिति संदेहः । तत्र ‘संनिधौ
 त्वविभागात्’ इति सत्यप्यनुपादेयाममावास्यां प्रत्युपादाने तदेव कर्मेति सिद्धान्ते
 प्राप्तेऽभिधीयते ।</p>
 <lg>
  <l>पुनः श्रुतिरनन्यार्था भे/?/दिकेत्यवधारिता ।</l>
 <l>तादृशी चेयमित्येव द्विराग्नेयः प्रयुज्यताम् ॥</l>
</lg>
 <p>प्रयोगद्वित्वद्वारेण च कर्मद्वित्वप्रतिज्ञानमेवैतद्‌द्रष्टव्यमिति ॥ २७ ॥</p>
 <p>तत्र पक्षान्तरमाह—<hi rend="bold">अविभागात्तु कर्मणो द्विरुक्तेन विधीयत</hi> इति । युक्तं समिदा-
 दिषु प्रत्यक्षयागपुनःश्रुतेर्भेदकत्वमिह तु द्रव्यदेवतासंबन्धादसावनुमातव्यः । तच्च द्रव्यदेव-
 तमभिन्नमुपलभ्यमानं पूर्वसंबन्धानुभववशादेकान्तेन तमेव यागं बोधयति । द्रव्यदेवतमप्य-
 न्यदिति चेन्न । अविभागप्रत्ययोपलम्भात् । यदि तु व्यक्तिकृतो भेद आश्रीयते स
 प्रयोगान्तरे तस्याप्याग्नेयस्याविशिष्टः । तस्माद्वैकल्पिकेन वचनद्वयेनामावास्यायामाग्ने-
 यविधानम् । अथवा युगपत्प्रवृत्तेः ‘यथा स्या२त्सत्त्वदर्शनम्’ इत्यनेन न्यायेन तदेव
 कर्म, एकेनेतरेण च प्रतिपाद्यते । न च गम्यते विशेषः कतरेण प्रतिपाद्यते कतरत्पौ-
 नरुक्त्यादनर्थकमिति । कामं भवत्वानर्थक्यं, तदेव हि युक्त्याऽन्विष्यमाणमिहोपपन्नतरं
 <note>१ ( अ॰ २ पा॰ २ अ॰ २ सू॰ २ ) ।</note> <note>२ ( अ॰ ६ पा॰ २ अ॰ १ सू॰ २ ) ।</note>
 <pb n="622"/>
 भवेन्नार्थान्तरवचनत्वं, शब्दार्थानित्यत्वप्रसङ्गात् । तस्मात्सकृदेव प्रयोग इति । सर्वं
 त्विदमभ्यासाधिकरणे निराकृतमपि सदुत्तरसूत्रदर्पेण विश्रब्धमभिधीयते न तु परमा-
 र्थेनाऽऽनर्थक्याभ्युपगमं वेदः क्षमते ॥ २८ ॥</p>
 <p>सर्वथा पुनःश्रुतिप्रयोजनेष्वत्रान्विष्यमाणेषु गुणस्याश्रवणात्परिसंख्यायाश्च त्रिदोष-
 त्बादर्थवादार्थत्वेऽभ्युपगते कस्यार्थवाद इति विविच्यासंकीर्तनान्नूनमाग्नेयस्यैवेति मत्वा
 वदति—<hi rend="bold">सार्थवादकेन</hi> विहिते किं प्रदेशान्तरस्थेनैकवाक्यतामनागच्छताऽर्थवादेनेति ।
 विधिशेषत्वं ह्यर्थवादानामवस्थितम् । परिचोदना तु पूर्वपक्षाभिप्रायेण कृता । तत्र
 <hi rend="bold">यथा स्तुता वाऽस्तुता वा सैव देवते</hi>त्यविवरणान्न विज्ञायते किंविषयमिति ।
 तत्त्वेतदतिक्रान्तालोचनेन महेन्द्राधिकरणे ‘गु२णश्चानर्थकः स्यात्’ इत्यत्र सूत्रेऽभिहितं
 परामृष्टमिति दृश्यते । यथैव हि महत्त्वं देवतानन्तर्गतमिति पक्षे केवलस्यैवेन्द्रस्य
 साधनत्वाद्विध्यु३द्देशेऽर्थवादेऽवस्थितमनर्थकं प्राप्नोति । तथैवेदं स्वतन्त्रस्तुतिमात्रमिति मन्यते ।
 तत्रोच्यते ।</p>
 <note>१ ( अ॰ १ पा॰ २ अ॰ १ सू॰ १ ) ।</note> <note>२ ( अ॰ २ पा॰ १ अ॰ ५ सू॰ १८ ) ।</note> <note>३ विध्युद्देशेऽर्थवाद इति—समाप्ते हि विधिवाक्येऽर्थवादान्वयोपपत्तेर्विधिवाक्यमध्येऽर्थवादोऽनर्थक इत्याशयः ।</note>
 <pb n="623"/>
 <lg>
  <l>प्रशस्तशब्दैरवधारितेन वाक्यान्तरात्केवलदैवतेन ।</l>
 <l>कर्तुं सहेन्द्रेण पुनः प्रशंसां पुनःश्रुतिः सम्यगिहाऽऽश्रितेयम् ॥ २९ ॥</l>
</lg>
 <lg>
  <l>( <hi rend="bold">इति—आग्नेयपुनःश्रुतेः स्तुत्यर्थताधिकरणम् ॥ १४ ॥</hi> )</l>
</lg>
 <p>इति श्रीभट्टकुमारिलविरचिते मीमांसाभाष्यव्याख्याने तन्त्रवार्तिके
 द्वितीयाध्यायस्य तृतीयः पादः ॥</p>
