<div type="adhikaraṇa"><p><q>अधिकरणान्तरं वेति</q> ।</p>
<lg><l>सर्वव्याख्याविकल्पानां द्वयमेव प्रयोजनम् ।</l>
<l>पूर्वत्रापरितोषो वा विषयत्र्या/?/प्तिरेव वा ॥</l></lg>
<p>अपरितोषस्तावत्प्रथमेनैव श्रुतिविरुद्धत्वहेतुना बलवता सिद्धे बाधे नान्वाचयहेतुर-
तीव प्रयोजनवान् । अधिकरणान्तरे पुनः पूर्वोक्तहेतुनिरपेक्षः पर्याप्त एवैकः स्मृतिबाध-
नायेति स्वतन्त्रत्वेन प्रदर्शनम् । विरोधेन च न व्याप्तायाः स्मृतेरप्रमाणतद्वयाप्तौ नापवा-
दान्तरोद्भवः । वैसर्जनहोमीयं वासोऽध्वर्युर्गृह्‌णाति इत्यग्नीषोमप्रणयनार्थं विसर्जनहोमका-
लसंबन्धियजमानाच्छादनं वासोऽध्यवयुर्हरति मुक्तकमेवैतदावरणानुमितं स्मरणम् । एवं
<q>युपहस्तिनो दानमाचरन्तीति</q> यूपपरिव्याणशाटकं यूपहास्तिशब्देन निर्दिश्याध्वर्युह.
र्तव्यतयाऽऽचारानुमितयैव स्मृत्या प्रतिपादयन्ति ।</p>
<pb n="187"/>
<lg><l>तत्रापि वेदमूलत्वकल्पना नोपपद्यते ।</l>
<l>कर्तृसामान्यतः प्राप्ता लोभसंभवपूर्वकात् ॥</l></lg>
<p>ऋत्विजो हि प्रयोगमध्यपतितं यजमानं प्रक्रान्तकर्मावश्यसमापनीयत्वनिबद्धसमा-
प्त्युत्तरकालभावि स्वाच्छन्द्यं च विदित्वा कार्यवत्तावेलायामेव खलगतप्राधान्य१विभाग-
व्यावृत्तभृतकवत्स्वयमुत्पाद्योत्पाद्य तानि तान्यादेयकानि श्रद्धाजनकार्थवादपुरःसरं याचन्ते ।
प्रत्यक्षश्रुतिविहितदेयान्तरनिदर्शनव्यामोहितश्च यजमानः श्रद्दधानतया तथैव प्रतिपद्य
तेभ्यः प्रयच्छतीति तैरेषा स्मृतिः प्रवर्तिता स्यादित्याशङ्कायां वेदमूलत्वं नानुमीयते ।
पूर्ववच्च लोभपूर्वकत्वकल्पनभेवोपपन्नमिति निर्णयात्संदेहनिवृत्तिः । इदं च भाष्यकारेण
प्रदर्शयता तुल्यकारणत्वात्पूर्वत्रापि प्रदर्शितमेवेति योजयितव्यम् ।</p>
<trailer>( भाष्यकारीयाधिकरणाक्षेपः । )</trailer></div>

