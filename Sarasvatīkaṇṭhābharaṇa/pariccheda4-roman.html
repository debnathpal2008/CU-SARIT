<!DOCTYPE html
  PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html xmlns:fn="http://www.w3.org/2005/xpath-functions" encodingxmlns="http://www.w3.org/1999/xhtml" xml:lang="en">
   <head>
      <meta http-equiv="Content-Type" content="text/html; charset=utf-8">
      <link rel="stylesheet" type="text/css" href="bhoja-html.css">
      <title>Sarasvatīkaṇṭhābharaṇa, Pariccheda 4</title><script type="text/javascript">
    
    function toggle(id) {
       var e = document.getElementById(id);
       if(e.style.display == 'block')
          e.style.display = 'none';
       else
          e.style.display = 'block';
    }
// qTip - CSS Tool Tips - by Craig Erskine
// http://qrayg.com
//
// Multi-tag support by James Crooke
// http://www.cj-design.com
//
// Inspired by code from Travis Beckham
// http://www.squidfingers.com | http://www.podlob.com
//
// Copyright (c) 2006 Craig Erskine
// Permission is granted to copy, distribute and/or modify this document
// under the terms of the GNU Free Documentation License, Version 1.3
// or any later version published by the Free Software Foundation;
// with no Invariant Sections, no Front-Cover Texts, and no Back-Cover Texts.
// A copy of the license is included in the section entitled "GNU
// Free Documentation License".

var qTipTag = "a,label,input"; //Which tag do you want to qTip-ize? Keep it lowercase!//
var qTipX = 0; //This is qTip's X offset//
var qTipY = 15; //This is qTip's Y offset//

//There's No need to edit anything below this line//
tooltip = {
  name : "qTip",
  offsetX : qTipX,
  offsetY : qTipY,
  tip : null
}

tooltip.init = function () {
	var tipNameSpaceURI = "http://www.w3.org/1999/xhtml";
	if(!tipContainerID){ var tipContainerID = "qTip";}
	var tipContainer = document.getElementById(tipContainerID);

	if(!tipContainer) {
	  tipContainer = document.createElementNS ? document.createElementNS(tipNameSpaceURI, "div") : document.createElement("div");
		tipContainer.setAttribute("id", tipContainerID);
	  document.getElementsByTagName("body").item(0).appendChild(tipContainer);
	}

	if (!document.getElementById) return;
	this.tip = document.getElementById (this.name);
	if (this.tip) document.onmousemove = function (evt) {tooltip.move (evt)};

	var a, sTitle, elements;
	
	var elementList = qTipTag.split(",");
	for(var j = 0; j < elementList.length; j++)
	{	
		elements = document.getElementsByTagName(elementList[j]);
		if(elements)
		{
			for (var i = 0; i < elements.length; i ++)
			{
				a = elements[i];
				sTitle = a.getAttribute("title");				
				if(sTitle)
				{
					a.setAttribute("tiptitle", sTitle);
					a.removeAttribute("title");
					a.removeAttribute("alt");
					a.onmouseover = function() {tooltip.show(this.getAttribute('tiptitle'))};
					a.onmouseout = function() {tooltip.hide()};
				}
			}
		}
	}
}

tooltip.move = function (evt) {
	var x=0, y=0;
	if (document.all) {//IE
		x = (document.documentElement && document.documentElement.scrollLeft) ? document.documentElement.scrollLeft : document.body.scrollLeft;
		y = (document.documentElement && document.documentElement.scrollTop) ? document.documentElement.scrollTop : document.body.scrollTop;
		x += window.event.clientX;
		y += window.event.clientY;
		
	} else {//Good Browsers
		x = evt.pageX;
		y = evt.pageY;
	}
	this.tip.style.left = (x + this.offsetX) + "px";
	this.tip.style.top = (y + this.offsetY) + "px";
}

tooltip.show = function (text) {
	if (!this.tip) return;
	this.tip.innerHTML = text;
	this.tip.style.display = "block";
}

tooltip.hide = function () {
	if (!this.tip) return;
	this.tip.innerHTML = "";
	this.tip.style.display = "none";
}

window.onload = function () {
	tooltip.init ();
}
    
    </script></head>
   <body>
      <div id="container" class="hyphenate">
         
         
         
         
         
         <span class="pageinfo">[page 398]</span><div class="pariccheda">
            
            <div class="head">
               <p>caturthaḥ paricchedaḥ&nbsp;|</p>
            </div>
            
            
            <div class="commentary">
               
               <p>idānīmubhayālaṃkāravivecanāya paricchedamārabhate—</p>
               
            </div> 
            
            <div class="lg">
               <div class="kārikā">
                  <span class="l">śabdebhyo yaḥ padārthebhya upamādiḥ pratīyate&nbsp;|</span>
                  <span class="l">viśiṣṭo 'rthaḥ kavīnāṃ tā ubhayālaṃkriyāḥ priyāḥ<a href="" class="note" title="‘matāḥ’ iti kha pustakasthaḥ pāṭhaḥ">*</a>&nbsp;|| 1&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">upamā rupakaṃ sāmyaṃ saṃśayoktirapahnutiḥ&nbsp;|</span>
                  <span class="l">samādhyuktiḥ samāsoktirutprekṣāprastutastutiḥ&nbsp;|| 2&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">satulyayogitollekhaḥ sasahoktiḥ samuccayaḥ&nbsp;|</span>
                  <span class="l">sākṣepo 'rthāntaranyāsaḥ saviśeṣā pariṣkṛtiḥ&nbsp;|| 3&nbsp;||</span>
                  
               </div>
            </div>
            
            ﻿<span class="pageinfo">[page 399]</span>
            
            <div class="lg">
               <div class="kārikā">
                  <span class="l">dīpakakramaparyāyātiśayaśleṣabhāvikāḥ&nbsp;|</span>
                  <span class="l">saṃsṛṣṭiriti nirdiṣṭāstāścaturviṃśatirbudhaiḥ&nbsp;|| 4&nbsp;||</span>
                  
               </div>
            </div>
            
            <div class="commentary">
               
               <p><b>śabdebhya iti</b>&nbsp;| yāsūbhayālaṃkriyāsu ivādibhyaḥ śabdebhyo viśiṣṭa upamādirūpo 'rtho jñāyate tā ubhayālaṃkriyāḥ
                  syuḥ&nbsp;| kīdṛśyaḥ&nbsp;| kavīnāṃ priyāḥ prītiviṣayāḥ, upamādīnāṃ kavisarvasvāyamānatvāt&nbsp;|
                  śabdaścārthaścetyubhayam&nbsp;| saha tulyayogitayā vartate iti satulyayogitā&nbsp;| evamitareṣvapi&nbsp;|
                  pariṣkṛtiḥ parikaraḥ&nbsp;| bhāvikairiti sahārthe tṛtīyā&nbsp;||
               </p>
               
            </div> 
            
            <p>athopamālaṃkāranirūpaṇam&nbsp;|</p>
            
            <div class="lg">
               <div class="kārikā">
                  <span class="l">prasiddheranurodhena yaḥ parasparamarthayoḥ&nbsp;|</span>
                  <span class="l">bhūyo 'vayavasāmānyayogaḥ sehopamā matā&nbsp;|| 5&nbsp;||</span>
                  
               </div>
            </div>
            
            <div class="commentary">
               
               <p>upamālakṣaṇamāha—<b>prasiddheriti</b>&nbsp;| artayorūpamānopameyayormitho yo bhūyasā pracurāṇāmavayavasāmānyānāmekadeśasādharmyāṇāṃ
                  yogaḥ saṃbandhaḥ, sā iha granthe [śāstre] upamā matā&nbsp;| tarhi mukhaṃ kamalamivetivat
                  kumudamivetyapi syādata āha—<b>prasiddheriti</b>&nbsp;| prasiddherlokaprasiddheranurodhena puraskāreṇa&nbsp;| tathā ca kumudamukhayorupamā na
                  lokaprasiddheti doṣaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">ekābhidhīyamāne syāttulye dharme padārthayoḥ&nbsp;|</span>
                  <span class="l">pratīyamāne 'pyaparā dvividhāpi ca sā tridhā&nbsp;|| 6&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">padavākyaprapañcākhyairviśeṣairupapadyate&nbsp;|</span>
                  <span class="l">pṛthagaṣṭavidhatvena tāścaturviṃśatiḥ punaḥ&nbsp;|| 7&nbsp;||</span>
                  
               </div>
            </div>
            
            <div class="commentary">
               
               <p>ihābhidhīyamānārthapratīyamānārthaviṣayatayopamā dvidhā&nbsp;| sāpi padavākyaprapañcabhedāttridhā&nbsp;|
                  tāsāṃ tridhābhūtānāṃ pratyekamaṣṭavidhatvena caturviśatiprakāropametyāha—<b>padetyādi</b>&nbsp;||
               </p>
               
            </div> 
            
            <p>padopamāyā aṣṭavidhatvamāha—</p>
            
            <div class="lg">
               <div class="kārikā">
                  <span class="l">samāsātpratyayāccaiva dvividhā syātpadopamā&nbsp;|</span>
                  <span class="l">yā samāsopamā tatra caturdhā sābhipadyate&nbsp;|| 8&nbsp;||</span>
                  
               </div>
            </div>
            
            ﻿<span class="pageinfo">[page 400]</span>
            
            <div class="lg">
               <div class="kārikā">
                  <span class="l">ivārthāntargaterekā sāmānyāntargateḥ parā&nbsp;|</span>
                  <span class="l">antarbhūtobhayārthānyā sānyā sarvasamāsabhāk&nbsp;|| 9&nbsp;||</span>
                  
               </div>
            </div>
            
            <div class="commentary">
               
               <p><b>samāsāditi</b>&nbsp;| samāsopamā ivārthetyadinā caturvidhā&nbsp;||
               </p>
               
            </div> 
            
            <p>tāsvantarbhūtevārthā yathā—</p>
            
            <div class="lg">
               <div class="udāharaṇa">
                  <span class="l">‘mukhamindusundaraṃ te bisakisalayakomale bhujālatike&nbsp;|</span>
                  <span class="l">jaghanasthalī ca sundari tava śailaśilāviśāleyam&nbsp;|| 1&nbsp;||’</span>
                  
               </div>
            </div>
            
            <p>atra induriva sundaramindusundaramitīvārthaḥ ‘upamānāni sāmānyavacanaiḥ 2|1|55|’ iti
               samāsenaiktaḥ&nbsp;| evaṃ bisakisalaye iva komale śailaśileva viśāleti&nbsp;| seyamantargatevārthā
               nāma samāsopamāsu padopamābhaktiḥ&nbsp;||
            </p>
            
            <div class="commentary">
               
               <p><b>mukhamityādi</b>&nbsp;| he sundari, eva mukhaṃ candravatsundaram, tava bhujālatike bisakisalayakomale mṛṇālapallavavatkomale,
                  tava jaghanasthalī śailapāṣāṇavaddīrghā ceti pūrvāpekṣayā, vākyasamāptau vā&nbsp;| ivārthastulyatā&nbsp;|
                  bhaktirvibhāgaḥ&nbsp;| ‘bhaktirvibhāge sevāyām’ iti medinīkāraḥ&nbsp;||
               </p>
               
            </div> 
            
            <p>antarbhūtasāmānyā yathā—</p>
            
            <div class="lg">
               <div class="udāharaṇa">
                  <span class="l">‘candasarisaṃ muhaṃ se <a href="" class="note" title="gāthāsaptaśatyāṃ tu ‘sariso amaassa’ iti pāṭhaḥ">*</a>amaasariccho a muharaso tissā&nbsp;|</span>
                  <span class="l">sakaaggaharahasujjala cumbaṇaaṃ kassa sarisaṃ se&nbsp;|| 2&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[candrasadṛśaṃ mukhamasyā <a href="" class="note" title="'sadṛśo 'mṛtasya' iti chāyā ca samupalabhyate.">*</a>amṛtasadṛkṣaśca mukharasastasyāḥ&nbsp;|</span>
                  <span class="l">sakacagraharabhasojjvalacumbanakaṃ kasya sadṛśaṃ tasyaḥ&nbsp;||]</span>
                  
               </div>
            </div>
            
            <p>atra candreṇa sadṛśaṃ candrasadṛśaṃ mukham, amṛtena sadṛkṣo 'mṛtasadṛkṣo mukharasa
               iti samāse sundaramadhurādisāmānyaśabdaprayogo na śrūyate pratīyate ca, sadṛśāderdyotakāditi
               sāmānyadharmasya saundaryamādhuryāderupamāna-<span class="pageinfo">[page 401]</span>prasiddhasyopameye samāsenaiva pratipāditatvādiyamantarbhūtasāmānyā nāma samāsopamāsu
               padopamābhaktiḥ&nbsp;||
            </p>
            
            <div class="commentary">
               
               <p><b>candra iti</b>&nbsp;| ‘candrasadṛśaṃ mukhamasyā amṛtasadṛkṣaśca mukharasastasyāḥ&nbsp;| sakacagraharabhasojjvalacumbanaṃ
                  kasya sadṛśaṃ tasyaḥ&nbsp;||’ kaścinmanovinodārthaṃ vayasyāya kāntāprakarṣaṃ kathayati—<b>candreti</b>&nbsp;| kacagrahe keśapāśagrahaṇe yo rabhasa āveśastena sahitamujjvalaṃ manojñaṃ cumbanam&nbsp;|
                  ihāntarbhūtaṃ samāsena bodhitaṃ sāmānyasādharmyaṃ saukumāryādikamityantarbhūtasāmānyā&nbsp;|
                  na śrūyate cetrāstyevetyata āha—<b>pratīyata iti&nbsp;| dyotakāditīti</b>&nbsp;| sādṛśyasya sapratiyogikatayā tatpratyāyakatvameva dyotakatvamityarthaḥ&nbsp;| <b>upamāneti</b>&nbsp;| upamīyate sādṛśyamānīyate 'nenotkṛṣṭaguṇenānyadityupamānamityarthaḥ&nbsp;| <b>upameya iti</b>&nbsp;| upamīyate nyūnaguṇaṃ yattadupameyamityarthaḥ&nbsp;||
               </p>
               
            </div> 
            
            <p>antarbhūtobhayārthā yathā—</p>
            
            <div class="lg">
               <div class="udāharaṇa">
                  <span class="l">‘kamalakarā rambhorūḥ kuvalaaṇaaṇā miaṅa‍kavaaṇā sā&nbsp;|</span>
                  <span class="l">kahaṃ ṇu ṇavacampaaṅa‍gī muṇālabāhū piā tavaï&nbsp;|| 3&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kamalakarā rambhorūḥ kuvalayanayanā mṛgāṅa‍kavadanā sā&nbsp;|</span>
                  <span class="l">kathaṃ nu navacampakāṅa‍gī mṛṇālabāhuḥ priyā <a href="" class="note" title="‘dahati’ iti ṭīkāsamataḥ pāṭhaḥ.">*</a>tapati&nbsp;||]</span>
                  
               </div>
            </div>
            
            <p>atra kamalamiva tāmrau, rambhe iva pīvarau, kuvalayamiva, śyāme, mṛgāṅa‍ka iva prekṣaṇīyaṃ,
               navacampakamiva gauram, mṛṇālamiva komalau karau, ūrū, nayane, vadanam, aṅa‍gam, bāhū
               yasyāḥ sā tathoktetyanyapadārthena samāsenaiva dyotakasāmānyayoruktatvādiyamantarbhūteva
               sāmānyā nāma samāsopamāsu padopamābhāktiḥ&nbsp;||
            </p>
            
            <div class="commentary">
               
               <p><b>kamaletyādi</b>&nbsp;| ‘kamalakarā rambhorūḥ kuvalayanayanā mṛgāṅa‍kavadanā sā&nbsp;| kathaṃ nu navacampakāṅa‍gī
                  mṛṇālabāhuḥ priyā dahati&nbsp;||’ iti&nbsp;| īdṛśī kāntā kathaṃ nu (na) dahati tāpayati kiṃtu
                  tāpayatyeva&nbsp;| rambhe kadalyāvivorū yasyāḥ sā&nbsp;| navacampakaṃ campakakalikā&nbsp;| iha kamalamiva
                  tāmrau karau yasyāḥ setyādāvivaśabdo dyotakaḥ sāmānyaṃ tāmratvādikaṃ tayośca samāsenaivoktatayāntarbhūtobhayārtheyam&nbsp;||
               </p>
               
            </div> 
            ﻿<span class="pageinfo">[page 402]</span>
            
            <p>sarvasamāsā yathā—</p>
            
            <div class="lg">
               <div class="udāharaṇa">
                  <span class="l">‘śaradindusundaramukhī kuvalayaladīrghalocanā sā me&nbsp;|</span>
                  <span class="l">dahati manaḥ kathamaniśaṃ rambhāgarbhābhirāmorūḥ&nbsp;|| 4&nbsp;||’</span>
                  
               </div>
            </div>
            
            <p>atropamānopameyadharmāṇāmindusundarādipadairivārthasya samāsenaivābhidhānam, sarvaṃ
               samāse 'syāmiti sarvasamāsopamānāmeyaṃ samāsopamāsu padopamābhaktiḥ&nbsp;||
            </p>
            
            <div class="commentary">
               
               <p><b>śaradityādi</b>&nbsp;| īdṛśī sā strī mama manaḥ kathamaniśaṃ dahati&nbsp;| kīdṛśī&nbsp;| śaraccandraramyamukhī nīlanalinapatradīrghanetrā
                  kadalīmadhyasundarorūśca&nbsp;| ihopamānaminduḥ, upameyaṃ mukham, tulyadharmaḥ sundaratvam&nbsp;|
                  evamanyatrāpi&nbsp;| śaradinduriva sundaraṃ mukhaṃ yasyāḥ sā itīvārthasyāpi samāsābhidheyatā&nbsp;|
                  sarvaḥ samāso yasyāmityādivigrahe vivakṣitārthālābha ityata āha—<b>sarvamiti</b>&nbsp;||
               </p>
               
            </div> 
            
            <p>pratyayopamāpi padopamābheda eva na tvadhiketyāha—</p>
            
            <div class="lg">
               <div class="kārikā">
                  <span class="l">yā pratyayopametyuktā kāvyavidbhiḥ padopamā&nbsp;|</span>
                  <span class="l">caturdhā bhidyate sāpi pratyayārthaprabhedataḥ&nbsp;|| 10&nbsp;||</span>
                  
               </div>
            </div>
            
            <div class="commentary">
               
               <p><b>yeti</b>&nbsp;| padapratyayoranubodhane 'nyonyapekṣitatayopamāyāmapi tatheti na bhinnatā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">pratyayo hyupameye syādupamāne 'pi kaścana&nbsp;|</span>
                  <span class="l">tatsāmānye bhavetkaścidivārthe kaścidiṣyate&nbsp;|| 11&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">teṣāṃ vaśāttadupamā bhavettavdyapadeśabhāk&nbsp;|</span>
                  <span class="l">udāharaṇamevāsyā rūpavyattkyai nidarśyate&nbsp;|| 12&nbsp;||</span>
                  
               </div>
            </div>
            
            <p>tatra pratyayasyopameyasyārthe yathā—</p>
            
            <div class="lg">
               <div class="udāharaṇa">
                  <span class="l">‘haṃso dhvāṅa‍kṣavirāvī syāduṣṭrakrośī ca kokilaḥ&nbsp;|</span>
                  <span class="l">kharanādī mayūro 'pi tvaṃ cedvadasi vāgmini&nbsp;|| 5&nbsp;||’</span>
                  
               </div>
            </div>
            
            <p>atra ‘kartayupamāne 3|2|79’ ityanena yadopamāne upapade dhvāṅa‍kṣa iva virautīti sāmānādhikaraṇyena
               kartaryeva pratyayastadopameyasyārthe bha﻿-<span class="pageinfo">[page 403]</span>vati&nbsp;| evamuṣṭrakrośīkharanādītyetayorapi draṣṭavyam&nbsp;| seyamupameyārthapratyayānāma
               pratyayopamāsu padopamābhāktiḥ&nbsp;||
            </p>
            
            <div class="commentary">
               
               <p><b>pratyaya iti</b>&nbsp;| pratyayārthānāṃ bhedādityarthaḥ&nbsp;| asphuṭatvenāha—<b>udāharaṇamiti</b>&nbsp;| rūpavyattkyai svarūpajñānāya&nbsp;| <b>haṃsa ityādi</b>&nbsp;| he vāgmini, praśastaṃ vacanaṃ yasyāḥ&nbsp;| yadi tvaṃ vadasi tadā haṃso dhvāṅa‍kṣavirāvī
                  kāka iva virauti, kokila uṣṭrakrośī uṣṭra iva kruśyati śabdāyate, mayūraḥ kharanādī
                  gardabha iva nadati&nbsp;| ‘dhvāṅa‍kṣātmaghoṣaparamṛdbalibhugvāyasā api&nbsp;|’ ityamaraḥ&nbsp;|
                  ‘rāsabho gardabhaḥ kharaḥ’ iti ca&nbsp;| iha dhvāṅa‍kṣa iva virautītyādau ‘kartaryupamāne
                  3|2|79’ iti ṇinipratyayaḥ upamāna upapade kartari vihita upameyasyārthe bhavati sāmānādhikaraṇyānurodhāt&nbsp;||
               </p>
               
            </div> 
            
            <p>pratyayasyopamānārthe yathā—</p>
            
            <div class="lg">
               <div class="udāharaṇa">
                  <span class="l">‘pūrṇendukalpavadanā mṛṇālīdeśyadorlatā&nbsp;|</span>
                  <span class="l">cakradeśīyajaghanā sā svarge 'pi na dṛśyate&nbsp;|| 6&nbsp;||’</span>
                  
               </div>
            </div>
            
            <p>atra pūrṇenduriva pūrṇendurityādikayopacāravṛttyā yadyapi pūrṇenduprabhṛtaya upamānaśabdā
               apyupameyeṣu vadanādiṣu vartante, tebhyaśca yadyapi svārtha eva svārthikāḥ kalpabādayo
               bhavanti, tathāpi te śabdaśaktisvābhāvyādguṇabhūtamupamānārthamātraṃ bruvate yathā
               śuklādibhyastarabādayaḥ&nbsp;| tathā hyayaṃ caṃ śuklo 'yamanayoḥ śuklatara ityukte śauklyasyaiva
               prakarṣo gamyate na śauklyavataḥ&nbsp;| seyamupamānārthapratyayānāma pratyayopamāsu padopamābhaktiḥ&nbsp;||
            </p>
            
            <div class="commentary">
               
               <p><b>pūrṇetyādi</b>&nbsp;| sā svapne 'pi na dṛśyate&nbsp;| kīdṛśī&nbsp;| pūrṇendorīṣadasamāptaṃ vadanaṃ yasyāḥ sā&nbsp;|
                  mṛṇālyā īṣadasamāptā dorlatā yasyāḥ sā&nbsp;| cakrādīṣadasamāptaṃ jaghanaṃ yasyāḥ sā&nbsp;|
                  iha kalpetyādāvīṣadasamāptau ‘īṣadasamāptau kalpabdeśyadeśīyaraḥ 5|3|67’ iti kalpabādayaḥ&nbsp;|
                  iha pūrṇendvādaya upacāreṇopameyavṛttayastatsamabhivyāptakalpabādinā svārthikapratyayena
                  copamānārthātiśaya evābhidhīyata iti pratyayasyopamānārthatā&nbsp;| idamevāha—<b>śabdeti&nbsp;| guṇabhūtamiti</b>&nbsp;| atiśayasya pratyayārthatvena tannirūpakatvameva guṇatvamityarthaḥ&nbsp;||
               </p>
               
            </div> 
            ﻿<span class="pageinfo">[page 404]</span>
            
            <p>sāmānyārthapratyayena yathā—</p>
            
            <div class="lg">
               <div class="udāharaṇa">
                  <span class="l">‘sūryīyati sudhāraśmirmanmatho 'timṛtāyate&nbsp;|</span>
                  <span class="l">mṛtasya kāntāvirahe svargo 'pi narakīyati&nbsp;|| 7&nbsp;||’</span>
                  
               </div>
            </div>
            
            <p>atropamānādācārādibhiḥ sūryādibhyaḥ kyajādaya ācāralakṣaṇakriyāviśeṣa utpadyamānā
               upamānopameyayoḥ sāmānya evotpadyanta iti seyaṃ sāmānyārthapratyayānāma pratyayopamāsu
               padopamābhaktiḥ&nbsp;||
            </p>
            
            <p>ivārthapratyayena yathā—</p>
            
            <div class="lg">
               <div class="udāharaṇa">
                  <span class="l">‘eka eva hi bhūtātmā bhūte bhūte vyavasthitaḥ&nbsp;|</span>
                  <span class="l">ekadhā bahudhā caiva dṛśyate jalacandravat&nbsp;|| 8&nbsp;||’</span>
                  
               </div>
            </div>
            
            <p>atra ‘tena tulyaṃ kriyā cedvatiḥ 5|1|115’ ityanena candraśabdāccandreṇa tulyaṃ dṛśyata
               itīvārtha eva pratyayo na tu tulyakriyārthaḥ anyathā dṛśyata iti ivārtha iva tulyakriyāprayogo
               'pi na syāt&nbsp;| tadaprayoge 'pi ca gauriva gavaya ityādau vatiḥ prasajyeta&nbsp;| seyamivārthapratyayānāma
               pratyayopamāsu padopamābhaktiḥ&nbsp;||
            </p>
            
            <div class="commentary">
               
               <p><b>sūryīyatītyādi</b>&nbsp;| candraḥ sūryīyati sūrya ivācarati kāmo 'timṛtāyate 'timṛtavadbhavati&nbsp;| priyāviyoge
                  mṛtasya punaḥ svargo 'pi narakīyati naraka ivācarati&nbsp;| sūryīyatītyatra ‘upamānādācāre
                  3|1|10’ iti kyac&nbsp;| atimṛtāyata ityatrācārārthe ‘kartuḥ kyaṅ salopaśca 3|1|11’ iti
                  kyaṅ&nbsp;| <a href="" class="note" title="prakṛte sūryanarakayoḥ karmādhikaraṇatvabhāvena cintyametat&nbsp;| padye kyaṅprayogastu sarvatra nyāyyaḥ">*</a>narakīyati ityatra ‘adhikaraṇācca 2664 sū. vā.’ iti kyac&nbsp;| ihācāra ācaraṇakriyā sācopamānopameyasādhāraṇīti
                  sāmānyapratyayā&nbsp;| <b>eka ityādi</b>&nbsp;| eka eva bhūtātmā paramātmā pratidehamavasthitaḥ san ekadhā bahudhā caikānekaprakāreṇa
                  jalacandravaddṛśyate&nbsp;| iha jalacandravaddṛśyata ityatrevārthe sādṛśye vatirna tu tulyaḥ
                  kriyate tadā dṛśyata iti padena vatinā ca samarthatayā paunaruttkyaṃ syāt&nbsp;| na bhavatu
                  tulyakriyāprayogaḥ, tataḥ kimaniṣṭamata āha—<b>taditi</b>&nbsp;| gauriva gavaya ityādau kriyāyā aprayogāttulyakriyāprayogābhāva iti bhāvaḥ&nbsp;||
               </p>
               
            </div> 
            
            ﻿<span class="pageinfo">[page 405]</span>
            
            <p>vākyopamāyā aṣṭavidhatvamāha—</p>
            
            <div class="lg">
               <div class="kārikā">
                  <span class="l">vākyopamā tu yā tatra dvaividhyaṃ sāpi gacchati&nbsp;|</span>
                  <span class="l">ekā padārthayoḥ sāmye parā vākyārthayormithaḥ&nbsp;|| 13&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">ādyā pūrṇā ca luptā ca luptavarṇā tathaiva ca&nbsp;|</span>
                  <span class="l">pūrṇalupteti cākhyātā kavimukhyaiścaturvidhā&nbsp;|| 14&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">pūrṇā sāmānyadharmasya prayoge dyotakasya ca&nbsp;|</span>
                  <span class="l">upamānasya ca bhavedupameyasya caiva hi&nbsp;|| 15&nbsp;||</span>
                  
               </div>
            </div>
            
            <div class="commentary">
               
               <p><b>vākyeti|</b>&nbsp;| tatropamāyāṃ mitho 'nyonye sāmya iti yāvat&nbsp;| ‘mitho 'nyonye rahorthe ca mitho 'nyonyasamuccaye&nbsp;|’
                  iti medinīkāraḥ&nbsp;| ādyā padārthopamā pūrṇā sāmānyadharmādisākalyavatī&nbsp;| prayoga iti
                  sarvatrānvīyate&nbsp;||
               </p>
               
            </div> 
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kamalamiva cāru vadanaṃ mṛṇālamiva komalaṃ bhujāyugalam&nbsp;|</span>
                  <span class="l">alimāleva sunīlā tathaiva madirekṣaṇe kabarī&nbsp;|| 9&nbsp;||’</span>
                  
               </div>
            </div>
            
            <p>atra kamalamṛṇālālimālādīnāmupamānadyotakatulyadharmopameyavācakānāṃ caturṇāmapi padānāṃ
               pṛthak pṛthak prayoge padārthayoḥ sādṛśyasyābhidhīyamānatvādiyaṃ pūrṇānāma padārthopamāsu
               vākyopamābhāktiḥ&nbsp;||
            </p>
            
            <div class="lg">
               <div class="kārikā">
                  <span class="l">lope sāmānyadharmasya dyotakasya ca yopamā&nbsp;|</span>
                  <span class="l">pratīyamānasādṛśye dvayorlupteti tāṃ viduḥ&nbsp;|| 16&nbsp;||</span>
                  
               </div>
            </div>
            
            <div class="commentary">
               
               <p><b>kamalamityādi</b>&nbsp;| he madirekṣaṇe raktanetre, tava vadanaṃ padmamiva cāru&nbsp;| bāhudvayaṃ bisamiva mṛdu&nbsp;|
                  kabarī keśaveśo bhramarapaṅiktariva nīlo 'sti&nbsp;| madirāvadraktamīkṣaṇaṃ netraṃ yasyāḥ
                  sā&nbsp;| ‘kabarī keśaveśo 'tha’ ityamaraḥ&nbsp;| iha kamalamupamānam, ivapadaṃ dyotakam, cārupadaṃ
                  tulyadharmopasthāpakam, vadanamupameyamiti pūrṇatā, padārthayoḥ sādṛśyaṃ vākyārthaḥ,
                  sāmānyadharmādīnāṃ virahe lope luptā tarhi sarvalope upamaiva na syādata āha—<b>pratīyamāna iti</b>&nbsp;| tathātve 'pi prasiddhaiva kāntyāditulyadharmapratītiriti bhāvaḥ&nbsp;||
               </p>
               
            </div> 
            ﻿<span class="pageinfo">[page 406]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘na padmaṃ mukhamevedaṃ na bhṛṅa‍gau cakṣuṣī ime&nbsp;|</span>
                  <span class="l">na kesarāṇi kāntāyā imāstā dantapaṅa‍ktayaḥ&nbsp;|| 10&nbsp;||’</span>
                  
               </div>
            </div>
            
            <p>atra kāntāmukhādāvupameye padmādiviparyayajñānapratyākhyānenevādīnāmabhāve 'pi kāntyādiluptadharmapratīterluptānāmeyaṃ
               padārthopamāsu vākyopamābhaktiḥ&nbsp;||
            </p>
            
            <div class="lg">
               <div class="kārikā">
                  <span class="l">lope sāmānyadharmasya luptapūrṇeti gadyate&nbsp;|</span>
                  
               </div>
            </div>
            
            <div class="commentary">
               
               <p><b>netyādi</b>&nbsp;| idaṃ na padmaṃ kiṃtu kāntāyā mukhameva&nbsp;| na bhramarau kiṃtu ime netre&nbsp;| na kesarāṇi
                  kiṃtu imāstāḥ prasiddhā dantapaṅa‍ktaya eva&nbsp;| cakṣuṣī ime ‘īdūdevddivacanaṃ pragṛhyam
                  1|1|11’ iti pragṛhyatvam&nbsp;| padmamidaṃ kāntāsyamiti mithyājñānaṃ tasya pratyākhyānaṃ
                  niṣedho na padmamiti&nbsp;| evaṃcevādyabhāve 'pi kāntyādeḥ prasidhdyaiva pratīteriyaṃ luptā&nbsp;||
               </p>
               
            </div> 
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘rājīvamiva te vakraṃ netre nīlotpale iva&nbsp;|</span>
                  <span class="l">rambhāstambhāvivorū ca karikumbhāviva stanau&nbsp;|| 11&nbsp;||’</span>
                  
               </div>
            </div>
            
            <p>atra sāmānyadharme lupte pratīyamānasādṛśyatvena padārthayorupamānopameyabhāvasya
               paripūrṇatve luptapūrṇānāmeyaṃ padārthopamāsu vākyopamābhaktiḥ&nbsp;||
            </p>
            
            <div class="commentary">
               
               <p><b>rājīvamityādi</b>&nbsp;| he priye, tava mukhaṃ padmamiva, netre nīlanaline iva, ūrū kadalīstambhāviva, stanau
                  hastikumbhāviva staḥ&nbsp;| utpale iveti ‘īdūded 1|1|11’ iti pragṛhyasaṃjñā&nbsp;| iha sāmānyadharmasya
                  kāntyāderlopaḥ, itareṣāṃ pūrṇateti luptapūrṇā&nbsp;|| 11&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">dyotakasya tu lope yā pūrṇalupteti sā smṛtā&nbsp;|| 17&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘tvanmukhaṃ puṇḍarīkaṃ ca phulle surabhigandhinī&nbsp;|</span>
                  <span class="l">komalāpāṭalau tanvi pallavaścādharaśca te&nbsp;|| 12&nbsp;||’</span>
                  
               </div>
            </div>
            ﻿<span class="pageinfo">[page 407]</span>
            
            <p>atra tantreṇa sadṛśayoranabhidhānātsādṛśyasya punarupamānopameyabhāvavivakṣitena śleṣato
               'nyatve satītaretarayogenopamānopameyayorekaśeṣeṇa ca tadviśeṣaṇayoḥ samudāyenābhidhānādivādimantareṇāpyupamānādīnāṃ
               caturṇāmapi pūrṇatve satyuktārthatvādivādirlupyata iti pūrṇaluptānāmeyaṃ padārthopamāsu
               vākyopamābhaktiḥ&nbsp;||
            </p>
            
            <div class="commentary">
               
               <p><b>tvadityādi</b>&nbsp;| idaṃ vivṛtaṃ sadṛśavyatirekasthale&nbsp;| tantreṇa prādhānyena&nbsp;| ‘tantraṃ pradhāne siddhānte’
                  iti medinīkāraḥ&nbsp;| yadvā tantreṇa ekārthaprayojakeneha sadṛśayormukhapadmayoḥ pradhānāṅa‍gabhāvenābhidhānaṃ
                  tulyatā ca padārthaḥ&nbsp;| evaṃ ca mitho 'nvayenopamānopameyatvābhidhānam&nbsp;| phulle iti
                  viśeṣaṇadvayam&nbsp;| ekaśeṣeṇa hetūpamānopameyatulyadharmadyotakapūrṇatā&nbsp;| ivādilopastūktārthatvādataḥ
                  pūrṇalupteyam&nbsp;| yatra samakakṣatayā dvayorabhidhānaṃ tatra śleṣa evetyativyāptirata
                  āha—<b>śleṣata iti</b>&nbsp;| vākyārthasya vākyasāpekṣatayā tadbhedatā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yā tu vākyārthayoḥ sāpi caturdhaikevaśabdikā&nbsp;|</span>
                  <span class="l">naikevaśabdikevādiśūnyā vaidharmyavatyapi&nbsp;|| 18&nbsp;||</span>
                  
               </div>
            </div>
            
            <p>tāsvekevaśabdā yathā—</p>
            
            <div class="lg">
               <div class="udāharaṇa">
                  <span class="l">‘pāṇḍyo 'yamaṃsārpitalambahāraḥ klṛptāṅa‍garāgo haricandanena&nbsp;|</span>
                  <span class="l">ābhāti bālātaparaktasānuḥ sanirjharodgāra ivādrirājaḥ&nbsp;|| 13&nbsp;||’</span>
                  
               </div>
            </div>
            
            <p>atra himavatpāṇḍyayornirjharahārayorbālātapaharicandanayośca parasparamupamānopameyavivakṣāyāṃ
               viśeṣaṇaviśeṣyabhāvaparikalpanena vākyārthayordvayorapi kalpitatvādekenaivevaśabdena
               tayoḥ parasparamupamānopameyabhāvo 'bhihitaḥ itīyamekevaśabdānāma vākyārthopamāsu
               vākyopamābhaktiḥ&nbsp;||
            </p>
            
            <div class="commentary">
               
               <p>eka evaśabdo yasyāṃ sā&nbsp;|| <b>pāṇḍya iti</b>&nbsp;| ayaṃ pāṇḍyo rājabhedaḥ śobhate&nbsp;| kīdṛśaḥ&nbsp;| aṃse skandhe 'rpito datto lambahāro
                  yena saḥ&nbsp;| haricandanena candanamedena kṛtāṅa‍gānulepanaśca, abhinavakiraṇalohitaśṛṅa‍gaḥ
                  pravahannirjharaśca himavānivābhāti&nbsp;| iha dvayorvākyārthayorupamānopameyabhāva ekenaivevapadenokta
                  ityekevopameyam&nbsp;||
               </p>
               
            </div> 
            ﻿<span class="pageinfo">[page 408]</span>
            
            <p>anekevaśabdā yathā—</p>
            
            <div class="lg">
               <div class="udāharaṇa">
                  <span class="l">‘dine dine sā parivardhamānā labdhodayā cāndramasīva lekhā&nbsp;|</span>
                  <span class="l">pupoṣa lāvaṇyamayānviśeṣāñjyotsnāntarāṇīva kalāntarāṇi&nbsp;|| 14&nbsp;||’</span>
                  
               </div>
            </div>
            
            <p>atra kriyāpadasya vākyārthadvayaikatāpattihetoḥ sakarmakatvātkartuḥ karmaṇaścopamānāt
               pṛthagivaśabdaprayoga iti seyamabhi dhīyamānasādṛśyā anekevaśabdānāma vākyārthopamāsu
               vākyopamābhaktiḥ&nbsp;||
            </p>
            
            <div class="commentary">
               
               <p><b>dina iti</b>&nbsp;| sā gaurī dine dine pratyahaṃ parivardhamānā satī lāvaṇyamayānkāntipradhānān viśeṣānutkarṣān
                  pupoṣa puṣṇāti sma&nbsp;| kīdṛśī&nbsp;| labdhaḥ prāpta udaya upacayo yayā sā&nbsp;| yathā cāndrī
                  lekhā kalā prāptodgamā pratyahaṃ vardhamānā ca satī kalāntarāṇi anyānyā kalā dhatte
                  jyotsnāntarāṇi ca dhatte tathetyarthaḥ&nbsp;| lāvaṇyaṃ jyotsnāsthānīyam, viśeṣaḥ kalāsthānīyaḥ&nbsp;|
                  yadvā kalāntarāṇi kīdṛśāni&nbsp;| jyotsnā antarā garbhe yeṣu tāni&nbsp;| yadvā jyotsnāyā antaro
                  'vakāśo yeṣu tāni&nbsp;| 'lekhā syāllipikalayoḥ’ iti viśvaḥ&nbsp;| candramasa iyaṃ cāndramasī&nbsp;|
                  ‘tasyedam 4|3|120’ ityaṇ&nbsp;| ‘lāvaṇyaṃ cārutā matā’ iti śāśvataḥ&nbsp;| ‘garbhāvakāśabhedeṣvantaraṃ
                  vācyaliṅa‍gavat&nbsp;|’ iti medinīkāraḥ&nbsp;| iha poṣaṇarūpakriyayā vākyārthayorekavākyatā,
                  sā ca sakarmaketi kartṛkarmaṇoḥ pṛthagivapadaprayogādanekevopameyam&nbsp;||
               </p>
               
            </div> 
            
            <p>anivādiśabdā yathā—</p>
            
            <div class="lg">
               <div class="udāharaṇa">
                  <span class="l">‘divo jāgarti rakṣāyai pulomārirbhuvo bhavān&nbsp;|</span>
                  <span class="l">apurāstena hanyante sāvalepā nṛpāstvayā&nbsp;|| 15&nbsp;||’</span>
                  
               </div>
            </div>
            
            <p>atra pulomārivarṇanīyayordyāvābhūmyorasurāṇāmavaliptapārthivānāṃ ca tulyakriyāsamāveśādivādimantareṇāpi
               vākyārthānāṃ parasparamupamānopameyabhāvo 'vagamyata itīyamanivādiśabdānāma vākyārthopamāsu
               vākyopamābhaktiḥ&nbsp;|
            </p>
            
            <div class="commentary">
               
               <p><b>diva iti</b>&nbsp;| bhavān bhūme rakṣāyai pulomāririndro divaḥ svargasya rakṣāyai jāgarti&nbsp;| tenendreṇāsurā
                  hanyante, tvayā nṛpā hanyante&nbsp;| sāvalepāḥ sagarvā iti nṛpaviśeṣaṇam&nbsp;| pulomanāmā daityabhedaḥ
                  sa cendreṇa hatastatsutā pulomajendrāṇī ca gṛhīteti purāṇam&nbsp;| iha tulyā samaikakriyā
                  jāgaraṇarūpā hananarūpā ca tavddayaghaṭita evopamānopameyabhāvaḥ&nbsp;||
               </p>
               
            </div> 
            ﻿<span class="pageinfo">[page 409]</span>
            
            <p>vaidharmyavatī yathā—</p>
            
            <div class="lg">
               <div class="udāharaṇa">
                  <span class="l">‘prahitaḥ pradhanāya mādhavānahamākārayituṃ mahībhṛtā&nbsp;|</span>
                  <span class="l">na pareṣu mahaujasaśchalādapakurvanti malimlucā iva&nbsp;|| 16&nbsp;||’</span>
                  
               </div>
            </div>
            
            <p>atra satyupamāne satyupameye satyapi cevaśabde mahaujasāṃ malimlucānāṃ ca yo 'yaṃ
               chalāpakaraṇaṃ nāma vastudharmaḥ sa upamāna eva nakāreṇa niyamyata iti vaidharmyavatīnāmeyaṃ
               vākyārthopamāsu vākyopamābhaktiḥ&nbsp;||
            </p>
            
            <div class="commentary">
               
               <p><b>prahita ityādi</b>&nbsp;| ayaṃ vividha ucyatāsadṛśopamaviśeṣaguṇe(?) ihānyarūpaiḥ sāmye 'pi vācyadharma upamāna
                  eva niṣedhena niyamita iti vaidharmyam&nbsp;| tadvatīyamupamā&nbsp;|
               </p>
               
            </div> 
            
            <p>prapañcopamāyā aṣṭavidhatvamāha—</p>
            
            <div class="lg">
               <div class="kārikā">
                  <span class="l">yatroktibhaṅa‍gyā vākyārthe sādṛśyamavagamyate&nbsp;|</span>
                  <span class="l">vākyārthayorvistarataḥ sā prapañcopameṣyate&nbsp;|| 19&nbsp;||</span>
                  
               </div>
            </div>
            
            <div class="commentary">
               
               <p><b>yatreti</b>&nbsp;| vākyārthe vacanabhaṅa‍gyā yatra vākyārthayorvistareṇa sādṛśyaṃ jñāyate sā prapañcopamā&nbsp;||
               </p>
               
            </div> 
            
            <p>tasyā vibhāgamāha—</p>
            
            <div class="lg">
               <div class="kārikā">
                  <span class="l">sā tu prakṛtarūpā syādrūpeṇa vikṛtā tathā&nbsp;|</span>
                  <span class="l">tayoḥ prakṛtarūpā sā vijñeyā ca caturvidhā&nbsp;|| 20&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">syātsamastopamā tadvadekadeśopamā parā&nbsp;|</span>
                  <span class="l">mālopamā tṛtīyā syāccaturthī rasanopamā&nbsp;|| 21&nbsp;||</span>
                  
               </div>
            </div>
            
            <div class="commentary">
               
               <p><b>seti</b>&nbsp;| prakṛtarūpaṃ sāhajikaṃ vikṛtaṃ rūpamaupādhikam&nbsp;||
               </p>
               
            </div> 
            
            <p>tāsu samastopamā yathā—</p>
            
            <div class="lg">
               <div class="udāharaṇa">
                  <span class="l">‘alivalayairalakairiva kusumastabakaiḥ stanairiva vasante&nbsp;|</span>
                  <span class="l">bhānti latā lalanā iva pāṇibhiriva kisalayairadhikam&nbsp;|| 17&nbsp;||’</span>
                  
               </div>
            </div>
            ﻿<span class="pageinfo">[page 410]</span>
            
            <p>atra vasantalakṣmīpariṣkṛtalatānāṃ lalanānāṃ ca pratīyamānasādṛśyānāmupamānopameyabhāvavivakṣāyāṃ
               yeyamalivalayādibhiralakādīnāṃ pratīyamānasādṛśyānāmeva pṛthakpṛthagivaśabdaprayogavatīti
               vistareṇāvayavino 'vayavānāṃ ceti sāmastyena vākyārthayoraupamyoktibhaṅgiḥ&nbsp;| seyaṃ
               samastopamānāma prakṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>alītyādi</b>&nbsp;| latā vasante lalanā iva striya ivādhikaṃ śobhante&nbsp;| kaiḥ&nbsp;| alakairiva bhṛṅa‍gavṛndaiḥ,
                  puṣpagucchaiḥ kucairiva, pallavaiḥ pāṇibhiriva&nbsp;| ihāvayavinorlatāstrīrūpayoravayavānāmekadeśānāmalivalayālakādīnāṃ
                  sāmagryeṇopamānopameyabhāvāt samastopameyam&nbsp;| teṣāṃ ca prakṛtatvaṃ prasiddhameva&nbsp;||
               </p>
               
            </div> 
            
            <p>ekadeśopamā yathā—</p>
            
            <div class="lg">
               <div class="udāharaṇa">
                  <span class="l">‘kamaladalairadharairiva daśanairiva kesarairvirājante&nbsp;|</span>
                  <span class="l">alivalayairalakairiva kamalairvadanairiva nalinyaḥ&nbsp;|| 18&nbsp;||’</span>
                  
               </div>
            </div>
            
            <p>atra nalinīnāṃ vilāsinīnāṃ ca parasparamupamānopameyabhāve vaktavye vilāsinīlakṣaṇamupamānārtham,
               evamavayavāntarāṇi ca yāni stanādyupameyāni, tāni parityajya kamalamevaikaṃ tadavayavairdalādibhiḥ
               sahādharādibhirupamānaiḥ pṛthakpṛthagivaprayogādvistareṇopamitam&nbsp;| teneyamekadeśopamā
               nāma prakṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>kamaleti</b> padminyaḥ śobhante&nbsp;| kaiḥ&nbsp;| adharairiva padmapattraiḥ, dantairiva kiṃjalkaiḥ, alakairiva
                  bhṛṅa‍gasaṃghaiḥ, mukhairiva padmaiḥ&nbsp;| iha vistaropamayā prapañcopamā, haṃsastanādityāgātkamaladalādinā
                  sahādharāderekadeśasyopamayā caikadeśopameyam&nbsp;||
               </p>
               
            </div> 
            
            <p>mālopamā yathā—</p>
            
            <div class="lg">
               <div class="udāharaṇa">
                  <span class="l">‘sohavva lakkhaṇamuhaṃ vaṇamālavva viaḍaṃ harivaïssa uram&nbsp;|</span>
                  <span class="l">kittivva pavaṇataṇaaṃ āṇavva balāiṃ se vilaggaï diṭṭhī&nbsp;|| 19&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[śobheva lakṣmaṇamukhaṃ vanamāleva vikaṭaṃ haripateruraḥ&nbsp;|</span>
                  <span class="l">kīrtiriva pavanatanayamājñeva balānyasya vilagati dṛṣṭiḥ&nbsp;||]</span>
                  
               </div>
            </div>
            ﻿<span class="pageinfo">[page 411]</span>
            
            <p>atra rāmadṛṣṭerlakṣmaṇamukhādiviniveśinyāḥ śobhādyupamānamālayā pratīyamānasādṛśyayā
               vistareṇopamitermālopamā nāmeyaṃ prakṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>soheti</b>&nbsp;| ‘śobheva lakṣmaṇamukhaṃ vanamāleva vikaṭaṃ haripateruraḥ&nbsp;| kīrtiriva pavanatanayamājñeva
                  balānyasya vilagati dṛṣṭiḥ&nbsp;||’ asya rāmasya dṛṣṭirlakṣmaṇamukhaṃ vilagati saṃbadhnāti&nbsp;|
                  śobheva darśanānantarameva mukhaprasādāt&nbsp;| haripateḥ sugrīvasya vistīrṇamuraḥ sā vilagati
                  vanamāleva pauruṣādhyavasāyanimittam, samastavakṣaḥsthalavilokanāddhavalaśyāmalayā
                  dṛṣṭyā vanamāleva pramāṇāvasare prabhuṇā sugrīvāya prasādīkṛteti bhāvaḥ&nbsp;| pavanatanayaṃ
                  hanūmantaṃ vilagati kīrtiriva, tasya jñātapauruṣasya vikasitayā dhavalitagaganayā
                  dṛṣṭyā nirīkṣaṇaṃ kṛtamiti bhāvaḥ&nbsp;| balāni vilagati ājñeva, tadanantaramevātibalānāṃ
                  teṣāṃ gamanodyogāt&nbsp;| ‘āpādapravaṇāṃ mālāṃ vanamāleti tāṃ viduḥ&nbsp;|’ iti śāśvataḥ&nbsp;| mukhāderādhārasyaiva
                  karmatā&nbsp;| yadvā ‘upasargeṇa dhātvartho balādanyatra nīyate&nbsp;|’ iti vyutpattyā vilagateḥ
                  sakarmakatā&nbsp;| iha rāmadṛṣṭeḥ śobhādyupamānamālayā sūtreṇa grathanameva, vistareṇopamitermālopameyam&nbsp;|
                  na ceyaṃ bahūpamā; ekasya dharmasya bahubhiranupasthitatvāt&nbsp;||
               </p>
               
            </div> 
            
            <p>rasanopamā yathā—</p>
            
            <div class="lg">
               <div class="udāharaṇa">
                  <span class="l">‘candrāyate śuklarucāpi haṃso haṃsāyate cārugatena kāntā&nbsp;|</span>
                  <span class="l">kāntāyate sparśasukhena vāri vārīyate svacchatayā vihāyaḥ&nbsp;|| 20&nbsp;||’</span>
                  
               </div>
            </div>
            
            <p>atra candrādīnāṃ śauklyādibhirabhidhīyamānasādṛśyairhaṃsādibhiryeyaṃ rasanānyāyena
               paścādvalanayā vistaravatī hetumatī ca pratyayopamāpaṅktistathehaikavākyatākaraṇena
               śaradramaṇīyatoyavarṇanamiti seyaṃ rasanopamā nāma prakṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>candreti</b>&nbsp;| atha haṃsaḥ śvetadīptyā candrāyate candra ivācarati&nbsp;| priyā manojñagamanena haṃsa
                  ivācarati&nbsp;| vāri jalaṃ sparśasukhena kāntevācarati&nbsp;| vihāyo gaganaṃ nirmalatayā vārīyate
                  jalamivācarati&nbsp;| ‘vārvāri jalam’ ityamaraḥ&nbsp;| ‘puṃsyākāśavihāyasī’ iti ca&nbsp;| iha paścādvalanā
                  pūrvāpekṣatayā kṣudraghaṇṭikākramaḥ prapañcavattvaṃ rucetyādihetumattvaṃ pratītyupamābāhulyaṃ
                  ca sphuṭameva&nbsp;| tarhi prakṛtarūpatā kathaṃ syādata ﻿<span class="pageinfo">[page 412]</span> āha—<b>tatheti</b>&nbsp;| upamāpaṅkta‍yāṅ‍kta‍yā caikavākyatāvidhānena śaradṛtuvarṇanena prakṛtarūpeti bhāvaḥ&nbsp;|
                  (turīyā caturthī ca, ‘turaṇamattāvādyakṣaralopaśca’ iti (?) chaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">itīmāstāścatasro 'pi rūpeṇa prakṛtena yāḥ&nbsp;|</span>
                  <span class="l">upamānāṃ catasro 'nyā vikṛtena pracakṣmahe&nbsp;|| 22&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">viparyāsopamā tāsu prathamāthobhayopamā&nbsp;|</span>
                  <span class="l">athotpādyopamā nāma turīyānanvayopamā&nbsp;|| 23&nbsp;||</span>
                  
               </div>
            </div>
            
            <p>tāsu viparyāsopamā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘yattvannetrasamānakānti salile magnaṃ tadindīvaraṃ</span>
                     <span class="seg">meghairantaritaḥ priye tava mukhacchāyānukārī śaśī&nbsp;|</span>
                     </span>
                  <span class="l">
                     <span class="seg">ye 'pi tvadgamanānusārigatayaste rājahaṃsā gatā-</span>
                     <span class="seg">stvatsādṛśyavinodamātramapi me daivena na kṣamyate&nbsp;|| 21&nbsp;||’</span>
                     </span>
                  
               </div>
            </div>
            
            <p>atra netrādīnāmupameyatvamindīvarādīnāmupamānatvamiti prasiddhau yeyamatyanurāgānnetrādiṣvādhikyabuddhirnātyanurāgādindīvarādiṣu
               tadanukāribuddhistayeha rāmeṇa virahiṇābhidhīyamānasādṛśyānāmamīṣāṃ parasparamupamānopameyabhāvaḥ
               prasiddherviparyāsena kalpita iti seyaṃ viparyāsopamā nāma vikṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>yaditi</b>&nbsp;| he priye, mama tvatsādṛśyaharṣamātramapi na daivena kṣamyate&nbsp;| yasmāttadindīvaraṃ
                  jale magnam&nbsp;| kīdṛśam&nbsp;| tvannetrasamaśobham&nbsp;| candro meghairantaritaśchannaḥ&nbsp;| kīdṛśaḥ&nbsp;|
                  tvanmukhapratibimbasadṛśaḥ&nbsp;| te 'pi rājahaṃsā gatāḥ&nbsp;| ye tvadgatitulyagamanāḥ iha
                  prasiddhiviparyayeṇopamiterviparyāsopamā&nbsp;||
               </p>
               
            </div> 
            
            <p>ubhayopamā yathā—</p>
            
            <div class="lg">
               <div class="udāharaṇa">
                  <span class="l">‘tavānanamivāmbhojamambhojamiva te mukham&nbsp;|</span>
                  <span class="l">nilīnāṃ nalinīkhaṇḍe kathaṃ nu tvāṃ labhemahi&nbsp;|| 22&nbsp;||’</span>
                  
               </div>
            </div>
            
            <p>atrāpyatyantasādṛśyādekasminpakṣe prasiddherviparyāsa iti seyaṃ pratīyamānasādṛśyobhayopamā
               nāma vikṛtarūpopamāsu prapañcopamābhaktiḥ&nbsp;|
            </p>
            ﻿<span class="pageinfo">[page 413]</span>
            
            <div class="commentary">
               
               <p><b>taveti</b>&nbsp;| he priye, tvāṃ kathaṃ nu labhemahi&nbsp;| kīdṛśīm&nbsp;| padminīkadambe nilīnāṃ sthitām&nbsp;|
                  mukhenāpi na lābha ityāha—tava mukhamiva padmam padmamiva mukham&nbsp;| iha prathamapakṣe
                  viparyāso 'thobhayopamānopameyabhāvādubhayopameyam&nbsp;||
               </p>
               
            </div> 
            
            <p>utpādyopamā yathā—</p>
            
            <div class="lg">
               <div class="udāharaṇa">
                  <span class="l">‘ubhau yadi vyomni pṛthakpravāhāvākāśagaṅa‍gāpayasaḥ patetām&nbsp;|</span>
                  <span class="l">tadopamīyeta tamālanīlamāmuktamuktālatamasya vakṣaḥ&nbsp;|| 23&nbsp;||’</span>
                  
               </div>
            </div>
            
            <p>atropamānārthamutpādyopameyena pratīyamānamabhidhīyamānaṃ ca sādṛśyamabhihitamiti
               seyamutpādyopamānāma vikṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>ubhāviti</b>&nbsp;| ubhāvityādivivṛto 'yaṃ śleṣaguṇe&nbsp;| iha yadyete patetāmityupamānatā tasyotpādyata
                  itīyamutpādyopamā&nbsp;| anekeṣāmupamiteḥ prapañcophmātvam&nbsp;||
               </p>
               
            </div> 
            
            <p>ananvayopamā yathā—</p>
            
            <div class="lg">
               <div class="udāharaṇa">
                  <span class="l">‘tvanmukhaṃ tvanmukhamiva tvaddṛśau tvaddṛśāviva&nbsp;|</span>
                  <span class="l">tvanmūrtiriva mūrtiste tvamiva tvaṃ kṛśodari&nbsp;|| 24&nbsp;||’</span>
                  
               </div>
            </div>
            
            <p>atra tvamevedṛśī nānyā tvatsadṛśītyananvaye sati upamānopameyabhāvavivakṣayaikasyāpi
               vastuno bhedamupakalpya pratīyamānasādṛśyamaupamyenābhihitamiti seyamananvayopamānāma
               vikṛtarūpopamāsu prapañcopamābhaktiḥ&nbsp;||
            </p>
            
            <div class="commentary">
               
               <p><b>tvadityādi</b>&nbsp;| vivṛto 'yaṃ lāṭānuprāse&nbsp;| ihānyā tvatsadṛśī netyupamānāntarasaṃbandhābhāvo 'nanvayaḥ&nbsp;|
                  tadupamitiḥ kathaṃ tasyā bhedagarbhatvādata āha—<b>ekasyāpīti</b>&nbsp;| tathā cābhede 'pi bhedakalpanādadoṣaḥ&nbsp;| aupamyenopamāyāḥ, svārthe kaḥ ṣyañ&nbsp;| ityupamālaṃkāranirūpaṇam&nbsp;||
               </p>
               
            </div> 
            
            <p>rūpakālaṃkāranirūpaṇam&nbsp;|</p> 
            
            <p>rūpakalakṣaṇamāha—</p>
            
            <div class="lg">
               <div class="kārikā">
                  <span class="l">yadopamānaśabdānāṃ gauṇavṛttivyapāśrayāt&nbsp;|</span>
                  <span class="l">upameye bhavedvṛttistadā tadrūpakaṃ viduḥ&nbsp;|| 24&nbsp;||</span>
                  
               </div>
            </div>
            
            <div class="commentary">
               
               <p><b>yadeti</b>&nbsp;| yadopamānapadānāṃ padmādīnāmupameyeṣu mukhādiṣu vṛttirbodhakatā bhave-﻿<span class="pageinfo">[page 414]</span>ttadā rūpakam&nbsp;| kathamanyasyānyabodhakatātiprasaṅa‍gāt&nbsp;| tatrāha—<b>gauṇeti</b>&nbsp;| gauṇavṛttirgaiṇī tadāśrayaṇāt&nbsp;| tathā ca gauṇānyasyānyabodhakatā&nbsp;| evaṃ ca yatropamānopameyapadābhyāmabhedo
                  guṇādipuraskāreṇa bodhyate tatra rūpakaṃ, yatra sādṛśyamātraṃ tatropameti tayorbhedaḥ&nbsp;||
               </p>
               
            </div> 
            
            <p>vibhāgamāha—</p>
            
            <div class="lg">
               <div class="kārikā">
                  <span class="l">śabdārthobhayabhūyiṣṭhabhedāttradhā taducyate&nbsp;|</span>
                  <span class="l">śabdabhūyiṣṭhameteṣu prakṛtaṃ vikṛtaṃ tathā&nbsp;|| 25&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">arthabhūyiṣṭhamapyāhuḥ prādhānyeṅa‍gyaṅgyordvidhā&nbsp;|</span>
                  <span class="l">dvidhaivobhayabhūyiṣṭhaṃ śuddhasaṃkīrṇabhedataḥ&nbsp;|| 26&nbsp;||</span>
                  
               </div>
            </div>
            
            <div class="commentary">
               
               <p><b>śabdeti</b>&nbsp;| prathamaṃ yāvadrūpakaṃ tridhā—śabdabhūyiṣṭhārthabhūyiṣṭhatadubhayabhūyiṣṭhabhedāt&nbsp;|
                  tatra śabdabhūyiṣṭhaṃ prakṛtavikṛtabhedāddvidhya, arthabhūyiṣṭhamaṅgipradhānāṅa‍gapradhānabhedāddvidhā,
                  ubhayabhūyiṣṭhamapi śuddhasaṃkīrṇabhedāddvidheti vibhāgaḥ&nbsp;||
               </p>
               
            </div> 
            
            <p>tatra prakṛtaśabdabhūyiṣṭhavibhāgamāha—</p>
            
            <div class="lg">
               <div class="kārikā">
                  <span class="l">caturdhā prakṛtaṃ teṣu śabdabhūyiṣṭhamucyate&nbsp;|</span>
                  <span class="l">samastaṃ vyastamubhayaṃ saviśeṣaṇamityapi&nbsp;|| 27&nbsp;||</span>
                  
               </div>
            </div>
            
            <p>teṣu samastaṃ yathā—</p>
            
            <div class="lg">
               <div class="udāharaṇa">
                  <span class="l">‘pāṇipadmāni bhūpānāṃ saṃkocayitumīśate&nbsp;|</span>
                  <span class="l">tvatpādanakhacandrāṇāmarciṣaḥ kundanirmalāḥ&nbsp;|| 25&nbsp;||’</span>
                  
               </div>
            </div>
            
            <p>atra ‘upamitaṃ vyāghrādibhiḥ sāmānyāprayoge 2|1|56’ iti samāse padmānīva padmāni candrā
               iva candrā ityabhedopacāreṇotpannasādṛśyātpāṇīnāṃ nakhānāṃ ca padmacandrādibhirabhidhāne
               sāmānyevādiśabdāprayogādupamānārthastirobhūta iti so 'yaṃ gauṇaśabdavyapāśrayaḥ samāsahetukaḥ
               samastarūpaṃ nāma prakṛtarūpakeṣu śabdabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>caturdheti</b>&nbsp;| <b>pāṇīti</b>&nbsp;| tvatpādanakhacandrāṇāmarciṣastejāṃsi bhūpānāṃ karakamalāni saṃkocayituṃ nimīlayitumīśate
                  samarthā bhavanti&nbsp;| arciṣaḥ kīdṛśyaḥ&nbsp;| ﻿<span class="pageinfo">[page 415]</span>kundapuṣpavadamalāḥ&nbsp;| ‘arcirhetiḥ śikhā striyām’ ityamaraḥ&nbsp;| pāṇiḥ padmamiva nakhaścandra
                  ivetyatra ‘upamitaṃ vyāghrādibhiḥ sāmānyāprayoge 2|1|56’ iti samāsaḥ&nbsp;| iha sāmānyasyevāderaprayogeṇābhedopacārādupamānārthastirobhūta
                  iti gauṇīpuraskāraḥ&nbsp;| tirobhūtatvaṃ ca paramārthataḥ sannapi bhedo na bhāsata iti,
                  tattu samāsenaiva kṛtam, ata eva śabdaprācuryācchabdabhūyiṣṭhatā&nbsp;||
               </p>
               
            </div> 
            
            <p>vyastaṃ yathā—</p>
            
            <div class="lg">
               <div class="udāharaṇa">
                  <span class="l">‘aṅa‍gulyaḥ pallavānyāsankusumāni nakhārciṣaḥ&nbsp;|</span>
                  <span class="l">bāhū late vasantaśrīstvaṃ naḥ pratyakṣacāriṇī&nbsp;|| 26&nbsp;||’</span>
                  
               </div>
            </div>
            
            <p>atrāpi pūrvavatpallavakusumalatāvasantaśrīśabdānāṃ guṇavṛttyāśrayeṇāṅa‍gulīnakhārcirbāhuvarṇanīyanāmikābhiḥ
               saha sāmānādhikaraṇyātsāmānyevādiśabdāprayogācca tirobhūte 'pyupamānārthe samāso na
               kṛta ityasamastarūpaṃ nāma prakṛtarūpakeṣu śabdabhūyeṣṭharūpakabhedaḥ&nbsp;||
            </p>
            
            <div class="commentary">
               
               <p><b>aṅa‍gulya ityādi</b>&nbsp;| he sundari, tvaṃ no 'smākaṃ pratyakṣacāriṇī dṛṣṭiviṣayā pādavihāriṇī vā vasantasya
                  śrīrasi&nbsp;| abhedopacāre bījamāha—tavāṅa‍gulyaḥ pallavānyāsan&nbsp;| nakhadīptayaḥ puṣpāṇyāsan&nbsp;|
                  bāhū late bāhudvayaṃ ca latādvayam&nbsp;| ‘pallavo 'strī kisalayam’ ityamaraḥ&nbsp;| upamānopameyabhedamāha—<b>sāmānyeti</b>&nbsp;| iha samāsābhāvāvdyastarūpatā&nbsp;||
               </p>
               
            </div> 
            
            <p>samastavyastaṃ yathā—</p>
            
            <div class="lg">
               <div class="udāharaṇa">
                  <span class="l">‘smitaṃ mukhendau jyotsnā te prabhāmbu kucakumbhayoḥ&nbsp;|</span>
                  <span class="l">dorlatāpallave pāṇau puṣpaṃ sakhi nakhārciṣaḥ&nbsp;|| 27&nbsp;||’</span>
                  
               </div>
            </div>
            
            <p>atra mukhendoḥ smitameva jyotsnā, kucakumbhayoḥ prabhaivāmbu, dorlatayoḥ pallavabhūte
               pāṇau nakhārciṣa eva puṣpamiti samastānāmasamastānāṃ ca gauṇaśabdānāmupamātiraskāreṇa
               darśitatvādidaṃ samastavyastarūpaṃ nāma prakṛtarūpakeṣu śabdabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>smitamityādi</b>&nbsp;| he sakhi, tava mukhendau smitamīṣaddhāso jyotsnāsti&nbsp;| kucakumbhayoḥ prabhā dīptirambu
                  jalam&nbsp;| bāhulatāyāḥ pallavabhūte maṇau nakhadīptayaḥ ﻿<span class="pageinfo">[page 416]</span>puṣpam&nbsp;| ‘nīrakṣīrāmbuśambaram’ ityamaraḥ&nbsp;| vādivyatirekādupamātiraskāraḥ&nbsp;| iha prathamaṃ
                  samastaṃ tato 'samastamiti samastavyastatā&nbsp;||
               </p>
               
            </div> 
            
            <p>saviśeṣaṇaṃ yathā—</p>
            
            <div class="lg">
               <div class="udāharaṇa">
                  <span class="l">‘haripādaḥ śirolagnajahnukanyājalāṃśukaḥ&nbsp;|</span>
                  <span class="l">jayatyasuraniḥśaṅa‍kasurānandotsavadhvajaḥ&nbsp;|| 28&nbsp;||’</span>
                  
               </div>
            </div>
            
            <p>atra yathoktaviśeṣaṇaviśiṣṭo yo haripādo yaśca harihatāsurebhyo niḥśaṅa‍kānāṃ surāṇāmānandotsave
               dhvajastayoḥ saviśeṣaṇayoreva pratīyamānasādṛśyayoḥ parasparamupamānopameyabhāva iti
               saviśeṣaṇaṃ nāma prakṛtarūpakeṣu śabdabhūyiṣṭharūpakabhedaḥ&nbsp;| tadetaccatuṣṭayamapi
               prakṛtasamāsādiśabdairnibaddhamiti prakṛtamucyate&nbsp;||
            </p>
            
            <div class="commentary">
               
               <p><b>harītyādi</b>&nbsp;| śirasi agraṃ lagnaṃ balivañcane trivikramadaśāyāṃ brahmāṇḍāptau brahmaṇā pādyārthamāvarjitaṃ
                  yajjahnukanyāyā gaṅa‍gāyā jalaṃ tadevāṃśukaṃ vastramiva yatra tādṛśo harervāmanarūpasya
                  pādo balivijayādasurebhyo niḥśaṅa‍kānāṃ devānāṃ harṣotsave dhvaja eva jayati&nbsp;| ata
                  eva jāhnavījalamaṃśukatvena rūpitam, tena vinā dhvajānupapatteḥ ‘śiro 'gre mastake
                  'pi ca’ iti medinīkāraḥ&nbsp;| iha pādadhvajayorviśeṣaṇavatoreva rūpaṇāt saviśeṣaṇarūpakatā&nbsp;|
                  prakṛtatvaṃ prastutatvam&nbsp;| tacca samāsādibhireveti prakṛtarūpakatā&nbsp;||
               </p>
               
            </div> 
            
            <p>vikṛtaśabdabhūyiṣṭhaṃ vibhajate—</p>
            
            <div class="lg">
               <div class="kārikā">
                  <span class="l">caturo vikṛtasyāpi prabhedānpratijānate&nbsp;|</span>
                  <span class="l">paramparātha raśanāmālārūpakarūpakam&nbsp;|| 28&nbsp;||</span>
                  
               </div>
            </div>
            
            <div class="commentary">
               
               <p><b>catura iti</b>&nbsp;| vikṛtasyāpi caturo bhedān pratijānate svīkurvanti&nbsp;| dhīrā iti śeṣaḥ&nbsp;||
               </p>
               
            </div> 
            
            <p>teṣu paramparā yathā—</p>
            
            <div class="lg">
               <div class="udāharaṇa">
                  <span class="l">‘vavasāaraïppaoso rosagaïndadiḍhasiṅa‍khalāpaḍibandho&nbsp;|</span>
                  <span class="l">kaha kaha vi dāsarahiṇo jaakesaripañjaro gao ghaṇasamao 29’</span>
                  
               </div>
            </div>
            
            <div class="lg">
               <div class="chāyā">
                  <span class="l">[vyavasāyaravipradoṣo roṣagajendradṛḍhaśṛṅa‍khalāpratibandhaḥ&nbsp;|</span>
                  <span class="l">kathaṃ kathamapi dāśaratherjayakesaripañjaro gato ghanasamayaḥ&nbsp;||</span>
                  
               </div>
            </div>
            ﻿<span class="pageinfo">[page 417]</span>
            
            <p>atra dāśarathisaṃbandhino vyavasāyasya raviṇā, roṣasya gajendreṇa, jayasya kesariṇā
               sahopamānopameyabhāvakalpanayā yadekaṃ rūpaṇamathaitatsaṃbandhitayā pradoṣaśṛṅa‍khalāpratibandhapañjarāṇāṃ
               dvitīyaṃ tatra trayāṇāmapi ghanasamayena tṛtīyaṃ tenedaṃ rūpakaṃ paramparānāma vikṛtarūpakeṣu
               śabdabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>vavasāa ityādi</b>&nbsp;| ‘vyavasāyaravipradoṣo roṣagajendradṛḍhaśṛṅa‍khalāpratibandhaḥ&nbsp;| kathaṃ kathamapi
                  dāśaratherjayakesaripañjaro gato ghanasamayaḥ&nbsp;||’ atra dāśarathe rāmasya kathaṃ kathamapi
                  kaṣṭasṛṣṭyā ghanasamayo varṣarturatītaḥ&nbsp;| kīdṛśaḥ&nbsp;| vyavasāyaḥ kāryodyogaḥ sa eva
                  ravistejomayatvāttasya pradoṣo 'stagamanakālaḥ&nbsp;| doṣa eva gajendro durnivāratvāttasya
                  dṛḍhaśṛṅa‍khalāpratibandhaḥ pratibandhakatvāt&nbsp;| jaya eva kesarī tasya pañjaro gṛhabhedo
                  niyāmakatvāt&nbsp;| ‘śṛṅa‍khalā nigaḍe triṣu’ iti bhedinīkāraḥ&nbsp;| iha rāmasaṃbandhisaṃbandhirūpaṇātparamparārūpakam&nbsp;|
                  saṃbandhisaṃbandhitvādeva vikṛtatvam&nbsp;||
               </p>
               
            </div> 
            
            <p>raśanā yathā—</p>
            
            <div class="lg">
               <div class="udāharaṇa">
                  <span class="l">‘kisalayakarairlatānāṃ karakamalairmṛgadṛśāṃ jagajjayati&nbsp;|</span>
                  <span class="l">nalinīnāṃ kamalamukhairmukhendubhiryoṣitāṃ madanaḥ&nbsp;|| 30&nbsp;||’</span>
                  
               </div>
            </div>
            
            <p>atra kisalayakaraiḥ, karakamalaiḥ, kamalamukhaiḥ, mukhendubhiriti raśanākrameṇa śabdānāṃ
               saṃdarbha upalabhyamānastadarthānāṃ manobhuvo jagadvijaye latādisaṃbandhātkaraṇabhāvamanumāpayatīti
               raśanānāmaitadvikṛtarūpakeṣu śabdabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>kisalayetyādi</b>&nbsp;| madanaḥ kāmo hariṇākṣīṇāṃ hastapadmairlatānāṃ kisalayakarairjagajjayati&nbsp;| yoṣitāṃ
                  mukhacandraiḥ padminīnāṃ padmamukhaiśca jagajjayati&nbsp;| iha raśanā kṣudraghaṇṭikā tasyāḥ
                  kramaḥ paścādvalanayaikaikaprathanā śabdagatā pratīyata iti raśanārūpakamidam&nbsp;||
               </p>
               
            </div> 
            
            <p>mālā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘svāmī durnayavāraṇavyatikare śauryopadeśe guru-</span>
                     <span class="seg">rvisrambhe hṛdayaṃ niyogasamaye dāso bhaye cāśrayaḥ&nbsp;|</span>
                     </span>
                  ﻿<span class="pageinfo">[page 418]</span>
                  <span class="l">
                     <span class="seg">dātā saptasamudrasīmaraśanādāmāṅkitāyāḥ kṣiteḥ</span>
                     <span class="seg">sarvākāramaho svayaṃvarasuhṛtko vā na karṇo mama&nbsp;|| 31&nbsp;||’</span>
                     </span>
                  
               </div>
            </div>
            
            <p>atra svāmyādīnāṃ mālopamādikrameṇa nirūpitatvānmālārūpakaṃ nāma vikṛtarūpakeṣu śabdabhūyiṣṭharūpakabhedaḥ&nbsp;||</p>
            
            <div class="commentary">
               
               <p><b>svāmītyādi</b>&nbsp;| ko vā na, api tu sarva eva&nbsp;| tadevāha—durnayasya vāraṇe nivāraṇe vyatikara āsaṅa‍gastatra
                  svāmī prabhuḥ&nbsp;| durnayanivāraka ityarthaḥ&nbsp;| śauryasyopadeśe gururupadeṣṭā&nbsp;| visrambhe
                  hṛdayaṃ viśvāsapātram&nbsp;| niyoga ājñā tatkāle dāsaḥ&nbsp;| bhaye āśrayaśca&nbsp;| saptasamudrasīmāna
                  eva raśanādāma taccihnitāyā bhūmerdātā&nbsp;| aho āścaryaṃ sarvākāraṃ yathā syādevaṃ svayaṃvarasuhṛt
                  sahajamitraṃ ca, nirupadhitvaṃ svayaṃvaraśabdārthaḥ&nbsp;| hṛdayamityajahalliṅa‍gatayānvayaḥ&nbsp;|
                  ‘ājñā niyoga ādeśaḥ’ ityamaraḥ&nbsp;| iha vistareṇa rūpitatvānmālārūpakam&nbsp;||
               </p>
               
            </div> 
            
            <p>rūpakarūpakaṃ yathā—</p>
            
            <div class="lg">
               <div class="udāharaṇa">
                  <span class="l">‘mukhapaṅa‍kajaraṅa‍ge 'sminbhrūlatā nartakī tava&nbsp;|</span>
                  <span class="l">līlānāṭyāmṛtaṃ dṛṣṭau sakhi yūnāṃ niṣiñcati&nbsp;|| 32&nbsp;||’</span>
                  
               </div>
            </div>
            
            <p>atra mukhameva paṅa‍kajaṃ tadeva raṅa‍gaḥ, bhrūreva latā saiva nartakī, līlaiva nāṭyaṃ
               tadevāmṛtamiti rūpitānāmapi rūpaṇena samāsena rūpakarūpakaṃ nāmāyaṃ vikṛtarūpakeṣu
               śabdabhūyiṣṭharūpakabhedaḥ&nbsp;| tadetaccatuṣṭayamapi paramparādibhirvikṛtasamāsādiśabdairnibaddhamiti
               vikṛtamucyate&nbsp;||
            </p>
            
            <div class="commentary">
               
               <p><b>mukhetyādi</b>&nbsp;| he sakhi, tava bhrūlatāsminmukhapadmaraṅge nartakī yūnāṃ dṛṣṭau netre līlānāṭyāmṛtaṃ
                  niṣiñcati&nbsp;| līlāvilāsa eva nāṭyaṃ nṛtyaṃ tadevāmṛtam&nbsp;| iha mukhaṃ paṅa‍kajena rūpayitvā
                  raṅa‍gatvena rūpitam, evaṃ bhruvau latātvena rūpayitvā nartakītvena rūpite&nbsp;| līlaiva
                  nāṭyaṃ tadevāmṛtamiti rūpitarūpaṇādrūpakarūpakam&nbsp;||
               </p>
               
            </div> 
            
            <p>arthabhūyiṣṭharūpake 'ṅgipradhānaṃ vibhajate—</p>
            
            <div class="lg">
               <div class="kārikā">
                  <span class="l">samastaṃ cāsamastaṃ ca yuktaṃ cāyuktameva ca&nbsp;|</span>
                  <span class="l">caturdhāṅgi pradhānaṃ syādarthabhūyiṣṭharūpakam&nbsp;|| 29&nbsp;||</span>
                  
               </div>
            </div>
            ﻿<span class="pageinfo">[page 419]</span>
            
            <p>teṣu samastaṃ yathā—</p>
            
            <div class="lg">
               <div class="udāharaṇa">
                  <span class="l">‘tāmrāṅa‍gulidalaśreṇinakhadīdhitikesaram&nbsp;|</span>
                  <span class="l">dhriyate mūrdhni bhūpālairbhavaccaraṇapaṅa‍kajam&nbsp;|| 33&nbsp;||’</span>
                  
               </div>
            </div>
            
            <p>atra samastopamāyāmiva pādākhyaḥ paṅa‍kajākhyaścāvayavī parasparamupamānopameyabhūtaḥ
               pratīyamānābhidhīyamānasādṛśyairaṅa‍guliśreṇinakhadīdhitibhirdalaśreṇikesaraiśca saha
               sāmastyena rūpitastadyogyasthānavinyāsena cārthasya prādhānyamabhihitamiti samastaṃ
               nāma rūpakamidamaṅgipradhānarūpakeṣvarthabhūyiṣṭharūpakabhedaḥ&nbsp;| na caitadvācyam—'pāṇipadmāni
               bhūpānā'mityāderudāharaṇādidaṃ na bhidyata iti&nbsp;| tatra hi nakhārciṣāṃ kriyāsamāveśena
               prādhānyamavagamyate, na nakhacandrāṇāṃ tataśca na rūpakam&nbsp;| pāṇipadmetyasya tu yadyapi
               saṃkocakriyāyāmasti samāveśastathāpi na tāni varṇanīyatvenopanyastāni, api tu jigīṣubhāvavarṇanāṅa‍gatayā&nbsp;|
               ataḥ samāveśamātrabhaṇanānna tatra pāṇipadmānāṃ nāpi nakhacandrāṇāmarthaprādhānyamapi
               tu śabdaprādhānyameva&nbsp;| iha tu caraṇapaṅa‍kajatāmrāṅa‍gulidalaśreṇyādiviśeṣaṇaviśiṣṭasya
               bhūpālamauliviniveśanena prādhānyaṃ pratīyata ityubhayamapi niravadyam&nbsp;||
            </p>
            
            <div class="commentary">
               
               <p><b>samastamiti&nbsp;| tāmretyādi</b>&nbsp;| bhavaccaraṇapadmaṃ nṛpairmastake dhriyate&nbsp;| kīdṛśam&nbsp;| tāmrāṅa‍gulayo dalaśreṇiḥ
                  pattrapaṅktiryatra tat&nbsp;| nakhadīdhitayaḥ kesarāṇi yatra tat&nbsp;| <b>samasteti</b>&nbsp;| yathā samastopamāyāmavayavinoḥ sāmastyenopamā, tathātrāpyavayavinoreva prādhānyena
                  sāmastyena rūpakamityarthaḥ&nbsp;| aṅa‍gulyādau pratīyamānatā dalādāvabhidhīyamānatā&nbsp;|
                  tarhi śabdabhūyiṣṭhatvameva syādata āha—<b>tadyogyeti</b>&nbsp;| śabdopasthāpitānāmarthānāmiha yathāsthānaṃ viniveśādarthaprādhānyamityarthabhūyiṣṭhatvamuktamityarthaḥ&nbsp;|
                  śabdabhūyiṣṭharūpakabhede samaste 'tivyāptimāśaṅa‍kate—<b>na ceti</b>&nbsp;| tatrāpi nānāśabdopasthāpitānāmarthānāmavayavinoreva prādhānyamato nānayorbheda
                  ityāśayaḥ&nbsp;| pariharati—<b>tatra hīti</b>&nbsp;| tatrārciṣāṃ prādhānyaṃ sākṣātkriyānvayāt, samarthānāmavayavinoreva prādhānyamato
                  'nayorbheda ityāśayaḥ&nbsp;| nakhacandrāṇāṃ tadaṅa‍gatayānvayaḥ&nbsp;| ﻿<span class="pageinfo">[page 420]</span>tarhyarciṣāmeva rūpakatvamastu, tathāpi sa doṣastadavastha evetyata āha—<b>tāśceti</b>&nbsp;| tā arciṣaḥ&nbsp;| pāṇipadmānītyatra rūpakatve doṣatādavasthyādāha—<b>pāṇīti</b>&nbsp;| jigīṣubhāvavarṇanāyāṃ mukhyatvenāṅa‍gatayā pāṇipadmādyanvaya iti śabdaprādhānyameva&nbsp;|
                  prakṛte tu caraṇāderavayavinaḥ pradhānakriyānvaya ityarthaprādhānyamiti bhedaḥ&nbsp;||
               </p>
               
            </div> 
            
            <p>asamastaṃ yathā—</p>
            
            <div class="lg">
               <div class="udāharaṇa">
                  <span class="l">‘akasmādeva te caṇḍi sphuritādharapallavam&nbsp;|</span>
                  <span class="l">mukhaṃ muktāruco dhatte gharmāmbhaḥkaṇamañjarīḥ&nbsp;|| 34&nbsp;||’</span>
                  
               </div>
            </div>
            
            <p>atrāpyekadeśopakrameṇādharapallavasvedāmbukaṇamañjarīṇāṃ sahajāhāryāvayavānāmabhidhānādupamānāvayavinaścānabhidhānādidamasamastaṃ
               nāma rūpakamaṅgipradhāneṣvarthabhūyiṣṭharūpakabhedaḥ&nbsp;| atrāpi ca sphuritādharapallavamiti
               viśeṣaṇaviśiṣṭasya mukhyavastunaḥ gharmāmbhaḥkaṇamañjarīdhāraṇakriyāsamāveśaḥ prādhānyaṃ
               sthāpayati&nbsp;||
            </p>
            
            <div class="commentary">
               
               <p><b>akasmādityādi</b>&nbsp;| he caṇḍi kopane, tava sphuritādharapallavaṃ mukhaṃ kartṛ, akasmādeva kāraṇaṃ vinaiva
                  mauktikacchāyā gharmāmbukaṇamañjarīrdhatte bibharti&nbsp;| <b>atrāpīti</b>&nbsp;| yathaikadeśopamāyāmavayavānāṃ prādhānyaṃ tathātrāpyavayavānāmeva prādhānyādasamastarūpakatvam&nbsp;|
                  evaṃ cāvayavino mukhasya rūpakābhāvādavayavarūpakamidamiti bhāvaḥ&nbsp;| sahajāvayavatādhare
                  āhāryāvayavataupacārikyavayavatā gharmāmbhaḥkaṇasyāvayavāśrayatvāt&nbsp;| upamānāvayavino
                  latākhyasya&nbsp;| śabdabhūyiṣṭharūpakabhedāsamastarūpakādasya bhedamāha—<b>atrāpīti</b>&nbsp;| ihoktayuktyārthaprādhānyamiti bhedaḥ&nbsp;||
               </p>
               
            </div> 
            
            <p>yuktaṃ yathā—</p>
            
            <div class="lg">
               <div class="udāharaṇa">
                  <span class="l">‘smitapuṣpojjvalaṃ lolanetrabhṛṅa‍gamidaṃ mukham&nbsp;|</span>
                  <span class="l">na kasya nandanaṃ subhru surabhiśvasitānilam&nbsp;|| 35&nbsp;||’</span>
                  
               </div>
            </div>
            
            <p>atra smitapuṣpojjvalaṃ lolanetrabhṛṅa‍ga surabhiśvasitānilaṃ te mukhaṃ na kasya nandanamiti
               puṣpabhṛṅa‍gādīnāṃ parasparaṃ yukt‍yupapatteryuktaṃ nāmāyamaṅa‍gāṅgipradhānarūpakeṣvarthabhūyiṣṭho
               rūpakabhedaḥ&nbsp;| atra yadyapi nandanamiva nandana-<span class="pageinfo">[page 421]</span>miti gauṇavṛttivyapāśrayaḥ śabda eva samastaviśeṣaṇaiḥ pariṣkriyate tathāpi nandayatīti
               nandanamiti kṛdabhihitakriyāsamāveśe mukhākhyasyaiva vastunaḥ prādhānyamavagamyate
               tasya tvapahriyata ityarthapradhānamevaitat&nbsp;||
            </p>
            
            <div class="commentary">
               
               <p><b>smitetyādi</b>&nbsp;| he subhru, tavedaṃ mukhaṃ kasya na nandanaṃ harṣajanakamapi tu sarvasyaiva&nbsp;| naḥ
                  śiraścālane&nbsp;| kīdṛśam&nbsp;| smitameva puṣpaṃ tenojjvalaṃ dīptimat&nbsp;| lolanetre eva bhṛṅa‍gau
                  yatra tat&nbsp;| surabhiḥ śvāsānilo yatra tat&nbsp;| yuktiryogaḥ upapattiścobhayamapi vivakṣitamiha&nbsp;|
                  tathā hi puṣpabhramarayoryuktiryogaḥ puṣpaiḥ saha bhramarāṇāṃ makarandapānakṛtaḥ saṃbandhaḥ&nbsp;|
                  ata evopapadyate puṣpabhramarayorekatrāvasthānam, na hi puṣpāṇi bhramarairvinā śobhanta
                  iti yuktarūpakatetyāśayavānāha—<b>parasparamiti</b>&nbsp;| nandanamiva nandanamiti śabdaprādhānye 'pi nandayatīti nandanamiti kṛdabhihito
                  bhāvo dravyavatprakāśata iti vacanādanyaprādhānyameva vivakṣitamiti śaṅa‍kottarābhyām&nbsp;||
               </p>
               
            </div> 
            
            <p>ayuktaṃ yathā—</p>
            
            <div class="lg">
               <div class="udāharaṇa">
                  <span class="l">‘idamārdrasmitajyotsnaṃ snigdhanetrotpalaṃ mukham&nbsp;|</span>
                  <span class="l">jagannetrendurasmākaṃ kathaṃ tāpāya kalpate&nbsp;|| 36&nbsp;||’</span>
                  
               </div>
            </div>
            
            <p>atra jyotsnotpalayorayogājjagannetrendośca mukhasya saṃtāpakāraṇamidamayuktaṃ nāmāṅgipradhānarūpakabhedeṣvartha
               bhūyiṣṭharūpakabhedaḥ&nbsp;| atrāpi pūrvavanmuravākhyavastuno viśeṣaṇaiḥ pariṣkaraṇamiti
               tasyaiva prādhānyamavagamyate&nbsp;||
            </p> 
            
            <div class="commentary">
               
               <p><b>idamityādi|</b> he kānte, tavedaṃ mukhaṃ jagannetrāṇāmindurasmākaṃ tāpāya kathaṃ kalpate śakto bhavati&nbsp;|
                  kīdṛśam&nbsp;| ārdrasmitaṃ saraseṣaddhāsa eva jyotsnā yatra tat&nbsp;| snigdhaṃ netrotpalaṃ
                  yatra tat&nbsp;| smitasyārdratvena snehajanitatā lakṣyate, kopasmitasya sūkṣmatvāt&nbsp;| iha
                  jyotsnāyā utpalasya ca sahānavasthānaṃ tacca mitho 'nupakāryopakārakabhāvādityayuktarūpakatā&nbsp;|
                  arthaprādhānyaṃ pūrvoktayuktyātrāpītyāha—<b>atrāpīti</b>&nbsp;||
               </p>
               
            </div> 
            
            <p>arthabhūyiṣṭharūpake 'ṅa‍gapradhānaṃ vibhajate—</p>
            
            <div class="lg">
               <div class="kārikā">
                  <span class="l">bhedānaṅa‍gapradhānasya caturo 'vayavāśrayān&nbsp;|</span>
                  <span class="l">sahajāhāryatadyogatadvaiṣamyaiḥ pracakṣate&nbsp;|| 30&nbsp;||</span>
                  
               </div>
            </div>
            ﻿<span class="pageinfo">[page 422]</span>
            
            <p>teṣu sahajāvayavaṃ yathā—</p>
            
            <div class="lg">
               <div class="udāharaṇa">
                  <span class="l">‘papphuriaüṭṭhadalaaṃ takkhaṇavigaliaruhiramahuvicchaḍḍam&nbsp;|</span>
                  <span class="l">ukkhaḍidaaṇṭhaṇālaṃ paḍiaṃ phuḍadasaṇakesaraṃ muhakamalam&nbsp;|| 37&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[prasphuritoṣṭhadalaṃ tatkṣaṇavigalitarudhiramadhuvicchardam&nbsp;|</span>
                  <span class="l">utkhaṇḍitakaṇṭhanālaṃ patitaṃ sphuṭadaśanakesaraṃ mukhakamalam&nbsp;||]</span>
                  
               </div>
            </div>
            
            <p>atrauṣṭhādīnāṃ dalādīnāṃ ca mukhāmbhojāvayavānāṃ sphuritavigalitotkhaṇḍitasphuṭaviśeṣaṇaviśiṣṭānāṃ
               parasparamupamānopameyabhāvarūpitānāṃ mukhapakṣe kamalapakṣe ca sahajatvaṃ gamyata
               iti sahajāvayavo nāmāyamaṅa‍gapradhānarūpakeṣvarthabhūyiṣṭharūpakabhedaḥ&nbsp;| naitadvācyam—tāmrāṅa‍gulidalaśreṇītyāderarthapradhānabhedādidaṃ
               na bhidyata iti&nbsp;| tatra hi bhūpālamaulidhāraṇakriyāsamāveśenāvayavinaḥ prādhānyaṃ
               vivakṣitam, iha tu patanakriyāyāmavayavānāmata eva te sphuritādiviśeṣaṇairviśiṣyante&nbsp;||
            </p>
            
            <div class="commentary">
               
               <p><b>bhedāniti</b>&nbsp;| tayoḥ sahajāhāryayoryogastadyogaḥ, tayorvaiṣamyaṃ viṣamāvayavatā&nbsp;| papphuria iti&nbsp;|
                  iha mukhameva kamalaṃ tatpatitam&nbsp;| kīdṛśam&nbsp;| prasphuritamoṣṭhapuṭameva dalaṃ patraṃ
                  yatra tat&nbsp;| tatkālavigalitarudhirameva madhupravāho yatra tat&nbsp;| vicchardaḥ pravāhaḥ&nbsp;|
                  utkhaṇḍitakaṇṭha eva nālo yatra tat&nbsp;| sphuṭadaśanā eva kesarāṇi yatra tat&nbsp;| iha mukhasyauṣṭhādīni
                  padmasya patrādīnyavayavāste ca sahajā iti tatprādhānyādidaṃ sahajāvayavarūpakam&nbsp;|
                  na ca tāmrāṅa‍gulītyanenāvayavipradhānenāsyābheda iti vācyam, tatrāṅgiprādhānyasya
                  vivākṣitatvādihāṅa‍gaprādhānyasya tattvādityāha—<b>na ceti</b>&nbsp;||
               </p>
               
            </div> 
            
            <p>āhāryāvayavaṃ yathā—</p>
            
            <div class="lg">
               <div class="udāharaṇa">
                  <span class="l">‘to kuṃbhaaṇṇapaḍivaaṇadaṇḍapaḍighaṭṭiāmarisaghoraviso&nbsp;|</span>
                  <span class="l">galiaṃsuaṇiṃmoo jāo bhīsaṇaṇaro dasāṇaṇabhuao&nbsp;|| 38&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[tataḥ kumbhakarṇaprativacanadaṇḍaparighaṭṭitāmarṣaghoraviṣaḥ&nbsp;|</span>
                  <span class="l">galitāṃśukanirmoko jāto bhīṣaṇanaro daśānanabhujagaḥ&nbsp;||]</span>
                  
               </div>
            </div>
            
            <p>atra kumbhakarṇaprativacanamamarṣo 'śukamiti daśānanapakṣe daṇḍo ghora-﻿<span class="pageinfo">[page 423]</span>viṣaṃ nirmoka iti bhujagapakṣe ye 'vayavāsteṣāmāhāryatvādidamāhāryāvayavaṃ nāma rūpakamaṅa‍gapradhānarūpakeṣvarthabhūyiṣṭharūpakabhedaḥ&nbsp;|
               atrāpi kumbhakarṇasaṃbandhaparighaṭṭitagalitaviśiṣṭānāmavayavānāmeva daśānanabhujagabhīṣaṇatarīkaraṇakriyāyāṃ
               prādhānyamavagamyate&nbsp;||
            </p>
            
            <div class="commentary">
               
               <p><b>to ityādi&nbsp;|</b> ‘tataḥ kumbhakarṇaprativacanadaṇḍaparighaṭṭitāmarṣaghoraviṣaḥ&nbsp;| galitāṃśukanirmoko
                  jāto bhīṣaṇanaro daśānanabhujagaḥ&nbsp;||’ tato 'nantaraṃ daśānana eva bhujagaḥ sarpaḥ
                  so 'tibhayānako jātaḥ&nbsp;| kīdṛśaḥ&nbsp;| kumbhakarṇaprativacanameva daṇḍastena parighaṭṭita
                  utthāpito 'marṣa eva ghoraviṣaṃ yasya saḥ&nbsp;| galitaścyutoṃśukaṃ vasrameva nirmokaḥ
                  kañcuko yasya saḥ&nbsp;| ‘samau kañcukanirmokau’ ityamaraḥ&nbsp;| iha prativacanādīnāmavayavatvābhāvādāhāryāvayavatā,
                  teṣāmeva prādhānyādāhāryāvayavarūpakamidam&nbsp;||
               </p>
               
            </div> 
            
            <p>ubhayāvayavaṃ yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘yasyā bījamahaṃkṛtirgurutaro mūlaṃ mametigraho</span>
                     <span class="seg">nityatvasmṛtiraṅa‍kuraḥ sutasuhṛdbhṛtyādayaḥ pallavāḥ&nbsp;|</span>
                     </span>
                  <span class="l">
                     <span class="seg">skandho dāraparigrahaḥ paribhavaḥ puṣpaṃ phalaṃ durgatiḥ</span>
                     <span class="seg">sā me tvaccaraṇārhaṇāparaśunā tṛṣṇālatā lūyatām&nbsp;|| 39&nbsp;||’</span>
                     </span>
                  
               </div>
            </div>
            
            <p>atra bījaṃ mūlamaṅa‍kuraḥ puṣpaṃ phalamiti latāpakṣe sahajāḥ, tṛṣṇāpakṣe punarahaṃkṛtyādaya
               āhāryāvayavā iti tadidaṃ sahajāhāryāṇāmavayavānāṃ parasparamupamānopameyabhāvarūpaṇenobhayāvayavaṃ
               nāma rūpakamidamaṅa‍gapradhānarūpakeṣvarthabhūyiṣṭharūpakabhedaḥ&nbsp;| atrāpi cāhaṃkāramamatādhrauvyasmaraṇasutādidāraparigrahaparābhavadurgatīnāmavayavānāmeva
               bījādirūpeṇa rūpitānāṃ bhagavadārādhanakuṭhāreṇa tṛṣṇālatā lūyatāmiti prārthanakriyayā
               samāveśena prādhānyamavagamyate&nbsp;||
            </p>
            
            <div class="commentary">
               
               <p><b>yasyā ityādi</b>&nbsp;| sā mama tṛṣṇaiva latā he kṛṣṇa, tvatpādapūjāparaśunā lūyatāṃ chidyatām, tvaccaraṇārhaṇaiva
                  paraśuḥ kuṭhāraḥ&nbsp;| yasyāstṛṣṇālatāyā ahaṃkṛtirahaṃkāra eva bījamādikāraṇam, gurutaro
                  mametigraho mamatvaniścayo mūlam, nityamidamiti ﻿<span class="pageinfo">[page 424]</span>smṛtiraṅa‍kuraḥ, putramitrabhṛtyādayaḥ kisalayāḥ, dārāṇāṃ patnīnāṃ parigraho 'nurāgaḥ
                  skandhaḥ, paribhavaḥ parābhavaḥ kusumam, durgatirnarakaḥ phalam&nbsp;| sarvatra yasyā ityanvayaḥ&nbsp;|
                  ‘taruprakāṇḍe skandho nā’ iti viśvaḥ&nbsp;| ‘narako nirayo durgatiḥ striyām’ ityamaraḥ&nbsp;|
                  iha bījādīnāṃ sahajāvayavatā, ahaṃkṛtyādīnāmāhāryāvayavatā, teṣāmeva ca prādhānyaṃ
                  vivakṣitamityubhayāvayavapradhānamidam&nbsp;| dhrauvyaṃ nityatā&nbsp;||
               </p>
               
            </div> 
            
            <p>viṣamāvayavaṃ yathā—</p>
            
            <div class="lg">
               <div class="udāharaṇa">
                  <span class="l">‘madaraktakapolena manmathastvanmukhendunā&nbsp;|</span>
                  <span class="l">nartitabhrūlatenālaṃ mardituṃ bhuvanatrayam&nbsp;|| 40&nbsp;||’</span>
                  
               </div>
            </div>
            
            <p>atrendunā mukhāvayavī rūpitaḥ, bhruvau ca tadavayavau latāvayavibhyām, madaraktau
               tu kapolau na kenāpīti sarvato veṣamyādviṣamāvayavaṃ nāma rūpakamidamaṅa‍gapradhānarūpakeṣvarthabhūyiṣṭharūpakabhedaḥ&nbsp;|
               atrāpi madaraktanartitayoḥ kapolabhruvoreva manmathasya jagatritayamardanakriyāyāṃ
               prādhānyaṃ sādhakatamatvamavagamyate&nbsp;||
            </p>
            
            <div class="commentary">
               
               <p><b>madetyādi</b>&nbsp;| he priye, tvanmukhendunā manmatho bhuvanatrayaṃ mardituṃ jetumalaṃ samartho 'sti&nbsp;|
                  kīdṛśena&nbsp;| madaraktau kapolau yatra tena&nbsp;| nartite bhrūlate yena tena&nbsp;| iha mukhamavayavi
                  candratvena rūpitam, bhruvau cāvayavau latātvena, gaṇḍastu na kenāpīti vaiṣamyam,
                  prādhānyaṃ cāvayavānāmeveti viṣamāvayavarūpakatā&nbsp;||
               </p>
               
            </div> 
            
            <p>śabdārthabhūyiṣṭharūpake śuddharūpaka vibhajate—</p>
            
            <div class="lg">
               <div class="kārikā">
                  <span class="l">ādhāravannirādhāraṃ kevalaṃ vyatireki ca&nbsp;|</span>
                  <span class="l">iti śabdārthabhūyiṣṭhaṃ śuddhamāhuścaturvidham&nbsp;|| 31&nbsp;||</span>
                  
               </div>
            </div>
            
            <p>teṣvādhāravadyathā—</p>
            
            <div class="lg">
               <div class="udāharaṇa">
                  <span class="l">‘sohaï visuddhakiraṇo gaaṇasamuddammi raaṇivelālaggo&nbsp;|</span>
                  <span class="l">tārāmuttāvaaro phuḍavihaḍiamehasippisampuḍavimukko&nbsp;|| 41&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[śobhate viśuddhakiraṇo gaganasamudre rajanīvelālagnaḥ&nbsp;|</span>
                  <span class="l">tārāmuktāprakaraḥ sphuṭavighaṭitameghaśuktisaṃpuṭavimuktaḥ&nbsp;||]</span>
                  
               </div>
            </div>
            
            <p>atra samudratvena rūpitaṃ gaganamādhāraṃ parikalpya rajanīmeghatārakau-﻿<span class="pageinfo">[page 425]</span>ghānāṃ velāśuktimuktāphalaprakarāṇāṃ ca pratīyamānābhidhīyamānasādṛśyānāṃ śabdaprādhānyato
               'rthaprādhānyataśca rūpakaṃ kṛtamityādhāravannāma rūpakamidaṃ śuddharūpakeṣu śabdārthabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>ādhāravaditi&nbsp;| sohaï ityādi</b>&nbsp;| iha gaganameva samudrastatra tārā eva suktāstāsāṃ prakaraḥ samūhaḥ śobhate&nbsp;| kīdṛśaḥ&nbsp;|
                  viśeṣeṇātiśayena śuddhakiraṇaḥ&nbsp;| rajanyeva velā tīrabhūmistatra lagnaḥ saṃbaddhaḥ&nbsp;|
                  sphuṭavighaṭitā vyaktībhūya vidīrṇā meghā eva śuktisaṃpuṭāstairvimuktaśca&nbsp;| iha sādṛśye
                  rajanyādīnāṃ pratīyamānatā velādīnāmabhidhīyamānatā, śuddharūpakatā upamādyasaṃbhedāt&nbsp;|
                  gaganasyādhāratayedamādhāravadrūpakam&nbsp;||
               </p>
               
            </div> 
            
            <p>nirādhāraṃ yathā—</p>
            
            <div class="lg">
               <div class="udāharaṇa">
                  <span class="l">‘vaṇarāikesahatthā kusumāuhasurahisaṃcarantadhaavaḍā&nbsp;|</span>
                  <span class="l">sasiaramuhuttamehā tamapaḍihatthā viṇetti dhūmuppīḍā&nbsp;|| 42&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[vanarājikeśahastāḥ kusumāyudhasurabhisaṃcaracdva‍vajapaṭāḥ&nbsp;|</span>
                  <span class="l">śaśikaramuhūrtameghāstamaḥpratihastā vijñāyante dhūmotpīḍāḥ&nbsp;||]</span>
                  
               </div>
            </div>
            
            <p>atra dhūmotpīḍānāṃ vanarājikeśahastatvena kusumāyudhasurabhisaṃcaracdva‍vajapaṭatvena
               śaśikaramuhūrtameghatvena ca tamaḥpratihastatvena ca rūpitānāṃ nirādhārāṇāmeva śabdaprādhānyamarthaprādhānyaṃ
               cāvadhāryata iti nirādhāraṃ nāma rūpakamidaṃ śuddharūpakeṣu śabdārthabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>vaṇetyādi</b>&nbsp;| iha dhūmasamūhā etādṛśā vijñāyante&nbsp;| kīdṛśāḥ&nbsp;| vanarājyā vanapaṅkteḥ keśahastāḥ
                  keśakalāpā eva, ‘pāśaḥ pakṣaśca hastaśca kalāpārthāḥ kacātpare&nbsp;|’
                  ityamaraḥ&nbsp;| kusumāyudhasya kāmasya sugandhi caladdhvajapaṭā eva candrakiraṇānāṃ muhūrtameghā
                  eva tamasāmandhakārāṇāṃ pratihastāḥ pratinidhayaḥ&nbsp;| ‘pratihastaḥ pratinidhau’ iti
                  viśvaḥ&nbsp;| iha dhūmotpīḍasya vanarājikeśakalāpāderādhāratvānupapatternirādhārarūpakamidam&nbsp;||
               </p>
               
            </div> 
            
            <p>kevalaṃ yathā—</p>
            
            <div class="lg">
               <div class="udāharaṇa">
                  <span class="l">‘vellitabhru galaddharmajalamālohitekṣaṇam&nbsp;|</span>
                  <span class="l">vivṛṇoti madāvasthāmidaṃ vadanapaṅa‍kajam&nbsp;|| 43&nbsp;||’</span>
                  
               </div>
            </div>
            ﻿<span class="pageinfo">[page 426]</span>
            
            <p>atrāvayavina eva kevalasya vadanaṃ paṅa‍kajamiveti rūpaṇādasya śabdaprādhānyaṃ vellitabhruprabhṛtiviśeṣaṇopādānāccārthaprādhānyameva
               lakṣyate tena kevalaṃ nāma rūpakamidaṃ śuddharūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>velliteti</b>&nbsp;| tavedaṃ vadanapaṅa‍kajaṃ kartṛ madāvasthāṃ madyapānajāṃ daśāṃ vivṛṇoti prakāśayati&nbsp;|
                  kīdṛśam&nbsp;| vellite nartite bhruvau yatra yat&nbsp;| ālohite atirakte īkṣaṇe yatra tat&nbsp;|
                  iha mukhapadmarūpasyāvayavinaḥ kevalasya rūpaṇātkevalarūpakamidam&nbsp;||
               </p>
               
            </div> 
            
            <p>vyatirekavadyathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘anāghrātaṃ puṣpaṃ kisalayamalūnaṃ kararuhai-</span>
                     <span class="seg"><a href="" class="note" title="‘anāmuktaṃ’ iti ṭīkākārasaṃmataḥ pāṭhaḥ">*</a>ranāviddhaṃ ratnaṃ madhu navamanāsvāditarasam&nbsp;|</span>
                     </span>
                  <span class="l">
                     <span class="seg">akhaṇḍaṃ puṇyānāṃ phalamiva ca tadrūpamanaghaṃ</span>
                     <span class="seg">na jāne bhoktāraṃ kamiha samupasthāsyati vidhiḥ&nbsp;|| 44&nbsp;||’</span>
                     </span>
                  
               </div>
            </div>
            
            <p>atra puṣpakisalayaratnamadhupuṇyaphalānāmanāghrātamityādiviśeṣaṇāpāditavyatirekāṇāṃ
               pratīyamānasādṛśyena śakuntalārūpeṇa rūpaṇādarthataḥ śabdataśca prādhānyamavadhāryata
               iti vyatirekavannāma rūpakamidaṃ śuddharūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>anāghrātamityādi</b>&nbsp;| anaghamanavadyaṃ tasyā rūpamiha bhuvi kaṃ bhoktāraṃ samupasthitaṃ kariṣyati tadahaṃ
                  na jāne&nbsp;| kīdṛśam&nbsp;| anāghrātamagṛhītagandhaṃ puṣpameva&nbsp;| kararuhairnakhairalūnamakhaṇḍitaṃ
                  kisalayam&nbsp;| anāmuktamaparihitam, anāsvāditarasamagṛhītāsvādaṃ nūtanaṃ madhu,puṇyānāṃ
                  cākhaṇḍaṃ sakalaṃ phalamapi&nbsp;| ‘āmuktaḥ parihite śubhre’ iti viśvaḥ&nbsp;| iha puṣpādīnāmanāghrātādinā
                  vyatirekavatāṃ rūpaṇādvyatirekavadrūpakamidam&nbsp;||
               </p>
               
            </div> 
            
            <p>śabdārthabhūyiṣṭharūpake saṃkīrṇarūpakaṃ vibhajate—</p>
            
            <div class="lg">
               <div class="kārikā">
                  <span class="l">atha saṃkīrṇabhedānāṃ catuṣṭayamihocyate&nbsp;|</span>
                  <span class="l">syātsāvayavasaṃkīrṇaṃ tathānavayavāhvayam&nbsp;|| 32&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">tathaivobhayasaṃkīrṇaṃ śleṣopahitamityapi&nbsp;|</span>
                  <span class="l">saiṣā rūpakabhedānāṃ viṃśatiścaturuttarā&nbsp;|| 33&nbsp;||</span>
                  
               </div>
            </div>
            ﻿<span class="pageinfo">[page 427]</span>
            
            <p>teṣu sāvayavasaṃkīrṇaṃ yathā—</p>
            
            <div class="lg">
               <div class="udāharaṇa">
                  <span class="l">‘raïarakesaraṇivahaṃ sohaï dhavalabbhadalasahassaparigaam&nbsp;|</span>
                  <span class="l">mahumahadaṃsaṇajoggaṃ piāmahuppattipaṅa‍kaaṃ va ṇahaalam&nbsp;|| 45&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[ravikarakesaranivahaṃ śobhate dhavalābhradalasahasraparigatam&nbsp;|</span>
                  <span class="l">madhumathadaṃśanayogyaṃ pitāmahotpattipaṅa‍kajamiva nabhastalam&nbsp;||]</span>
                  
               </div>
            </div>
            
            <p>atra pitāmahotpattipaṅa‍kajamiva nabhastalaṃ śobhata ityupamānopameyabhāvenāvayavāvayavinorabhedasyāvivakṣāyāmupamaiva
               na rūpakam&nbsp;| ravikaradhavalābhradalasahasrayoḥ kesaranikaradalasahasrayośca pratīyamānābhidhīyamānasādṛśyayośca
               sahajāhāryāvayavabhūtayorabhedopacāreṇa rūpaṇamiti sāvayavarūpeṇopamāyāḥ saṃkīrṇatvādidaṃ
               sāvayavasaṃkīrṇaṃ nāma saṃkīrṇarūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>atheti</b>&nbsp;| āhvayo nāma&nbsp;| sarvamekīkṛtya gaṇayati—<b>saiṣeti</b>&nbsp;| caturviṃśatirityarthaḥ&nbsp;|| <b>raïaretyādi</b>&nbsp;| iha nabhastalaṃ śobhate pitāmahasya brahmaṇa utpattipadmamiva tasya padmayonitvāt&nbsp;|
                  kīdṛśam&nbsp;| ravikarāḥ sūryakiraṇā eva kesaranikarā yatra tat&nbsp;| dhavalābhrāṇi śvetameghā
                  eva dalasahasrāṇi taiḥ parigatamanvitam&nbsp;| madhumathasya
                  viṣṇordarśanayogyam, śaradi tasya jāgaraṇādasya ca ramyatvāt, padmapakṣe 'pi nābhikamalatayā
                  madhuripudarśanayogyatā&nbsp;| yadvā madhumathasya bhṛṅa‍gasya daṃśanaṃ kavalanaṃ tadyogyam&nbsp;|
                  madhu mathnātīti madhumathaḥ mūlavibhujāditvātkaḥ&nbsp;| ‘madhumatho haribhṛṅa‍gayoḥ’ iti
                  śāśvataḥ&nbsp;| atra ravikaradhavalābhrasahasrayoḥ sahajāhāryāvayavayoḥ kesaranivahatvena
                  dalasahasratvena ca rūpaṇāt paṅa‍kajanabhastalayoravayavinorupamānopameyatvācca sāvayavasaṃkīrṇarūpakamidam&nbsp;||
               </p>
               
            </div> 
            
            <p>niravayavasaṃkīrṇaṃ yathā—</p>
            
            <div class="lg">
               <div class="udāharaṇa">
                  <span class="l">‘dīho diahabhuaṃgo raïbimbaphaṇāmaṇippahaṃ viasanto&nbsp;|</span>
                  <span class="l">avarasamuddamuvagao muñcanto kaṃcuaṃva ghammaaṇivaham&nbsp;|| 46&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dīrgho divasabhujaṅa‍go ravibimbaphaṇāmaṇiprabhāṃ vikasamānaḥ&nbsp;|</span>
                  <span class="l">aparasamudramupagato muñcankañcukamiva gharmanivaham&nbsp;||]</span>
                  
               </div>
            </div>
            
            <p>atra divasāvayavino bhujaṅa‍gāvayavinaścābhidhīyamānapratīyamānadairdhya-﻿<span class="pageinfo">[page 428]</span>dāruṇādidharmayorabhedopacāreṇa rūpaṇamavayavānāṃ caturṇāṃ ravibimbātapaphaṃṇāmaṇinirmokāṇāṃ
               satyāmapyabhedopacārayogyatāyāṃ dvayorivaśabdaprayogenopamāyāṃ dvayostulyarūpaṇe 'pyasāmānādhikaraṇyānnāvayavāvayavibhāvo
               vibhāvyata iti niravayavasyopamāyāṃ saṃkīrṇatvānniravayavasaṃkīrṇaṃ nāma saṃkīrṇarūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>dīho ityādi</b>&nbsp;| iha divasa eva bhujaṅa‍gaḥ sarpo 'parasamudraṃ paścimasamudraṃ gata iva&nbsp;| kīdṛśaḥ&nbsp;|
                  dīrgho mahāparimāṇaḥ&nbsp;| sūryabimbameva phaṇāmaṇiprabhāṃ vikāsayan ātapasamūhaṃ kañcukamiva
                  tyajan&nbsp;| atrāsāmānādhikaraṇyenāvayavāvayavibhāvo na jñāyate, ivaprayogeṇa copamā jñāyata
                  iti niravayavasaṃkīrṇarūpakamidam&nbsp;||
               </p>
               
            </div> 
            
            <p>ubhayasaṃkīrṇaṃ yathā—</p>
            
            <div class="lg">
               <div class="udāharaṇa">
                  <span class="l">‘dhuamehamahuarāo ghaṇasamaāaḍ̣dhi oṇaavimukkāo&nbsp;|</span>
                  <span class="l">ṇahapāavasāhāo ṇiaaṭṭhāṇaṃ va paḍigaāo disāo 47’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dhutameghamadhukarā ghanasamayākṛṣṭāvanatavimuktāḥ&nbsp;|</span>
                  <span class="l">nabhaḥpādapaśākhā nijakasthānamiva pratigatā diśaḥ&nbsp;||]</span>
                  
               </div>
            </div>
            
            <p>atra pādaparūpeṇa rūpitasya nabhaso yadetaddiśāṃ śākhārūpeṇa rūpaṇaṃ meghānāṃ ca madhukaraprakareṇa
               tadubhayamapyanyapadārthaṣaṣṭhīsamāsayorabhidhīyamānena sāvayavaṃ niravayavaṃ cetyutprekṣayā
               ca saṃkīryamāṇamubhayasaṃkīrṇarūpakavyapadeśaṃ labhate&nbsp;| so 'yaṃ saṃkīrṇarūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>dhua ityādi</b>&nbsp;| iha diśo nijasthānaṃ svakīyasthānaṃ pratigatā iva&nbsp;| ivapadamutprekṣāyām&nbsp;| kīdṛśyaḥ&nbsp;|
                  dhutā meghā eva madhukarā bhramarā yāsu tāḥ&nbsp;| ghanasamayena varṣākālena ghanāvaraṇādākṛṣṭāḥ
                  saṃnihitīkṛtā avanatā bhūmilagnāḥ paścādvimuktāstyaktāḥ&nbsp;| nabha eva pādapo vṛkṣastasya
                  śākhābhūtāḥ&nbsp;| atra dhutameghapade bahuvrīhiḥ&nbsp;| nabhaḥpādapapade ṣaṣṭhīsamāsastābhyāṃ
                  sāvayavatvaṃ niravayavatvaṃ ca yathākramamuktam&nbsp;| ata evobhayasaṃkīrṇarūpakamidaṃ&nbsp;|
                  <a href="" class="note" title="‘skandhakaṃ nāma chandaḥ'.">*</a>skandhake, dhvanistu diśantīti diśaḥ prauḍhanāyikāḥ&nbsp;| anyā api diśo nijasthānamiva
                  gacchanti&nbsp;| kīdṛśyaḥ dhutamedhaṃ(dhyaṃ) yanmadhu madyaṃ ﻿<span class="pageinfo">[page 429]</span>tatkare yāsāṃ tāḥ&nbsp;| yadvā dhutā medhā buddhiryena tādṛśaṃ madhu kare yāsāṃ tāḥ, yadvā
                  dhutā medhā yasmādevaṃvidho madhukaro vidagdho yāsāṃ tāḥ&nbsp;| ghanena dṛ̣dhena samayena
                  śapathena samadena puṃsā vā ākṛṣṭā āhatā avanatā vaśīkṛtāḥ&nbsp;| upabhuktā iti yāvat&nbsp;|
                  paścādvimuktāstyaktāḥ, yadvā vimuktā vigatamuktāhārāḥ paścātkarmadhārayaḥ&nbsp;| ‘samayaḥ
                  śapathe kāle’ iti viśvaḥ&nbsp;| nakhasya pātaḥ kṣataṃ tadeva prasādhaḥ prasādhanaṃ yāsāṃ
                  tāḥ<a href="" class="note" title="pakṣe ‘nakhapātaprasādhāḥ’ iti">*</a>&nbsp;||
               </p>
               
            </div> 
            
            <p>śleṣopahitaṃ yathā—</p>
            
            <div class="lg">
               <div class="udāharaṇa">
                  <span class="l">‘pīṇapaoharalaggaṃ disāṇaṃ pavasantajalaasamaaviiṇṇam&nbsp;|</span>
                  <span class="l">sohaggapaḍhamaïṇhaṃ pammāaï sarasaṇahavaaṃ indadhaṇum&nbsp;|| 48&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[pīnapayodharalagnaṃ diśāṃ pravasajjaladasamayavitīrṇam&nbsp;|</span>
                  <span class="l">saubhāgyaprathamacihnaṃ pramlāyati sarasanakhapadabhindradhanuḥ&nbsp;||]</span>
                  
               </div>
            </div>
            
            <p>atra sarasanakhapadākārasyendradhanuṣa utpannasādṛśyādabhedopacāreṇa rūpeṇa yo 'yaṃ
               sarase nabhasi padamasyeti vyutpattyā śliṣṭarūpeṇa tadviśeṣaṇaprakāro yaśca śobhāyāḥ
               prathamamagryaṃ cihnaṃ saubhāgyasya ca prathamaṃ cihnaṃ pīnapayodhare meghe stane
               vā lagnamityādiviśeṣaṇaviśeṣyabhāvastenedaṃ śleṣeṇopadhīyata iti śleṣopahitaṃ nāma
               saṃkīrṇarūpakeṣūbhayabhūyiṣṭharūpakabhedaḥ&nbsp;||
            </p>
            
            <div class="commentary">
               
               <p><b>pīṇetyādi</b>&nbsp;| ihendradhanuḥ prasādhayati...... śliṣyati vā&nbsp;| kīdṛśam&nbsp;| pīne payodhare meghe lagnam&nbsp;|
                  pravasatā gacchatā jaladasamayena varṣākālena diśāṃ vitīrṇaṃ dattam&nbsp;| saubhā<a href="" class="note" title="‘śobhāgraprathamacihnaṃ’ iti vā chāyā">*</a>gyasya śreṣṭhaṃ prathamamādyaṃ cihnam&nbsp;| sarase snigdhe nabhasi gagane padaṃ sthānaṃ
                  yasya tat&nbsp;| pakṣe sarasaṃ nakhapadaṃ krameṇa pramīyate (pramlāyati)&nbsp;| kīdṛśam&nbsp;| diśāṃ
                  praụdhāṅa‍ganānāṃ sundarīṇāṃ vā pīne māṃsale payodhare stane lagnam&nbsp;| pravasatā jaladasamayena
                  nāyakena vitīrṇaṃ dattam&nbsp;| jalān mūrkhān dyati khaṇḍayati jalada īdṛśaḥ samaya ācāro
                  yasya saḥ&nbsp;| saubhāgyasya prathamacihnamindradhanurākāraṃ ca&nbsp;| ‘samayaḥ syātkāla ācāre’
                  iti śāśvataḥ&nbsp;| pravāsagamane smaraṇārthaṃ vidagdhena nakhakṣataṃ deyam&nbsp;| taduktaṃ
                  madrasikasarvasve—'pravāsagamane deyāḥ snehasaṃskārakā nakhāḥ&nbsp;| ﻿<span class="pageinfo">[page 430]</span>cirotsṛṣṭeṣu rāgeṣu prītirgacchetparābhavam&nbsp;|| rāgāyatanasaṃsmāri yadi na syānnakhakṣatam&nbsp;|
                  rekhāstisraścatasraśca vakrā vakrākṛtirnakhaḥ&nbsp;||’ iti&nbsp;| atra śleṣālaṃkāreṇopahitatvādeva
                  saṃkīrṇarūpakatā&nbsp;|| iti rūpakālaṃkāranirūpaṇam&nbsp;|
               </p>
               
            </div> 
            
            <p>sāmyālaṃkāranirūpaṇam&nbsp;|</p> 
            
            <p>sāmyalakṣaṇamāha—</p>
            
            <div class="lg">
               <div class="kārikā">
                  <span class="l">dvayoryatrokticāturyādaupamyārtho 'vagamyate&nbsp;|</span>
                  <span class="l">upamārūpakānyatve sāmyamityāmananti tat&nbsp;|| 34&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">tadānantyena bhedānāmasaṃkhyaṃ tasya tūktayaḥ&nbsp;|</span>
                  <span class="l">dṛṣṭāntoktiḥ prapañcoktiḥ prativastūktireva ca&nbsp;|| 35&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">tatrevādeḥ prayogeṇa dṛṣṭāntoktiṃ pracakṣate&nbsp;|</span>
                  <span class="l">ivāderaprayogeṇa prapañcoktiṃ manīṣiṇaḥ&nbsp;|| 36&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">vastu kiṃcidupanyasya nyasanāttatsadharmaṇaḥ&nbsp;|</span>
                  <span class="l">sāmyapratītirastīti prativastūktirucyate&nbsp;|| 37&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">tatra kriyājātiguṇadravyayogādihetuke&nbsp;|</span>
                  <span class="l">sāmye pūrvādibhedena dṛṣṭāntoktirvidhīyate&nbsp;|| 38&nbsp;||</span>
                  
               </div>
            </div>
            
            <p>sā kriyāyoganimittasāmyā dṛṣṭāntoktiḥ sāmānyataḥ pūrvā yathā—</p>
            
            <div class="lg">
               <div class="udāharaṇa">
                  <span class="l">‘sthitaḥ sthitāmuccalitaḥ prayātāṃ niṣeduṣīmāsanabandhadhīraḥ&nbsp;|</span>
                  <span class="l">jalābhilāṣī jalamādadānāṃ chāyeva tāṃ bhūpatiranvagacchat&nbsp;|| 49&nbsp;||’</span>
                  
               </div>
            </div>
            
            <p>atra dṛṣṭāntadārṣṭāntikayoranāviṣṭaliṅa‍gatvādavaśyābhidheyatvācca sthita ityādiṣu
               na liṅa‍gabhedadoṣaḥ&nbsp;| abhidhīyamānasthānādikriyāyogajanitaṃ sāmyaṃ samastamūrtimatsādhāraṇaśca
               pūrvameva chāyādṛṣṭāntaḥ&nbsp;| seyaṃ kriyāyoganimittasāmyā sāmānyataḥ pūrvā nāma dṛṣṭāntoktiḥ
               sāmyabhedaḥ&nbsp;||
            </p>
            ﻿<span class="pageinfo">[page 431]</span>
            
            <div class="commentary">
               
               <p><b>dvayoriti</b>&nbsp;| dvayorupamānopameyayorvacanaracanābhedādyatraupamyārthatulyatā jñāyate tatsāmyamāmananti
                  kathayanti&nbsp;| tarhyupamārūpakayorativyāptiḥ&nbsp;| ata uktam—<b>upameti</b>&nbsp;| yadyapi triṣu sādṛśyamasti tathāpi prakārakṛto bheda iti bhāvaḥ&nbsp;| tadvibhajate—<b>tasya tviti</b>&nbsp;| yadyapi bhedānāmānantyādasaṃkhyaṃ tatsāmyaṃ tathāpi tisra uktayaḥ prakārānugamakāstatretyarthaḥ&nbsp;||
                  <b>vastviti</b>&nbsp;| vastu vācyaṃ kimapyupanyasya tatsadharmaṇastena tulyaguṇasya nyasanādudāharaṇātsāmyajñānaṃ
                  prativastūktirityarthaḥ&nbsp;|| pūrvādītyādipadenottaragrahaṇaṃ kriyāyoga eva nimittaṃ
                  tatkṛtasāmyāt&nbsp;| <b>sthitetyādi</b>&nbsp;| sa bhūpatirdilīpastāṃ surabhimanvagacchadanugacchati sma&nbsp;| anugamanamevāha—sa kīdṛśaḥ&nbsp;|
                  sthato 'vasthitaḥ uccalitaḥ prasthitaḥ, āsanavānupaviṣṭaḥ, jalābhilāṣī jalecchāyutaśca&nbsp;|
                  jalābhilāyītipāṭhe ‘lā dāne’ tācchīlike ṇini ‘āto yuk-7|3|33’ iti yuki jalapānaśīla
                  ityarthaḥ&nbsp;| tāṃ kīdṛśīm&nbsp;| sthitām, prayātāṃ kṛtagamanām, niṣeduṣīmupaviṣṭām, jalamādadānāṃ
                  gṛhṇantīṃ ca&nbsp;| chāyeva yathā chāyā kamapyanugacchati tathetyarthaḥ&nbsp;| etāsāṃ kriyāṇāmekacittatayānugamārthaṃ
                  dhīra ityuktam&nbsp;| nanu chāyeva sa iti liṅa‍gabhedadoṣuṣṭamevedam&nbsp;| ataḥ kuto 'laṃkāratetyata
                  uktam—<b>anāviṣṭeti</b>&nbsp;| avivakṣitaliṅa‍gatvāt&nbsp;| nahi liṅa‍gavivakṣāyāmiha kiṃcitprayojanam&nbsp;| iyaṃ copamā
                  laukikī&nbsp;| loke ca chāyāyā āvarakānugamanaiyatyaṃ natvanyasyeti tāvanmātramevoddeśyamiheti
                  na doṣaḥ&nbsp;| tadidamuktam—<b>avaśyeti</b>&nbsp;| sarvakriyāyāḥ prathamata eva sāmyātpūrveyam&nbsp;| upamāyāmeka eva vākyārthaḥ, iha tu
                  vākyārthayorbheda iti bhitrālaṃkāratā&nbsp;||
               </p>
               
            </div> 
            
            <p>saiva kriyāguṇayoganimittā viśeṣataḥ pūrvā yathā—</p>
            
            <div class="lg">
               <div class="udāharaṇa">
                  <span class="l">‘saalujjoiavasuhe samatthajialoavittharantapaāve&nbsp;|</span>
                  <span class="l">ṭhāi ṇa ciraṃ ravimmi va vihāṇapaḍiā vi maïladā sappurise 50’</span>
                  
               </div>
            </div>
            
            <div class="lg">
               <div class="chāyā">
                  <span class="l">[sakalodda‍yotitavasudhe samastajīvalokavistīryamāṇapratāpe&nbsp;|</span>
                  <span class="l">tiṣṭhati na ciraṃ ravāviva vidhānapatitāpi malinatā satpuruṣe&nbsp;||]</span>
                  
               </div>
            </div>
            
            <p>atra jagadudda‍yotanakriyā pratāpaguṇayogahetusāmyamasādhāraṇaśca sūryadṛṣṭanta iti
               viśeṣataḥ kriyāguṇayoganimitteyaṃ pūrvā nāma dṛṣṭāntoktiḥ sāmyabhedaḥ&nbsp;||
            </p>
            ﻿<span class="pageinfo">[page 432]</span>
            
            <div class="commentary">
               
               <p><b>saalu ityādi</b>&nbsp;| iha satpuruṣe malinatā ciraṃ na tiṣṭati&nbsp;| kīdṛśe&nbsp;| sakalodda‍yotitā vasudhā yena
                  tasmin, samaste jīvaloke martyaloke vistīryamāṇaḥ pratāpo yasya tasmin&nbsp;| malinatā
                  kīdṛśī&nbsp;| vidhānena itikartavyatayā vidhinā vāpāditotpāditā&nbsp;| ravāviva yathā sūrye
                  malinatā ciraṃ na tiṣṭhati tathetyarthaḥ&nbsp;| kīdṛśe&nbsp;| sakalojjvalīkṛtavasudhe samastajīvaloke
                  vistīryamāṇaḥ pratāpaḥ pratapanaṃ yasya tasmin&nbsp;| malinatā kīdṛśī&nbsp;| vihāṇaṃ prātaḥ
                  tasmātpatitāpi&nbsp;| ihāsādhāraṇyameva viśeṣaḥ, pūrvatāpi samastakriyayā prathamataḥ sāmyena&nbsp;||
               </p>
               
            </div> 
            
            <p>guṇayoganimittasāmyā sāmānyata uttarā yathā—</p>
            
            <div class="lg">
               <div class="udāharaṇa">
                  <span class="l">‘rūpaṃ tadojasvi tadeva vīryaṃ tadeva naisargikamunnatatvam&nbsp;|</span>
                  <span class="l">na kāraṇātsvādbibhide kumāraḥ pravartito dīpa pratīpāt 51’</span>
                  
               </div>
            </div>
            
            <p>atra rūpādiguṇayogajanmajanitaṃ sāmya sāmānyarūpaśca paścātpradīpadṛṣṭānta iti sāmānyato
               guṇayoganimitteyamuttaro nāma dṛṣṭāntoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>rūpamiti</b>&nbsp;| kumāro bālako 'jaḥ, svānnijātkāraṇātpiturna bibhide na bhedaṃ jagāma&nbsp;| abhede hetumāha—ojasvi
                  dīptaṃ tadrūpaṃ, saukumāryaṃ tadeva, vīryaṃ tejastadeva, naisargikaṃ svābhāvikamunnatatvamucchritatvaṃ
                  ca&nbsp;| yathā dīpātpravartita utpādito dīpaḥ svātkāraṇāddīpānna bhinno bhavati&nbsp;| atrāpi
                  rūpādikaṃ tulyameva&nbsp;| dṛṣṭāntasya prakṛtavākyārthaparyavasāne sati paścādanvaya ityuttaratā&nbsp;||
               </p>
               
            </div> 
            
            <p>saiva kriyāguṇadravyayoganimittā viśeṣato yathā—</p>
            
            <div class="lg">
               <div class="udāharaṇa">
                  <span class="l">‘avvocchiṇṇapasario ahiaṃ uddhāi phuriasūracchāo&nbsp;|</span>
                  <span class="l">ucchāho subhaḍāṇaṃ visamakkhalio mahāṇariṇa va sotto&nbsp;|| 52&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[avyavacchinnaprasṛto 'dhikamuddhāvati sphuritaśūra(śaurya)cchāyaḥ&nbsp;|</span>
                  <span class="l">utsāhaḥ subhaṭānāṃ viṣamaskhalito mahānadīnāmiva srotaḥ&nbsp;||]</span>
                  
               </div>
            </div>
            
            <p>atrāvyavacchinnaprasṛta iti kriyāyoganimittaṃ sphuritaśauryacchāya iti guṇayoganimittaṃ
               sphuritasūryacchāya iti dravyayoganimittaṃ ca sāmyaṃ sāmānyaviśeṣarūpaśca viṣamaskhalitamahānadīsrotodṛṣṭānta
               iti viśeṣataḥ kriyādiyoganimitteyamuttarā nāma dṛṣṭāntoktiḥ sāmyabhedaḥ&nbsp;||
            </p>
            ﻿<span class="pageinfo">[page 433]</span>
            
            <div class="commentary">
               
               <p><b>avvocchiṇṇeti</b>&nbsp;| iha subhaṭānāmutsāho viṣame duṣkaro skhalitaḥ satradhikaṃ yathā syodevamuddhāvati
                  prakāśate&nbsp;| kīdṛśaḥ&nbsp;| avyavacchitro nirantaraḥ san prasṛtaḥ, sphuritā śūrasya subhaṭasya
                  śauryasya vā chāyā khyātiḥ kāntirvā yatra saḥ&nbsp;| yathā mahānadīnāṃ srotaḥ pravāho viṣame
                  deśe skhalitaḥ sannadhikamuddhāvati udgacchati so 'pi nirantaraṃ prasṛtaḥ sphuritā
                  sūrasya chāyā kāntiḥ pratibimbo vā yatra saḥ&nbsp;| ‘pratibimbe ca kāntau ca khyātau chāyārkayoṣiti&nbsp;|’
                  iti medinīkāraḥ&nbsp;| ('kāryārambheṣu saṃrambhaḥ stheyānutsāha ucyate&nbsp;|’ iti bharataḥ|)
                  atra tādṛśanadīsrotaso viśeṣarūpatā&nbsp;||
               </p>
               
            </div> 
            
            <p>dravyajātinimittasāmyā sāmānyataḥ pūrvā dṛṣṭantoktiryathā—</p>
            
            <div class="lg">
               <div class="udāharaṇa">
                  <span class="l">‘visaveo vva pasario jaṃ jaṃ ahilei vahaladhūmuppīho&nbsp;|</span>
                  <span class="l">sāmalaïjjaï taṃ taṃ ruhiraṃ va mahoahissa viddumaveṇṭam (ḍham) 53&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[viṣaveṇa iva prasṛto yaṃ yamagabhilẹdhi(līyate) bahaladhūmotpīḍaḥ&nbsp;|</span>
                  <span class="l">śyāmalayati(lāyate) taṃ taṃ (tattadū)rudhiramiva mahodadhervidrumaveṣṭam (pīṭham)&nbsp;||]</span>
                  
               </div>
            </div>
            
            <p>atra dhūmaviṣayorvidrumarudhirayośca dravyajātiyogakṛtaṃ pratīyamānaṃ śyāmalāyata
               iti dhūmaviṣadravyayogajanitamabhidhīyamānaṃ sāmānyarūpaṃ ca sāmyam&nbsp;| seyaṃ dṛṣṭāntasya
               pūrvamevopanyāsāddravyacātiyoganimittasāmyā sāmānyataḥ pūrvā nāma dṛṣṭāntoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>viseti</b>&nbsp;| iha bahaladhūmotpīḍo mahādhūmasamūho viṣavega iva prasṛto yadyadvidrumapīṭhamabhilīyate
                  'bhilāti gṛhṇāti vā tattanmahodadhervidrumapīṭhaṃ śyāmalāyate kajjalībhavati&nbsp;| kīdṛśam&nbsp;|
                  rudhiramiva, iyaṃ pūrvadiśā&nbsp;| abhilīyata iti abhipūrvāt līṅ āśleṣe daivādikaḥ...&nbsp;|
                  ‘syādutpīḍaḥ samūhe 'pi’ iti ratnakoṣaḥ&nbsp;| atra jāterdravyasya sāmānyata eva sāmyamiti
                  sāmānyarūpatā dṛṣṭāntasya pūrvāmupanyāsātpūrvatā ca&nbsp;||
               </p>
               
            </div> 
            
            <p>saiva dravyayoganimittasāmyā viśeṣato yathā—</p>
            
            <div class="lg">
               <div class="udāharaṇa">
                  <span class="l">‘saṃcāriṇī dīpaśikheva ratrau yaṃ yaṃ vyatīyāya patiṃvarā sā&nbsp;|</span>
                  <span class="l">narendramārgāṭṭa iva prapede vivarṇabhāvaṃ sa sa bhūmipālaḥ&nbsp;|| 54&nbsp;||’</span>
                  
               </div>
            </div>
            ﻿<span class="pageinfo">[page 434]</span>
            
            <p>atra dīpaśikhādidravyayogakṛtaṃ sāmyaṃ sāmānyaviśeṣarūpau saṃcāriṇī dīpaśikheti ca
               rājamārgāṭṭa iti ca dṛṣṭāntau pūrvamevopanyastau&nbsp;| seyaṃ viśeṣato dravyayoganimittasāmyā
               pūrvā nāma dṛṣṭāntoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>saṃcāriṇītyādi</b>&nbsp;| sā patiṃvarā indumatī yaṃ yaṃ bhūmipālaṃ vyatīyāya tatyāja sa sa bhūmipālo vivarṇabhāvaṃ
                  vivarṇatvaṃ prapede leme&nbsp;| yathā rātrau saṃcariṇī dīpaśikhā yaṃ yaṃ rājamārgāṭṭaṃ
                  vyatikrāmati sa sa rājamārgāṭṭo vaivarṇyaṃ prāpnoti tathetyarthaḥ&nbsp;| vyatīyāyeti vyatipūrvāt
                  ‘iṇ gatau’ iti dhātorliṭi rūpam&nbsp;| aṭṭo aṭārīti prasiddhaḥ&nbsp;| ‘syādaṭṭaḥ kṣaumamastriyām’
                  ityamaraḥ&nbsp;| iha saṃcaraṇatvasāmānyayogātsāmānyarūpatā, rājamārgāṭṭa iti viśeṣarūpatā&nbsp;||
               </p>
               
            </div> 
            
            <p>drvyayoganimittasāmyaiva sāmānyata uttarā yathā—</p>
            
            <div class="lg">
               <div class="udāharaṇa">
                  <span class="l">‘ujjvalālokayā snigdhā tvayā tyaktā na rājate&nbsp;|</span>
                  <span class="l">malīmasamukhā vartiḥ pradīpaśikhayā yathā&nbsp;|| 55&nbsp;||’</span>
                  
               </div>
            </div>
            
            <p>atra dravyayogakṛtaṃ sāmyaṃ sāmānyarūpaśca pradīpaḥ paścātpradīpaśikhāvartirdṛṣṭāntaḥ&nbsp;|
               seyaṃ yathoktarūpottarā nāma dṛṣṭāntoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>ujjvaletyādi</b>&nbsp;| tvayā tyaktā snigdhā snehavatī sakhī na rājate iti priyāyāḥ sakhīṃ prati patyurvacanam&nbsp;|
                  tvayā kīdṛśyā&nbsp;| ujjvalo nirmala āloko darśanaṃ yasyāstayā&nbsp;| snigdhā kīdṛśī&nbsp;| malīmasaṃ
                  mlānaṃ mukhaṃ yasyāḥ sā&nbsp;| yathā pradīpaśikhayā tyaktā vartirna śobhate tathetyarthaḥ&nbsp;|
                  pradīpaśikhayā kīdṛśyā&nbsp;| ujjvala āloka udda‍yoto yasyāstayā&nbsp;| vartiḥ kīdṛśī&nbsp;| snigdhā
                  snehavatī, snehastailam&nbsp;| malānamukhī ca&nbsp;| 'malīmasaṃ tu malinam’ ityamaraḥ&nbsp;| iha
                  nāyikāśikhayordravyayoryogaḥ&nbsp;| dṛṣṭāntasya sāmānyarūpatā paścādupādīyamānatā ca vyaktaiva&nbsp;||
               </p>
               
            </div> 
            
            <p>saiva kriyāguṇayoganimittasāmyā viśeṣato yathā—</p>
            
            <div class="lg">
               <div class="udāharaṇa">
                  <span class="l">‘to tāṇa haacchāaṃ ṇiccalaloaṇasihaṃ paütthapaāvam&nbsp;|</span>
                  <span class="l">ālekkhapaīvāṇaṃ va ṇiaaṃ païicaḍulattaṇaṃ pi vialiam 56’</span>
                  
               </div>
            </div>
            
            <div class="lg">
               <div class="chāyā">
                  <span class="l">[tatasteṣāṃ hatacchāyaṃ niścalalocanaśikhaṃ proṣitapratāpam&nbsp;|</span>
                  <span class="l">ālekhyapradīpānāmiva nijakaṃ prakṛticaṭulatvamapi vigalitam&nbsp;||]</span>
                  
               </div>
            </div>
            ﻿<span class="pageinfo">[page 435]</span>
            
            <p>atra hatacchāyamityādīnāmantargataguṇatvena kriyāviśeṣaṇatvāt kriyāguṇayoganimittaṃ
               nijaṃ prakṛticaṭulatvamapi vigalitamiti guṇayoganimittaṃ ca sāmyaṃ sāmānyaviśeṣarūpaścālekhyapradīpadṛṣṭānta
               iti kriyāguṇayoganimitteyaṃ viśeṣata uttarā nāma dṛṣṭāntoktiḥ sāmyabhedaḥ&nbsp;| atha dṛṣṭāntokterdṛṣṭāntālaṃkārasya
               ca ko viśeṣaḥ&nbsp;| ucyate&nbsp;| ‘laukikaparīkṣakāṇāṃ yasminnarthe buddhisāmyaṃ sa dṛṣṭāntaḥ’
               ityarthaṃ prati tu na kaścidviśeṣaḥ&nbsp;| uktiṃ prati punaraneko vidyate&nbsp;| tadyathā—dṛṣṭāntadārṣṭāntikayormitre
               vākye nirdeśo dṛṣṭāntālaṃkāraḥ&nbsp;| ekavākye nirdeśo dṛṣṭāntoktiḥ&nbsp;| sādhyadharmasiddhaye
               dṛṣṭāntālaṃkāraḥ, sādharmya[nimitta]siddhaye dṛṣṭāntoktaḥ&nbsp;| ivādyaprayoge dṛṣṭāntālaṃkāraḥ,
               ivādiprayoge tu dṛṣṭāntoktaḥ&nbsp;| ata eveyamubhayālaṃkāraḥ sa punararthālaṃkāra iti&nbsp;||
            </p>
            
            <div class="commentary">
               
               <p><b>to tāṇetyādi</b>&nbsp;| iha tatasteṣāṃ vānarāṇāmālekhyapradīpānāmiva nijakamātmīyaṃ prakṛticañcalatvamapi
                  vigalitamapagatam&nbsp;| hatā chāyā pratiṣṭā kāntirvā yatra tat&nbsp;| pakṣe hatā chāyā ātapābhāvarūpā
                  yatra tat&nbsp;| niścalaṃ locanameva śikhā yatra tat&nbsp;| proṣito 'ntargataḥ pratāpa pauruṣaṃ
                  pratapanaṃ ca yatra tat&nbsp;| kriyāviśeṣaṇatrayamidam&nbsp;| ‘nijamātmīyanityayoḥ’ iti viścaḥ&nbsp;|
                  svārthikaḥ kan&nbsp;| atra chāyāderguṇasya kriyāviśeṣaṇatayā kriyāyā guṇāyogaḥ&nbsp;| pradīpasya
                  dṛṣṭānta iti viśeṣaḥ&nbsp;| uttarā ca vyaktaiva&nbsp;| <b>atheti</b>&nbsp;| ubhayatra sāmyamātrasyopajīvanāditi bhāvaḥ&nbsp;| laukikā lokaviditāḥ, parīkṣakāḥ pramāṇena
                  vyavahāriṇaḥ&nbsp;| buddhisāmyasyobhayatra tulyatvādāha—<b>na kaściditi</b>&nbsp;| abheda evetyarthaḥ&nbsp;| tarhyabheda eva, netyāha—<b>uktimiti</b>&nbsp;| vacanaracanayāneke bhedāstayorityarthaḥ&nbsp;| sādhyeti sādhyo dharmaḥ sisādhayiṣitaḥ&nbsp;|
                  <b>sādharmyeti</b>&nbsp;| sādharmyaṃ samānadharmatā tasyā nimittaṃ guṇādi tayoḥ siddhirityarthaḥ&nbsp;| ivādiprayogapuraskāreṇa
                  śabdālaṃkāratā, sāmyādipuraskāreṇa cārthālaṃkāratetyubhayālaṃkāratetyāha—<b>ata iti</b>&nbsp;|
               </p>
               
            </div> 
            
            <p>prapañcoktiṃ lakṣayati—</p>
            
            <div class="lg">
               <div class="kārikā">
                  <span class="l">sāmyotkarṣāpakarṣokterupamānopameyayoḥ&nbsp;|</span>
                  <span class="l">prakṛtā vikṛtā ceti prapañcoktiḥ pradarśyate&nbsp;|| 39&nbsp;||</span>
                  
               </div>
            </div>
            ﻿<span class="pageinfo">[page 436]</span>
            
            <p>sopamānopameyayoḥ sāmyena prakṛtā yathā—</p>
            
            <div class="lg">
               <div class="udāharaṇa">
                  <span class="l">‘araṇyabījāñjalidānalālitāstathā ca tasyāṃ hariṇā viśaśvasuḥ&nbsp;|</span>
                  <span class="l">yathā tadīyairnayanaiḥ kutūhalātpuraḥ sakhīnāmamimīta locane&nbsp;|| 57&nbsp;||’</span>
                  
               </div>
            </div>
            
            <p>atra mṛgalocanopamānānāṃ tallocanopameyayośca sāmyamavikṛtānāmeva pratīyate&nbsp;| seyaṃ
               sāmānyena prakṛtā nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>sāmyeti</b>&nbsp;| upamānopameyayoḥ sāmyenotkarṣeṇāpakarṣeṇa ca prapañcoktiḥ&nbsp;| sā ca kvacitprakṛtā
                  svabhāvasiddhā, kvacidvikṛtaupāghikī&nbsp;|| <b>araṇyetyādi</b>&nbsp;| tasyāṃ gauryāṃ ca tathā tena prakāreṇa hariṇā viśaśvasuḥ viśvāsaṃ jagamuḥ&nbsp;| kīdṛśāḥ&nbsp;|
                  araṇyabījasya aṃḍorīti khyātasyāñjalidānena lālitā vilāsitāḥ&nbsp;| tadañjalisthanīvāradhānyabhakṣakā
                  ityarthaḥ&nbsp;| yathā sā gaurī tadīyairmṛgasaṃbandhibhirnetrairagre sakhīnāṃ locane 'mimīta
                  samīcakāra kautukāt&nbsp;| araṇye bījāni yasya tadaraṇyabījam&nbsp;| viśaśvasuriti vipūrvāt
                  ‘śvasa prāṇane’ ityasmālliṭyusi rūpam&nbsp;| <a href="" class="note" title="pramādoktireṣā&nbsp;| jauhotyādermādhātoriti tu nyāyyam">*</a>amimīteti ‘māṅ māne’ ṇici luṅi caṅi rūpam&nbsp;| ihāvikṛtatā mṛgalocanānāṃ sahajasaukaryāt&nbsp;|
                  ata eva prakṛtatā prapañcoktirivāderaprayogāt&nbsp;||
               </p>
               
            </div> 
            
            <p>prakṛtaivopamānotkarṣeṇa yathā—</p>
            
            <div class="lg">
               <div class="udāharaṇa">
                  <span class="l">‘garvamasaṃvāhyamimaṃ locanayugalena vahasi kiṃ mugdhe&nbsp;|</span>
                  <span class="l">santīdṛśāni diśi diśi saraḥsu nanu nīlanalināni&nbsp;|| 58&nbsp;||’</span>
                  
               </div>
            </div>
            
            <p>atra tava dve locanotpale eva, sarasāṃ punarbahūni nīlotpalānītyupamānotkarṣaḥ prakṛta
               eva pratīyate&nbsp;| seyamupamānotkarṣeṇa prakṛtā nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>garvamityādi</b>&nbsp;| nanu he nāyike, locanadvayenāsaṃvāhyaṃ garva tvaṃ kiṃ vahasi&nbsp;| na vọdhumarhasītyarthaḥ&nbsp;|
                  diśi diśi pratidiśaṃ saraḥsu taḍāgeṣu rhadṛśāni tvannatratulyāni nīlotpalāni santi&nbsp;|
                  ata eva garvabhaṅa‍gaḥ&nbsp;| ‘syānmardanaṃ saṃvāhanam’ ityamaraḥ&nbsp;| iha nīlotpalānāmutkarṣaḥ
                  sāhajika eva&nbsp;| netradvayāpekṣayā teṣāṃ bahutvāt&nbsp;||
               </p>
               
            </div> 
            ﻿<span class="pageinfo">[page 437]</span>
            
            <p>saivopamānāpakarṣeṇa yathā—</p>
            
            <div class="lg">
               <div class="udāharaṇa">
                  <span class="l">‘anyato naya muhūrtamānanaṃ candra eṣa sarale kalāmayaḥ&nbsp;|</span>
                  <span class="l">mā kadācana kapolayormalaṃ saṃkramayya samatāṃ <a href="" class="note" title="subhāṣitāvalau tu ‘sa neṣyati’ iti pāṭhaḥ">*</a>nayiṣyati&nbsp;|| 59&nbsp;||’</span>
                  
               </div>
            </div>
            
            <p>atropamānasya malinatākṛto 'pakarṣaḥ prakṛta eva pratīyate&nbsp;| seyamupamānāpakarṣeṇa
               prakṛtā nāma prapañcoktiḥ sāmyabhedaḥ&nbsp;|
            </p>
            
            <div class="commentary">
               
               <p><b>anyata ityādi</b>&nbsp;| hesarale ṛjuprakṛtike, ānanaṃ mukhaṃ muhūrtamanyato 'nyatra naya prāpaya&nbsp;| atra
                  hetuḥ&nbsp;| eṣa candraḥ kalāmayaḥ kadācana kapolayormalaṃ saṃkramayya melayitvā mā samatāṃ
                  sāmyaṃ nayiṣyati prāpayiṣyati&nbsp;| anyasyānyatra saṃkramaṇe kalāmayatvaṃ hetuḥ&nbsp;| anyata
                  iti saptamyāṃ tasiḥ&nbsp;| iha candrasyopamānasya kalaṅa‍karūpamalasaṃbandhakṛto 'pakarṣaḥ
                  sāhajika eva jñāyate&nbsp;||
               </p>
               
            </div> 
            
            <p>saivopamānasya kiṃcidutkarṣeṇa yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘āpātamātrarasike sarasīruhasya</span>
                     <span class="seg">kiṃ bījamarpayitumicchasi vāpikāyām&nbsp;|</span>
                     </span>
                  <span class="l">
                     <span class="seg">kālaḥ kalirjagadidaṃ nakṛtajñamajñe</span>
                     <span class="seg">sthitvā hariṣyati tavaiva mukhasya śobhām&nbsp;|| 60&nbsp;||’</span>
                     </span>
                  
               </div>
            </div>
            
            <p>atropamānasyopameyādīṣadutkarṣaḥ prakṛta eva pratīyate&nbsp;| seyamīṣadutkarṣeṇa prakṛtā
               nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>āpātetyādi</b>&nbsp;| he āpātamātrarasike etatkṣaṇamātrarasavaśe he nāyike, sarasīruhasya padmasya bījaṃ
                  vāpikāyāmarpayituṃ kṣeptuṃ kimicchasi&nbsp;| kiṃ tu nedamarhamityarthaḥ&nbsp;| atra hetuḥ&nbsp;|
                  ayaṃ kālaḥ kaliyugākhyaḥ, ata evedaṃ jagannakṛtajñamamaryādam&nbsp;| tato he ajñe, sthitvā
                  kālāntara idaṃ sarasīruhaṃ tavaiva mukhasya śobhāmatha ca saṃpadaṃ hariṣyati grahīṣyati&nbsp;|
                  jeṣyatīti yāvat&nbsp;| ‘āpātaḥ puṃsi tatkālaṃ’ iti medinīkāraḥ&nbsp;| ‘maryādāvānkṛtajñaḥ’ iti
                  ca&nbsp;| iha padmasyopamānasya mukhādupameyātkiṃcidutkarṣaḥ sāhajika eva vivakṣitaḥ&nbsp;||
               </p>
               
            </div> 
            ﻿<span class="pageinfo">[page 438]</span>
            
            <p>upamānopameyayoḥ sāmyāpattyā vikṛtā yathā—</p>
            
            <div class="lg">
               <div class="udāharaṇa">
                  <span class="l">‘ghariṇīe mahāṇasakammalaggamasimaliieṇa hattheṇa&nbsp;|</span>
                  <span class="l">chittaṃ muhaṃ hasijjaï candāvatthaṃ gaaṃ païṇā&nbsp;|| 61&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[gṛhiṇyā mahānasakarmalagnamasīmalinitena hastena&nbsp;|</span>
                  <span class="l">spṛṣṭaṃ mukhaṃ hasyate candrāvasthāṃ gataṃ patyā&nbsp;||]</span>
                  
               </div>
            </div>
            
            <p>atrotkṛṣṭopameyasya masīmālinyavaikṛtenopamānasāmyamāpadyamānaṃ pratīyate&nbsp;| seyamupamānopameyayoḥ
               sāmyāpattyā vikṛtā nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>ghariṇītyādi</b>&nbsp;| ‘gṛhiṇya mahānasakarmalagnamasīmalinitena hastena&nbsp;| spṛṣṭaṃ mukhaṃ hasyate candrāvasthāṃ
                  gataṃ patyā&nbsp;||’ iha kayācinnāyikayā candreṇa spardhamānayā pākāsaktayā śyāmitahastena
                  mukhe spṛṣṭe sati nāyakastanmukhasya candrasamatvaṃ sūcayannupahasatītyekāparasyai
                  kathayati—<b>gṛhiṇyā iti</b>&nbsp;| gṛhiṇyāḥ pākakriyālagnaśyāmabhāgaśyāmitena kareṇa spṛṣṭaṃ mukhamata eva candrāvasthāṃ
                  gataṃ patyā hasyate&nbsp;| ‘pākasthānamahānase’ ityamaraḥ&nbsp;| atra masīmālinyaṃ vaikṛtaṃ
                  tata eva mukhacandrayoḥ sāmyāpattiḥ&nbsp;||
               </p>
               
            </div> 
            
            <p>vikṛtaivopameyasyotkarṣāpattyā yathā—</p>
            
            <div class="lg">
               <div class="udāharaṇa">
                  <span class="l">‘rattuppaladalasohā tīa vi casaammi surahivāruṇībharie&nbsp;|</span>
                  <span class="l">maatambehi maṇaharā paḍimāḍiehi loaṇehi lahuiā&nbsp;|| 62&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[raktotpaladalaśobhā tasya api caṣake surabhivāruṇībharite&nbsp;|</span>
                  <span class="l">madatāmrābhyāṃ manoharā pratimāpatitābhyāṃ locanābhyāṃ laghvīkṛtā&nbsp;||]</span>
                  
               </div>
            </div>
            
            <p>atropameyasya madhumadatāmratvavaikṛta utkarṣaḥ pratīyate&nbsp;| seyamupameyotkarṣeṇa vikṛtā
               nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>rattuppaletyādi</b>&nbsp;| iha kathāpi nāyikayā locanābhyāṃ caṣake sugandhimadyabhṛte pratimayā pratibimbena
                  patitābhyām&nbsp;| ata eva madenātāmrābhyāmatilohitābhāyāṃ manojñā raktotpaladalasya śobhā
                  laghvīkṛtātyalpā kṛtā&nbsp;| jiteti yāvat&nbsp;| ‘caṣakaṃ pānapātraṃ syāt’ iti hārāvalī&nbsp;| ‘surā...varuṇātmajā’
                  ityamaraḥ&nbsp;| bharita ityatra ﻿<span class="pageinfo">[page 439]</span>
                  bāhulakātpākṣika iḍagamaḥ&nbsp;| yadvā bharitaḥ saṃjātabharaḥ&nbsp;| tārakāditvāditac&nbsp;| ‘pratibimbaṃ
                  pratimā’ ityamaraḥ&nbsp;| atra netrayorupameyayormadatāmratvaṃ vaikṛta utkarṣaḥ sphuṭa
                  eva&nbsp;||
               </p>
               
            </div> 
            
            <p>saivopameyāpakarṣāpattyā yathā—</p>
            
            <div class="lg">
               <div class="udāharaṇa">
                  <span class="l">‘mṛgaṃ mṛgāṅa‍ka sakalaṃ sadāṅa‍ke bibhārti tasyāstu mukhaṃ kadācit&nbsp;|</span>
                  <span class="l">kapoladeśe mṛganābhipatra/?/miyānsakhe tasya tato 'pakarṣaḥ&nbsp;|| 63&nbsp;||’</span>
                  
               </div>
            </div>
            
            <p>atra mṛgāṅa‍ka sakalaṃ mṛgaṃ sadāṅa‍ke bibhārti, tanmukhaṃ ca kadācinmṛganābhimātrajapatramevetyupameyasya
               vācanikyapakarṣāpattiḥ pratīyate&nbsp;| seyamupameyāpakarṣāpattyā vikṛtā nāma prapañcoktiḥ
               sāmyabhedaḥ&nbsp;||
            </p>
            
            <div class="commentary">
               
               <p><b>mṛgamityādi</b>&nbsp;| he sakhe, tasya mukhasya tataścandrādiyānetāvānprakarṣaḥ&nbsp;| tamevāha&nbsp;| mṛgāṅa‍kaścandro
                  'ṅa‍ke kroḍe sadā sakalaṃ mṛgaṃ bibharti&nbsp;| tasyāḥ punarmukhaṃ (kartṛ), kapoladeśe
                  mṛganābheḥ kastūrikāyāḥ pattraṃ pattrāvalīṃ kadācidvahati&nbsp;| iha mukhasyopameyasya
                  vācanikī vacanatātparyaparyavasannāpakarṣāpattiḥ&nbsp;| kalaṅkinā samamanayoralpa evotkarṣa
                  iti hi vacanamapasarṣabodhakameva&nbsp;| vikṛtatā ca kastūrīpattrādhānāt&nbsp;||
               </p>
               
            </div> 
            
            <p>saivopameyasya sāmyāpattyopamānotkarṣeṇa ca yathā—</p>
            
            <div class="lg">
               <div class="udāharaṇa">
                  <span class="l">‘na martyalokastridivātpratīyate mriyeta nāgre yadi vallabho janaḥ&nbsp;|</span>
                  <span class="l">nivṛttameva tridivaprayojanaṃ mṛtaḥ sa cejjīvata eva jīvati&nbsp;|| 64&nbsp;||’</span>
                  
               </div>
            </div>
            
            <p>atropameyasya yathoktadharmayoge satyupamānena pūrvārdhe sāmyamuttarārdhe tu kiṃcidutkarṣo
               bhavati&nbsp;| seyaṃ yathoktā&nbsp;| vikṛtā nāma prapañcoktiḥ sāmyabhedaḥ&nbsp;||
            </p>
            
            <div class="commentary">
               
               <p><b>na martyetyādi</b>&nbsp;| vivṛto 'yamabhāvālaṃkāre&nbsp;| ihopameyasya martyalokasya yathoktadharmasyāgre vallabhamaraṇābhāvarūpasya
                  yoge satyupamānena tridivena taulyamagre tridivaprayojananivṛttyukterutkarṣa eva jñāyate&nbsp;|
                  vallabhasyāgre maraṇābhāvāśaṃsanayā vikṛtatā&nbsp;||
               </p>
               
            </div> 
            
            <p>prativastūkterbhedaprakārānāha—</p>
            
            <div class="lg">
               <div class="kārikā">
                  <span class="l">prativastūktirapyasminnṛjvī vakrā ca kathyate&nbsp;|</span>
                  <span class="l">dṛṣṭāntokteśca sā chāyāṃ prapañcokteśca gāhate&nbsp;|| 40&nbsp;||</span>
                  
               </div>
            </div>
            ﻿<span class="pageinfo">[page 440]</span>
            
            <p>sā dṛṣṭāntokticchāyayā vidhāvṛjuḥ pūrvā ca yathā—</p>
            
            <div class="lg">
               <div class="udāharaṇa">
                  <span class="l">‘tanmanye himabhāsastārānikareṇa kāntirucchedyā&nbsp;|</span>
                  <span class="l">yattasyā(etasyā) mukhametadyadi yuvatimukhāni vijayante&nbsp;|| 65&nbsp;||’</span>
                  
               </div>
            </div>
            
            <p>atra tadindostārakaughena kāntirucchedyā iti pūrvamṛjūktyā dṛṣṭāntarūpaṃ paścādyadetanmukhaṃ
               yuvatimukhāni vijayanta iti ṛjūktyaiva dārṣṭāntikarūpaṃ prativastūpanyastamiti seyaṃ
               dṛṣṭāntokticchāyayā vidhāvṛjvīpūrvā ca prativastūktiḥ sāmyabhedaḥ&nbsp;||
            </p>
            
            <div class="commentary">
               
               <p><b>pratīti</b>&nbsp;| sā prativastūktirdṛṣṭāntoktiprapañcoktyośchāyāṃ dharmaṃ gāhate bibharti tayoś‍chāyāvāhinītyarthaḥ&nbsp;||
                  <b>tanmanye ityādi</b>&nbsp;| etasyā etanmukhaṃ yadi yuvatimukhāni (kartṝṇi) vijayante tattadā himabhāsaścandrasya
                  kāntistārānikareṇocchedyetyahaṃ manye&nbsp;| iha karmānumitiradhyāhāryā&nbsp;| vijayanta ityatra
                  ‘viparābhyāṃ jeḥ 1|3|19|’ iti taṅ&nbsp;| atra prathamamṛjūktyā dṛṣṭāntaḥ, paścāddārṣṭāntikamṛjūktyaiva
                  prativastūpanyāsaḥ&nbsp;| tathā ca dṛṣṭāntokticchāyā vyaktaiva, vidhimukhatāpi vyaktaiva&nbsp;||
               </p>
               
            </div> 
            
            <p>saivottarā vakrā ca yathā—</p>
            
            <div class="lg">
               <div class="udāharaṇa">
                  <span class="l">‘śuddhāntadurlabhāmidaṃ vapurāśramavāsino yadi janasya&nbsp;|</span>
                  <span class="l">dūrīkṛtāḥ khalu guṇairudyānalatā vanalatābhiḥ&nbsp;|| 66&nbsp;||’</span>
                  
               </div>
            </div>
            
            <p>atra śuddhāntadurlabhamiti vakroktyā pūrvaṃ dārṣṭāntikarūpaṃ vastūpanyasya paścāddūrīkṛtāḥ
               khalu guṇairiti vakroktyaiva dṛṣṭāntarūpaṃ prativastūpanyastamiti seyaṃ dṛṣṭāntokticchāyayā
               vidhau vakrottarā ca prativastūktiḥ sāmyabhedaḥ&nbsp;||
            </p>
            
            <div class="commentary">
               
               <p><b>śuddhetyādi</b>&nbsp;| yadyāśramavāsino janasya vapuridaṃ śuddhānte 'ntaḥpure durlabhamasti tadā khalu
                  niścayena vanalatābhirudyānalatā guṇairdūrīkṛtāḥ santi&nbsp;| ‘śuddhāntaścāvarodhaśca’
                  ityamaraḥ&nbsp;| atra śuddhāntadurlabhapadenedṛśaṃ rūpamantaḥpure 'pi nāstīti vakroktayā
                  pratipāditapūrvaṃ dārṣṭāntike&nbsp;| uttarārdhe 'pi vakrokta‍yaiva dṛṣṭāntakathanamiti
                  dṛṣṭāntokticchāyatvavighitā tu sphuṭaiva&nbsp;||
               </p>
               
            </div> 
            ﻿<span class="pageinfo">[page 441]</span>
            
            <p>dṛṣṭāntokticchāyayā niṣedhe ṛjuḥ pūrvā yathā—</p>
            
            <div class="lg">
               <div class="udāharaṇa">
                  <span class="l">‘na mālatīdāma vimardayogyaṃ na prema navyaṃ sahate 'parādhān&nbsp;|
                     mlānāpi na mlāyati kesarasragdevī na khaṇḍapraṇayā kathaṃcit 67’</span>
                  
               </div>
            </div>
            
            <p>atra na mālatīdāma vimardayogyāmiti, mlānāpi na mlāyati kesarasragiti ca ṛjūktibhyāmeva
               pūrvaṃ dṛṣṭāntarūpe vastunī pratiṣidhyottarakālaṃ na prema navyaṃ sahate 'parādhāniti,
               devī na khaṇḍapraṇayā kathaṃciditi ca dārṣṭāntikarūpe prativastunī ṛjūktyaiva pratiṣiddhe&nbsp;|
               seyaṃ niṣedhe ṛjvī pūrvā ca dṛṣṭāntokticchāyāyā prativastūktiḥ sāmyabhedaḥ&nbsp;|
            </p>
            
            <div class="commentary">
               
               <p><b>na mālatītyādi</b>&nbsp;| mālatīmālā vimardayogyā nāsti&nbsp;| atimṛdutvāt&nbsp;| tadvannavyaṃ navīnaṃ prema aparādhānna
                  sahate&nbsp;| kesarasrak bakulamālā mlānāpi satī na mlāyati atimalinā na bhavati tadvaddevī
                  kathaṃcinna khaṇḍapraṇayā na khaṇḍitapraśrayā bhavati&nbsp;| ‘navyo navīno nūtano navaḥ’
                  ityamaraḥ&nbsp;| atra dṛṣṭāntokticchāyayā niṣedhaḥ&nbsp;| pūrvatvamṛjutvaṃ ca sphuṭameva&nbsp;||
               </p>
               
            </div> 
            
            <p>saivottarā ca vakrā ca yathā—</p>
            
            <div class="lg">
               <div class="udāharaṇa">
                  <span class="l">‘mānuṣīṣu kathaṃ vā syādasya rūpasya saṃbhavaḥ&nbsp;|</span>
                  <span class="l">na prabhātaralaṃ jyotirudeti vasudhātalāt&nbsp;|| 68&nbsp;||’</span>
                  
               </div>
            </div>
            
            <p>atra kathaṃ vā syāditi vakrayā niṣedhoktyā dārṣṭāntikamabhidhāya paścānna vasudhātalātprabhātaralaṃ
               jyotirudetīti vaiyadhikaraṇyavakrayaiva niṣedhoktyā dṛṣṭanto 'bhihitaḥ&nbsp;| seyaṃ niṣedhe
               vakrottarā ca dṛṣṭāntokticchāyayā prativastūktiḥ sāmyabhedaḥ&nbsp;||
            </p>
            
            <div class="commentary">
               
               <p><b>mānuṣīṣvityādi</b>&nbsp;| vivṛto 'yamabhāvālaṃkāre&nbsp;| atra kathaṃ vā syāditi vitarkotthatayā vakroktirniṣedharūpā,
                  uttarārdhe tādṛśajyotiṣo bhūmāvasaṃbhave 'tirūpavatyā bhūmāvasaṃbhava ukta iti vaiyadhikariṇyaṃ
                  vakratā ca&nbsp;||
               </p>
               
            </div> 
            ﻿<span class="pageinfo">[page 442]</span>
            
            <p>prapañcokticchāyayā vidhāvṛjvī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘taraṅa‍gaya dṛśo 'ṅa‍gane patatu citramindīvaraṃ</span>
                     <span class="seg">sphuṭīkuru radacchadaṃ vrajatu vidrumaḥ śvetatām&nbsp;|</span>
                     </span>
                  <span class="l">
                     <span class="seg">kṣaṇaṃ vapurapāvṛṇu spṛśatu kāñcanaṃ kālikām</span>
                     <span class="seg">udañcaya mukhaṃ manāgbhavatu ca dvicandraṃ nabhaḥ&nbsp;|| 69&nbsp;||’</span>
                     </span>
                  
               </div>
            </div>
            
            <p>atra prathamacaturthapādayorupamānopameyasāmyaṃ vaikṛtam, dvitīyatṛtīyapādayorupamānāpakarṣaḥ
               prakṛta iti&nbsp;| seyaṃ prapañcokticchāyayā vidhāvṛjvī nāma prativastūktiḥ sāmyabhedaḥ&nbsp;||
            </p>
            
            <div class="commentary">
               
               <p><b>taraṅa‍gayetyādi</b>&nbsp;| he aṅa‍gane rūpavati, dṛśo netrāṇi taraṅa‍gaya cañcalāni kuru&nbsp;| tato nīlamindīvaraṃ
                  padmaṃ patatu bhaṅa‍gavadbhavatu&nbsp;| radacchadaṃ daśanācchādakamadharaṃ sphuṭīkuru vyaktīkuru&nbsp;|
                  tato vidrumaḥ pravālavṛkṣaḥ śvetatāṃ vrajatu yātu&nbsp;| kṣaṇaṃ muhūrtamātraṃ vapuḥ śarīramapāvṛṇu
                  nirāvaraṇa kuru&nbsp;| tataḥ kāñcanaṃ kanakaṃ (kartṛ) kālikāṃ śyāmikāṃ spṛśatu&nbsp;| manāk
                  alpaṃ yathā syādevaṃ mukhamudañcayottolaya ca&nbsp;| tato nabha ākāśaṃ dvicandraṃ candradvayānvitaṃ
                  bhavatu&nbsp;| taraṅa‍gayeti taraṅa‍gaśabdāt ‘tatkaroti-’ iti ṇici loṭi rūpam&nbsp;| ‘oṣṭhādharau
                  tu radanacchadau’ ityamaraḥ&nbsp;| ‘vidrumo nā pravāle 'pi’ iti medinīkāraḥ&nbsp;| ‘kālikā śyāmikā
                  caṇḍyāḥ’ (?) iti śāśvataḥ&nbsp;| dvau candrau yatra tadvicandram&nbsp;| atra vikṛtatayā prakṛtatayā
                  ca prapañcokticchāyā vaikṛtamasāhajikam&nbsp;| prakṛtaḥ sahajaḥ&nbsp;| vidhitā tu vyaktaiva&nbsp;||
               </p>
               
            </div> 
            
            <p>saiva vidhau vakrā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘ekkoṇṇamiabhuabhaṅa‍ge vimalakavole</span>
                     <span class="seg">vaaṇammi tui miacchi tiriñchaṇaaṇe&nbsp;|</span>
                     </span>
                  <span class="l">
                     <span class="seg">ehu sasibimbaü kalaṅa‍gagāraü paṇḍaraü khittaü</span>
                     <span class="seg">uppareṇa bhamāia ṇimañchaṇakhapparaü&nbsp;|| 70&nbsp;||’</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[ekonnāmitabhrūbhaṅa‍ge vimalakapole</span>
                     <span class="seg">vadane tavaḥ mṛgākṣi tiryaṅnayane&nbsp;|</span>
                     </span>
                  <span class="l">
                     <span class="seg">etacchaśibimbaṃ kalaṅa‍kāgāraṃ pāṇḍaramutkṣiptam</span>
                     <span class="seg">upari bhrāmayitvā nirmañchanakarparam&nbsp;||]</span></span>
                  
               </div>
            </div>
            ﻿<span class="pageinfo">[page 443]</span>
            
            <p>atropameyotkarṣo vaikṛtaḥ, upamānāpakarṣaḥ prākṛtaḥ prakāśata eva&nbsp;| yā punariyamuttarārdhena
               rūpakeṇopamānāpakarṣasyoktibhāṅgistayeyaṃ prapañcokticchāyayā vidhau vakrā nāma prativastūktiḥ
               sāmyabhedaḥ&nbsp;||
            </p>
            
            <div class="commentary">
               
               <p><b>ekko ityādi</b>&nbsp;| ‘ekonnāmita bhrūbhaṅa‍ge vimalakapole vadane tava mṛgākṣi tiryaṅa‍gayane&nbsp;| etacchaśibimbaṃ
                  kalaṅa‍kāgāraṃ pāṇḍaramutkṣiptamupari bhrāmayitvā nirmañchanakarparam&nbsp;||’ iha he mṛgākṣi,
                  tava vadana etacchaśibimbaṃ nirmañchanakarparamupari bhrāmayitvotkṣiptam&nbsp;| kīdṛśe
                  vadane&nbsp;| eka unnamita uttolito bhrūbhaṅa‍go yatra tasmin&nbsp;| vimalau kapolau yatra tasmin&nbsp;|
                  tiryagnayane yatra tasmin&nbsp;| etādṛśasya nirmañchanamucitameva&nbsp;| śaśibimbe nirmañchanakarparadharmamāha—kalaṅa‍ka
                  evāṅa‍gāro yatra tatpāṇḍaraṃ śvataṃ ca&nbsp;| ‘aṅa‍gāro 'lātamulmukam’ ityamaraḥ&nbsp;| ‘karparo
                  'srī kapāle 'pi’ iti medinīkāraḥ&nbsp;| atropameye vadane bhrūbhaṅa‍gādervikṛtatvaprakāśaḥ
                  sphuṭaḥ&nbsp;| uttamasya nirbhañchanaṃ kriyata ityuktibhaṅa‍gī‍&nbsp;||
               </p>
               
            </div> 
            
            <p>saiva niṣedhe ṛjvī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘dātāro yadi kalpaśākhibhiralaṃ yadyarthinaḥ kiṃ tṛṇaiḥ</span>
                     <span class="seg">santaścedamṛtena kiṃ yadi khalāstatkālakūṭena kim&nbsp;|</span>
                     </span>
                  <span class="l">
                     <span class="seg">kiṃ karpūraśalākayā yadi dṛśoḥ panthānameti priyā</span>
                     <span class="seg">saṃsāre 'pi satīndrajālamaparaṃ yadyasti tenāpi kim&nbsp;|| 71&nbsp;||’</span>
                     </span>
                  
               </div>
            </div>
            
            <p>atropameyotkarṣa ṛjūktyaiva ca nibaddha iti seyaṃ prapañcokticchāyayā niṣedhe ṛjurnāma
               prativastūktiḥ sāmyabhedaḥ&nbsp;||
            </p>
            
            <div class="commentary">
               
               <p><b>dātāra ityādi</b>&nbsp;| yadi dātāraḥ santi tadā kalpaśākhibhiḥ kalpavṛkṣapañcakairalaṃ niṣphalam&nbsp;| dānasya
                  dātṛbhireva niṣpādanām&nbsp;| yadyarthino yācakāḥ santi tarhi tṛṇaiḥ kim&nbsp;| yācakānāmeva
                  tṛṇākāryakaratvāt&nbsp;| evamanyatrāpi&nbsp;| cedyadi santaḥ sajjanāstadā amṛtena kim&nbsp;| khalā
                  durjanā yadi tadā kālakūṭena viṣeṇa kim&nbsp;| dṛśornetrayoḥ&nbsp;| panthānaṃ mārgaṃ yadi priyā
                  eti āyāti tadā karpūraśalākayā kiṃ karpūraghaṭitakāṣṭhikayā kim&nbsp;| karpūrāñjanyā vā
                  kim&nbsp;| saṃsāre 'pi sati vidyamāne tasmādaparamindrajālamasti tenāpi kim&nbsp;| sakalendrajālātsaṃsārasya
                  mahattvāt&nbsp;| ‘candrādikāṣṭhyañjanayoḥ śalākā’ iti medinīkāraḥ&nbsp;| atra dātṛprabhṛterutkarṣa
                  upamāne ca niṣedha ṛjūktyaiva&nbsp;||
               </p>
               
            </div> 
            ﻿<span class="pageinfo">[page 444]</span>
            
            <p>saiva niṣedhe vakrā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘tadvakraṃ yadi mudritā śaśikathā <a href="" class="note" title="‘hā hema sā ceddayutiḥ’ iti pāṭhaḥ">*</a>taccetsmitaṃ kā sudhā</span>
                     <span class="seg">taccakṣuryadi hāritaṃ kuvalayaistāścedgiro<a href="" class="note" title="‘staccetsmitaṃ kā sudhā’ iti pāṭhaḥ">*</a> dhiṅmadhu&nbsp;|</span>
                     </span>
                  <span class="l">
                     <span class="seg">dhik kaṃdarpadhanurbhruvau ca yadi te kiṃ vā bahu brūmahe</span>
                     <span class="seg">yatsatyaṃ <a href="" class="note" title="‘vastuvimukhaḥ sarga॰’ iti pāṭhaḥ">*</a>punaruktavastuvirasaḥ sargakramo vedhasaḥ&nbsp;|| 72&nbsp;||’</span>
                     </span>
                  
               </div>
            </div>
            
            <p>atropamānāpakarṣo vakroktyā ca niṣedhaḥ&nbsp;| śeṣaṃ pūrvavat&nbsp;| te ime dve api mālopamācchāyayā
               prapañcoktipūrve, punaḥ upamācchāyayeti mantavyam&nbsp;||
            </p>
            
            <div class="commentary">
               
               <p><b>tadvakramityādi</b>&nbsp;| tasyāstatprasiddhaṃ mukhaṃ yadyasti tadā śaśikathā mudritā luptā&nbsp;| tanmukhasyaiva
                  candratvāt&nbsp;| evamanyatrāpi&nbsp;| sarvatra tacchabdaḥ prasiddhau&nbsp;| cedyadi tatsmitamīṣaddhāsastadā
                  kā sudhā kimabhṛtam&nbsp;| yadi tannetraṃ tadā hāritaṃ nīlanalinaiḥ&nbsp;| yadi tā giro vāṇyastadā
                  dhiṅmadhu&nbsp;| yadi te bhruvau ca tadā kaṃdarpadhanurdhik&nbsp;| yadvā kiṃ bahu brūmahe vadāmo
                  yatsatyaṃ niścitaṃ vedhaso dhātuḥ sṛṣṭikramaḥ punaruktavastuṣu dviruktapadārtheṣu
                  vimukha eva&nbsp;| tathā ca tadvakrādau sati taccandrādisargo na syāditi bhāvaḥ&nbsp;| ‘ūrdhve
                  dṛgbhyāṃ bhruvau sriyām’ ityamaraḥ&nbsp;| atra kathāmudraṇādinā candrādereva niṣedha iti
                  vakroktiḥ&nbsp;| śeṣaṃ prapañcokticchāyatvādikaṃ pūrvavat ṛjuprativastūktivat&nbsp;| anayoḥ
                  prapañcokticchāyā kathamityata āha—<b>māleti</b>&nbsp;| yathā mālopamāyāṃ vistareṇopamitistathātra prapañcoktirapi vistareṇetyarthaḥ&nbsp;||
                  <b>utpādyeti</b>&nbsp;| yathotpādyopamāyāmupamānārthamutpādyopameyena pratīyamānamabhidhīyamānaṃ ca sādṛśyamuktaṃ
                  tathā pūrvayorapīti prapañcokticchāyatvamityarthaḥ&nbsp;|| iti sāmānyālaṃkāranirūpaṇam&nbsp;||
               </p>
               
            </div> 
            
            <p>saṃśayoktyalaṃkāranirūpaṇam&nbsp;|</p> 
            
            <p>saṃśayalakṣaṇamāha—</p>
            
            <div class="lg">
               <div class="kārikā">
                  <span class="l">arthayoratisādṛśyādyatra dolāyate manaḥ&nbsp;|</span>
                  <span class="l">tamekānekaviṣayaṃ kavayaḥ saṃśayaṃ viduḥ&nbsp;|| 41&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">tatraikaviṣayo 'neko yasmitrekatra śaṅa‍kyate&nbsp;|</span>
                  <span class="l">yasminnekamanekatra so 'nekaviṣayaḥ smṛtaḥ&nbsp;|| 42&nbsp;||</span>
                  
               </div>
            </div>
            ﻿<span class="pageinfo">[page 445]</span>
            
            <div class="commentary">
               
               <p><b>arthayoriti</b>&nbsp;| arthayorvācyayoratisāmyādyatra mano dolāyate naikatra sthiraṃ bhavati idaṃ vedaṃ
                  veti kṛtvā taṃ saṃśayamāhuḥ&nbsp;| sa caikaviṣayo 'nekaviṣayaśca&nbsp;| yatraikasmindharmiṇyanekaḥ
                  śaṅa‍kyate sa ekaviṣayaḥ&nbsp;| yasminnānādharmiṇyekaḥ śaṅa‍kyate so 'nekaviṣayaḥ&nbsp;||
               </p>
               
            </div> 
            
            <p>tayorādyo 'bhidhīyamānasādṛśyo yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘āhāre viratiḥ samastaviṣayagrāme nivṛttiḥ parā</span>
                     <span class="seg">nāsāgre nayanaṃ yadetadaparaṃ yaccaikatānaṃ manaḥ&nbsp;|</span>
                     </span>
                  <span class="l">
                     <span class="seg">maunaṃ cedamidaṃ ca śūnyamakhilaṃ yadviśvamābhāti te</span>
                     <span class="seg">tad‍brūyāḥ sakhi yoginī kimasi bhoḥ kiṃ vā viyoginyasi 73’</span>
                     </span>
                  
               </div>
            </div>
            
            <p>atraikasminvastuni vastudvayasyābhidhīyamānasāmānyapratyakṣaṃ tadviśeṣapratyakṣādubhayaviśeṣasmaraṇācca
               yo vimarśaḥ so 'yamekaviṣayaḥ saṃśayaḥ&nbsp;||
            </p>
            
            <div class="commentary">
               
               <p><b>āhāra ityādi</b>&nbsp;| he sakhi, tadbrūyāstvaṃ vada&nbsp;| kiṃ yoginyasi yogavatyasi kiṃ vā viyoginyasi viyogavatyasi&nbsp;|
                  ubhayasādharmyamāha—āhāre bhakṣye viratirvirāgaḥ samaste viṣayagrāme sragādau parātyarthaṃ
                  nivṛttiḥ&nbsp;| nāsāyā agre nayanaṃ nāsikāgranirīkṣaṇamityarthaḥ&nbsp;| etadyadaparaṃ yacca
                  mana ekatānamacañcalaṃ dhyeye patyau ca&nbsp;| idaṃ ca maunamavacanam&nbsp;| idamakhilaṃ viśvaṃ
                  yacchūnyamābhāti&nbsp;| sarvatra taveti yojyam&nbsp;| 'āhāralāghavaṃ maunaṃ nāsāgrasya ca vīkṣaṇam&nbsp;|
                  manaḥsthairyaṃ vaśitvaṃ ca yogināṃ viśvaśṛnyatā&nbsp;||’ iti yogaśāsram&nbsp;| ‘bhakṣye virāgo
                  nayanāgravīkṣā maunaṃ manoniścalatā vaśitvam&nbsp;| viśvasya śūnyatvavibhāvanaṃ ca viyogikṛtyaṃ
                  munayo vadanti&nbsp;||’ iti bharataḥ&nbsp;| atraikasminvastuni sakhīviṣaye vastudvayasya yogaviyogarūpasyābhidhīyamānaṃ
                  yatsāmyaṃ tasya pratyakṣāddarśanāt&nbsp;| samānadharmadarśanāditi yāvat&nbsp;| viśeṣāpratyakṣādviśeṣādarśanādubhayaviśeṣayogaviyogayoḥ
                  smaraṇādvimarśaḥ saṃkhayaḥ&nbsp;| iha sādhāraṇadharmadarśanaṃ viśeṣādarśanamāropya koṭidvayasmaraṇakāraṇamiti
                  saṃśayakāraṇamuktam&nbsp;||
               </p>
               
            </div> 
            
            <p>sa eva pratīyamānasādṛśyo yathā—</p>
            
            <div class="lg">
               <div class="udāharaṇa">
                  <span class="l">‘kiṃ padmamantarbhrāntāli kiṃ te lolekṣaṇaṃ mukham&nbsp;|</span>
                  <span class="l">mama dolāyate citaṃ paśyatastvāṃ ghanastani&nbsp;|| 74&nbsp;||’</span>
                  
               </div>
            </div>
            ﻿<span class="pageinfo">[page 446]</span>
            
            <p>atra mukhalakṣaṇe locanalakṣaṇe caikasminneva padmalakṣaṇaṃ bhramaralakṣaṇaṃ cāparamapi
               vastu pratīyamānasādṛśyamāśaṅa‍kyate so 'yamapyekaviṣaya eva saṃśayaḥ&nbsp;||
            </p>
            
            <div class="commentary">
               
               <p><b>kimityādi</b>&nbsp;| he ghanastani kaṭhinakuce, tvāṃ paśyato mama cittaṃ dolāyate saṃśayārūḍhaṃ bhavati&nbsp;|
                  tadevāha—antarmadhye bhrāntaḥ kṛtabhramaṇo 'lirbhramaro yatra tatkiṃ padmam&nbsp;| lolamīkṣaṇaṃ
                  cakṣuryatra tādṛśaṃ tava mukhaṃ kimiti dolāyate dolevācarati&nbsp;| kyaṅ kyaṣ vā&nbsp;| dolācittayorubhayakoṭiyogitvena
                  sāmyam&nbsp;| atra sādṛśyaṃ pratīyamānaṃ pratyakṣeṇa&nbsp;| sugamamitarat&nbsp;||
               </p>
               
            </div> 
            
            <p>anekavastuviṣayo dvidhā śuddho miśraśca&nbsp;| tayoḥ pratīyamānasādṛśyaḥ śuddho yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘vālī bhaṃbhurabholī(bhambhalabhelī)<a href="" class="note" title="‘āṇatariceḍiā bhelī’ iti, ‘bhambhalasaddo appiajaḍesu’ iti ca&#xA;deśīnāmamālā">*</a> ullasiaṇiaṃsiṇī</span>
                     <span class="seg">gahaṇaṃ suṇia vinikkantā ṇiddāe bhe(bha)mbhalī<a href="" class="note" title="‘āṇatariceḍiā bhelī’ iti, ‘bhambhalasaddo appiajaḍesu’ iti ca&#xA;deśīnāmamālā">*</a>&nbsp;|</span>
                     </span>
                  <span class="l">
                     <span class="seg">rahuvi tīa muhu johaī puṇa johaī</span>
                     <span class="seg">gaaṇu bhullalleo ṇa hu āṇaī doṇhavi candu(nda)kaṃ <a href="" class="note" title="‘vaṇe’ iti vikalpārthe nipātaḥ">*</a>vaṇu(ṇe) 75’</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[bālā mūrkhaceṭyullasitanivasanā</span>
                     <span class="seg">grahaṇaṃ śrutvā viniṣkāntā nidrayā jaḍā&nbsp;|</span>
                     </span>
                  <span class="l">
                     <span class="seg">rāhurapi tasyā mukhaṃ paśyati punaḥ paśyati</span>
                     <span class="seg">gagane bhrāntimān na khalu jānāti dvayoścandraḥ kaḥ&nbsp;||]</span>
                     </span>
                  
               </div>
            </div>
            
            <p>atra dvayoḥ pratīyamānasādṛśyayorbālikāmukhacandrayorekaścandra eva viśaṅa‍kayata
               iti so 'yamanekaviṣayaḥ śuddhaḥ saṃśayaḥ&nbsp;||
            </p>
            
            <div class="commentary">
               
               <p><b>vālītyādi</b>&nbsp;| ‘bālī(lā) bhumbhurabholī(?) skhalitanivasanā grahaṇakaṃ śrutvā viniṣkāntā nidrayā
                  bhembhalī(jaḍā)&nbsp;| rāhurapi tasyā mukhaṃ vilokate punarvilokate gagane bhrānto na khalu
                  jānāti dvayoścandraḥ kaḥ&nbsp;||’ iha bālikā bhumbhurabholī ajñā&nbsp;| ﻿<span class="pageinfo">[page 447]</span>ullasitaṃ skhalitaṃ nitambopari nivasanaṃ yasyāḥ sā&nbsp;| uparīti yogyatayā vaktavyam&nbsp;|
                  ni
                  drayā bhembhalī vihvalā grahaṇaṃ candroparāgaṃ śrutvā viniṣkrāntā&nbsp;| arthāt gṛhāt&nbsp;|
                  rahurapi tasyā mukhaṃ vilokate punarvilokate&nbsp;| gagane bhrāntaḥ saṃśayānaḥ san naiva
                  jānāti kāntāmukhacandrayordvayormadhye kaścandra iti&nbsp;| khalu evārthe&nbsp;| atra saṃśayaśuddhatānyāmiśraṇena&nbsp;||
               </p>
               
            </div> 
            
            <p>abhidhīyamānasādṛśyo miśro yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘dvāvapyetāvabhinavajapāpuṣpabhāsāṃ nivāsau</span>
                     <span class="seg">tiṣṭhatyante dvayamapi viyanmaṇḍalasyopasaṃdhyam&nbsp;|</span>
                     </span>
                  <span class="l">
                     <span class="seg">astaṃ ko yātyudayati ca kaḥ ko raviḥ kaḥ śaśāṅa‍kaḥ</span>
                     <span class="seg">kā ca prācī tadiha na vayaṃ kā pratīcīti vidmaḥ&nbsp;|| 76&nbsp;||’</span>
                     </span>
                  
               </div>
            </div>
            
            <p>atra dvayorabhidhīyamānasādṛśyayoḥ sūryācandramasoḥ prācīpratīcyorvā tadanyatamamekameva
               vastu paryāyato viśaṅa‍kyata ityanekaviṣayo 'yaṃ miśraḥ saṃśayaḥ&nbsp;| upalakṣaṇaṃ caitat&nbsp;|
               tena vitarkoktyādayo 'pi saṃśayoktāveva draṣṭavyāḥ&nbsp;||
            </p>
            
            <div class="commentary">
               
               <p><b>dvāvityādi</b>&nbsp;| dvāvapyetau raviśaśaṅa‍kau navīnajapākusumadīptīnāmāśrayau staḥ&nbsp;| upasaṃdhyaṃ saṃdhyāsamīpe
                  dvayamapi ravicandrarūpaṃ viyanmaṇḍalasyākāśamaṇḍalasyānte 'vasāne tiṣṭhati&nbsp;| tadiha
                  ko 'staṃ yāti, ko vodayati&nbsp;| kaḥ sūryaḥ, kaścandraḥ, kā prācī pūrvā dik, kā pratīcī
                  paścimā digiti na vayaṃ vidmaḥ&nbsp;| atra raktarūpatayā gaganāntagamanena cābhidhīyamānaṃ
                  sādṛśyam&nbsp;| anekaviṣayatayaiva miśratā&nbsp;| tarhi vitarkoktiḥ pṛthak kathaṃ noktetyata
                  āha—<b>upalakṣaṇamiti</b>&nbsp;| saṃśayoktāvevāntarbhāvānna pṛthaguktā setyarthaḥ&nbsp;||
               </p>
               
            </div> 
            
            <p>tad yathā—</p>
            
            <div class="lg">
               <div class="udāharaṇa">
                  <span class="l">‘sarojapatre <a href="" class="note" title="‘nu vilīna’">*</a>parilīnaṣaṭpade viśāladṛṣṭeḥ<a href="" class="note" title="‘viloladṛṣṭeḥ’">*</a> svidamū vilocane&nbsp;|</span>
                  <span class="l">śiroruhāḥ svinnatapakṣmasaṃtaterdvirephavṛndaṃ nu niśabdaniścalam&nbsp;|| 77&nbsp;||’</span>
                  
               </div>
            </div>
            
            <div class="lg">
               <div class="udāharaṇa">
                  <span class="l">‘agūḍhahāsasphuṭantakeśaraṃ mukhaṃ svidetadvikacaṃ<a href="" class="note" title="‘vikasannu’ iti ca pāṭhāntarāṇi">*</a> nu paṅa‍kajam&nbsp;|</span>
                  <span class="l">iti pralīnāṃ nalinīvane sakhī vidāmbabhūvuḥ sucireṇa yoṣitaḥ&nbsp;||’</span>
                  
               </div>
            </div>
            
            <p>(yug‍mam)</p>
            ﻿<span class="pageinfo">[page 448]</span>
            
            <div class="commentary">
               
               <p><b>sarojetyādi</b>&nbsp;| nilīnāḥ saṃbaddhāḥ ṣaṭpadā bhramarā yayoste padmapatre nu&nbsp;| ime viśāladṛṣṭernāyikāyā
                  amū netre&nbsp;| svit&nbsp;| vitarke&nbsp;| śiroruhāḥ keśāḥ svit&nbsp;| natā pakṣmasaṃtatiryasya tat&nbsp;|
                  niśabdaṃ śabdaśūnyaṃ niścalaṃ sthiraṃ ca bhramaravṛndaṃ nu&nbsp;|| <b>agụ̄dhetyādi</b>&nbsp;| etanmukhaṃ svit&nbsp;| kīdṛśam&nbsp;| agụ̄dhena prakāśena hāsena sphuṭo vyakto danta eva
                  kesaro yatra tat&nbsp;| etadvikacaṃ praphullaṃ paṅa‍kajaṃ nu&nbsp;| ityanena prakāreṇa nalinīvane
                  padminīmadhye pralīnāmavasthitāṃ sakhīṃ yoṣitaḥ sriyo bahukālena vidāmbabhūvurjñātavatyaḥ&nbsp;|
                  vidāmbabhūvurityatra ‘uṣavida 3|1|38’ iti liṭyām&nbsp;||
               </p>
               
            </div> 
            
            <p>yathā ca—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘muhe maakhaliullāve ṇhāṇollae ciure</span>
                     <span class="seg">veṇīaṃsaṇasāre samottiahāre ure&nbsp;|</span>
                     </span>
                  <span class="l">
                     <span class="seg">kālāntare taralācchihumaaṇa samullasaï</span>
                     <span class="seg">māhaü puma tthaṇaguḍare ṇa muṇaï kahiṃ vasaï&nbsp;|| 79&nbsp;||’</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[mukhe madaskhalitollape srānoptlute cikure</span>
                     <span class="seg">veṇīnivasanasāre samauktikahare urasi&nbsp;|</span>
                     </span>
                  <span class="l">
                     <span class="seg">kālāntare taralākṣṇormadanaḥ samullasati</span>
                     <span class="seg">māghe punaḥ stanagṛhe na jñāyate kutra vasati&nbsp;||]</span>
                     </span>
                  
               </div>
            </div>
            
            <p>kaḥ punarvitarkasaṃśayayorviśeṣaḥ&nbsp;| ucyate&nbsp;| nirṇayāsanno vitarkaḥ, vitarkāsannaśca
               saṃśayaḥ&nbsp;| saṃśayāno hi vitarkasya koṭimāruhya tato vibhraṣṭastattvamabhiniviśate&nbsp;|
               yathā pūrvavākye vidāmbabhūvuriti&nbsp;| saṃśayameva vā vigāhate yathā—'māhaü puṇa tthaṇaguḍare
               ṇa muṇaï kahiṃ vasaï&nbsp;|’ iti&nbsp;| śabdāśca kiṃsvidādayastulyarūpā eva saṃśayaviparyayayoriti
               duravabodhastadviśeṣaḥ&nbsp;| nanvevaṃ vitarkādayo 'pyubhayālaṃkārāḥ syuḥ&nbsp;| styam&nbsp;| kiṃtūktipakṣe
               parārthānumānavat, svarūpapakṣe svārthānumānavaditi&nbsp;| ayameva coktiśabdasyārthaḥ,
               tena svarūpamātroktau saṃśayavitarkādayo 'pyarthālaṃkārāḥ&nbsp;| uktiprādhānye tūbhayālaṃkārāḥ&nbsp;||
            </p>
            ﻿<span class="pageinfo">[page 449]</span>
            
            <div class="commentary">
               
               <p><b>muhe ityādi</b>&nbsp;| ‘mukhe madaskhalitollape srānārdre cikure veṇīnivasanasāre samuktāhāre urasi&nbsp;|
                  kālāntare taralākṣṇi madanaḥ samullasati māghe punaḥ stanagṛhe na jñāyate kutra vasati&nbsp;||’
                  iha kālāntare māghātiriktakāle madaskhalitollāpe mukhe srānārdre keśe veṇīnivasanena
                  kañcukavasreṇa sāre muktāhārasahite vakṣasi taralanetre ca madanaḥ kāmaḥ samullasati
                  dīpyate&nbsp;| māghe punaḥ stana eva gṛhaṃ tatra na jñāyate kutra vasatīti&nbsp;| ubhayatra
                  viruddhakoṭidvayaviṣayatayaikāmāśaṅa‍kya pṛcchati—<b>ka iti&nbsp;|</b> nirṇayāsanno nirṇayāvyavahitapūrvaḥ, vitarkānantaraṃ nirṇayāt&nbsp;| vitarkāsanno vitarkāvyavahitapūrvaḥ&nbsp;|
                  saṃśayānantaraṃ vitarkāt&nbsp;| etadevāha—<b>saṃśayeti</b>&nbsp;| saṃśayāno vitarkakoṭyavalambī vitarkānantaramuktameva jānāti&nbsp;| ata eva vidāmbabhūvuriti
                  saṃśaya uktaḥ&nbsp;| tathā māhahu ityādāvapi śabdakārito 'nayorbheda ityāha—<b>śabdāśceti</b>&nbsp;| tarhyubhayālaṃkāratā vitarkādīnāmityāśaṅa‍kya samādhatte—<b>uktīti</b>&nbsp;| yathā parārthānumāne śabdaprayogakārito viśeṣastathā śabdapakṣe svarūpamarthastatpakṣe
                  svārthānumānavatpravṛttiḥ&nbsp;| sāmyoktādāvuktiśabdasyāyamevārtho yaduktinibandhanaṃ nāma&nbsp;|
                  tathā ca svarūpamātrasyoktau nirvacane 'rthālaṃkāratā saṃśayatarkāderuktiprādhānye
                  punarubhayālaṃkārateti&nbsp;|| iti saṃśayoktyalaṃkāranirūpaṇam&nbsp;||
               </p>
               
            </div> 
            
            <p>apahnutyalaṃkāranirūpaṇam&nbsp;|</p> 
            
            <p>apahnutilakṣaṇamāha—</p>
            
            <div class="lg">
               <div class="kārikā">
                  <span class="l">apahnutirapahnutya kiṃcidanyārthadarśanam&nbsp;|</span>
                  <span class="l">aupamyavatyanaupamyā ceti sā dvividhocyate&nbsp;|| 41&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">vācye pratīyamāne ca sādṛśye prathamā tayoḥ&nbsp;|</span>
                  <span class="l">tathābhūte dvitīyā syādapahnotavyavastuni&nbsp;|| 42&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">anaupamyavatī bhūyaḥ pūrvāpūrvā ca kathyate&nbsp;|</span>
                  <span class="l">tāsāmudāhṛtiṣveva rūpamāvirbhaviṣyati&nbsp;|| 43&nbsp;||</span>
                  
               </div>
            </div>
            
            <div class="commentary">
               
               <p><b>apahnutiriti</b>&nbsp;| kiṃcitprasiddhaṃ dharmiṇaṃ dharmaṃ vāpahnutyāpalapyānyasyārthaṃsya prasiddhasya
                  dharmāderdarśanaṃ prakaṭanamapahnutiḥ&nbsp;| na cāsyā ākṣepādabheda iti vācyam&nbsp;| tatra
                  hi pratiṣedhamātramartho 'tra tu pratiṣedhapūrvakamanyārthakathanamiti bhedaḥ&nbsp;| aupamyamupamā
                  tadvatīti vācye 'bhidhīyamāne&nbsp;| apahnotavyavastunyapahnutiviṣayapadārthe&nbsp;||
               </p>
               
            </div> 
            ﻿<span class="pageinfo">[page 450]</span>
            
            <p>tatrābhidhīyamānaupamyavatī yathā—</p>
            
            <div class="lg">
               <div class="udāharaṇa">
                  <span class="l">‘gimhe davaggimasimaïliāiṃ dīsanti vijjhasiharāiṃ&nbsp;|</span>
                  <span class="l">āsasu paütthavaïe ṇa honti ṇavapāusabbhāiṃ&nbsp;|| 80&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[grīṣme dāvāgnimasīmalināni dṛśyante vindhyaśikharāṇi&nbsp;|</span>
                  <span class="l">āśvasihi proṣitapati ke na bhavanti navaprāvṛḍabhrāṇi&nbsp;||]</span>
                  
               </div>
            </div>
            
            <p>atra navaprāvṛḍabhrāṇāṃ vindhyaśikharairabhidhīyamānasādṛśyairapahnutatvādabhidhīyamānaupamyavatyapahnutiḥ&nbsp;||</p>
            
            <div class="commentary">
               
               <p><b>gimhe ityādi</b>&nbsp;| ‘grīṣme dāvāgnimasīmalinitāni dṛśyante vindhyaśikharāṇi&nbsp;| āśvasihi proṣitapatike
                  na bhavanti navaprāvṛḍabhrāṇi&nbsp;||’ iha virahiṇī dāvāgninā digdhe vindhye meghabhrāntyā
                  ārtā sakhyā samāśvāsyate—<b>grīṣma iti</b>&nbsp;| he virahiṇi, vindhyaśikharāṇi grīṣme vanāgninā śyāmitāni dṛśyante&nbsp;| natu nūtanavarṣākālīna(lika)meghā
                  amī bhavantīti samāśvāsaṃ kuru&nbsp;| atra śyāmikayā vindhyaśikharanavame ghayoḥ sāmyamabhihitamata
                  aupamyavatīyam&nbsp;||
               </p>
               
            </div> 
            
            <p>pratīyamānaupamyavatī yathā—</p>
            
            <div class="lg">
               <div class="udāharaṇa">
                  <span class="l">‘na ketakīnāṃ vilasanti sūcayaḥ pravāsino hanta hasatyayaṃ vidhiḥ&nbsp;|</span>
                  <span class="l">taḍillateyaṃ na cakāsti cañcalā puraḥ smarajyotiridaṃ vijṛmbhate 81’</span>
                  
               </div>
            </div>
            
            <p>atra ketakīsūcīnāṃ vidhivihasitaiḥ pratīyamānasādṛśyaistaḍillatāyāśca smarajyotiṣāpahnutatvādiyaṃ
               pratīyamānaupamyavatyapahnutiḥ&nbsp;||
            </p>
            
            <div class="commentary">
               
               <p><b>netyādi</b>&nbsp;| ketakīnāṃ sūcayo 'grāṇi na vilasanti śobhante&nbsp;| hanta viṣāde&nbsp;| ayaṃ vidhiḥ sraṣṭā
                  pravāsinaḥ pānthān hasatyupahasati&nbsp;| ketakīsūcīrūpeṇa&nbsp;| iyaṃ cañcalā capalā taḍillatā
                  na śobhate&nbsp;| puro 'gre iyaṃ smaradīptiṃrvijṛmbhate prakāśate&nbsp;| 'sūcyagre sīmanadravye’
                  iti viśvaḥ&nbsp;| atra kiṃcitprakāśena ketakīsūcīvidhihasitayoḥ sāmyapratītirevamitaratra&nbsp;|
                  aupamyamapyubhayatra vyaktameva&nbsp;||
               </p>
               
            </div> 
            
            <p>anaupamyābhidhīyamānāpahnotavyavastuḥ pūrvā yathā—</p>
            
            <div class="lg">
               <div class="udāharaṇa">
                  <span class="l">‘rājakanyānuraktaṃ māṃ romodbhedena rakṣakāḥ&nbsp;|</span>
                  <span class="l">avagaccheyurāṃ jñātamaho śītānīlaṃ vanam&nbsp;|| 82&nbsp;||’</span>
                  
               </div>
            </div>
            
            <p>atra rājakanyānurāgalakṣaṇasya romāñcakāraṇasya rakṣakāvagatihetoḥ ﻿<span class="pageinfo">[page 451]</span>pūrvamevābhihitasya ca vanānilaśaityalakṣaṇena kāraṇāntareṇāpahnavaḥ&nbsp;| na caitayoḥ
               sādṛśyamasti seyamanaupamyābhidhīyamānāpahnotavyavastuḥ&nbsp;| kāryātpūrvaṃ kāraṇopanyāsena
               pūrvetyucyate&nbsp;|
            </p>
            
            <div class="commentary">
               
               <p><b>rājetyādi</b>&nbsp;| romodbhedena romāñcena rājakanyānuraktaṃ bhūpakanyānurāgiṇaṃ māṃ rakṣakāstadavekṣakā
                  avagaccheyurjñāyeran&nbsp;| āṃ smaraṇe, jñātam&nbsp;| aho vanaṃ śītalānilam&nbsp;| ato romāñcaḥ&nbsp;|
                  ‘āṃ jñānaniścayasmṛtyoḥ’ iti medinīkāraḥ&nbsp;| atra pūrvābhidhānena pūrvatvamubhayorasādṛśyādanaupamyatā&nbsp;||
               </p>
               
            </div> 
            
            <p>saivāpūrvā yathā—</p>
            
            <div class="lg">
               <div class="udāharaṇa">
                  <span class="l">‘ānandāśru pravṛttaṃ me kathaṃ dṛṣṭvaiva kanyakām&nbsp;|</span>
                  <span class="l">akṣi me puṣparajasā vātoddhūtena pūritam&nbsp;|| 83&nbsp;||’</span>
                  
               </div>
            </div>
            
            <p>atrānandāśrupravṛttamiti pūrvaṃ kāryasya, paścāt dṛṣṭvaiva kanyakāmiti kāraṇasyopanyāsaḥ&nbsp;|
               śeṣaṃ pūrvavat&nbsp;| seyamabhidhīyamānāpahnotavyavasturanaupamyāpahnutirapūrvetyucyate&nbsp;|
            </p>
            
            <div class="commentary">
               
               <p><b>ānandetyādi</b>&nbsp;| kanyakāmeva dṛṣṭvā kathaṃ mamānandāśru pravṛttamasti&nbsp;| vātodbhūtena rajasā vāyucālitadhūlyā
                  mamākṣi pūritam&nbsp;| śeṣamapahnavādikaṃ pūrvavatpūrvāpahnutivat&nbsp;| abhidhānamanaupamyamapi
                  pūrvavadeva pūrvaṃ kāraṇānupanyāsenāpūrvatvam&nbsp;||
               </p>
               
            </div> 
            
            <p>anaupamyaiva pratīyamānāpahnotavyavastuḥ pūrvā yathā—</p>
            
            <div class="lg">
               <div class="udāharaṇa">
                  <span class="l">‘urapelliavaïkārillaāiṃ uccesi daïavacchalie&nbsp;|</span>
                  <span class="l">kaṇṭaavilihiapīṇuṇṇaatthaṇi uttammasu ettāhe&nbsp;|| 84&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[uraḥpreritavṛtikāravellīphalānyuccinoṣi dayitavatsale&nbsp;|</span>
                  <span class="l">kaṇṭakavilikhitapīnonnatastani uttāmyedānīm&nbsp;||]</span>
                  
               </div>
            </div>
            
            <p>atra naitasyāḥ stanayorupapatinā nakhakṣataṃ kṛtamapi tu kaṇṭakairiti pratīyamānāpahnotavyaṃ
               vastu prakāśate&nbsp;| pūrvavadeva ca pūrvārdhe kāraṇasyopanyāsaḥ, paścimārghe tu kāryopadeśo
               dṛśyate&nbsp;| seyamanaupamyā pratīyamānāpahnotavyavastuḥ pūrvā nāma—‘apahnutirapahnutya
               kiṃcidanyārthadarśanam’ iti lakṣaṇayogājjāyate&nbsp;|
            </p>
            ﻿<span class="pageinfo">[page 452]</span>
            
            <div class="commentary">
               
               <p><b>ura ityādi</b>&nbsp;| ‘uraḥpreritavṛtikāravellīphalānyuccinoṣi dayitavatsale&nbsp;| kaṇṭakavilikhitapīnonnatastani
                  tāmya idānīm&nbsp;||’ iha he dayitavatsale priyapremavati kaṇṭakalikhitapīnonnatastani,
                  idānīṃ tāmyodvignā bhava&nbsp;| kiṃ kṛtvā&nbsp;| urasā vakṣasā preritā yā vṛtirveṣṭanaṃ tatra
                  kāravellīphalāni uccinoṣi troṭayasi&nbsp;| kāravellī karavellī&nbsp;| atra pūrvārdhe kāraṇakathanātpūrvatā&nbsp;|
                  uktayoranaupamyaṃ vyaktameva&nbsp;| nanu nātra sāhajiko 'pahnavastatkathamapahnutirata
                  āha—<b>apahnutyeti</b>&nbsp;| āropeṇāpahnavalakṣaṇayogādapahnutirityarthaḥ&nbsp;||
               </p>
               
            </div> 
            
            <p>saivāpūrvā yathā—</p>
            
            <div class="lg">
               <div class="udāharaṇa">
                  <span class="l">‘kassa va ṇa hoi roso daṭṭhūṇa piāi savvaṇaṃ aharam&nbsp;|</span>
                  <span class="l">sabhamarapaümagdhāiṇi <a href="" class="note" title="‘vāritā adharadarśanaparyavasāyisabhramara padmāghrāṇaṃ nidhuvanaṃ ca mā kṛthā iti nivāritāpi vāmā nivāritācaraṇā pratikūlā’ ityudāharaṇacandrikā">*</a>vāriavāme sahasu eṇhim&nbsp;|| 85&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kasya vā na bhavati roṣo dṛṣṭvā priyāyāḥ savraṇamadharam&nbsp;|</span>
                  <span class="l">sabhramarapadmāghrāyiṇi vāritavāmye sahasvedānīm&nbsp;||]</span>
                  
               </div>
            </div>
            
            <p>atrāpi nāsyā upapatinādharo vraṇitaḥ kiṃ tarhi bhramareṇeti pratīyamānāpahnotavyaṃ
               vastu&nbsp;| pūrvārdhe tu savraṇamadharamiti kāryamupanyasya, paścimārdhe sabhramarakamalāghrāyiṇīti
               kāraṇamupanyastam&nbsp;| seyamanaupamyā pratīyamānāpahnotavyavasturapūrvā ca yathoktalakṣaṇayogājjāyate&nbsp;|
            </p>
            
            <div class="commentary">
               
               <p><b>kassa va ityādi</b>&nbsp;| ‘kasya vā na bhavati roṣo dṛṣṭvā priyāyāḥ savraṇamadharam&nbsp;| sabhramarapadmāghrāyiṇi
                  vāritavāmye sahasvedānīm&nbsp;||’ iha preyāyā adharaṃ sakṣataṃ dṛṣṭvā kasya roṣo na bhavati&nbsp;|
                  tato hetorbhramarasahitapadmasyāghrāṇakārike, he vāritavāmye dākṣiṇyavati, saṃprati
                  tvaṃ sahasva sahiṣṇurbhava&nbsp;| atrottarārdhe kāraṇopanyāsādapūrvatā&nbsp;| pūrvavadāśaṅkāsamādhāne
                  ityāha—<b>yathokteti</b>&nbsp;| ityapahnutyalaṃkāranirūpaṇam&nbsp;||
               </p>
               
            </div> 
            
            <p>samādhyuktyalaṃkāranirūpaṇam&nbsp;||</p> 
            
            <p>samādhilakṣaṇamāha—</p>
            
            <div class="lg">
               <div class="kārikā">
                  <span class="l">samādhimanyadharmāṇāmanyatrāropaṇaṃ viduḥ&nbsp;|</span>
                  <span class="l">nirudbhedo 'tha sodbhedaḥ sa dvidhā paripaṭhyate&nbsp;|| 44&nbsp;||</span>
                  
               </div>
            </div>
            ﻿<span class="pageinfo">[page 453]</span>
            
            <div class="commentary">
               
               <p><b>samādhiriti</b>&nbsp;| anyadharmasyānyatra viśeṣe ya āropaḥ sa samādhiḥ&nbsp;| nirudbhedo 'vyaktaḥ, sodbhedaḥ
                  sphuṭaḥ&nbsp;||
               </p>
               
            </div> 
            
            <p>tayornirudbhedo yathā—</p>
            
            <div class="lg">
               <div class="udāharaṇa">
                  <span class="l">‘dūrapaḍibaddharāe avaūhattammi diṇaare avaradisam&nbsp;|</span>
                  <span class="l">asahantivva kilimmaï piaamapaccakkhadūsaṇaṃ diṇalacchī 86’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dūrapratibaddharāge 'vagūhamāne dinakare 'paradiśam&nbsp;|</span>
                  <span class="l">asahamāneva klāmyati priyatamapratyakṣadūṣaṇaṃ dinalakṣmīḥ&nbsp;||]</span>
                  
               </div>
            </div>
            
            <p>atra dinakaradinalakṣmīpratīcīnāṃ samāropitanāyakanāyikāpratināyikādharmāṇāṃ dūrapratibaddharāga
               ityādibhiḥ śliṣṭapadairanudbhedaḥ&nbsp;| evamanyadharmādhyāropādayaṃ nirudbhedaḥ samādhibhedaḥ&nbsp;||
            </p>
            
            <div class="commentary">
               
               <p><b>dūra ityādi</b>&nbsp;| ‘dūrapratibaddharāge 'vagūhamāna eva dinakare 'paradiśam&nbsp;| asahamāneva klāmyati
                  priyatamapratyakṣadūṣaṇaṃ dinalakṣmīḥ&nbsp;||’ ihātyarthadhṛtalauhitye 'tyarthaṃkṛtānurāge
                  ca dinakare sūrye vallabhe cāparadiśaṃ pratīcīmaparanāyikāṃ cāvagūhamāne saṃbadhnātyāśliṣyati
                  ca sati dinaśobhā vallabhasphuṭadūṣaṇamasahamāneva klāmyati mlānā bhavati&nbsp;| atra ca
                  nāyakatvādyāropaṇaṃ rāgādipadaiḥ śliṣṭaiḥ kriyata iti nirudbhedatā&nbsp;||
               </p>
               
            </div> 
            
            <p>soddhedo yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘vallahe lahu volantaï ettaï puṇu bahu bali</span>
                     <span class="seg">kijjami tāmarasiṇi tujjha rosahu thirahu&nbsp;|</span>
                     </span>
                  <span class="l">
                     <span class="seg">jeṇa ṇiraggalu jampaï kimpi ṇa jāva jaṇu(ṇa)</span>
                     <span class="seg">tāva himeṇa visitti jhatthi(tti) puluṭṭhataṇu&nbsp;|| 87&nbsp;||’</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[vallabhe laghu vyapakrāmatyāgacchati punarbahu baliḥ</span>
                     <span class="seg">kriye tāmarasini tava roṣasya sthirasya&nbsp;|</span>
                     </span>
                  <span class="l">
                     <span class="seg">yena nirargalaṃ jalpati kimapi na yāvajjanas</span>
                     <span class="seg">tāvaddhimena viśīrṇā jhaṭiti pluṣṭatanuḥ&nbsp;||]</span>
                     </span>
                  
               </div>
            </div>
            
            <p>atrāpi priyatamavyalīkāsahiṣṇuḥ kāpi kāminī himānīpluṣṭāṃ ﻿<span class="pageinfo">[page 454]</span>kamalinīmālokya tasyāmātmadharmān, priye ca sūryadharmānāropayati&nbsp;| te ca baliḥ kriye
               'haṃ tava roṣasyetyādibhiḥ padairudbhidyamānā iha pratīyanta ityayaṃ sodbhedaḥ samādhibhedaḥ&nbsp;|
               anyaścānyadharmāścānyadharmā <a href="" class="note" title="arthapradarśanametat&nbsp;| vyutpattistu ‘anyaśca dharmaśca’ ityeva">*</a>iti vyutpattyā dharmiṇo 'pyadhyāse samādhiriṣyate&nbsp;||
            </p>
            
            <div class="commentary">
               
               <p><b>vallahe ityādi</b>&nbsp;| ‘vallabhe laghu vyapakrāmati punarāgacchati cireṇa baliḥ kriye tāmarasini tava
                  roṣasya sthirasya&nbsp;| yena nirākulaṃ jalpati kimapi na yāvajjanastāvaddhimena viśīrṇā
                  jhaṭiti pluṣṭatanuḥ&nbsp;||’ iha he tāmarasini padmini, vallabhe sūrye laghu śīghraṃ vyapakrāmatyapagacchati
                  sati himasamaye rātredīṃrghatvāccireṇa punarāgacchati sati tava roṣasya sthirasya
                  balirupahāro 'haṃ kriye iti kācitkhaṇḍitā padminīmuddiśya vadati&nbsp;| yena hetunā nirākulo
                  jano yāvadeva kimapi na jalpati tāvadeva himena viśīrṇā jhaṭiti tvaṃ dagdhatanurasi&nbsp;|
                  vyalīkamapriyam&nbsp;| ‘himānī himasaṃhatiḥ’ ityamaraḥ&nbsp;| pluṣṭāṃ dagdhām&nbsp;| te dharmāḥ&nbsp;|
                  dharmāroparūpe samādhāvavyāptirata āha—<b>anya iti</b>&nbsp;| anyo dharmīha vivakṣito dharmapadasaṃnidheḥ&nbsp;||
               </p>
               
            </div> 
            
            <p>sadharmāṇāṃ dharmiṇaśca yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘candrajyotsnā viśadapuline saikate 'sminsarayvā</span>
                     <span class="seg">vādadvaitaṃ suciramabhavatsiddhayūnoḥ kayościt&nbsp;|</span>
                     </span>
                  <span class="l">
                     <span class="seg">eko brūte prathamanihataṃ keśinaṃ kaṃsamanyaḥ</span>
                     <span class="seg">sa tvaṃ tattvaṃ kathaya bhavatā ko hatastatra pūrvam&nbsp;|| 88&nbsp;||’</span>
                     </span>
                  
               </div>
            </div>
            
            <p>atra saṃbodhya varṇanīye viṣṇusvarūpasya dharmiṇastaddharmāṇāṃ cādhyāsādayaṃ dharmidharmādhyāsarūpaḥ
               samādhiḥ&nbsp;||
            </p>
            
            <div class="commentary">
               
               <p><b>candretyādi</b>&nbsp;| kayościt siddhayūnoḥ sarayvā nadībhedasyāsmin saikate bahukālaṃ vādadvaitaṃ vacanavivādo
                  'bhavat&nbsp;| ‘vādadyūtam’ iti pāṭhe vādo vivāda eva dyūtamityarthaḥ&nbsp;| saikate kīdṛśe&nbsp;|
                  candrajyotsnayā viśadaṃ svacchaṃ pulinaṃ toyotthitabhāgo yatra tatra&nbsp;| anena ramyatoktā&nbsp;|
                  vādasvarūpamāha—ekaḥ keśinaṃ prathamanihataṃ brūte, anyaḥ kaṃsaṃ prathamanihataṃ brūte&nbsp;|
                  he bhagavan, sa prasiddhastvaṃ tattvaṃ yathārthaṃ kathaya&nbsp;| ﻿<span class="pageinfo">[page 455]</span>bhavatā tatra tayoḥ keśikaṃsayormadhye kaḥ pūrvaṃ hata iti&nbsp;| siddhau ca tau yuvānau
                  ceti siddhayuvānau&nbsp;| keśī asurabhedaḥ&nbsp;| kaṃso 'pyasurabhedaḥ&nbsp;| atra viṣṇostaddharmāṇāṃ
                  ca cakradharatvādīnāmāropaḥ sphuṭa eva&nbsp;||
               </p>
               
            </div> 
            
            <p>dharmiṇa evādhyāso yathā—</p>
            
            <div class="lg">
               <div class="udāharaṇa">
                  <span class="l">‘prāptaśrīreṣa kasmātpunarapi mayi taṃ manthakhedaṃ vidadhyānnidrāmapyasya pūrvāmanalasamanaso
                     naiva saṃbhāvayāmi&nbsp;|</span>
                  <span class="l">setuṃ badhnāti kasmātpunarayamakhiladvīpanāthānuyātastvayyāyāte vitarkāniti dadhata
                     ivābhāti kampaḥ payodheḥ&nbsp;|| 89&nbsp;||’</span>
                  
               </div>
            </div>
            
            <p>atra prāptaśrīreṣa kasmādityādibhirmanthakhedādidharmāṇāṃ nivartitatvāt prāptaśrīrityādīnāṃ
               ca śleṣeṇaivābhidhānāt tvayīti varṇanīyapade viṣṇusvarūpasya dharmiṇa evādhyāsāt taddharmāṇāṃ
               cānadhyāsādayaṃ dharmyadhyāsarūpaḥ samādhiḥ&nbsp;||
            </p>
            
            <div class="commentary">
               
               <p><b>prāptetyādi</b>&nbsp;| he rāmadeva, samudrasya kampa ābhāti&nbsp;| kīdṛśasya&nbsp;| svavyāghāte sati iti vitarkān
                  dadhata iva&nbsp;| eṣa prāptalakṣmīḥ ko 'pi kasmātpunarapi madviṣaye manthena manthanadaṇḍena
                  khedaṃ vidaghyātkuryāt&nbsp;| analasamanasa ālasyahīnasyāsya nidrāmapyapūrvāṃ naiva saṃbhāvayāmi&nbsp;|
                  akhiladvīpanātho rāvaṇastamanulakṣyīkṛtya yātaḥ prayātaḥ punarayaṃ kasmāddhetoḥ setubandhaṃ
                  badhnāti&nbsp;| mathyate 'neneti manthaḥ&nbsp;| karaṇe 'halaśca 3|3|12’ iti ghañ&nbsp;| atra prāptaśrīrityādiśliṣṭapadairdharbhiṇa
                  eva viṣṇurūpasyāropo na tu taddharmāṇāmasuraghātakatvādīnām&nbsp;||
               </p>
               
            </div> 
            
            <p>samādhimelitayorabhedamāha—</p>
            
            <div class="lg">
               <div class="kārikā">
                  <span class="l">samādhimeva manyante <a href="" class="note" title="1. ‘ādhārapustakadvaye ṭīkāpustake ca melitamiti pāṭhaḥ samupalabhyate&nbsp;| paraṃ kāvyaprakāśādiṣu tathā sarasvatīkaṇṭhābharaṇātprācīne rudraṭaviracite kāvyālaṃkāre 'pi 'mīlitam’ ityeva varīvartīti tadanurodhādatrāpi ‘mīlitaṃ, ‘militaṃ’ vā yuktaṃ pratibhāti.">*</a>me(mī)litaṃ tadapi dvidhā&nbsp;|</span>
                  <span class="l">dharmāṇāmeva cādhyāse dharmiṇāṃ vānyavastuni&nbsp;|| 45&nbsp;||</span>
                  
               </div>
            </div>
            
            <p>samādhireva melitamubhayatrāpi dharmādhyāsāt&nbsp;||</p>
            ﻿<span class="pageinfo">[page 456]</span>
            
            <p>atrānyadharmāṇāmevānyavastunyadhyāsānmelitaṃ yathā—</p>
            
            <div class="lg">
               <div class="udāharaṇa">
                  <span class="l">‘pallaviaṃ via karapallavehiṃ papphulliaṃ via ṇaaṇehiṃ&nbsp;|</span>
                  <span class="l">phaliaṃ via pīṇapaoharehiṃ ajjāe lāvaṇṇam&nbsp;|| 90&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[pallavitamiva karapallavābhyāṃ praphullitamiva nayanābhyām&nbsp;|</span>
                  <span class="l">phalitamiva pīnapayodharābhyāmāryāyā lāvaṇyam&nbsp;||]</span>
                  
               </div>
            </div>
            
            <p>atra pallavitamiva puṣpitamiva phalitamivetyutprekṣayā latādharmāṇāṃ lāvaṇyadharmiṇi
               dharmādhyāropo dṛśyate&nbsp;| karapallavādīnāṃ cānupāttavyāpārahetutvena sādhakatamatvena
               vā prādhānyaṃ lakṣyate&nbsp;| so 'yamanyavastuni punaranyadharmāṇāmevāropeṇa melitaṃ nāma
               samādhereva bhedo bhavati&nbsp;| sa tūddeśe samādhyuktirityuktigrahaṇāllabhyate&nbsp;|
            </p>
            
            <div class="commentary">
               
               <p><b>pallaviamityādi</b>&nbsp;| ‘pallavitamiva karapallavābhyāṃ praphullitamiva nayanābhyām&nbsp;| phalitamiva pīnapayodharābhyāmāryāyā
                  lāvaṇyam&nbsp;||’ ihāryāyā gṛhapatiputryā nāyikāyā lāvaṇyaṃ saukumāryaṃ hastapallavābhyāṃ
                  pallavitamiva netrābhyāṃ phullitamiva pīnastanābhyāṃ phalitamivāsti&nbsp;| adhyārope bījamāha—<b>utprekṣayeti</b>&nbsp;| tarhi karapallavādīnāmadhyāropādbahirbhāva eva bhavedata āha—<b>kareti</b>&nbsp;| anupātto 'nukto yo vyāpāro 'dhyāsaviṣayastaddhetutvena tadupasthitikāraṇatvena
                  tatkaraṇatvena vā&nbsp;| ata eva kartrapekṣayā pradhānatayā svātantreṇānvayasteṣāmityarthaḥ&nbsp;|
                  tarhi samādhyuddeśe 'nuddeśaḥ kathamastyata āha—<b>sa tviti</b>&nbsp;| samādhyuktirityatra samādhiriti kartavye uktigrahaṇamadhikārthasūcakamityuktipadenaiva
                  melitoddeśaḥ kṛta ityarthaḥ&nbsp;||
               </p>
               
            </div> 
            
            <p>dharmāṇāṃ dharmiṇaśca yathā—</p>
            
            <div class="lg">
               <div class="udāharaṇa">
                  <span class="l">‘deho vva paḍaï diaho kaṇṭhaccheo vva lohio hoi raī&nbsp;|</span>
                  <span class="l">galaï ruhiraṃ vva saṃjhā gholaï kesakasaṇaṃ sirammia timiram&nbsp;|| 91&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[deha iva patati divasaḥ kaṇṭhaccheda iva lohito bhavati raviḥ&nbsp;|</span>
                  <span class="l">galati rudhiramiva saṃdhyā ghūrṇate keśakṛṣṇaṃ śira iva timiram&nbsp;||]</span>
                  
               </div>
            </div>
            
            <p>atra dehādayo yathoktakriyāvanto jantuvadhakriyāyāṃ nibaddhā divasādibhirupameyā divasāvasānakriyāyāṃ
               melitāstadetat guṇakriyāvatāṃ ﻿<span class="pageinfo">[page 457]</span>dravyāṇāṃ pradhānakriyādhyārope dharmidharmādhyāse melitaṃ nāma samādhereva bhedo
               bhavati&nbsp;|
            </p>
            
            <div class="commentary">
               
               <p><b>deho vva ityādi</b>&nbsp;| ‘deha iva patati divasaḥ kaṇṭhaccheda iva lohito bhavati raviḥ&nbsp;| galati rudhiramiva
                  saṃdhyā ghūrṇate keśakṛṣṇaṃ śira iva timiram&nbsp;||’ iha dinamaṅa‍gamiva patati, raktaḥ
                  sūryaḥ kaṇṭhaccheda iva bhavati, raktamiva saṃdhyā galati, timiraṃ keśaśyāmaṃ śira
                  iva ghūrṇate itastato yāti&nbsp;| atra patanādayaḥ kriyāḥ, lauhityādayo guṇāḥ, pradhānakriyāḥ
                  patatītyādikāḥ, tadadhyāropo divasādiṣu&nbsp;| iti samādhyuktyalaṃkāranirūpaṇam&nbsp;||
               </p>
               
            </div> 
            
            <p>samāsoktyalaṃkāranirūpaṇam&nbsp;||</p> 
            
            <p>samāsoktiṃ lakṣayati—</p>
            
            <div class="lg">
               <div class="kārikā">
                  <span class="l">yatropamānādevaitadupameyaṃ pratīyate&nbsp;|</span>
                  <span class="l">atiprasiddhestāmāhuḥ samāsoktiṃ manīṣiṇaḥ&nbsp;|| 46&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">pratīyamāne vācye vā sādṛśye sopajāyate&nbsp;|</span>
                  <span class="l">ślāghāṃ garhāmubhe nobhe tadupādhīnpracakṣate&nbsp;|| 47&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">viśeṣyamātrabhinnāpi tulyākāraviśeṣaṇā&nbsp;|</span>
                  <span class="l">astyasāvaparāpyasti tulyātulyaviśeṣaṇā&nbsp;|| 48&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">saṃkṣepeṇocyate yasmātsamāsoktiriyaṃ tataḥ&nbsp;|</span>
                  <span class="l">saivānyoktirananyoktirubhayoktiśca kathyate&nbsp;|| 49&nbsp;||</span>
                  
               </div>
            </div>
            
            <div class="commentary">
               
               <p><b>yatreti</b>&nbsp;| yatrātiprasiddhatayopamānādevaitasyopameyasya jñānaṃ sā samāsoktiḥ&nbsp;| samasanaṃ
                  samāsaḥ saṃkṣepastaduktirityanvarthatāpi&nbsp;| pratīyamāne jñāyamāne vācye 'bhidhīyamāne
                  ca sādṛśye&nbsp;| ślāghāṃ praśaṃsām, garhāṃ nindām&nbsp;| ubhe ślāghāgarhe ca, nobhe aślāghāgarhe
                  caitānupādhīnprayojakān samāsoktau vadanti&nbsp;| viśeṣyamātrābhyāṃ yuktāyuktābhyāṃ bhinnāpi
                  viśeṣaṇadvayabhedavatī ekā tulyākāraviśeṣaṇā, uparā tulyātulyaviśeṣaṇā&nbsp;| saṃkṣepoktau
                  ca prakāradvayaṃ bhavati tadāha—<b>anyetyādi</b>&nbsp;||
               </p>
               
            </div> 
            
            <p>tatra pratīyamānasādṛśyā ślāghāvatī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘uttuṅa‍ge kṛtasaṃśrayasya śikhariṇyuccāvacagrāvaṇi</span>
                     <span class="seg">nyagrodhasya kimaṅa‍ga ‍tasya vacasā ślāghāsu paryāpyate&nbsp;|</span>
                     </span>
                  ﻿<span class="pageinfo">[page 458]</span>
                  <span class="l">
                     <span class="seg">bandhurvā sa purākṛtaḥ kimathavā satkarmaṇāṃ saṃcayo</span>
                     <span class="seg">mārge rūkṣavipattraśākhini jano yaṃ prāpya viśrāmyati&nbsp;|| 92&nbsp;||’</span>
                     </span>
                  
               </div>
            </div>	
            
            <p>atra nyagrodhenaivopamānena pratīyamānasādṛśyasya varṇanīyavadānyopameyasyoktatvāttacchlāghayaiva
               tacchlāghā pratīyata iti seyaṃ pratīyamānasādṛśyā ślāghāvatī samāsoktiḥ&nbsp;||
            </p>
            
            <div class="commentary">
               
               <p><b>uttuṅa‍ge ityādi</b>&nbsp;| tasya nyagrodhasya vaṭavṛkṣasya ślāghā svapraśaṃsā svavacasoktyā kiṃ samāpyate&nbsp;|
                  kiṃtu na&nbsp;| tasya ślāghā vaktumaśakyetyarthaḥ&nbsp;| aṅa‍geti sānunayasaṃbodhane&nbsp;|
                  kīdṛśasya&nbsp;| uttuṅa‍ge ucchrite&nbsp;| uccāvacā nimnonnatā ye grāvāṇaḥ pāṣāṇāstadyukte ca
                  śikhariṇi girau kṛtāvāsasya&nbsp;| ślāghāhetumāha—sa vaṭo bandhurmitraṃ vā purā pūrvaṃ
                  kṛtaḥ&nbsp;| arthājjanena&nbsp;| athavā satkarmaṇāṃ śreṣṭhavyāpārāṇāṃ saṃcaya upacayaḥ kim&nbsp;|
                  arthājjanasya&nbsp;| rūkṣā asnigdhā vipatrāḥ patraśūnyāḥ śākhino vṛkṣā yatra tādṛśe mārge
                  yaṃ vaṭavṛkṣaṃ prāpya jano viśrāmyati&nbsp;| uccāvacetyatra bahuvrīhyanantaraṃ matubiti
                  bhramo na kāryaḥ&nbsp;| uccāvacagrāvāṇo 'tra santīti viśiṣṭasyaiva matvarthasaṃbandhādbisakisalayacchedapātheyavanta
                  itivatkevalādviśiṣṭasya bhinnabuddhiviṣayatvāt&nbsp;| ata evādaṇḍītyādayo nistaraṅa‍gaṃ
                  prayogā ityavadheyam&nbsp;| ‘grāvopalāśmānaḥ’ ityamaraḥ&nbsp;| atra paropakāritayā nyagrodhavadānyayoḥ
                  sādṛśyaṃ pratīyamānaṃ tata evobhayoḥ ślāghāpi&nbsp;||
               </p>
               
            </div> 
            
            <p>saiva garhāvatī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘kiṃ jāto 'si catuṣpathe yadi ghanacchāyo 'si kiṃ chāyayā</span>
                     <span class="seg">saṃpannaḥ phalito 'si kiṃ yadi phalaiḥ <a href="" class="note" title="‘ạ̄dhyo 'si’ iti ṭīkākārasaṃmataḥ pāṭhaḥ">*</a>pūrṇo 'si kiṃ saṃnataḥ&nbsp;|</span>
                     </span>
                  <span class="l">
                     <span class="seg">he sadvṛkṣa sahasva saṃprati śikhāśākhāśatākarṣaṇa-</span>
                     <span class="seg">kṣobhonmoṭanabhañjanāni janataḥ svaireva duśceṣṭitaiḥ&nbsp;|| 93&nbsp;||’</span>
                     </span>
                  
               </div>
            </div>	
            
            <p>atropamānabhūtasya sadvṛkṣasya vyājagarhaṇayā tadupameyaḥ ko 'pi satpuruṣo vigarhyata
               iti seyaṃ pratīyamānasādṛśyā garhāvatī nāma samāsoktiḥ&nbsp;|
            </p>
            
            <div class="commentary">
               
               <p><b>kimityādi</b>&nbsp;| he sadvṛkṣa, catuṣpathe kimarthaṃ jāto 'syutpanno 'si&nbsp;| yadi tvaṃ ﻿<span class="pageinfo">[page 459]</span> ghanā nibiḍā chāyā yasya tādṛśo 'si tadā chāyayā kiṃ vṛthā&nbsp;| yadi saṃpannaḥ samṛddhaḥ
                  san phalito 'si tadā phalabharaistava kim&nbsp;| kiṃtu na tava kimapi&nbsp;| yadyāḍhayo 'si
                  mahānasi tadā samyakprakāreṇa nataḥ kim&nbsp;| saṃpratyadhunā svairnijaireva duśceṣṭitairjanato
                  lokāttvaṃ śikhāyāmagrabhāge śākhāśatasyākarṣaṇamākṛṣṭiḥ, kṣobhaścālanam, āmoṭanaṃ
                  saṃkocanam, bhañjanaṃ chedanametāni sahasvānubhava&nbsp;| ‘ạ̄dhya ibhye mahatyapi’ iti
                  viśvaḥ&nbsp;| sahasveti ‘ṣaha marṣaṇe’ iti loṭi madhyamapuruṣaikavacane rūpam&nbsp;| ‘agramātre
                  śikhā matā’ iti dharaṇiḥ&nbsp;| janata iti pañcamyantāttasiḥ&nbsp;| vyājagarhaṇā kapaṭanindā
                  vaṭavṛkṣanindāṃ vyājīkṛtya satpuruṣanindopakramāt&nbsp;||
               </p>
               
            </div> 
            
            <p>saivobhayavatī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘niṣkandāmaravindinīṃ sthapuṭitoddeśāṃ sthalīṃ palvale</span>
                     <span class="seg">jambālāvilamambu kartumaparā sūte varāhī sutān&nbsp;|</span>
                     </span>
                  <span class="l">
                     <span class="seg">daṃṣṭrāyāṃ caturarṇavormipaṭalairāplāvitāyāmiyaṃ</span>
                     <span class="seg">yasyā eva śiśoḥ sthitā vipadi bhūḥ sā putriṇī potriṇī 94’</span>
                     </span>
                  
               </div>
            </div>
            
            <p>atra pūrvārdhe garhā, uttarārdhe ślāghā gamyate, seyaṃ pratīyamānasādṛśyobhayavatī
               samāsoktiḥ&nbsp;|
            </p>
            
            <div class="commentary">
               
               <p><b>niṣkandāmityādi</b>&nbsp;| itarānyā varāhī sūkarī sutān sūkarān sūte janayati&nbsp;| kiṃ kartum&nbsp;| aravindinīṃ niṣkandāmunmūlitamūlāṃ
                  kartuṃ, sthapuṭito nimnonnatīkṛta uddeśo yasyāstādṛśīṃ sthalīṃ kartuṃ, palvale 'lpasarasi
                  ambu jalaṃ jambālena kardamenāvilamanacchaṃ kartum&nbsp;| sā potriṇī varāhī putriṇī praśastaputravatī&nbsp;|
                  yasyāḥ śiśoreva bālakasyaiva daṃṣṭrāyāmiyaṃ bhūrvipadi pralaye sthitā&nbsp;| daṃṣṭrāyāṃ
                  kīdṛśyām&nbsp;| caturṇāmarṇavānāṃ samudrāṇāmūrbhipaṭalaiḥ kallolasamūhairāplāvitāyāṃ pūritāyām&nbsp;|
                  vyāptāyāmiti yāvat&nbsp;| ‘jambālaḥ paṅa‍ko 'strī’ ityamaraḥ&nbsp;| varāhīti ‘puṃyogādākhyāyām
                  4|1|48’ iti ṅīṣ&nbsp;| putriṇīti praśaṃsāyāminiḥ&nbsp;| ‘varāhaḥ sūkaro gṛṣṭiḥ kolaḥ potrī’
                  ityamaraḥ&nbsp;| atrobhayoḥ sādṛśyaṃ varāhatvādinā pratīyamānam&nbsp;||
               </p>
               
            </div> 
            ﻿<span class="pageinfo">[page 460]</span>
            
            <p>anubhayavatī yathā—</p>
            
            <div class="lg">
               <div class="udāharaṇa">
                  <span class="l">‘itaḥ svapiti keśavaḥ <a href="" class="note" title="ṭīkākṛtā tu ‘puramitastadīyadviṣā—’ iti pāṭho dhṛtaḥ">*</a>kulamitastadīyadviṣāmitaśca śaraṇārthinaḥ śikharipakṣiṇaḥ śerate&nbsp;|</span>
                  <span class="l">ito 'pi vaḍavānalaḥ saha samastasaṃvartakairaho vitatamūrjitaṃ bharasahaṃ ca sindhorvapuḥ&nbsp;||
                     95&nbsp;||’</span>
                  
               </div>
            </div>
            
            <p>atra garhā ślāghā vā vismayoktāvevāstamayate&nbsp;| seyaṃ pratīyamānasādṛśyānubhayavatī
               nāma samāsoktiḥ&nbsp;|
            </p>
            
            <div class="commentary">
               
               <p><b>ita ityādi</b>&nbsp;| sindhoḥ samudrasya vapurāśayo vitataṃ vistīrṇamūrjitaṃ balavat bhāravahanakṣamaṃ
                  ca&nbsp;| atraivāścaryam&nbsp;| ito 'traiva harirvasati, atraiva keśavaripūṇāmasurāṇāṃ puraṃ
                  nagaramasti&nbsp;| atraiva śaraṇaṃ prāptaḥ śikhariṇāṃ parvateṣu madhye pakṣiṇaḥ sapakṣā
                  mainākādayaḥ śerate svapanti&nbsp;| naca śikharipakṣiṇa ityatra ‘na nirdhāraṇe 2|2|10’
                  iti ṣaṣṭhīsamāsaniṣedha iti vācyam&nbsp;| tanniṣedhasyānityatvānnirdhāraṇasyāvivakṣaṇādvā
                  nirdhāraṇadyotakajātyāderabhāvena tadunnayanāt, yadvā śikhariṇaśca te pakṣiṇaśceti
                  viśeṣaṇasamāsaḥ&nbsp;| pūrvanipāte tu bahuṣvekatra niyama iti vyavasthitiḥ&nbsp;|
                  atraiva vaḍavānalo 'sti sakalameghaiḥ saha&nbsp;| ‘puṣkarāvartasaṃvartakālakāntijalaplavāḥ&nbsp;|
                  iti vārimucāṃ vaṃśa ścaturdhā parikīrtitaḥ&nbsp;||’ iti purāṇam&nbsp;| atra ślāghāgarhayorastamanādanubhayavatīyam&nbsp;||
               </p>
               
            </div> 
            
            <p>abhidhīyamānasādṛśyā ślāghāvatī tulyākāraviśeṣaṇā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘nālasya prasaro jaleṣvapi kṛtāvāsasya koṣe</span>
                     <span class="seg">rucirdaṇḍe karkaśatā mukhetimṛdutā mitre mahānpraśrayaḥ&nbsp;|</span>
                     </span>
                  <span class="l">
                     <span class="seg">āmūlaṃ guṇasaṃgrahavyasanitā dveṣaśca doṣākare</span>
                     <span class="seg">yasyaiṣā sthitirambujasya vasatiryuktaiva tatra śriyaḥ&nbsp;|| 96&nbsp;||’</span>
                     </span>
                  
               </div>
            </div>
            
            <p>atrāmburuhasatpuruṣayoḥ parasparamupamānopameyabhāvasyātiśayaprasiddherupamānenaiva
               śleṣavattulyaviśeṣaṇapadābhidhīyamānasādṛśyamupamānamupameyamevāva-﻿<span class="pageinfo">[page 461]</span>gamyate&nbsp;| seyamabhidhīyamānasādṛśyā ślāghāvatī tulyaviśeṣaṇā nāma samāsoktiḥ&nbsp;||
            </p>
            
            <div class="commentary">
               
               <p><b>nālasyetyādi</b>&nbsp;| yasyāmbujasya padmasyaivamanenākāreṇa sthitiravasthitistatrāmbuje śriyo lakṣmyā
                  vasatirvāso yukta eva&nbsp;| tadāha—nālasya nālāyāḥ prasaro vistāraḥ, atha ca na ālasyasyālasatāyāḥ
                  prasara ādhikyam&nbsp;| jaleṣvapi toyeṣu kṛtāvāsasya, atha ca mūrkheṣvapi kṛtāvāsasya&nbsp;|
                  koṣe kuṅmale ruciḥ kāntiḥ, atha ca koṣe pātre 'rthasārthe vā ruciḥ prītiḥ&nbsp;| daṇḍe
                  prakāṇḍe karkaśatā kāṭhinyam, atha ca daṇḍe śāsane karkaśatā kārkaśyam&nbsp;| mukhe upakrame
                  mṛdutā komalatā, atha ca mukhe vadane mṛdutā madhuravāṇīkatā&nbsp;| mitre sūrye mahān praśrayaḥ
                  prītiḥ, atha ca
                  mitre suhṛdi mahāprītiḥ&nbsp;| āmūlaṃ mūlādārabhya guṇasya tantoḥ saṃgrahe grahaṇe vyasanitā
                  āsaṅa‍gaḥ, atha cāmūlamādipuruṣādārabhya guṇānāṃ śīlādīnāṃ saṃgrahe vartulīkaraṇe
                  vyasanitā prayatnaḥ&nbsp;| doṣākare rajanikare dveṣo 'sūyā, atha ca doṣāṇāmākareutpattisthāne
                  jane dveṣo 'prītiḥ&nbsp;| ‘nālo nālamathāstriyām’ ityamaraḥ&nbsp;| ‘jalaṃ nīre ca mūrkhe ca’
                  iti viśvaḥ&nbsp;| ‘koṣo 'strī kuṅmale pātre hyarthasaṃghātadivyayoḥ&nbsp;|’ iti medinīkāraḥ&nbsp;|
                  ‘daṇḍaṃ prakāṇḍe śāstau ca’ iti&nbsp;| ‘mukhamāsye ca prārambhe’ iti&nbsp;| 'mitraṃ suhṛdi mitro
                  'rke’ iti&nbsp;| ‘śiphāyāṃ kāraṇe mūlam’ iti&nbsp;| ‘guṇastantau ca śīlādau’ iti&nbsp;| ‘doṣaḥ syāddūṣaṇe
                  doṣā rātrau bāhau ca kīrtitā&nbsp;|’ iti&nbsp;| ‘vasatiḥ syādavasthāne’ iti viśvaḥ&nbsp;| atra padmasajjanayoḥ
                  prasiddhisiddhamupamānopameyatvamata ubhayārthakaviśeṣaṇapadairaśleṣa iva sādṛśyamabhidhīyate&nbsp;|
                  praśaṃsāparatayā ca ślāghāvattvam&nbsp;||
               </p>
               
            </div> 
            
            <p>pratīyamānābhidhīyamānasādṛśyā ślāghāgarhāvatī tulyātulyaviśeṣaṇā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘upādhvaṃ tatpānthāḥ punarapi saro mārgatilakaṃ</span>
                     <span class="seg">yadāsādya svecchaṃ vilasatha vilīnaklamabharāḥ&nbsp;|</span>
                     </span>
                  <span class="l">
                     <span class="seg">itastu kṣārābdherjaraṭhakamaṭhakṣiptapayaso</span>
                     <span class="seg">nivṛttiḥ kalyāṇī na punaravatāraḥ kathamapi&nbsp;|| 97&nbsp;||’</span>
                     </span>
                  
               </div>
            </div>
            
            <p>atra pūrvārghe 'bhidhīyamānasādṛśyayoḥ ślāghā, paścimārghe tu pratīyamāna﻿-<span class="pageinfo">[page 462]</span>sādṛśyayorgarhāvagamyate; seyamubhayavatī tulyātulyaviśeṣaṇābhidhīyamānapratīyamānasādṛśyā
               samāsoktiḥ&nbsp;||
            </p>
            
            <div class="commentary">
               
               <p><b>upādhvamityādi</b>&nbsp;| he pānthāḥ, tatsarastaḍāgamupādhvaṃ sevadhvam&nbsp;| kīdṛśam&nbsp;| mārgasya tilakabhūtamalaṃkārībhūtam&nbsp;|
                  yatsara āsādya gataśramabharā yūyaṃ svecchaṃ vilasatha yathecchaṃ krīḍadhvam&nbsp;| ito
                  'smātkṣārābdhernivṛttireva kalyāṇī kuśaladā na punaḥ kathamapyavatāro 'tra kuśaladaḥ&nbsp;|
                  atrāvataraṇaṃ na kartavyamiti bhāvaḥ&nbsp;| kṣārābdheḥ kīdṛśāt&nbsp;| jaraṭhena jīrṇena kamaṭhena
                  kacchapena kṣuṇṇaṃ payo jalaṃ yasya tasmāt&nbsp;| upādhvamiti upapūrva ‘āsa upaveśane’
                  loṇmadhyamapuruṣabahuvacane ‘dhi ca 8|2|25’ iti sakāralopaḥ&nbsp;| ‘kamaṭhakacchapau’ ityamaraḥ&nbsp;|
                  kalyāṇīti gaurāditvānṅīṣa&nbsp;| atra pūrvārdhe saraḥsajjanayoḥ paropakāratvādiguṇaistulyaireva
                  sādṛśyamabhihitam&nbsp;| ślāghā tu vyaktaiva&nbsp;| uttarārdhe tu kṣārābdhestādṛśasyānupakārakatayā
                  garhā vyaktaiva jñāyate, ihāsajjanagatā nindāpi pratīyate; kiṃtu sā viśeṣaṇadvārā
                  netyatulyaviśeṣaṇatā&nbsp;||
               </p>
               
            </div> 
            
            <p>anyoktirdvidhā svajātau jātyantare ca&nbsp;| tayoḥ svajātau yathā—</p>
            
            <div class="lg">
               <div class="udāharaṇa">
                  <span class="l">‘lakṣmīpayodharotsaṅa‍gakuṅkumāruṇito hareḥ&nbsp;|</span>
                  <span class="l">balireṣa sa yenāsya bhikṣāpātrīkṛtaḥ karaḥ&nbsp;|| 98&nbsp;||’</span>
                  
               </div>
            </div>
            
            <p>atra hariśabdena baliśabdena vā kaścit samānetivṛttaḥ puṃviśeṣa evocyate; seyaṃ svajātiviṣayānyoktiḥ
               saṃkṣepoktirūpatvātsamāsoktireva&nbsp;|
            </p>
            
            <div class="commentary">
               
               <p><b>lakṣmītyādi</b>&nbsp;| sa balireva vadānyaḥ&nbsp;| yena balināsya harerviṣṇoḥ karo hasto bhikṣāpātrīkṛto bhikṣāpātratvamāpāditaḥ&nbsp;|
                  kīdṛśaḥ karaḥ&nbsp;| lakṣmīstanakroḍakuṅa‍kumenāruṇito lohitīkṛtaḥ&nbsp;| atra svajātitvaṃ tulyacaritatvam&nbsp;|
                  haribalyorapekṣayānyatvamapi&nbsp;|| tarhi samāsoktitā kathamata āha—<b>saṃkṣepeti</b>&nbsp;| saṃkṣepeṇopasthāpanādeva samāsoktitvamityarthaḥ&nbsp;||
               </p>
               
            </div> 
            
            <p>jātyantare yathā—</p>
            
            <div class="lg">
               <div class="udāharaṇa">
                  <span class="l">‘pibanmadhu yathākāmaṃ bhramaraḥ phullapaṅa‍kaje&nbsp;|</span>
                  <span class="l">apyasaṃnaddhasaurabhyaṃ paśya cumbati kuḍmalam&nbsp;|| 99&nbsp;||’</span>
                  
               </div>
            </div>
            
            <p>atra bhramaraśabdena kaścit kāmī, phullapaṅa‍kajaśabdena kāpi praụdhā﻿<span class="pageinfo">[page 463]</span>
               ṅa‍ganā, kuṅmalaśabdena kāpi mugdhāṅa‍ganābhidhīyate; seyamanyajātiviṣayānyoktiḥ samāsoktireva
               bhavati&nbsp;||
            </p>
            
            <div class="commentary">
               
               <p><b>pibannityādi</b>&nbsp;| bhramaro yathākāmaṃ yathecchaṃ praphullapaṅa‍kaje madhu piban san asaṃnaddhasaurabhyamaprāptasaugandhyamapi
                  kuṅmalaṃ cumbati&nbsp;| tatpaśya&nbsp;| atra vākyārthasyaiva
                  karmatā&nbsp;| atra bhinnabhinnajātitayānyajātitā&nbsp;||
               </p>
               
            </div> 
            
            <p>ananyoktiśabdenehādhyāsaviṣayā tadbhāvāpattirucyate&nbsp;| yathaiṣa brahmadatta iti&nbsp;| sā
               dvidhā śuddhā citrā ca&nbsp;|
            </p>
            
            <p>tayoḥ śuddhā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘<a href="" class="note" title="ṭīkākṛtātu ‘mudhā baddhagrāsaiḥ’ iti pāṭho dhṛtaḥ">*</a>sudhābaddhagrāsairupavanacakorarainusṛtāṃ</span>
                     <span class="seg">kirañjyotsnāmacchāṃ navalavalipākapraṇayinīm&nbsp;|</span>
                     </span>
                  <span class="l">
                     <span class="seg">upaprākārāgraṃ prahiṇu nayane tarkaya manāganākāśe</span>
                     <span class="seg">ko 'yaṃ galitahariṇaḥ śītakiraṇaḥ&nbsp;|| 100&nbsp;||’</span>
                     </span>
                  
               </div>
            </div>
            
            <p>atra kasyāścinmukhe candramasamadhyāsya kaścidevaṃ brūte&nbsp;| sā ceyaṃ pūrvārdhe 'bhidhīyamānatulyaviśeṣaṇā,
               paścimārdhe punaranākāśe ko 'yaṃ galitahariṇa ityatra tulyaviśeṣaṇā samāsoktirevānanyoktiḥ&nbsp;|
               ekasyaiva cādhyāsādiyaṃ śuddhetyucyate&nbsp;||
            </p>
            
            <div class="commentary">
               
               <p>nānyasyoktirananyoktiḥ&nbsp;| tathācānanyoktipadena tadbhāvāpattistattā viṣayataivocyate&nbsp;|
                  eṣo 'yamityākārastasyāḥ&nbsp;| <b>mudhetyādi</b>&nbsp;| he sakhe, upaprākārāgraṃ prākārāgrasamīpe nayane netradvayaṃ prahiṇu dehi&nbsp;| manāk
                  tvaṃ tarkaya&nbsp;| anākāśe ākāśātiriktadeśe galitahariṇastyaktalāñchanaḥ ko 'yaṃ śītakiraṇaścandra
                  iti&nbsp;| kīdṛśaḥ&nbsp;| jyotsnāṃ kiran vikṣipan&nbsp;| kīdṛśīm&nbsp;| mudhā mithyā baddho 'nubaddho
                  grāsaḥ kavalo yairevaṃbhūtairupavanasthitacakorairanusṛtāmanugatām&nbsp;| svacchām&nbsp;| navā
                  nūtanā yā lavalī latābhedastasyāḥ pākasya praṇayinīṃ praśrayavatīṃ ca&nbsp;| ‘lavalī ca
                  latābhidā’ iti viśvaḥ&nbsp;| lavalīvācako lavaliśabdo 'pi&nbsp;| ‘lavaliḥ śvetapārthapī<a href="" class="note" title="‘pādapī’ iti syāt">*</a> (?) iti śabdabhedaḥ&nbsp;| upaprākārāgramityatra sāmīpye 'vyayībhāvaḥ&nbsp;| atra adhyāsya
                  āropya&nbsp;| pūrvārdhe tulyaviśeṣaṇatvamuktam, uttarārdhe 'tulyaviśeṣaṇatvam&nbsp;| tasyaivābhidhānādananyoktirekasyaivābhidhānācchuddhatā
                  ca&nbsp;||
               </p>
               
            </div> 
            ﻿<span class="pageinfo">[page 464]</span>
            
            <p>citrā yathā—</p>
            
            <div class="lg">
               <div class="udāharaṇa">
                  <span class="l">‘kamalamanambhasi kamale kuvalaye tāni ca kanakalatikāyām&nbsp;|</span>
                  <span class="l">sā ca sukumārasubhagetyutpātaparamparā keyam&nbsp;|| 101&nbsp;||’</span>
                  
               </div>
            </div>
            
            <p>atrādhyāsaḥ pūrvavadvaicitryaṃ ca nigadenaiva vyākhyātam&nbsp;| seyamananyoktiḥ samāsoktirevānekādhyāsavaicitryāccitretyucyate&nbsp;||</p>
            
            <div class="commentary">
               
               <p><b>kamalamityādi</b>&nbsp;| anambhasi jalaśūnye deśe kamalamasti&nbsp;| kamale punaḥ kuvalaye nīlanalinadvayam,
                  tāni ca kamalakuvalayāni kanakalatikāyāṃ suvarṇalatāyām, sā ca kanakalatikā sukumārā
                  komalā satī subhagā ramyetyanena prakāreṇa keyamutpātaparamparāriṣṭapaṅktiḥ&nbsp;| ‘utpāto
                  'riṣṭamityapi’ ityamaraḥ&nbsp;| <b>pūrvavaditi</b>&nbsp;| kasyāścinmukhādau kamalādyāropaḥ, vicitratā ca kamalādau kuvalayādyabhidhānenaivoktā
                  tasyā evābhidhānādananyatayoktiḥ&nbsp;||
               </p>
               
            </div> 
            
            <p>ubhayoktiryathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘lāvaṇyasindhuraparaiva hi keyamatra</span>
                     <span class="seg">yatrotpalāni śaśinā saha saṃplavante&nbsp;|</span>
                     </span>
                  <span class="l">
                     <span class="seg">unmajjati dviradakumbhataṭī ca yatra</span>
                     <span class="seg">yatrāpare kadalikāṇḍamṛṇāladaṇḍāḥ&nbsp;|| 102&nbsp;||’</span>
                     </span>
                  
               </div>
            </div>
            
            <p>atrāpūrveyaṃ lāvaṇyasindhurityanyoktiḥ, yatrotpalāni śaśinā saha saṃplavanta ityādirananyoktiḥ,
               seyamubhayayogādubhayoktirapadiśyate&nbsp;| upalakṣaṇaṃ caitat&nbsp;| tenānyāpi yopamānopameyaviṣaye
               saṃkṣepoktiḥ sāpi samāsoktireva bhavati&nbsp;|
            </p>
            
            <div class="commentary">
               
               <p><b>lāvaṇyetyādi</b>&nbsp;| atra deśe 'paraivāpūrvaiva keyaṃ lāvaṇyasindhuḥ saukumāryanadī&nbsp;| yatra candreṇa
                  saha padmāni saṃplavante saṃmilitāni bhavanti&nbsp;| yatra kumbhikumbhataṭī unmajjati utthitā
                  bhavati&nbsp;| yatrāpare 'nye kadalīprakāṇḍabisadaṇḍāḥ santi&nbsp;| 'sindhurabdhau pumānnadyāṃ
                  striyām’ iti medinīkāraḥ&nbsp;| ‘tīradeśe taṭī matā’ iti ca&nbsp;| atra siṃdhūktyānyoktitā,
                  yatretyādinā sindhurevoktetyananyoktitā&nbsp;| anyānanyātiriktasamāsoktiṃ saṃgṛhṇāti—<b>upalakṣaṇamiti</b>&nbsp;||
               </p>
               
            </div> 
            ﻿<span class="pageinfo">[page 465]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘indurlipta ivāñjanena jaḍitā dṛṣṭirmṛgīṇāmiva</span>
                     <span class="seg">pramlānāruṇimeva vidrumadalaṃ śyāmeva hemaprabhā&nbsp;|</span>
                     </span>
                  <span class="l">
                     <span class="seg">pāruṣyaṃ kalayā ca kokilavadhūkaṇṭheṣviva prastutaṃ</span>
                     <span class="seg">sītāyāḥ purataśca hanta śikhināṃ barhāḥ sagarhā iva 103’</span>
                     </span>
                  
               </div>
            </div>
            
            <p>atra saṃkṣepataḥ sītāśabdavācyasya mukhāderavayavasamūhasyāśrayata indurañjanenaiva
               liptaḥ, jaḍiteva mṛgīṇāṃ dṛṣṭiḥ, pramlānamivāruṇyaṃ vidrumasya, śyāmeva hemakāntiḥ,
               paruṣā iva kokilālāpāḥ, sagarhā iva śikhināṃ barhā ityutprekṣokteranuktānyapi tadupameyāni
               mukhādīni pratīyante, seyamapi saṃkṣepoktiḥ samāsoktireva bhavati&nbsp;| kaḥ punaḥ samāsokteḥ
               samādhyuktervā viśeṣaḥ&nbsp;| ucyate&nbsp;| yatra prākaraṇike 'prākaraṇiko dharmo 'dhyāsyate
               sā samādhyuktiḥ yathā—'asahantibba kilimmaï piaamapacchakkhadūsaṇaṃ diṇalacchī&nbsp;|’
               iti&nbsp;| yatra punaraprākaraṇike prākaraṇikadharmaḥ sā samāsoktiḥ&nbsp;| yathā—'pibanmadhu
               yathākāmaṃ bhramaraḥ phullapaṅa‍kaje&nbsp;|’ iti&nbsp;| nanu dharmiṇo 'dhyāse samānamiti cet&nbsp;|
               na&nbsp;| ‘sa tvaṃ tattvaṃ kathaya bhavatā ko hatastatra pūrvam—’ ityādiṣu ‘anākāśe ko
               'yaṃ galitahariṇaḥ śītakiraṇaḥ’ ityādiṣu ca pravyakta evādhyāsaviśeṣo dṛśyate&nbsp;| ekatra
               manasānyatra tu vacaseti so 'yaṃ samādhyukteḥ samāsokteśca bhedo bhavati&nbsp;|
            </p>
            
            <div class="commentary">
               
               <p><b>indurityādi</b>&nbsp;| sītāyāḥ purato 'gre 'ñjanena kajjalena lipta iva candraḥ&nbsp;| hariṇīnāṃ dṛṣṭirjaḍitaiva
                  jaḍībhūtaiva&nbsp;| pravāladalaṃ vimlānalauhityamiva&nbsp;| kalakokilavadhūkaṇṭheṣu pāruṣyamatikramavacana
                  miva prastutamupakrāntam&nbsp;| hanta harṣe viṣāde vā&nbsp;| śikhināṃ mayūrāṇāṃ barhāśca sagarhā
                  iva jātāḥ&nbsp;| ‘pāruṣyamativādaḥ syāt’ ityamaraḥ&nbsp;| atra sītāpadena mukhādyavayavasamūha
                  uktastadagre upamānānāṃ tattaddṛśā utprekṣābhidhānādanuktā﻿<span class="pageinfo">[page 466]</span> nyapi tadupameyāni mukhādīni jñāyanta ityupamānopameyaviṣaye saṃkṣepoktiriyam&nbsp;| samādhyuktisamāsoktyorabhedaṃ
                  manvāno bhedakaṃ pṛcchati—<b>ka iti</b>&nbsp;| uttaram—<b>yatreti</b>&nbsp;| yatra prakaraṇapariprāpte viśeṣye 'prakaraṇapariprāptadharmādhyāsaḥ sā samādhyuktiḥ&nbsp;|
                  [yathā— ] asahamāneva klāmyatītyādi&nbsp;| atra priyatamapratyakṣadūṣaṇādhyāropo 'prākaraṇikaḥ&nbsp;|
                  yatrāprastute prastutadharmādhyāsaḥ sā samāsoktiḥ&nbsp;| yathā—pibanmadhu yathākāmamiti&nbsp;|
                  atra bhramare 'prakṛte prakṛtasya kāmino 'dhyāsaḥ tarhi dharmyadhyāsatulyataivāsyetyāha—<b>nanviti</b>&nbsp;| prākaraṇikāprākaraṇikatvābhyāmeva viśeṣastayoriti dharmyadhyāse 'pi na doṣa ityāha—<b>neti</b>&nbsp;| sa tvaṃ tattvamityādau dharmidharmayoradhyāsaḥ, anākāśa ityādau dharmiṇa evādhyāsa
                  iti bheda ityarthaḥ&nbsp;| sa tvaṃ tattvamityādau manasā, anākāśa ityādau ca vacanenādhyāsaḥ&nbsp;||
                  iti samāsoktyalaṃkāranirūpaṇam&nbsp;||
               </p>
               
            </div> 
            
            <p>utprekṣālaṃkāranirūpaṇam&nbsp;|</p>
            
            <div class="lg">
               <div class="kārikā">
                  <span class="l">anyathāvasthitaṃ vastu yasyāmutprekṣyate 'nyathā&nbsp;|</span>
                  <span class="l">dravyaṃ guṇaḥ kriyā cāpi tāmutprekṣāṃ pracakṣate&nbsp;|| 50&nbsp;||</span>
                  
               </div>
            </div>
            
            <p>utprekṣālakṣaṇamāha—<b>anyatheti</b>&nbsp;| prakārāntareṇāvasthitaṃ vastu yatra prakārāntareṇotprekṣyate parikalpyate sotprekṣā&nbsp;|
               asadāropaṇamutprekṣeti lakṣaṇam&nbsp;| kiṃrūpaṃ vastbityākāṅa‍kṣāyāmāha—<b>dravyamiti</b>&nbsp;| dravyaṃ pṛthivyādi, guṇo rūpādiḥ, kriyā pākādiḥ&nbsp;||
            </p>
            
            <p>tāsu dravyotprekṣā yathā—</p>
            
            <div class="lg">
               <div class="udāharaṇa">
                  <span class="l">‘dehasthā darpaṇe yasya paśyati pratimāmumā&nbsp;|</span>
                  <span class="l">anyārdhārdhamivotpannamardhanārīśvarāntaram&nbsp;|| 104&nbsp;||’</span>
                  
               </div>
            </div>
            
            <p>atra pratibimbarūpeṇa darpaṇe 'nyathāvasthitasyārdhanārīśvararūpalakṣaṇasya dravyasya
               yadaparārdhotpannārdhanārīśvararūpāntareṇa dravyāntararūpeṇotprekṣaṇaṃ seyamutprekṣā
               dravyotprekṣeti bhavati&nbsp;|
            </p>
            
            <div class="commentary">
               
               <p><b>dehasthetyādi</b>&nbsp;| yasya darpaṇe pratimāṃ pratibimbaṃ dehasthā gaurī paśyati anyārdhābhyāmutpannamardhanārīśvarāntaramiva&nbsp;|
                  atrevaśabda utprekṣāvyañjakaḥ&nbsp;| ardhanārīśvarāntararūpaṃ dravyamiha kalpyata ityutprekṣā
                  dravyagatā&nbsp;||
               </p>
               
            </div> 
            ﻿<span class="pageinfo">[page 467]</span>
            
            <p>guṇotprekṣā yathā—</p>
            
            <div class="lg">
               <div class="udāharaṇa">
                  <span class="l">‘pallaviaṃ via karapallavehiṃ papphuliaṃ via ṇaaṇehiṃ&nbsp;|</span>
                  <span class="l">phaliaṃ via pīṇapaoharehiṃ ajjāe lāvaṇṇam&nbsp;|| 105&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[pallavitamiva karapallavābhyāṃ praphullitamiva nayanābhyām&nbsp;|</span>
                  <span class="l">phalitamiva pīnapayodharābhyāmāryāyā lāvaṇyam&nbsp;||]</span>
                  
               </div>
            </div>
            
            <p>atra karapallavādirūpeṇānyathāvasthitasyāṅa‍galāvaṇyalakṣaṇasya yadetat pallavitatvādirūpeṇānyathotprekṣaṇaṃ
               seyamutprekṣā guṇotprekṣeti bhavati&nbsp;|
            </p>
            
            <div class="commentary">
               
               <p><b>pallaviamityādi</b>&nbsp;| vivṛteyaṃ samādhyalaṃkāre&nbsp;| atra saundaryasya guṇasya pallavitatvādinā kalpanaṃ
                  guṇotprekṣā&nbsp;||
               </p>
               
            </div> 
            
            <p>kriyotprekṣā yathā—</p>
            
            <div class="lg">
               <div class="udāharaṇa">
                  <span class="l">‘senāgajāḥ <a href="" class="note" title="mūlasaṃmatastu ‘pallava’ iti pāṭhaḥ">*</a>svakarapuṣkaralekhanībhirgaṇḍasthalānmadamaṣīṃ muhurādadānāḥ&nbsp;|</span>
                  <span class="l">manye narendra taba toyadhitīratālīpatrodareṣu vijayastutimālikhanti&nbsp;|| 106&nbsp;||’</span>
                  
               </div>
            </div>
            
            <p>atra senāgajānāṃ gaṇḍasthalebhyo lekhanyākāraiḥ karairmaṣīrūpasya madapayaso yadādānam,
               yaścāsya tīratālīpatrodareṣu mahāvarṇatayā nikṣepaḥ sa uktarūpeṇānyathotprekṣyata
               iti seyamutprekṣā kriyotprekṣā bhavati&nbsp;|
            </p>
            
            <div class="commentary">
               
               <p><b>senetyādi</b>&nbsp;| he narendra, senāgajāstava vijayastutimālikhantīti manye&nbsp;| kīdṛśāḥ&nbsp;| svakarāṇāṃ
                  hastihastānāṃ yāni puṣkarāṇyagrāṇi tānyeva lekhanyaḥ <a href="" class="note" title="bhāṣāntaraśabdo 'yam">*</a>kāpa iti khyātāstābhirgaṇḍasthalāt madameva maṣīṃ vāraṃvāramādadānā gṛhṇantaḥ&nbsp;| kutra
                  likhantītyata āha—samudratīratālapatramadhyeṣu&nbsp;| manyeśabda utprekṣāvyañjakaḥ&nbsp;| ‘puṣkaraṃ
                  karihastāgre’ iti viśvaḥ&nbsp;| na ca likheḥ kuṭādipāṭhāt ṅittve guṇābhāve likhanīti syāditi
                  vācyam&nbsp;| ‘rada vilekhane’ iti nirdeśena ṅittvavidheranityatvabodhanāt&nbsp;|
                  ata <b>eva</b> ‘lekhanīkṛtakarṇasya kāyasthasya na viśvaset&nbsp;|’ ityādiprayogāḥ&nbsp;| ‘lekhanī ﻿<span class="pageinfo">[page 468]</span>lipisādhikā’ iti ratnakoṣaḥ&nbsp;| (‘kariṇāṃ bandhanastambha ālānam’ ityamaraḥ&nbsp;| ‘śarīraṃ
                  varṣma vigrahaḥ’ iti ca&nbsp;|) atra puṣkarāderlekhanyāditvenotprekṣaṇaṃ kriyotprekṣā&nbsp;|
                  na ceha dravyotprekṣaiveti vācyam; likhanarūpakriyāyāmeva sarveṣāṃ tātparyāt&nbsp;| tasyā
                  eva sarvairnirvāhāt yatparaḥ śabdaḥ sa śabdārtha iti nyāyāt&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">utprekṣāvayavo yaśca yā cotprekṣopamā matā&nbsp;|</span>
                  <span class="l">mataṃ ceti na bhidyante tānyutprekṣāsvarūpataḥ&nbsp;|| 51&nbsp;||</span>
                  
               </div>
            </div>
            
            <div class="commentary">
               
               <p>utprekṣāvayavādīnāmutprekṣāto na bheda ityāha—<b>utprekṣeti</b>&nbsp;||
               </p>
               
            </div> 
            
            <p>tatrotprekṣāvayavo yathā—</p>
            
            <div class="lg">
               <div class="udāharaṇa">
                  <span class="l">‘aṅagulībhiriva keśasaṃcayaṃ <a href="" class="note" title="‘sanniyamya’ iti pāṭhaḥ">*</a>saṃnigṛhya timiraṃ marīcibhiḥ&nbsp;|</span>
                  <span class="l">kuṅmalīkṛtasarojalocanaṃ cumbatīva rajanīmukhaṃ śaśī&nbsp;|| 107&nbsp;||’</span>
                  
               </div>
            </div>
            
            <p>atrāṅa‍gulībhiḥ keśeṣu gṛhītvā priyāmukhaṃ cumbyate sā ca locane nimīlayatīti prāyovādaḥ&nbsp;|
               tatra mukhacumbanādikriyā pradhānamaṅgibhūtā pratīyate, keśagrahaṇākṣinimīlane cāṅa‍gabhūte
               'pradhāne&nbsp;| tatrāṅgibhūtāyāḥ kriyāyā utprekṣaṇenāvayavabhūtā kriyotprekṣitā bhavati&nbsp;|
               yathā hi ‘kuṅmalī kṛtasarojalocanam’ ityatra notprekṣāpadam, evaṃ ‘aṅa‍gulīmarīcibhistimirakeśasaṃcayaṃ
               saṃnigṛhya’ ityatrāpi tanna prāpnoti; marīcyaṅa‍gulisaṃnigṛhītatimirakeśasaṃcayamityevaṃ
               vā vaktavyaṃ bhavati&nbsp;| tatra yo 'yamavayavakriyāyāmapyanyapadārthoktadvitīyāvayavakriyāvilakṣaṇa
               iva prayogeṇa pṛthakpadatayā vākyakalpaḥ sa ivāsyāpi vyākhyānaparatvenāpyanuyojyamānaḥ
               kavibhirutprekṣāvayava ityucyate&nbsp;| anye punaryatra pradhānakriyā notprekṣyate, avayavakriyā
               tūtprekṣyate tamutprekṣāvayavaṃ varṇayanti&nbsp;|
            </p>
            
            <div class="commentary">
               
               <p><b>aṅa‍gulībhirityādi</b>&nbsp;| śaśī rajanīmukhaṃ cumbatīva&nbsp;| kuṅyalīkṛtāni sarojānyeva locanāni yatra cumbane
                  tadyathā syādevam&nbsp;| kiṃ kṛtvā&nbsp;| marīcibhiraṅa‍gulībhistimiraṃ keśasaṃcayaṃ saṃnigṛhya
                  gṛhītveva&nbsp;| prāyovādo bhāratādau darśanāt&nbsp;| atra dvitīyenevapadena bhinnapadatayā
                  vākyakalpanamitarapadasyāpi tacchūnyapadasyāpi tadartha-﻿<span class="pageinfo">[page 469]</span>paratvamityutprekṣāvayavatvam&nbsp;| ata evotprekṣābhedatvam&nbsp;| avayavakriyāmātrasyāvayavikriyotprekṣaṇādavayavāvayavibhāvaḥ&nbsp;|
                  tatrāṅa‍gāṅgibhāva eva&nbsp;| yadvā avayavamātrakriyotprekṣaṇamevāvayavitvotprekṣetyāha—<b>anya iti</b>&nbsp;||
               </p>
               
            </div> 
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘līneva pratibimbiteva likhitevotkīrṇarūpeva ca</span>
                     <span class="seg">pratyupteva ca vajralepaghaṭitevāntarnikhāteva ca&nbsp;|</span>
                     </span>
                  <span class="l">
                     <span class="seg">sā naścetasi kīliteva viśikhaiścetobhuvaḥ </span>
                     <span class="seg">pañcabhiścintāsaṃtatitantujālanibiḍasyūteva lagnā priyā&nbsp;|| 108&nbsp;||’</span>
                     </span>
                  
               </div>
            </div>
            
            <p>teṣāṃ mate pūrvodāharaṇamutprekṣāvayavo na bhavati&nbsp;|</p>
            
            <div class="commentary">
               
               <p><b>līnevetyādi</b>&nbsp;| vivṛto 'yamanuprāse&nbsp;| etanmate pūrvodāharaṇam ‘aṅa‍gulībhiriva-’ ityādi&nbsp;| utprekṣopamāyāmantarbhavatītyāha—<b>teṣāmiti</b>&nbsp;||
               </p>
               
            </div> 
            
            <p>utprekṣopamā yathā—</p>
            
            <div class="lg">
               <div class="udāharaṇa">
                  <span class="l">‘kiṃśukavyapadeśena tarumāruhya sarvataḥ&nbsp;|</span>
                  <span class="l">dagdhādagdhāmaraṇyānīṃ paśyatīva vibhāvasuḥ&nbsp;|| 109&nbsp;||’</span>
                  
               </div>
            </div>
            
            <p>atra vyapadeśaśabdena kiṃśukakusumānāmagnisādṛśyamabhidhāya darśanakriyotprekṣyata
               iti seyamutprekṣopamā&nbsp;| pūrvasminnapyudāharaṇe marīcibhiraṅa‍gulībhiriva timiraṃ keśasaṃcayamiva
               saṃnigṛhyetyupamānārthānupraveśa utprekṣāyāṃ draṣṭavyaḥ&nbsp;| seyamutprekṣāvayava utprekṣopamā
               cotprekṣaiva bhavati&nbsp;||
            </p>
            
            <div class="commentary">
               
               <p><b>kiṃśuketyādi</b>&nbsp;| vibhāvasuragniraraṇyānyā mahāraṇyasya dagdhādagdhaṃ dagdhamadagdhaṃ ca bhāgaṃ paśyatīva&nbsp;|
                  kiṃ kṛtvā&nbsp;| kiṃśukavyapadeśena kiṃśukakusumavyājena sarvatra vṛkṣamāruhya&nbsp;| ‘mahāraṇyamaraṇyānī’
                  ityamaraḥ&nbsp;| ‘citrabhānurvibhāvasuḥ’ iti ca&nbsp;| atra vyājapadena kiṃśukakusumāgnyoḥ sādṛśyamabhipretamata
                  upamāgarbhotprekṣeyam&nbsp;||
               </p>
               
            </div> 
            
            <p>mataṃ yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘yadetaccatdrāntarjaladalavalīlāṃ vitanute</span>
                     <span class="seg">tadācaṣṭe lokaḥ śaśaka iti no māṃ prati tathā&nbsp;|</span>
                     </span>
                  ﻿<span class="pageinfo">[page 470]</span>
                  <span class="l">
                     <span class="seg">ahe tvindu manye tvadarivirahākrāntataruṇī-</span>
                     <span class="seg">kaṭākṣolkāpātavraṇakiṇakalaṅa‍kāṅkitatanum&nbsp;|| 110&nbsp;||’</span>
                     </span>
                  
               </div>
            </div>
            
            <p>atra kaṭākṣolkāpātavraṇakiṇakalaṅa‍kāṅkitatanumindumahaṃ manye ityanena svamatadvārakamutprekṣāyāḥ
               samarthanaṃ kṛtamityayaṃ matābhidhānamutprekṣāyā eva prakāraḥ&nbsp;||
            </p>
            
            <div class="commentary">
               
               <p><b>yadetadityādi</b>&nbsp;| yadetaccandrasyāntarmadhye meghakaṇavilāsaṃ kurute lokastacchaśaka ityācaṣṭe vadati&nbsp;|
                  māṃ prati tathā naitat&nbsp;| ahaṃ punarinduṃ manye&nbsp;| kīdṛśam&nbsp;| tvadīyaśatruvirahagrastāyā
                  yuvatyāḥ kaṭākṣa evolkāpātastasya vraṇakiṇa eva kalaṅa‍kastenāṅkitā tanuḥ śarīraṃ
                  yasya tādṛśam&nbsp;| ‘lavaleśakaṇāṇavaḥ’ ityamaraḥ&nbsp;| ‘amānonāśca pratiṣedhavacanāḥ’ iti
                  ca&nbsp;| atra nijamatopanyāsādutprekṣāsamarthanamiti matotprekṣeyam&nbsp;|| ityutprekṣālaṃkāranirūpaṇam&nbsp;||
               </p>
               
            </div> 
            
            <p>aprastutapraśaṃsālaṃkāranirūpaṇam&nbsp;|</p> 
            
            <p>aprastutastutilakṣaṇamāha—</p>
            
            <div class="lg">
               <div class="kārikā">
                  <span class="l">aprastutapraśaṃsā syādastotavyasya yā stutiḥ&nbsp;|</span>
                  <span class="l">kuto 'pi hetorvācyā ca pratyetavyā ca socyate&nbsp;|| 52&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">sā tu dharmārthakāmānāṃ prāyo 'nyatamabādhayā&nbsp;|</span>
                  <span class="l">svābhiprāyaprasiddha‍yā ca jāyamāneha dṛśyate&nbsp;|| 53&nbsp;||</span>
                  
               </div>
            </div>
            
            <div class="commentary">
               
               <p><b>aprastuteti</b>&nbsp;| astotavyasya ninditasya kuto 'pi kāraṇātstutiḥ praśaṃsā aprastutastutiḥ ata eva
                  samāsokterbhedaḥ&nbsp;| tatra hyupamānopameyatā, atra tu ninditamarthāntaram, anyasya stutiriti&nbsp;|
                  sā tvabhidhīyamānā pratīyamānā cetyāha—<b>vācyeti</b>&nbsp;| tatra hetudvārakamapi vibhāgamāha—<b>sā tviti</b>&nbsp;| dharmaścārthaśca kāmaśca teṣāmanyatasamasya prāyo bāhulyena bādhayā sarvatra svābhiprāyasya
                  prakṛṣṭasidhdyā sotpadyamānā pratīyata ityarthaḥ&nbsp;||
               </p>
               
            </div> 
            
            <p>tāsu dharmabādhayā vācyā tathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘medacchedakṛśodaraṃ laghu <a href="" class="note" title="‘tyutthānayogyaṃ’ iti pāṭhaḥ">*</a>bhavatyutsāhayogyaṃ vapuḥ</span>
                     <span class="seg">sattvānāmapi lakṣyate vikṛtimaccittaṃ bhayakrodhayoḥ&nbsp;|</span>
                     </span>
                  ﻿<span class="pageinfo">[page 471]</span>
                  <span class="l">
                     <span class="seg">utkarṣaḥ sa ca dhanvināṃ yadiṣavaḥ sidhyanti lakṣye cale</span>
                     <span class="seg">mithyaiva vyasanaṃ vadanti mṛgayāmīdṛgvinodaḥ kutaḥ 111’</span>
                     </span>
                  
               </div>
            </div>
            
            <p>atra yathoktairhetubhiḥ svābhiprāyasādhanena yadidamīdṛgvinodaḥ kuta iti sākṣānmṛgayābhinandanaṃ
               seyaṃ vācyā nāmāprastutastutiḥ ‘ahiṃsā paramo dharmaḥ’ iti dharmaṃ bādhate&nbsp;||
            </p>
            
            <div class="commentary">
               
               <p><b>bheda ityādi</b>&nbsp;| santo mṛgayāmākheṭakaṃ vyasanamakartavyaṃ vadanti yattanmithyā&nbsp;| īdṛgvinoda utsāhaḥ
                  kutaḥ kutra&nbsp;| kiṃtu na kutrāpi&nbsp;| hi yato vapurlaghu bhavati ninditamiva bhavati&nbsp;|
                  kīdṛśam&nbsp;| medaso balasya chedena saṃcalanena kṛśamudaraṃ yatra&nbsp;| medasāṃ sthityā sthaulyaṃ
                  bhavati&nbsp;| kṛśodaratayaivotsāhayogyam&nbsp;| ata eva tundileṣvanutsāhaḥ&nbsp;| sattvānāṃ prāṇināṃ
                  bhayakrodhayorvikārayogi cittamapi lakṣyate&nbsp;| bhaye cittamīdṛk, krodhe cedṛgiti&nbsp;|
                  sa ca dhanvināṃ dhanurdharāṇāmutkarṣo yadiṣavaścale lakṣye sighyanti ca bhedakā bhavanti&nbsp;|
                  ‘medastu vapā vasā’ ityamaraḥ&nbsp;| atroktahetudvārā nijābhiprāyasya sidhdyā mṛgayābhinandanaṃ
                  dharmabādhanayābhidhīyamānamata iyamaprastutastutiḥ&nbsp;|| dharmabādhanāmāha—<b>ahiṃseta</b>&nbsp;| mṛgayā hiṃsājanikā&nbsp;| ato dharmabādhātretyarthaḥ&nbsp;||
               </p>
               
            </div> 
            
            <p>dharmabādhayaiva pratyetavyā yathā—</p>
            
            <div class="lg">
               <div class="udāharaṇa">
                  <span class="l">‘kālākkharadu ssikkhia bālaa re lagga majjha kaṇṭhammi&nbsp;|</span>
                  <span class="l">doṇ‍ha vi ṇaraaṇivāso samaaṃ jaï hoi tā hou&nbsp;|| 112&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kālākṣaraduḥśikṣita bālaka re laga mama kaṇṭhe&nbsp;|</span>
                  <span class="l">dvayorapi narakanivāsaḥ samakaṃ yadi bhavati tadbhavatu&nbsp;||]</span>
                  
               </div>
            </div>
            
            <p>atra kālākṣaraduḥ śikṣiṇetyanena lipijñānādibhiradhītadharmaśāstrābhimatarūpakapogaṇḍaḥ
               ko 'pi kayāpyavinayavatyā sopālambhamehi re kaṇṭhe lagetyabhiyujyate&nbsp;| tatra te matamevaṃ
               kṛte yadi narakaḥ syāt; sa yadyāvayoḥ sahaiva, nāsau naraka iti; kiṃ tarhi s‍varga
               iti&nbsp;| so 'yaṃ svābhiprāyasādhanānmahāsāhase niyogastasyeha sākṣādastutasyāstotavyasya
               stutiḥ pratīyate&nbsp;| seyaṃ pratyetavyā nāmāprastutapraśaṃsā ‘parasya dārānmanasāpi necchet’
               iti dharmaṃ bādhate&nbsp;||
            </p>
            ﻿<span class="pageinfo">[page 472]</span>
            
            <div class="commentary">
               
               <p><b>kālākkharetyādi</b>&nbsp;| ‘kālākṣaraduḥśikṣita bālaka re laga mama kaṇṭhe&nbsp;| dvayorapi narakanivāsaḥ samako
                  yadi bhavati tadā bhavatu&nbsp;||’ iha re kālākṣareṣu duḥśikṣita durupadeśa bālaka ṣoḍaśavarṣavayaska,
                  mama kaṇṭhe laga&nbsp;| māmāliṅa‍gayetyarthaḥ&nbsp;| dva‍yorāvayostathā sati narakanivāsaḥ samakastulyo
                  yadi bhavati tadā bhavatu&nbsp;| tatrāpyāvayoḥ samāna eveti narako 'pi svargaḥ&nbsp;| kālākṣareti
                  laukikī saṃjñā&nbsp;| re iti nīcasaṃbodhanam&nbsp;| ‘bāla āṣoḍaśādvarṣāt’ iti manuḥ&nbsp;| samaka
                  iti svārthe kan&nbsp;| pogaṇḍo vyavahārānabhijñaḥ&nbsp;| pogaṇḍastu tataḥparam&nbsp;|’ ‘parato vyavahārajñaḥ’
                  iti manuḥ&nbsp;| <b>adhīteti</b>&nbsp;| adhītaṃ dharmaśāstraṃ manvādismṛtiryena saḥ&nbsp;| abhimatamākāṅkṣitaṃ rūpaṃ saundaryaṃ
                  yasya saḥ&nbsp;| tādṛśaścāsau pogaṇḍaśceti karmadhārayaḥ&nbsp;| rūpaka ityatra ‘śeṣādvibhāṣā
                  5|4|154’ iti kap&nbsp;| avinayavatī veśyā&nbsp;| atra nijābhiprāyasidhdyā mahāsāhase suratarūpe
                  niyogasya sākṣādanabhidhānātpratīyamāne vā prastutastutiḥ&nbsp;|
                  dharmabādhāmāha—<b>parasyeti</b>&nbsp;| dārān patnīm&nbsp;||
               </p>
               
            </div> 
            
            <p>arthabādhayā vācyā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘paṅa‍go vandyastvamasi na gṛhaṃ yāsi yo 'rthī pareṣāṃ</span>
                     <span class="seg">dhanyo 'ndha tvaṃ dhanamadavatāṃ nekṣase yanmukhāni&nbsp;|</span>
                     </span>
                  <span class="l">
                     <span class="seg">ślādhyo mūka tvamapi kṛpaṇaṃ stauṣi nārthāśayā yaḥ</span>
                     <span class="seg">stotavyastvaṃ badhira na giraṃ yaḥ khalānāṃ śrṛṇoṣi&nbsp;|| 113&nbsp;||’</span>
                     </span>
                  
               </div>
            </div>
            
            <p>atra stotavyānāṃ paṅgvandhamūkabadhirāṇāṃ vandyadhanyaślāghyastotavyapadaiḥ sākṣādabhinandanādiyaṃ
               vācyā nāmāprastutapraśaṃsābhimānino 'rthasiddhiṃ bādhate&nbsp;||
            </p>
            
            <div class="commentary">
               
               <p><b>paṅa‍go ityādi</b>&nbsp;| he paṅa‍go khañja, tvaṃ vandyo 'si; yastvamarthī san pareṣāṃ gṛhaṃ na yāsi&nbsp;| he
                  andha dṛṣṭiśūnya, tvaṃ dhanyaḥ, yaddhanagarvavatāṃ mukhāni tvaṃ nekṣase na paśyasi&nbsp;|
                  he mūka, tvaṃ ślādhyo 'si; yastvaṃ kṛpaṇaṃ janamarthāśayā na stauṣi&nbsp;| he badhira śravaṇaśūnya,
                  tvaṃ stotavyo 'si; yastvaṃ khalānāṃ durjanānāṃ giraṃ vārṇī na śrṛṇoṣi&nbsp;| ‘paṅa‍guḥ
                  khañja iti smṛtaḥ’ iti hārāvalī&nbsp;| ‘avāci mūkaḥ’ ityamaraḥ&nbsp;| atra paṅg‍vādīnāṃ vandyādipadaiḥ
                  sākṣādabhinandanādabhidhīyamānatā&nbsp;| arthabādhāmāha—<b>abhīti</b>&nbsp;| anena mānināmarthasiddhibādha evoktaḥ&nbsp;||
               </p>
               
            </div> 
            ﻿<span class="pageinfo">[page 473]</span>
            
            <p>arthabādhayaiva pratyetavyā yathā—</p>
            
            <div class="lg">
               <div class="udāharaṇa">
                  <span class="l">‘kāmaṃ vaneṣu hariṇāstṛṇāni khādantyayatnasulabhāni&nbsp;|</span>
                  <span class="l">vidadhati dhaniṣu na dainyaṃ te kila paśavo vayaṃ sudhiyaḥ&nbsp;|| 114&nbsp;||</span>
                  
               </div>
            </div>
            
            <p>atra te kila paśavo vayaṃ sudhiya iti mṛgāṇāmasākṣādaminandanaṃ teneyamastotavyānāmamīṣāṃ
               vākyārthatvena stutipratīteḥ pratyetavyā nāmāprastutapraśaṃsā manasvino 'rthasiddhiṃ
               bādhate&nbsp;||
            </p>
            
            <div class="commentary">
               
               <p><b>kāmamityādi</b>&nbsp;| hariṇā vaneṣvaprayatnataḥ sulabhena tṛṇena kāmamatyarthaṃ jīvanti&nbsp;| dhaniṣu dhanikeṣu
                  dainyaṃ na vidadhati na kurvanti&nbsp;| tathāpi te hariṇāḥ paśavo vayaṃ punaḥ sudhiyaḥ
                  paṇḍitāḥ&nbsp;| kila prasiddhau niścaye vā&nbsp;| ‘atyarthe 'numatau kāmam’ iti viśvaḥ&nbsp;| atra
                  mṛgāṇāṃ na sākṣādabhinandanam, kiṃtu tatpratīyata itīyaṃ pratyetavyā&nbsp;| atrāpyarthabādhā
                  manasvina eva&nbsp;||
               </p>
               
            </div> 
            
            <p>kāmabāghayā vācyā yathā—</p>
            
            <div class="lg">
               <div class="udāharaṇa">
                  <span class="l">‘ṇa muanti dīhasāsaṃ ṇa ruanti ṇa<a href="" class="note" title="gāthāsaptaśatyāṃ ‘ciraṃ ṇa honti kisiāo’ iti pāṭhabhedaḥ, ‘ciraṃ na bhavanti kṛśāḥ’ iti chāyābhedaśca">*</a> honti virahakisiāo&nbsp;|</span>
                  <span class="l">dhaṇṇāo tāo jāṇaṃ bahuvallaha vallaho ṇa tumam&nbsp;|| 115&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[na muñcanti dīrghaśvāsaṃ na rudanti na<a href="" class="note" title="gāthāsaptaśatyāṃ ‘ciraṃ ṇa honti kisiāo’ iti pāṭhabhedaḥ, ‘ciraṃ na bhavanti kṛśāḥ’ iti chāyābhedaśca">*</a> bhavanti virahakṛśāḥ&nbsp;|</span>
                  <span class="l">dhanyāstā yāsāṃ bahuvallabha vallabho na tvam&nbsp;||]</span>
                  
               </div>
            </div>
            
            <p>atra dhanyāstā yāsāṃ tvaṃ na vallabha iti yeyamatiraktāyāḥ sākṣādastotavyastutiḥ seyaṃ
               vācyā nāmāprastutapraśaṃsā tasyā eva kāmasiddhiṃ bādhate&nbsp;||
            </p>
            
            <div class="commentary">
               
               <p><b>ṇetyādi</b>&nbsp;| ‘na muñcanti dīrghaśvāsaṃ na rudanti na bhavanti virahakṛśāḥ&nbsp;| dhanyāstā yāsāṃ
                  bahuvallabha vallabho na tvam&nbsp;||’ nāyikāṃ nāyakaviśeṣavatīṃ dṛṣṭa‍vā tatsakhī nāyakamupagamya
                  tasyā anurāgaṃ daśāṃ cāha—<b>na muñcatīti</b>&nbsp;| he bahuvallabha, tā nāthikā dhanyā dīrghaśvāsaṃ virahajaṃ na tyajanti, na rūdanti,
                  virahakṛśāśca na ﻿<span class="pageinfo">[page 474]</span>bhavanti&nbsp;| yāsāṃ tvaṃ vallabho nāsi&nbsp;| atra dhanyā ityādinā anurāgiṇyāḥ sākṣātstutirabhihitā
                  tasyā eva kāmasiddhibādhikā&nbsp;||
               </p>
               
            </div> 
            
            <p>kāmabādhayaiva pratyetavyā yathā—</p>
            
            <div class="lg">
               <div class="udāharaṇa">
                  <span class="l">‘suhaücchaaṃ jaṇaṃ dullahaṃ vi dūrāhi amha āṇanta&nbsp;|</span>
                  <span class="l">uaāraa jara jīaṃ vi ṇenta ṇa kaāvarāhosi&nbsp;|| 116&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[sukhapṛcchakaṃ janaṃ durlabhamapi <a href="" class="note" title="‘dūrānmamānayamāna’ iti vyākhyādṛtaḥ pāṭhaḥ">*</a>dūrādasmākamānayan&nbsp;|</span>
                  <span class="l">upakāraka jvara jīvamapi <a href="" class="note" title="‘gṛhṇanna’ iti pāṭhaḥ">*</a>nayanna kṛtāparādho 'si&nbsp;||]</span>
                  
               </div>
            </div>
            
            <p>atra pūrvoktāsmadabhiprāyasidhdyaivaṃnāma tvayāsmākamupakṛtaṃ yena jīvitamapi harannāparādhyasīti
               jvaraṃ prati yadatiraktatayā vākyaṃ tenehāstotavyasya jvarasya stutiḥ pratīyate; seyaṃ
               pratyetavyā nāmāprastutapraśaṃsā tasyā eva śarīrabādhayā sarvānapi kāmān bādhate&nbsp;||
            </p>
            
            <div class="commentary">
               
               <p><b>suhetyādi</b>&nbsp;| "sukhapṛcchakaṃ janaṃ durlabhamapi dūrānmamānayamāna&nbsp;| upakāraka jvara jīvamapi
                  gṛhṇanna kṛtāparādho 'si&nbsp;||" kācidatyanurāgiṇī nāyakamanyānuraktamapi vārtākaraṇāyātaṃ
                  doṣagarbhamāha—<b>sukheti</b>&nbsp;| he jvara, sukhapṛcchakaṃ tavāṅa‍ge sukhamadhuneti praśnakārakaṃ janaṃ durlabhamapi
                  mama kṛte dūradeśādānayamāna prāpaka, ata evopakāraka, jīvamapi gṛhṇan tvaṃ na kṛtāparādho
                  'si&nbsp;| sukhaṃ suṣṭhu pṛcchati sukhapṛcchakaḥ&nbsp;| ‘kriyāsamabhihāre vun’ iti yogavibhāgādvun&nbsp;|
                  atra sukhapṛcchaketyādinā svābhiprāyasidhdyānuraktāyā jvaraṃ prati vākyam&nbsp;| tenāprastutastutirjāyate
                  na tvabhidhīyata iti&nbsp;| kāmabādhāmāha—<b>śarīreti</b>&nbsp;|| ityaprastutapraśaṃsālaṃkāranirūpaṇam&nbsp;|
               </p>
               
            </div> 
            
            <p>tulyayogitālaṃkāranirūpaṇam&nbsp;|</p>
            
            <p>tulyayogitālakṣaṇamāha—</p>
            
            <div class="lg">
               <div class="kārikā">
                  <span class="l">vivakṣitaguṇotkṛṣṭairyatsamīkṛtya kasyacit&nbsp;|</span>
                  <span class="l">kīrtanaṃ stutinindarthaṃ sā matā tulyayogitā&nbsp;|| 54&nbsp;||</span>
                  
               </div>
            </div>
            
            <div class="commentary">
               
               <p><b>vivakṣiteti</b>&nbsp;| vivakṣito vaktumiṣṭo yo guṇastenotkṛṣṭā adhikā ye taiḥ saha stutyarthaṃ nindārthaṃ
                  vā kasyacitsutyasya nindyasya vā tena guṇena tasya yatsamīkṛtya ﻿<span class="pageinfo">[page 475]</span>kīrtanamabhidhānaṃ sā tulyayogitā&nbsp;| guṇo 'tra dharmaḥ sādhurasādhurvā&nbsp;| atra eva stutirvā
                  nindā vā syāt&nbsp;||
               </p>
               
            </div> 
            
            <p>sā abhidhīyamānatulyaguṇatvena stutyarthā yathā—</p>
            
            <div class="lg">
               <div class="udāharaṇa">
                  <span class="l">‘śeṣo himagiristvaṃ ca mahānto guravaḥ sthirāḥ&nbsp;|</span>
                  <span class="l">imāṃ laṅghitamaryādāṃ calantīṃ bibhṛtha kṣitim&nbsp;|| 117&nbsp;||’</span>
                  
               </div>
            </div>
            
            <p>atrābhidhīyamānamahattvādiguṇotkṛṣṭābhyāṃ śeṣāhituṣāraśailābhyāṃ saha stutyarthaṃ
               tulyayogena kṣitipaterabhihitatvādiyaṃ stutyarthā tulyayogitā&nbsp;||
            </p>
            
            <div class="commentary">
               
               <p><b>śeṣa ityādi</b>&nbsp;| śeṣaḥ sarpaṃbhado himālayastvaṃ ca sarve yūyamimāṃ kṣitiṃ bibhṛtha dhārayatha&nbsp;|
                  kīdṛśāḥ&nbsp;| mahānto mahattvavantaḥ guravo gurutvāśrayāḥ sthirāḥ sthairyavantaśca&nbsp;| kīdṛśīm&nbsp;|
                  laṅghitātikrāntā maryādā yayā tāmata eva calantīmitastato gāminīṃ ca&nbsp;| atra mahattvādikamabhihitam&nbsp;|
                  bhūpasya ca śeṣahimādribhyāṃ tulyatākhyāpanenotkṛṣṭasāmyakathanātstutiyogaḥ&nbsp;||
               </p>
               
            </div> 
            
            <p>abhidhīyamānatulyaguṇatva eva nindārthā yathā—</p>
            
            <div class="lg">
               <div class="udāharaṇa">
                  <span class="l">‘saṃgatāni mṛgākṣīṇāṃ taḍidvilasitānyapi&nbsp;|</span>
                  <span class="l">kṣaṇadva‍yaṃ na tiṣṭhanti ghanārabdhānyapi svayam&nbsp;|| 118&nbsp;||’</span>
                  
               </div>
            </div>
            
            <p>atra ghanārabdhānyapītyādibhirabhidhīyamānatulyaguṇānāṃ mṛgākṣīsaṃgatānāṃ taḍidvilasitānāṃ
               ca nindārthaṃ tulyayogenābhidhānādiyaṃ nindārthā tulyayogitā&nbsp;||
            </p>
            
            <div class="commentary">
               
               <p><b>saṃgatānītyādi</b>&nbsp;| mṛgākṣīṇāṃ saṃgatāni saṃgamāḥ svayaṃ ghanaṃ nirantaramārabdhānyapi kṛtānyapi, tathā
                  taḍitāṃ vidyutāṃ vilasitāni ca ghanairmedhairārabdhānyapi kṣaṇadvayamārambhakṣaṇādūrdhvamaparamapi
                  kṣaṇaṃ na tiṣṭhanti; kuto dīrghakālam&nbsp;| atra prasiddhacāpalayā vidyutā s‍trīṇāṃ saṃgamasya
                  capalatā samīkṛtyocyata iti nindātulyayogiteyam&nbsp;||
               </p>
               
            </div> 
            
            <p>pratīyamānatulyaguṇatve stutyarthā yathā—</p>
            
            <div class="lg">
               <div class="udāharaṇa">
                  <span class="l">‘yamaḥ kubero varuṇaḥ sahasrākṣo bhavānapi&nbsp;|</span>
                  <span class="l">bibhratyananyaviṣayāṃ lokapāla iti śrutim&nbsp;|| 119&nbsp;||’</span>
                  
               </div>
            </div>
            ﻿<span class="pageinfo">[page 476]</span>
            
            <p>atra yamādayaḥ pañca bhavanto lokapālā ityanuktamapi tulyavastuyogitayaiva stutyarthameṣāṃ
               mithaḥ sādṛśyaṃ pratīyate; seyaṃ pratīyamānatulyaguṇatve stutyarthā tulyayogitā&nbsp;||
            </p>
            
            <div class="commentary">
               
               <p><b>yama ityādi</b>&nbsp;| yamādayo bhavanto 'nanyaviṣayāmananyagāminīṃ lokapāla ityanenākāreṇa śrutiṃ khyātiṃ
                  bibhrati dhārayanti&nbsp;| sahasrākṣa indraḥ&nbsp;| ‘śrutiḥ khyātau ca vede ca’ iti viśvaḥ&nbsp;|
                  atra catvāro yamādayo lokapālāḥ, idānīṃ bhavān pañcamo lokapālaśabdavācya iti yamādisamānatākhyāpanenotkṛṣṭasāmyakathanādrājñaḥ
                  stutiḥ&nbsp;| sā tu pratīyamānatulyaguṇenaiva&nbsp;||
               </p>
               
            </div> 
            
            <p>pratīyamānatulyaguṇatva eva nindārthā yathā—</p>
            
            <div class="lg">
               <div class="udāharaṇa">
                  <span class="l">‘rājānamapi sevante viṣamapyupabhuñjate&nbsp;|</span>
                  <span class="l">ramante ca parastrībhirviṣamāḥ<a href="" class="note" title="‘raho sāhasikā narāḥ’ iti pāṭhaḥ">*</a>  khalu mānavāḥ&nbsp;|| 120&nbsp;||’</span>
                  
               </div>
            </div>
            
            <p>atra yo 'yaṃ sevādirmānavānāṃ rājaviṣaye strīṣu ca vaiṣamyahetutulyatvena yogo rājādīnāṃ
               vā <a href="" class="note" title="‘karmatvādirūpasya’ iti ka kha">*</a>karmāditulyatayā tatkriyāyāṃ samāveśaḥ so 'mīṣāṃ mithaḥ sādṛśyaṃ pratyāyayan rājasevāparastrīratyorviṣopabhogatulyatāṃ
               gamayatīti seyaṃ pratīyamānatulyaguṇatve nindarthā tulyayogitā&nbsp;||
            </p>
            
            <div class="commentary">
               
               <p><b>rājānamityādi</b>&nbsp;| bhūpamapi sevante, viṣamapyupabhuñjate khādanti, anyastrībhiḥ saha ramante vilasanti&nbsp;|
                  ato manuṣyā viṣamāḥ sāhasikāḥ&nbsp;| khalu hetau&nbsp;| atra viṣamatāyāṃ vā tulyayogastatkriyāviṣayatayā
                  vā rājasevāparastrīratyorviṣopamogatulyatāṃ bodhayati sa ca pratīyamāna eva&nbsp;||
               </p>
               
            </div> 
            
            <p>matāntareṇa tulyayogitāmāha—</p>
            
            <div class="lg">
               <div class="kārikā">
                  <span class="l">anye sukhanimitte ca duḥkhahetau ca vastuni&nbsp;|</span>
                  <span class="l">stutinindārthamevāhustulyatve tulyayogitām&nbsp;|| 55&nbsp;||</span>
                  
               </div>
            </div>
            
            <div class="commentary">
               
               <p><b>anye iti</b>&nbsp;| sukhahetuduḥkhahetuvastunoḥ stutinindāryaṃ sāmye tulyayogitāmanye prāhuḥ&nbsp;||
               </p>
               
            </div> 
            ﻿<span class="pageinfo">[page 477]</span>
            
            <p>sā stutyarthā yathā—</p>
            
            <div class="lg">
               <div class="udāharaṇa">
                  <span class="l">‘āhūtasyābhiṣekāya visṛṣṭasya vanāya ca&nbsp;|</span>
                  <span class="l">na mayā lakṣitastasya svalpo 'pyākāravibhramaḥ&nbsp;|| 121&nbsp;||’</span>
                  
               </div>
            </div>
            
            <p>atra rāmasya rājyābhiṣekavanagamanayoḥ piturādeśena tulyarūpatayā stutiḥ pratīyate&nbsp;||</p>
            
            <div class="commentary">
               
               <p><b>āhūtasyetyādi</b>&nbsp;| abhiṣekāya rājyābhiṣekāyāhūtasya kṛtāhvānasya, vanāya vanaṃ gantuṃ visṛṣṭasya ca
                  tasya rāmasya svalpo 'pyākāravibhrama ākārānyathātvaṃ mayā na lakṣitaḥ&nbsp;| ‘anyathātve
                  'pi vibhramaḥ’ iti dharaṇiḥ&nbsp;| atra rājyābhiṣekaḥ sukhahetuḥ, vanagamanaṃ duḥkhahetuḥ,
                  tayoḥ pitṛbhakta‍yā tulyatvena stutitvam&nbsp;||
               </p>
               
            </div> 
            
            <p>nindārthā yathā—</p>
            
            <div class="lg">
               <div class="udāharaṇa">
                  <span class="l">‘yaśca nimbaṃ paraśunā yaścainaṃ madhusarpiṣā&nbsp;|</span> 
                  <span class="l">yaścaina gandhamālyābhyāṃ sarvasya kaṭureva saḥ&nbsp;|| 122&nbsp;||’</span>
                  
               </div>
            </div>
            
            <p>atra yaḥ paraśunā chinatti, yo 'muṃ madhusarpiṣā siñcati, yo vā gandhamālyābhyāmarcati
               taṃ prati tulyameva nimbasya kaṭutvamiti samāsoktyā tadupameyasya nindā pratīyate&nbsp;||
            </p>
            
            <div class="commentary">
               
               <p><b>yaścetyādi</b>&nbsp;| yo nimbavṛkṣaṃ paraśunā kuṭhāreṇa chinatti, yaścainaṃ nimbaṃ madhusarpiṣā madhusahitena
                  ghṛtena siñcati, yaścainaṃ gandhamālyābhyāmarcati sarvasya kṛte sa nimbaḥ kaṭureva
                  tikta eva&nbsp;| ‘puṣpapuṣpasrajormālyam’ ityamaraḥ&nbsp;| atra samāsoktayā samasanena&nbsp;| sāmyāpādaneneti
                  yāvat&nbsp;| upameyanindajñānam&nbsp;|| iti tulyayogitālaṃkārānirūpaṇam&nbsp;||
               </p>
               
            </div> 
            
            <p>leśālaṃkāranirūpaṇam&nbsp;|</p> 
            
            <p>leśalakṣaṇamāha—</p>
            
            <div class="lg">
               <div class="kārikā">
                  <span class="l">doṣasya yo guṇībhāvo doṣībhāvo guṇasya yaḥ&nbsp;|</span>
                  <span class="l">sa leśaḥ syāttato nānyā vyājastutirapīṣyate&nbsp;|| 56&nbsp;||</span>
                  
               </div>
            </div>
            
            <div class="commentary">
               
               <p><b>doṣasyeti</b>&nbsp;| doṣasya guṇatvam, guṇasya ca doṣatvaṃ yattadeva leśalakṣaṇam&nbsp;| tarhi vyājastutāvapyevam&nbsp;|
                  tathā cātivyāptiḥ&nbsp;| ata uktam—<b>tata iti</b>&nbsp;| tato leśāvdyājastutirabhinnaiveti&nbsp;| nātivyāptirityarthaḥ&nbsp;||
               </p>
               
            </div> 
            ﻿<span class="pageinfo">[page 478]</span>
            
            <p>tatra doṣasya guṇībhāvo leśo yathā—</p>
            
            <div class="lg">
               <div class="udāharaṇa">
                  <span class="l">‘yuvaiṣa guṇavān‍rājā yogyaste patirūrjitaḥ&nbsp;|</span>
                  <span class="l">raṇotsave manaḥ saktaṃ yasya kāmotsavādapi&nbsp;|| 123&nbsp;||’</span>
                  
               </div>
            </div>
            
            <p>atra yeyamuttarārdhena rājño vīryaprakarṣasya stutiḥ sā kanyāyā nirantarānbhogān nirvivikṣordoṣatvena
               pratibhāsiṣyata ityabhipretya yo 'yaṃ vidagdhasakhyā rājaprakopaparijihīrṣayā doṣo
               'pi guṇarūpeṇoktaḥ; so 'yaṃ doṣasya guṇībhāvo nāma leśato 'lpatayā śanairananyavidita
               ucyamāno leśa ityucyate&nbsp;||
            </p>
            
            <div class="commentary">
               
               <p><b>yuvetyādi</b>&nbsp;| svayaṃvare kasminnapi nṛpe darśitabhāvāṃ sakhīṃ nivartayituṃ kāpi stutivyājāttaṃ
                  nindati&nbsp;| yuvatvaguṇitvanṛpatvabalavattvebhya eṣa tava patiryogyaḥ&nbsp;| yasya kāmotsavādapi
                  viṣayotsavamanādṛtya raṇotsave manaḥ saktamāsaktam&nbsp;| nirvivikṣorupabhoktumicchoḥ kanyāyāḥ&nbsp;|
                  ‘nirveśa upabhogaḥ syāt’ ityamaraḥ&nbsp;| atra vidagdhayā sakhyā rājakopaśāntaye bhogecchuṃ
                  prati vīryaprakarṣarūpastavasya doṣatve 'pi guṇatvenālpatayopanyasanālleśo 'yaṃ doṣasya
                  guṇībhāvalakṣaṇaḥ&nbsp;| alpatayaivātra leśatā&nbsp;||
               </p>
               
            </div> 
            
            <p>guṇasya doṣībhāvo yathā—</p>
            
            <div class="lg">
               <div class="udāharaṇa">
                  <span class="l">‘capalo nirdayaścāsau janaḥ kiṃ tena me sakhi&nbsp;|</span>
                  <span class="l">āgaḥ pramārjanāyaiva cāṭavo yena śikṣitāḥ&nbsp;|| 124&nbsp;||’</span>
                  
               </div>
            </div>
            
            <p>atra pūrvārghena mānaparigrahānuguṇaṃ sakhīnāmagrataḥ prakāśaṃ pratijñāya tadanirvāhamāśaṅa‍kamānā
               tadupahāsaṃ parijihīrṣurdoṣābhāsaṃ tadguṇagrāmamāha —āgaḥpramārjanāyaiva cāṭavo yena
               śikṣitā iti; so 'yaṃ guṇasya doṣībhāvo nāma leśabhedo bhavati&nbsp;| anye punaḥ samastameva
               leśalakṣaṇamācakṣate—yatra doṣasya guṇībhāvo guṇasya ca doṣībhāva iti&nbsp;| so 'pi dvidhā—samāsoktyā,
               asamāsoktyā ca&nbsp;||
            </p>
            
            <div class="commentary">
               
               <p><b>capala iti</b>&nbsp;| he sakhi, capalo nirbhayaścāsau jano bhavatu tena mama kim&nbsp;| kiṃtu na kimapi&nbsp;|
                  yena janenāgaḥpramārjanāyāparādhaproñchanāya paraṃ cāṭavaḥ priyavādāḥ ﻿<span class="pageinfo">[page 479]</span> śikṣitāḥ&nbsp;| ‘āgo 'parādho mantuśca’ ityamaraḥ&nbsp;| atra doṣavadābhāsate pratibhātīti
                  doṣābhāso na tvayaṃ paramārthato doṣaḥ&nbsp;| cāṭukāritā hi guṇo yena kṛtāparādho 'pi māmanukūlayanmānabhaṅa‍gaṃ
                  karoti&nbsp;| ata eva ca tatrānurāgaḥ&nbsp;| tathā ca capala ityādinā sakhījanoddiṣṭaṃ mānaṃ
                  rāgātkartumaśaktatayā bālayā cāṭukāritā doṣābhāso guṇaḥ ko 'pi darśita iti guṇasya
                  doṣatātra&nbsp;| guṇadoṣayormilitayoreva tattvaṃ leśa iti matamāha—<b>anye iti</b>&nbsp;| samāsoktirgopanena bhaṇanam, asamāsoktiḥ sphuṭabhaṇanam&nbsp;||
               </p>
               
            </div> 
            
            <p>tayoḥ samāsoktyā yathā—</p>
            
            <div class="lg">
               <div class="udāharaṇa">
                  <span class="l">‘guṇānāmeva daurātmyāddhuri dhuryo niyujyate&nbsp;|</span>
                  <span class="l">asaṃjātakiṇaskandhaḥ sukhaṃ svapiti gaurgaliḥ&nbsp;|| 125&nbsp;||’</span>
                  
               </div>
            </div>
            
            <p>ayamapi prakopabhayālleśenaivocyata iti leśaḥ&nbsp;||</p>
            
            <div class="commentary">
               
               <p><b>guṇānāmityādi</b>&nbsp;| guṇānāṃ vahanakṣamatvādīnāṃ daurātmyāddoṣāddhuryo dhuraṃdharo gaurvṛṣo dhuri dhurāyāṃ
                  niyujyate&nbsp;| galiḥ punargaurasaṃjāto 'nutpannaḥ kiṇo mṛtaśoṇitamāṃsapiṇḍo yatredṛśaḥ
                  skandho sasya sa sukhaṃ yathā syādevaṃ svapiti&nbsp;| dhuraṃ vahatīti dhuryaḥ&nbsp;| ‘dhuro
                  yaṅa‍ḍhakau 4|4|77’ iti yat&nbsp;| ‘kiṇaḥ syānmṛtaśoṇite’ iti ratnakoṣaḥ&nbsp;| 'galistu vahanāśakte’
                  ityapi&nbsp;| atra roṣabhayādeva samāsena guṇadoṣayorabhidhānālleśaḥ&nbsp;||
               </p>
               
            </div> 
            
            <p>asamāsoktyā yathaā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘santaḥ saccaritodayavyasaninaḥ prādurbhavadyantraṇāḥ</span>
                     <span class="seg">sarvatraiva janāpavādacakitā jīvanti duḥkhaṃ sadā&nbsp;|</span>
                     </span>
                  <span class="l">
                     <span class="seg">avyutpannamatiḥ kṛtena na satā naivāsatā vyākulo</span>
                     <span class="seg">yuktāyuktavivekaśūnyahṛdayo dhanyo janaḥ prākṛtaḥ&nbsp;|| 126&nbsp;||’</span>
                     </span>
                  
               </div>
            </div>
            
            <p>atrāpi prakopabhayādi pūrvavat&nbsp;| athaiṣa vyastalakṣaṇatvena kasmānna leśa ityucyate&nbsp;|
               doṣaguṇībhāvasyāprastutastutyā guṇadoṣībhāvasya tu vyājastutyāpahārāt&nbsp;||
            </p>
            
            <div class="commentary">
               
               <p><b>santa ityādi</b>&nbsp;| santaḥ sadā duḥkhaṃ yathā syādevaṃ jīvanti&nbsp;| kīdṛśāḥ&nbsp;| saccaritasya savdyāpārasyodaye
                  vyasanina āsaktāḥ&nbsp;| prādurbhavantyāvirbhavanti yantraṇā anāpattayo yeṣāṃ te&nbsp;| sarvatra
                  karye janānāmapavāde dūṣaṇoktau cakitāḥ satarkāḥ&nbsp;| ata ﻿<span class="pageinfo">[page 480]</span> eva duḥkhamayatā&nbsp;| prākṛto 'vivikto jano dhanyo 'sti&nbsp;| kīdṛśaḥ&nbsp;| avyutpannā aviśeṣavatī
                  matiryasya saḥ&nbsp;| na satā sādhunā kṛtena kāryeṇa naivāsatā asādhunā kāryeṇa vyākulaḥ&nbsp;|
                  sādhvasādhukāryarahita ityarthaḥ&nbsp;| ata eva idaṃ kṛtyamidamakṛtyamiti vicāraśūnyahṛdayaśca&nbsp;|
                  atrāpi roṣabhayādeva leśato 'bhidhānam&nbsp;| doṣaguṇībhāvo guṇadoṣībhāvaśca vyasto 'tra
                  kathaṃ na leśa iti pṛcchati—<b>atheti</b>&nbsp;| attaram&nbsp;| <b>doṣeti</b>&nbsp;| ādyasyāprastutastutyām, antyasya vyājastutyāṃ viṣayīkaraṇāttayorevāntarbhāva ityarthaḥ&nbsp;||
               </p>
               
            </div> 
            
            <p>vyājastutirapi dvidhā—śuddhā miśrā ca&nbsp;| tayoḥ śuddhā yathā—</p>
            
            <div class="lg">
               <div class="udāharaṇa">
                  <span class="l">‘puṃsaḥ purāṇādācchidya śrīstvayā paribhujyate&nbsp;|</span>
                  <span class="l">rājannikṣvākuvaṃśyasya kimidaṃ tava yujyate&nbsp;|| 127&nbsp;||’</span>
                  
               </div>
            </div>
            
            <p>atra śuddhaparadārāpaharaṇalakṣaṇanindāvyājena stutervihitatvādiyaṃ śuddhānāma vyājastutirguṇadoṣībhāvalakṣaṇālleśānna
               pṛthak&nbsp;||
            </p>
            
            <div class="commentary">
               
               <p><b>puṃsa ityādi</b>&nbsp;| purāṇātpuṃsaḥ purāṇapuruṣādviṣṇoḥ śrīḥ kamalā ācchidya gṛhītvā tvayā paribhujyate
                  sevyate&nbsp;| he rājan, ikṣvākurnṛpaviśeṣo vaṃśyo yasya tasya tavedaṃ kiṃ yujyate&nbsp;| kiṃtu
                  nārhatīti nindābhāsaḥ&nbsp;| atha ca purāṇātpuṃso vṛddhātpuruṣācchrīḥ saṃpadācchidya tvayā
                  bhujyata iti tātparyārthaḥ&nbsp;| atra śrīpade vyājaḥ&nbsp;| sa ca śuddha eva&nbsp;| tena ca śuddhiriha&nbsp;||
                  leśābhedamāha—<b>guṇeti</b>&nbsp;|
               </p>
               
            </div> 
            
            <p>miśrā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘priyo 'si prājño 'si prabhurasi kulīno 'syasi yuvā</span>
                     <span class="seg">yuvatyastvāmevaṃ kati na patimurvīśa vṛṇate&nbsp;|</span>
                     </span>
                  <span class="l">
                     <span class="seg">ataścaitāṃ kīrtiṃ raghunahuṣamāndhātṛmahiṣīṃ</span>
                     <span class="seg">parāmraṣṭuṃ vṛddhāmadhigatanayo nārhati bhavān&nbsp;|| 128&nbsp;||’</span>
                     </span>
                  
               </div>
            </div>
            
            <p>atra stutipadamiśraiva vyājagarhayā stutiritīyaṃ miśrānāma vyājastutirleśabhedaḥ&nbsp;||</p>
            
            <div class="commentary">
               
               <p><b>priya ityādi</b>&nbsp;| he rājan, priyaḥ prīto 'si&nbsp;| prājña utkṛṣṭamatirasi&nbsp;| īśvaro 'si&nbsp;| śuddhavaṃśo
                  'si&nbsp;| taruṇo 'si&nbsp;| evaṃ sati kiyatyastaruṇyastvāṃ patiṃ na vṛṇate na
                  svīkurvanti&nbsp;| ato hetoretāṃ kīrti parāmraṣṭumākramituṃ bhavānnārhati&nbsp;| kīdṛśīm&nbsp;| raghunahuṣamāndhātṝṇāṃ
                  nṛpaviśeṣāṇāṃ mahiṣīṃ mahādevīmata eva vṛddhāmativayaskāṃ ca&nbsp;| ﻿<span class="pageinfo">[page 481]</span>‘kṛtābhiṣekā mahiṣī’ ityamaraḥ&nbsp;| atra mahiṣīvṛddhāpadayorvyājāt kapaṭānnindāstutirleśata
                  eva&nbsp;|| iti leśālaṃkāranirūpaṇam&nbsp;||
               </p>
               
            </div> 
            
            <p>sahokta‍yalaṃkāranirūpaṇam&nbsp;|</p> 
            
            <p>sahoktilakṣaṇamāha—</p>
            
            <div class="lg">
               <div class="kārikā">
                  <span class="l">kartrādīnāṃ samāveśaḥ sahānyairyaḥ kriyādiṣu&nbsp;|</span>
                  <span class="l">viviktaścāviviktaśca sahoktaḥ sā nigadyate&nbsp;|| 57&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">vaisādṛśyavatī ceyamucyamānā manīṣibhiḥ&nbsp;|</span>
                  <span class="l">sahevādiprayogeṣu sasādṛśyā ca dṛśyate&nbsp;|| 58&nbsp;||</span>
                  
               </div>
            </div>
            
            <div class="commentary">
               
               <p><b>kartreti</b>&nbsp;| kriyādiṣu kartrādīnāmanyaiḥ saha yaḥ samāveśo 'vasthānaṃ sā sahoktiḥ&nbsp;|
                  ādipadātkarmādiparigrahaḥ&nbsp;| sa samāveśo viviktaḥ kevalaḥ, avivikto miśraḥ&nbsp;||
               </p>
               
            </div> 
            
            <p>sā kartṛviviktakriyāsamāveśe yathā—</p>
            
            <div class="lg">
               <div class="udāharaṇa">
                  <span class="l">‘kokilālāpamadhurāḥ sugandhivanavāyavaḥ&nbsp;|</span>
                  <span class="l">yānti sārdhaṃ janānandairvṛddhiṃ surabhivāsarāḥ&nbsp;|| 129&nbsp;||’</span>
                  
               </div>
            </div>
            
            <p>atra surabhivāsarā iti kartṛpadārthaḥ kevala eva janānandaiḥ saha vṛddhiprāptikriyāyāṃ
               samāviṣṭa iti seyaṃ viviktakartṛkriyāsamāveśā nāma vaisādṛśyavatī sahoktiḥ&nbsp;||
            </p>
            
            <div class="commentary">
               
               <p><b>kokiletyādi</b>&nbsp;| surabhivāsarā vasantadivasāḥ janaharṣaiḥ saha vṛddhiṃ yānti&nbsp;| kīdṛśāḥ&nbsp;| kokilālāpo
                  madhuro manoharo yeṣu te, sugandhayaḥ śobhanagandhavanto vanavāyavo malayānilā yeṣu
                  te&nbsp;| atra kevalasya karturvasantadinasya janānandaiḥ saha vṛddhiprāptikriyāsamāveśaḥ&nbsp;|
                  sa ca visadṛśa eva&nbsp;| dinavṛddherdaṇḍādhikyarūpatvāt, ānandavṛddheratisukharūpatvāt&nbsp;||
               </p>
               
            </div> 
            
            <p>karmaṇo viviktakriyāsamāveśe yathā—</p>
            
            <div class="lg">
               <div class="udāharaṇa">
                  <span class="l">‘ujjhasi piāi samaaṃ taha vi hu re bhaṇasi kīsa kisiaṃ tti&nbsp;|</span>
                  <span class="l">uvaribhareṇa a aṇṇua muaï vaïllo vi aṅa‍gaïṃ&nbsp;|| 130&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[uhyase priyayā samadaṃ tathāpi khalu re bhaṇasi kimiti kṛśeti&nbsp;|</span>
                  <span class="l">uparibhareṇa ca he ajña muñcati vṛṣabho 'pyaṅa‍gāni&nbsp;||]</span>
                  
               </div>
            </div>
            ﻿<span class="pageinfo">[page 482]</span>
            
            <p>atra saṃbodhyamānayuṣmadarthaḥ karmatāmāpanna uhyasa iti kriyāyāṃ kevala eva kriyāpadārthena
               saha samāviṣṭaḥ; seyaṃ viviktakarmakriyāsamāveśā nāma vaisādṛśyavatī sahoktiḥ&nbsp;||
            </p>
            
            <div class="commentary">
               
               <p><b>ujjhasītyādi</b>&nbsp;| "uhyase priyayā samadaṃ tathāpi khalu re bhaṇasi kimiti kṛśeti&nbsp;| uparibhareṇa ca
                  he ajña muñcati vṛṣabho 'pyaṅa‍gāni&nbsp;||" aparādhavatā kenacidabalā durbalā kimiti tvaṃ
                  kṛśeti pṛṣṭā&nbsp;| tamuddiśyāha—<b>uhyasa iti</b>&nbsp;| priyayā samadaṃ sagarvaṃ yathā syādevaṃ tvamuhyase bhriyase&nbsp;| tathāpi re tvaṃ vadasi
                  kimiti kṛśāsi tvamiti&nbsp;| he ajña jñānahīna, uparibhareṇa goṇyādigauraveṇa vṛṣabho 'pyaṅa‍gāni
                  muñcati tyajati&nbsp;| kiṃ punaravaleti bhāvaḥ&nbsp;| uhyasa iti ‘vaha prāpaṇe’ karmaṇi lakāraḥ&nbsp;|
                  vaïllo vṛṣabhaḥ&nbsp;| reśabdaḥ sākṣepasaṃbodhane&nbsp;| atra vahanakriyāyāṃ tvamiti bodhyo
                  'rthaḥ karmībhūtaḥ kevala eva priyāpadārthena saha samāśliṣṭastayośca visadṛśatā vyaktaiva&nbsp;||
               </p>
               
            </div> 
            
            <p>viviktāyā eva lakṣaṇāntaramāha—</p>
            
            <div class="lg">
               <div class="kārikā">
                  <span class="l">yatrāneko 'pi kartrādiḥ praviviktaiḥ kriyādibhiḥ&nbsp;|</span>
                  <span class="l">viviktabhāvaṃ labhate viviktā sāpi kathyate&nbsp;|| 59&nbsp;||</span>
                  
               </div>
            </div>
            
            <div class="commentary">
               
               <p><b>yatreti</b>&nbsp;| yatrānekaḥ kartrādirbhinnai kriyādibhirbhedaṃ labhate sā vivikteti kathyate&nbsp;||
               </p>
               
            </div> 
            
            <p>sā kartṛdva‍yasya pṛthak kriyāsamāveśe yathā—</p>
            
            <div class="lg">
               <div class="udāharaṇa">
                  <span class="l">‘varghate saha pānthānāṃ mūrcchayā cūtamañjarī&nbsp;|</span>
                  <span class="l">vahanti ca samaṃ teṣāmaśrumirmalayānilāḥ&nbsp;|| 131&nbsp;||’</span>
                  
               </div>
            </div>
            
            <p>atra cūtamañjarī mūrcchayā saha varghanakriyāyām, malayānilāścāśrubhiḥ saha vahanakriyāyāṃ
               pṛthak pṛthagvivekenaiva kartāraḥ samāviṣṭāḥ, seyamapi viviktakartṛkriyāsamāveśaiva
               vaisādṛśyavatī sahoktiḥ&nbsp;| evaṃ karmaṇo 'pi viveke draṣṭavyā&nbsp;|
            </p>
            
            <div class="commentary">
               
               <p><b>vardhata ityādi</b>&nbsp;| cūtamañjarī pānthānāṃ mūrcchayā saha vardhate, malayānilāsteṣāṃ pānthānāmaśrubhiḥ
                  saha vahanti vānti bhraśyanti ca&nbsp;| ‘pathikaḥ pāntha ityapi’ ityamaraḥ&nbsp;| atra cūtamañjaryādestatkriyāyāṃ
                  vivekenaiva kartṛtvena samāveśaḥ&nbsp;| visadṛśatā tu vyaktaiva&nbsp;||
               </p>
               
            </div> 
            ﻿<span class="pageinfo">[page 483]</span>
            
            <p>kartṝṇāmaviviktakriyāsamāveśe yathā—</p>
            
            <div class="lg">
               <div class="udāharaṇa">
                  <span class="l">‘dhīreṇa <a href="" class="note" title="‘ṇisāāmā’ iti setubandhe pāṭhaḥ">*</a>samaṃ jāmā hiaeṇa samaṃ aṇiṭṭhiā uvaesā&nbsp;|</span>
                  <span class="l">ucchāheṇa saha bhuā bāheṇa samaṃ galanti se ullāvā&nbsp;|| 132’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dhairyeṇa samaṃ yāmā hṛdayena samamaniṣṭhitā upadeśāḥ&nbsp;|</span>
                  <span class="l">utsāhena saha bhujau bāṣpeṇa samaṃ galantyasyā ullāpāḥ&nbsp;||]</span>
                  
               </div>
            </div>
            
            <p>atra yāmādīnāṃ bahūnāṃ dhairyādibhiḥ saha galanakriyāyāmekasyāmevāviviktaḥ samāveśo
               dṛśyate; seyamaviviktakartṛkriyāsamāveśā nāma vaisādṛśyavatī sahoktiḥ&nbsp;||
            </p>
            
            <div class="commentary">
               
               <p><b>dhīreṇetyādi</b>&nbsp;| "dhairyeṇa samaṃ yāmā hṛdayena samamaniṣṭhitā upadeśāḥ&nbsp;| utsāhena saha bhujau bāṣpeṇa
                  samaṃ galantyasyā ullāpāḥ&nbsp;||" asya rāmasya dhairyeṇa samaṃ yāmā rātripraharā galanti&nbsp;|
                  hṛdayena samamaniṣṭhitā anirvyụ̄dhā aniścitā vā upadeśā galanti&nbsp;| utsāhena saha bhujā
                  bāhavo galanti&nbsp;| bāṣpeṇa samamullāpā ālāpā vacanāni galanti&nbsp;| dhairyavigamānucite
                  sadupadeśāvasthitiḥ&nbsp;| tato manaḥśūnyatā, tata utsāhatyāgaḥ, tato bhujaskhalanam, tato
                  'śruṇā saha vacanateti krameṇādhikārtito manmathadaśādhikyamuktam&nbsp;| utsāho 'dhyavasāyaḥ&nbsp;|
                  atra galanakriyāyā ekatvenāviviktatā&nbsp;| vaisādṛśyaṃ ca vyaktameva&nbsp;||
               </p>
               
            </div> 
            
            <p>karmaṇāmaviviktakriyāsamāveśe ivaśabdena sahaśabdasya sthāne sasādṛśyā yathā—</p>
            
            <div class="lg">
               <div class="udāharaṇa">
                  <span class="l">‘dhīraṃ va jalasamūhaṃ timiṇivahaṃ via sapakkhapavvaaloam&nbsp;|</span>
                  <span class="l">ṇaïsotteva taraṅa‍ge raaṇāiṁ va garuaguṇasaāiṁ vahantam&nbsp;|| 133&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dhairyamiva jalasamūhaṃ timinivahamiva sapakṣaparvatalokam&nbsp;|</span>
                  <span class="l">nadīsrotāṃsīva taraṅa‍gān ratnānīva gurukaguṇaśatāni vahantam&nbsp;||]</span>
                  
               </div>
            </div>
            
            <p>atra dhairyeṇa saha jalasamūhasya, timinivahena sapakṣaparvatalokasya, nadīsrotobhistaraṅa‍gāṇām,
               ratnaiśca gurukaguṇaśatānāṃ mithaḥ pratīyamānaṃ sādṛśyamivena dyotyate&nbsp;| sahārthaśca
               vākyārthasāmarthyena labhyata iti seyaṃ ﻿<span class="pageinfo">[page 484]</span> dhairyādīnāṃ bahūnāṃ vahanakriyāyāmekasyāmevāvivekataḥ karmabhūtānāmāveśenāviviktakarmakriyāsamāveśā
               nāma sasādṛśyā sahoktiḥ&nbsp;||
            </p>
            
            <div class="commentary">
               
               <p><b>dhīraṃ vetyādi</b>&nbsp;| "dhairyamiva jalasamūhaṃ timinivahamiva sapakṣaparvatalokam&nbsp;| nadīsrotāṃsīva taraṅa‍gān
                  ratnānīva gurukaguṇaśatāni vahantam&nbsp;||" iha samudraṃ kīdṛśam&nbsp;| dhairyamiva jalasamūhaṃ
                  vahantam, timinivahamiva matsyaviśeṣasamūhamiva sapakṣaṃ pakṣayuktam, svapakṣaṃ svamitraṃ
                  vā parvatalokaṃ mainākādikaṃ vahantam, nadīpravāhāniva taraṅa‍gān vahantam, ratnānīva
                  gurukaguṇaśatāni mahattvādīni vahantam&nbsp;|| ‘asti matsyastimirnāma śatayojanavistṛtaḥ&nbsp;|’
                  iti rāmāyaṇam&nbsp;| ‘samūhe 'pi mato lokaḥ’ iti ratnakoṣaḥ&nbsp;| guruketi svārthe kan&nbsp;| atra
                  dhairyajalasamūhādīnāṃ mithaḥ sādṛśyaṃ vyaktameva pratīyamānamivaśabdena dyotyate,
                  sāhityaṃ ca vākyārthatayā gamyata iti sahoktiriyaṃ sādṛśyavatī&nbsp;||
               </p>
               
            </div> 
            
            <p>grahaṇaprayojanamāha—</p> 
            
            <p>ādigrahaṇādguṇasamāveśe 'pi guṇinaḥ sasādṛśyā yathā—</p>
            
            <div class="lg">
               <div class="udāharaṇa">
                  <span class="l">‘saha dīrghā mama śvāsairimāḥ saṃprati rātrayaḥ&nbsp;|</span>
                  <span class="l">pāṇḍurāśca mamaivāṅa‍gaiḥ saha tāścandramūṣaṇāḥ&nbsp;|| 134&nbsp;||’</span>
                  
               </div>
            </div>
            
            <p>atra rātrayo dīrghāḥ pāṇḍurāśceti dairghyapāṇḍuratvaguṇayoravivekena rātriṣu rātrīṇāṃ
               ca tayoḥ śvāsairaṅa‍gaiśca saha samāveśo dṛśyate; seyamaviviktaguṇasamāveśānāmevādyaprayoge
               'pi sasādṛśyā sahoktiḥ&nbsp;|
            </p>
            
            <div class="commentary">
               
               <p><b>ādīti&nbsp;|| sahetyādi</b>&nbsp;| imā rātrayaḥ saṃprati virahāvasthāyāṃ mama saha dīrghāḥ, mamaivāṅa‍gaiḥ saha candrabhūṣaṇāścandrālaṃkārāstā
                  rātrayaḥ pāṇḍurāśca&nbsp;| candrabhūṣaṇatvaṃ rātrīṇāṃ pāṇḍuratve hetuḥ&nbsp;| virahadaśāyāṃ
                  khedānniḥ śvāsadīrghatā, aṅa‍gapāṇḍimā, rātridīrghatā ca bhavati&nbsp;| atra dīrghatvapāṇḍutvaguṇayoḥ
                  samāveśaḥ sādṛśyagarma eveti sasādṛśyeyaṃ sahoktiḥ&nbsp;|| iti sahoktyalaṃkāranirūpaṇam&nbsp;||
               </p>
               
            </div> 
            
            <p>samuccayālakāranirūpaṇam&nbsp;|</p> 
            
            <p>samuccayalakṣaṇamāha—</p>
            
            <div class="lg">
               <div class="kārikā">
                  <span class="l">dravyakriyāguṇādīnāṃ kriyādravyaguṇādiṣu&nbsp;|</span>
                  <span class="l">niveśanamanekeṣāmekataḥ syātsamuccayaḥ&nbsp;|| 60&nbsp;||</span>
                  
               </div>
            </div>
            ﻿<span class="pageinfo">[page 485]</span>
            
            <div class="lg">
               <div class="kārikā">
                  <span class="l">itaretarayogo yaḥ samāhāro ya ucyate&nbsp;|</span>
                  <span class="l">anvācaya ihānyo yaḥ so 'pi nānyaḥ samuccayāt&nbsp;|| 61&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">dvipadāśrayaścāpi sa syātsa syādbahupadāśrayaḥ&nbsp;|</span>
                  <span class="l">ubhayāśrayaśca sa syātsa syādanubhayāśrayaḥ&nbsp;|| 62&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">trayaḥ pratipadaṃ vā syurdyotakairuttaratra vā&nbsp;|</span>
                  <span class="l">padaiḥ śuddhāśca miśrāśca turīyo dyotakaṃ vinā&nbsp;|| 63&nbsp;||</span>
                  
               </div>
            </div>
            
            <div class="commentary">
               
               <p><b>dravyeti</b>&nbsp;| dravyādīnāmekakriyādisamāveśaḥ samuccayaḥ&nbsp;| itaretarayogādīnāṃ samuccayāmedamāha—<b>itareti</b>&nbsp;| itaretarayogaḥ parasparāpekṣāvayavabhedānugataḥ samuccayaḥ&nbsp;|
                  samāhārastirohitāvayavabhedaḥ saṃhatipradhānaḥ samuccaya eva, anvācayo yatraikaṃ pradhānamanyadapradhānamanvīyate
                  saḥ&nbsp;| samuccayaṃ vibhajate—<b>dvipadeti</b>&nbsp;| ubhayaṃ dvipadabahupade&nbsp;| anubhayamadvipadabahupade&nbsp;| eṣu madhye ādyāstrayaḥ pratipadaṃ
                  vottaratra vā padadyotakaiḥ saha saṃbhavantītyāha—<b>traya iti</b>&nbsp;| traya eva śuddhā miśrāśca bhavanti&nbsp;| turīyo 'nubhayāśrayaḥ samuccayo dyotakaṃ cakārādikaṃ
                  vinaiva bhavati&nbsp;||
               </p>
               
            </div> 
            
            <p>tatra dvipadāśrayaḥ pratipadāśritadyotakatvena dravyayoḥ kriyāsamuccayo yathā—</p>
            
            <div class="lg">
               <div class="udāharaṇa">
                  <span class="l">‘niryatā parijanena bodhitaḥ sphūrjamānarucirullasaddaśaḥ&nbsp;|</span>
                  <span class="l">dvārasaṃvalanamāṃsalo 'dhikaṃ dīpakaśca madanaśca didyute&nbsp;|| 135&nbsp;||’</span>
                  
               </div>
            </div>
            
            <p>atra dīpakaśca madanaśceti dve dravye pratipadaṃ cakāreṇaikasyāṃ didyute iti kriyāyāṃ
               samuccayena niveśite; tena didyutāte iti dvivacanam, dīpakamadanāviti cārthe dvandvaśca
               na bhavati&nbsp;||
            </p>
            
            <div class="commentary">
               
               <p><b>niryatetyādi</b>&nbsp;| dīpakaḥ praśastadīpaśca madanaḥ kāmaścādhikaṃ didyute dīpto babhūva&nbsp;| kīdṛśaḥ&nbsp;|
                  niryatā gacchatā sevakena sakhyādinā ca bodhitaḥ prakāśito jāgaritaśca&nbsp;| sphūrjamānā
                  sphurantī rucirdīptiranurāgaśca yasya saḥ&nbsp;| ullasantī daśā vartiravasthā ca sya saḥ&nbsp;|
                  dvāre gṛhadvāre madanabodhakabhāve ca saṃvalanaṃ milanaṃ tena māṃsalaḥ sphītaḥ&nbsp;| dīpaka
                  iti praśaṃsāyāṃ kan&nbsp;| didyuta iti ‘dyuta dīptau’ ityasya liṭi rūpam&nbsp;| ﻿<span class="pageinfo">[page 486]</span>atra cakārābhyāṃ dravyayorekakriyāniveśanātsamuccayaḥ&nbsp;| yadi samuccayena niveśanaṃ
                  na syāttadā doṣamāha—<b>teneti</b>&nbsp;| anyonyanirapekṣatayā dvivacanaṃ dvandvaśca syādityarthaḥ&nbsp;||
               </p>
               
            </div> 
            
            <p>dvipadāśraya evottarapadāśritadyotakena kriyayordravyasamuccayo yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘nikāmaṃ kṣāmāṅa‍gī sarasakadalīgarbhasubhagā</span>
                     <span class="seg">kalāśeṣā mūrtiḥ śaśina iva netrotsavakarī&nbsp;|</span>
                     </span>
                  <span class="l">
                     <span class="seg">avasthāmāpannā madanadahanoddāhavidhurā-</span>
                     <span class="seg">miyaṃ naḥ kalyāṇī ramayati manaḥ kampayati ca 136’</span>
                     </span>
                  
               </div>
            </div>
            
            <p>atra ramayati kampayati ceti dve kriye uttarapadavartinā cakāreṇaikasminmanolakṣaṇe
               dravye karmaṇi samuccayenaikakālameva niveśite; tenāyamanvācayo na bhavati&nbsp;||
            </p>
            
            <div class="commentary">
               
               <p><b>nikāmamityādi</b>&nbsp;| iyaṃ mālatī no 'smākaṃ mano ramayati kampayati ca&nbsp;| kīdṛśī&nbsp;| madana eva dahano
                  'gnistasmāduddāhaḥ prakṛṣṭadāhastena vidhurā vihvalāmavasthāṃ daśāmāpannā prāptā&nbsp;|
                  ata e nikāmamatyarthaṃ kṣīṇāṅa‍gī&nbsp;| saraso yaḥ kadalyā garbho majjā tadvatsubhagā
                  manoharā&nbsp;| anena pāṇḍuratā tīkṣṇatā coktā&nbsp;| candrasya kalāśeṣā kalanāmātrāvasthitā
                  mūrtiriva netrānandajanikā kalyāṇī kuśalavatī&nbsp;| kadalyā garbhapadenātipāṇḍuratvakomalatve
                  dhvanite&nbsp;| prakṛtakāryasaṃpādakatayā ramayati&nbsp;| atipīḍayāriṣṭāśāṅ‍kitvānmanaḥkampanamihetyāśayaḥ&nbsp;|
                  atra kampayati cetyuttarapadasthena cakāreṇaikatra manolakṣaṇe dravye kriyādvayaniveśanātsamuccayaḥ&nbsp;|
                  samuccayena niveśanābhāve doṣamāha—<b>teneti</b>&nbsp;| parasparanairapekṣye uttarapadasthacakāreṇānvācayāpattirityarthaḥ&nbsp;||
               </p>
               
            </div> 
            
            <p>bahupadāśrayaḥ pratipadāśritadyotakatvena guṇānāṃ kriyāsamuccayo yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘aprākṛtastu kathamastu na vismayāya</span>
                     <span class="seg">yasminnuvāsa karuṇā ca kṛtajñatā ca&nbsp;|</span>
                     </span>
                  <span class="l">
                     <span class="seg">lakṣmīśca sāttvikaguṇajvalitaṃ ca tejo</span>
                     <span class="seg">dharmaśca mānavijayau ca parākramaśca&nbsp;|| 137&nbsp;||’</span>
                     </span>
                  
               </div>
            </div>
            
            <p>atra karuṇā ca kṛtajñatā cetyādayo guṇāḥ pratyekaṃ bahupadāśrayatvena ﻿<span class="pageinfo">[page 487]</span>cākareṇaikasyāmuvāseti kriyāyāṃ samuccayena niveśyante&nbsp;| tena guṇeṣu bahuvacanaṃ na
               bhavati, karuṇākṛtajñatādīnāṃ dvandvasamāsaśca na bhavati yasminnityapekṣāyāṃ cāyameva
               guṇānāṃ dravyasamuccayo bhavati&nbsp;||
            </p>
            
            <div class="commentary">
               
               <p><b>aprākṛta ityādi</b>&nbsp;| sa nṛpatirvismayāya kathaṃ nāstu&nbsp;| kīdṛśaḥ&nbsp;| aprākṛto 'nīcaḥ&nbsp;| mahājana iti yāvat&nbsp;|
                  ‘nīcaḥ prākṛtaśca pṛthagjanaḥ’ ityamaraḥ&nbsp;| yasmin
                  karuṇā dayā, kṛtajñatā vijñatā, lakṣmīḥ saṃpattiḥ, sāttvikaguṇena jājvalyamānaṃ tejaśca,
                  dharmaḥ sukṛtaṃ, māno vinayaḥ, parākramaścovāsa vasati sma&nbsp;| iha kāruṇikasya karuṇāmātrapravṛttyā
                  kṛtajñatāyāḥ sāhajiko 'bhāva iti&nbsp;| tathā cāsminnubhayamiti mahājanatāsya sūcitā&nbsp;|
                  tathāpyalakṣmīkasya na kimapi ślāghāviṣaya iti salakṣmīkatoktā&nbsp;| tathāpi niḥsāttvikasya
                  kuto mahājanatvamataḥ sāttvikaguṇādhikyamuktam&nbsp;| niṣpratāpasya sarvamuktaṃ lakṣaṇalaśobhākarameva
                  bhavatīti tejasa ādhikyamuktam&nbsp;| bhavatu yathoktaguṇasaṃpattiḥ, adhārmike sarve guṇā
                  viguṇāyante&nbsp;| tadartamāha—<b>dharmaśceti</b>&nbsp;| mānavinayaparākramāḥ pratyekaṃ mahāpuruṣe viśeṣaguṇā iti te 'pyuktā iti&nbsp;| atrānekapadāśritacakārairekākriyāyāṃ
                  nānāguṇāḥ samuccayena niveśitā iti samuccayatā&nbsp;|| tadabhāve
                  doṣamāha—<b>teneti</b>&nbsp;| asamuccayaniveśe karuṇādaya ūṣuriti syādityarthaḥ&nbsp;| <b>yasminniti</b>&nbsp;| yadi yasminnityaikadravye guṇasamuccayavivakṣātra tadā so 'pi bhavatītyarthaḥ&nbsp;||
               </p>
               
            </div> 
            
            <p>bahupadāśraya evottarapadāśritadyotakatvena guṇānāṃ kriyāsamuccayo yathā—</p>
            
            <div class="lg">
               <div class="udāharaṇa">
                  <span class="l">‘rūpamapratividhānamanojñaṃ prema kāryamanapekṣya vikāśi&nbsp;|</span>
                  <span class="l">cāṭu cākṛtakasaṃbhramamāsāṃ kārmaṇatvamagamadramaṇeṣu&nbsp;|| 138&nbsp;||’</span>
                  
               </div>
            </div>
            
            <p>atra rūpaṃ prema cāṭu ceti bahavo guṇā uttarapadāśrayeṇa cakāreṇāgamadityekasyāṃ kriyāyāṃ
               samuccayena niveśyante, tenāgamanniti bahuvacanaṃ dvandvo vā na syāt&nbsp;| kārmaṇatvamityapekṣāyāṃ
               cāyameva guṇānāṃ jātisamuccayo bhavati&nbsp;||
            </p>
            
            <div class="commentary">
               
               <p><b>rūpamityādi</b>&nbsp;| āsāṃ srīṇāṃ ramaṇeṣu viṣaye idamidaṃ kārmaṇatvaṃ vaśīkaraṇe mūlakarmatvamāgamat
                  yayau&nbsp;| apratividhānenānirbandhena&nbsp;| sahajeneti yāvat&nbsp;| manojñarūpaṃ kāryamanapekṣya
                  vikāśi sahajaprakāśavatprem, akṛtakaḥ svābhāvikaḥ saṃbhrama ﻿<span class="pageinfo">[page 488]</span>ādaro yatredṛśaṃ cāṭu kauśalaṃ ca&nbsp;| ‘mūlakarma tu kārmaṇam’ ityamaraḥ| atra rūpādayo
                  guṇā antyapadasthitacakāreṇa gamanarūpākriyāyāṃ samuccayena niveśitā iti samuccayaḥ&nbsp;|
                  tadabhāve doṣamāha—<b>agamanniti</b>&nbsp;| asamuccaye bahuvacanaṃ dvandvaśca syādityarthaḥ&nbsp;| idameva guṇānāṃ kārmaṇatvam&nbsp;|
                  jātyā samuccayena jātisamuccayo 'pītyāha—<b>kārmaṇatvamiti</b>&nbsp;|
               </p>
               
            </div> 
            
            <p>ubhayapadāśraya uttarapadāśritadyotakatvena dravyaguṇānāṃ kriyāsamuccayo
               yathā
            </p>
            
            <div class="lg">
               <div class="udāharaṇa">
                  <span class="l">‘vicintyamānaṃ manasāpi dehināmidaṃ hi lokeṣu cakāsti durlabham&nbsp;|</span>
                  <span class="l">niśā sacandrā madirā ca sotpalā priyānurāgo 'bhinavaṃ ca yauvanam&nbsp;||’</span>
                  
               </div>
            </div>
            
            <p>atra niśā madirā ca dravye, anurāgo yauvanaṃ ca guṇau, bahuṣvapi padeṣu dvandve satyapi
               uttarapadāśrayaniveśinā cakāreṇa cakāstītyekasyāṃ kriyāyāṃ niveśyante; tena cakāsatīti
               bahuvacanaṃ samāsaśca na syāt&nbsp;| ayameva ca durlabhamityapekṣāyāṃ dravyaguṇānāṃ guṇasamuccayo
               bhavati&nbsp;| te 'mī trayo 'pi śuddhāḥ&nbsp;||
            </p>
            
            <div class="commentary">
               
               <p><b>vicintyetyādi</b>&nbsp;| idaṃ lokeṣu bhuvaneṣu madhye dehināṃ prāṇināṃ vicintyamānaṃ manasāpi dulabhameva
                  cakāsti&nbsp;| hiravadhāraṇe&nbsp;| kiṃ tat&nbsp;| sacandrā rātriḥ, sakamalaṃ madyam, priyāyā anurāgaḥ
                  prītiḥ, abhinavaṃ yauvanaṃ ca&nbsp;| atra dvandvaśo yugalatvenāntyapadasthitacakāreṇaikakriyāniveśaḥ&nbsp;|
                  tadabhāve doṣamāha—<b>teneti</b>&nbsp;| durlabhatvavivakṣayā duḥkhamayatve guṇasamuccayo 'pītyāha—<b>ayamiti</b>&nbsp;||
               </p>
               
            </div> 
            
            <p>miśraḥ punarubhayapadāśrayavadbahupadāśrayaśca bhavati&nbsp;| yathā—</p>
            
            <div class="lg">
               <div class="udāharaṇa">
                  <span class="l">‘ādityacandrāvanilo 'nalaśca dyaurbhūmirāpo hṛdayaṃ yamaśca&nbsp;|</span>
                  <span class="l">ahaśca rātriśca ubhe ca saṃdhye dharmaśca jānāti narasya vṛttam 140’</span>
                  
               </div>
            </div>
            
            <p>atrādityacandrādayo dravyaviśeṣā uttarapadaniveśinā pratipadaniveśinā ca cakāraṇa
               jānātītyekasyāṃ kriyāyāṃ saṃniveśyante&nbsp;| tena ca bahuvacanābhāve samāsābhāve caiṣa
               miśraḥ samuccayabhedo bhavati&nbsp;||
            </p>
            ﻿<span class="pageinfo">[page 489]</span>
            
            <div class="commentary">
               
               <p><b>ādityetyādi</b>&nbsp;| anilo vāyuḥ, analo 'gniḥ dyaurākāśaḥ, āpo jalam, hṛdayam, yamaḥ, aho dinam, ubhe
                  prātaḥsāyam, dharmo vidhātā cāyaṃ janasya vṛttaṃ caritraṃ jānāti&nbsp;| ādityacandrau jānīta
                  iti vibhaktivipariṇāmenānvayaḥ&nbsp;| ‘dharmo guṇādau lokeśe’ iti ratnakoṣaḥ&nbsp;| atrādityādaya
                  uttarapadapratipadaniveśitacakāreṇaikakriyāyāṃ niveśitā iti miśratā&nbsp;| tadabhāve doṣamāha—<b>teneti</b>&nbsp;|
               </p>
               
            </div> 
            
            <p>anubhayāśrayastu samuccayo 'nvācayaśca na bhavati&nbsp;| dva‍yorapi dīpakena viṣayāpahārāt&nbsp;|
               tenetaretarayogasamāhārayoḥ sa udāhriyate tatretaretarayogo yathā—
            </p>
            
            <div class="lg">
               <div class="udāharaṇa">
                  <span class="l">‘sāvaśeṣapadamuktamupekṣā srastamālyavasanābharaṇeṣu&nbsp;|</span>
                  <span class="l">gantumutthitamakāraṇataḥ sma dyotayanti madavibhramamāsām&nbsp;|| 141&nbsp;||’</span>
                  
               </div>
            </div>
            
            <p>atroktam, upekṣā, utthitamityete kriyādravyaviśeṣā itaretarayogena madavilāsadyotanakriyāyāṃ
               niveśyante; tena dyotayantīti bahuvacanaṃ dvandvasamāsaśca tadvivakṣāyāṃ syāt&nbsp;| na
               ceha dyotakaścakāra uttarapade pratipadaṃ vā vidyata iti so 'yamanubhayāśrayaḥ samuccayamedaḥ&nbsp;||
            </p>
            
            <div class="commentary">
               
               <p><b>anubhayeti</b>&nbsp;| yatra dvipade bahupade vā cakāro nāsti samuccayo 'nvācayo 'pi na bhavati&nbsp;| dīpakalakṣaṇena
                  tasya viṣayīkaraṇādekatravartinā kriyādivācakapadena sarvavākyopakārakatvasya dīpakatvāt,
                  tādṛśasamuccayānvācayayośca tatsattvādityāśayaḥ&nbsp;|| <b>sāvaśeṣetyādi</b>&nbsp;|āsāṃ strīṇāmetāni madavibhramaṃ mattatāvilāsaṃ dyotayanti sma&nbsp;| tānyāha
                  —sahāvaśeṣairavaśiṣṭabhāgairvartate sāvaśeṣaṃ sakhaṇḍaṃ padaṃ yatredṛśamuktaṃ vacanam&nbsp;|
                  khaṇḍākṣaravacanamityarthaḥ&nbsp;| srastāni skhalitāni yāni mālāvastrālaṃkaraṇāni teṣūpekṣā
                  asaṃvaraṇam&nbsp;| akāraṇato hetuṃ vinaiva gantuṃ gamanaṃ kartumutthitamutthāna ca&nbsp;| uktamiti
                  bhāve ktaḥ&nbsp;| utthitamityapi bhāve ktaḥ&nbsp;| akāraṇata iti pañcamyāstasiḥ&nbsp;| atroktādervacanādirūpakriyātmakasya
                  tadāśrayasya dravyasya mitho yogena pradhānakriyāyāṃ niveśaḥ&nbsp;| ata eva dyotayantīti
                  bahuvacanam&nbsp;| samuccayasvīkāre doṣamāha—<b>dvandveti</b>&nbsp;||
               </p>
               
            </div> 
            
            <p>samāhāro yathā—</p>
            
            <div class="lg">
               <div class="udāharaṇa">
                  <span class="l">‘vapurvirūpākṣamalakṣyajanmatā digambaratvena niveditaṃ vasu&nbsp;|</span>
                  <span class="l">vareṣu yadbālamṛgākṣi mṛgyate tadasti kiṃ vyastamapi trilocane 142’</span>
                  
               </div>
            </div>
            ﻿<span class="pageinfo">[page 490]</span>
            
            <p>atra ‘yadvareṣu mṛgyate tatkiṃ trilocane vyastamapyasti’ iti bruvan vapurvayovasūnāṃ
               samudāyaṃ samastamevābhisaṃdhatte&nbsp;| tasya cāvirbhūtāvayavabhedatvenetaretarayogaḥ,
               tirohitāvayavabhedatvena samāhāraḥ&nbsp;| sa iha yadityekavacanāntena napuṃsakena ca kathyate&nbsp;|
               na ceha kvacidapi cakāro 'stīti so 'yamapyanubhayāśrayaḥ samuccayamedaḥ&nbsp;||
            </p>
            
            <div class="commentary">
               
               <p><b>vapurityādi</b>&nbsp;| he bālamṛgākṣi śiśuhariṇanetre gauri, vareṣu yanmṛgyate 'nviṣyate tattrilocane
                  śive vyastamapyekaikamapyasti kim&nbsp;| kiṃtu nāstyeva&nbsp;| tadāha—vapuḥ śarīraṃ virūpamakṣi
                  yatra tādṛśaṃ virūpaṃ virūddhasvarūpam&nbsp;| netre dvitvasaṃbandhasyāviruddhatvāt, tritvasya
                  viruddhatvāt&nbsp;| alakṣyamalakṣaṇīyaṃ janma utpattiḥ kulamiti yāvat&nbsp;| yasya so 'lakṣyajanmā
                  tasya bhāvo 'lakṣyajanmatā&nbsp;| akulīnatetyarthaḥ&nbsp;| diśa evāmbaraṃ yasya tadbhāvena vasu
                  dhanaṃ niveditaṃ kathitam&nbsp;| ‘nagno 'vāsā digambaraḥ’ ityamaraḥ&nbsp;| bhṛgyata iti mṛga
                  anveṣaṇe karmaṇi lakāraḥ&nbsp;| atra vapurādisamuccaye yadā sphuṭāvayavabhedatāṃ tadetaretarayogaḥ&nbsp;|
                  yadā tu tirohitāvayavabhedatā tadā samāhāraḥ&nbsp;| yadityekatvaklībatvābhyāmiha samāhāra
                  evoktaḥ&nbsp;| cakārayoge 'pītaretarayogamāha—<b>na ceti</b>&nbsp;||
               </p>
               
            </div> 
            
            <p>cayoge 'pītaretarayogaḥ&nbsp;| sa uttarapadayoge 'pi yathā—</p>
            
            <div class="lg">
               <div class="udāharaṇa">
                  <span class="l">‘tatkṣaṇaṃ viparivartitāhriyorneṣyatoḥ śayanamiddharāgayoḥ&nbsp;|</span>
                  <span class="l">sā babhūva vaśavartinī dva‍yoḥ śūlinaḥ suvadanā madasya ca&nbsp;|| 143&nbsp;||’</span>
                  
               </div>
            </div>
            
            <p>atra śūlino madasya cetyattarapadāśrayeṇa cakāreṇa dvau dravyaviśeṣau ‘vaśavartinī’
               ityetasmin guṇapade yadītaretarayogena saṃniveśyete tadā ‘viparivartitahriyoḥ’ ityādiṣu
               ‘dva‍yoḥ’ itiparyanteṣu dvivacanamekaśeṣo vā na syāt&nbsp;| so 'yamapi dvipadāśraya uttarapadāśritadyotakaśca
               samuccayabhedaḥ&nbsp;||
            </p>
            
            <div class="commentary">
               
               <p><b>tatkṣaṇamityādi</b>&nbsp;| sā suvadanā gaurī śūlino harasya madasya mattatāyāśca dva‍yorvaśavartinī āyattā
                  babhūva&nbsp;| dva‍yoḥ kīdṛśayoḥ&nbsp;| tatkālaṃ viparivartitā vigatā hrīrlajjā yayostayoḥ&nbsp;|
                  iddha upacito rāgo yayostayoḥ&nbsp;| ata eva śayanaṃ neṣyatoḥ śavyāṃ necchatoḥ&nbsp;| atra śūlimadayorvaśavartitva
                  itaretarayogena saṃniveśe doṣamāha—﻿<span class="pageinfo">[page 491]</span><b>tadeti</b>&nbsp;| bahupadāśraya uttarapadāśritacakāreṇetaretarayogo bhavatītyāha—<b>evamiti&nbsp;| samāhāramiti</b>&nbsp;| vicintyamānamiti śloke idamityekatvaklībatvābhyāṃ samāhāra ukta ityarthaḥ&nbsp;| dravyādiviṣayatve
                  itaretarayogasamāhārayoḥ sattvādanvācaye viṣayāntaramāha—<b>kriyeti</b>&nbsp;||
               </p>
               
            </div> 
            
            <p>evamapare 'pītaretarayoge 'pi cayogā udāhāryāḥ&nbsp;| samāhārastu cayogaviṣayo vicintyamānamityādinaivoktaḥ,
               anvācayastu kriyāviṣaya evopapadyate&nbsp;| tatra cottarapadāśraya eva cakāro bhavati&nbsp;||
               yathā—
            </p>
            
            <div class="lg">
               <div class="udāharaṇa">
                  <span class="l">
                     <span class="seg">‘gacchantīnāṃ ramaṇavasatiṃ yoṣitāṃ tatra naktaṃ</span>
                     <span class="seg">rūddhāloke narapatipathe sūcibhedyaistamobhiḥ&nbsp;|</span>
                     </span>
                  <span class="l">
                     <span class="seg">saudāminyā kanakanikaṣasnigdhayā darśayorvī</span>
                     <span class="seg">toyotsargastanitamukharo mā ca bhūrviklavāstāḥ&nbsp;|| 144’</span>
                     </span>
                  
               </div>
            </div>
            
            <p>atra pūrvaṃ ‘darśaya’ ityurvīkarmaviṣayatvena kriyāmupanyasya ‘toyotsargastanitamukharo
               mā ca bhūḥ’ iti tatkartaryeva dharmiṇyakarmakaṃ kriyāntaramanvācīyate, so 'yaṃ bhinnakālatvabhinnaviṣayatvābhyāmanvācayaḥ
               samuccayādbhinno bhavati&nbsp;||
            </p>
            
            <p>nanvevaṃ yadi samuccaye 'pi bhinnaviṣaye kriye tulyakālameva prayujyete; ko doṣaḥ
               syāt&nbsp;| na kaścit&nbsp;| kiṃtu tasya samuccayamudrayā viṣayo 'pahṛta iti nodāhriyate&nbsp;||
            </p>
            
            <div class="commentary">
               
               <p><b>gacchantīnāmiti</b>&nbsp;| tatra strīṇāṃ saudāminyā vidyutā tvamurvī bhūmiṃ darśaya&nbsp;| kīdṛśīnām&nbsp;| naktaṃ rātrau
                  patigṛhaṃ gacchatīnām&nbsp;| kasmin sati&nbsp;| sūcyagrabhedanīyairandhakārai rājamārge 'varuddhadarśane
                  sati&nbsp;| saudāminyā kīdṛśyā&nbsp;| kanakasya hiraṇyasya nikaṣaḥ kaṣapaṭṭikāyāṃ kaṣaṇarekhā
                  tadvatsnigdhayā ramyayā toyatyāgastanitamukhastvaṃ mā bhūḥ mā bhava&nbsp;| yatastā anāthā
                  viklavā vihvalāḥ syuḥ&nbsp;| ‘nikaṣaḥ kaṣarekhāyāṃ paṭṭikāyāṃ kaṣasya ca’ iti medinīkāraḥ&nbsp;|
                  ‘stanitaṃ ghanagarjitam’ ityamaraḥ&nbsp;| mābhūrityatra ‘na māṅyoge 6|4|74’ ityaṅ‌niṣedhaḥ&nbsp;|
                  atrādyakriyāmuktvā dvitīyakriyāyā anvācayaḥ&nbsp;| samuccayādbhedamāha—<b>bhinneti</b>&nbsp;| samuccaye ekakālika ﻿<span class="pageinfo">[page 492]</span>ekaviṣaye 'nvayaḥ, atratvanvaye kālabhedo viṣayabhedaśceti bhedādityarthaḥ&nbsp;| uktavaidharmyayoḥ
                  samuccaye sattvamāśaṅa‍kya pariharati—<b>kiṃtviti</b>&nbsp;| samuccaye ubhayadharmavattve 'pi samuccayatvenaiva viṣayaparihāraḥ, iha tu vivakṣayaiva
                  vinigamanetyāśayaḥ&nbsp;||
               </p>
               
            </div> 
            
            <p>samāse 'pītaretarayogādanubhayāśrayaḥ samuccayabhedo yathā—</p>
            
            <div class="lg">
               <div class="udāharaṇa">
                  <span class="l">‘vāgarthāviva saṃpṛktau vāgarthapratipattaye&nbsp;|</span>
                  <span class="l">jagataḥ pitarau vande pārvatīparameśvarau&nbsp;|| 145&nbsp;||’</span>
                  
               </div>
            </div>
            
            <p>atra ‘vāgarthāviva’ iti paravalliṅa‍gatā ‘saṃpṛktau pitarau’ ityatra yo 'yaṃ ‘pumān
               striyā 1|2|67’, ‘pitā mātrā 1|2|70’ iti caikaśeṣastenaiṣa viśeṣalakṣaṇayogādvakroktitve
               satyalaṃkāratā labhata iti; na dhavakhadirādiṣvatiprasaṅga ityayamapi samuccayabhedaḥ&nbsp;||
            </p>
            
            <div class="commentary">
               
               <p><b>vāgarthāvityādi</b>&nbsp;| ahaṃ gaurīharau vande namāmi&nbsp;| kimartham&nbsp;| vāk cārthaśca tayoḥ pratipattaye niścayāya&nbsp;|
                  kīdṛśau&nbsp;| vāgarthāviva śabdatadabhidheyāviva saṃpṛktau saṃbaddhau&nbsp;| yathā śabdastadvācyo
                  'rthaśca dvau nityasaṃbaddhau vācyavācakatvasaṃbandhena tathā yau nityasaṃbaddhāvityarthaḥ&nbsp;|
                  jagato lokasya pitarau mātṛjanakau&nbsp;| pitā ca mātā ceti dvandve ‘pitā mātrā 1|2|70’
                  ityekaśeṣe pitarāviti&nbsp;| pārvatyā mātṛtvena mātuścātigauraveṇābhyārhitatvātpūrvanipātaḥ&nbsp;|
                  ‘sahasreṇa piturmātā gauraveṇātiricyate&nbsp;|’ iti smṛtiḥ&nbsp;| anenārdhanārīśvara uktaḥ&nbsp;|
                  yadvā pārvatīṃ pātīti pārvatīpo haraḥ, ramāyā lakṣmyā īśvaro haristau vande&nbsp;| yadvā
                  pārvatīparo haro māyā lakṣmyā īśvaro haristau haraharī vande&nbsp;| kīdṛśau&nbsp;| lokasya pitarau
                  janakau&nbsp;| anyattulyameva&nbsp;| etena harihararūpamuktamiti kuvyākhyā&nbsp;| ‘ramā lakṣmyāmapīṣyate’
                  iti viśvaḥ&nbsp;| ‘mā ca lakṣmīrnigadyate’ ityekākṣaraḥ&nbsp;| paravalliṅa‍gatā arthaśabdaliṅa‍gatā&nbsp;|
                  saṃpṛktā ca saṃpṛktaścetyatra ‘pumān striyā 1|2|67’ ityekaśeṣaḥ&nbsp;| ataevoktervakratayehālaṃkāratā&nbsp;|
                  na ca dhavakhadirāvityādiṣu vakroktirato nālaṃkāratā&nbsp;||
               </p>
               
            </div> 
            
            <p>samāhārayogādapi yathā—</p>
            
            <div class="lg">
               <div class="udāharaṇa">
                  <span class="l">‘strīṇāṃ hāvaiḥ kṛte yatra nijakārye manobhuvā&nbsp;|</span>
                  <span class="l">akṣibhruvanibhaṃ nyastaṃ tanmukhe śarakārmukam&nbsp;|| 146&nbsp;||’</span>
                  
               </div>
            </div>
            ﻿<span class="pageinfo">[page 493]</span>
            
            <p>atrāpi yo 'yaṃ ‘akṣibhruvam', ‘śarakārmukam', ityetayoḥ ‘dvandvaśca prāṇitūryasenāṅa‍ganām
               2|4|2’ iti, ‘vāṅmanasākṣibhruva—5|4|77’ iti ca viśeṣalakṣaṇayogastena dhavakhadirapalāśamityevamādiṣu
               nātiprasaṅa‍gā bhavati&nbsp;||
            </p>
            
            <div class="commentary">
               
               <p><b>strīṇāmityādi</b>&nbsp;| yatra nagare manobhuvā kāmena tanmukhe strīṇāṃ mukhe 'kṣibhruvanibhaṃ netrabhrūvyāja
                  śarakārmukaṃ nyastamāropitam&nbsp;| strīṇāṃ hāvaiḥ śṛṅa‍gārajakriyāmirnijakārye manaścāpalādau
                  kṛte sati&nbsp;| ‘hāvāḥ kriyāḥ śṛṅa‍gārabhāvajāḥ’ ityamaraḥ&nbsp;| atrāpi viśeṣalakṣaṇābhyāmeva
                  vakroktitā&nbsp;|| iti samuccayālakāranirūpaṇam&nbsp;||
               </p>
               
            </div> 
            
            <p>ākṣepālaṃkāranirūpaṇam&nbsp;|</p> 
            
            <p>ākṣepaṃ lakṣayati—</p>
            
            <div class="lg">
               <div class="kārikā">
                  <span class="l">vidhinātha niṣedhena pratiṣedhoktiratra yā&nbsp;|</span>
                  <span class="l">śuddhā miśrā ca sākṣepo rodho nākṣepataḥ pṛthak&nbsp;|| 64&nbsp;||</span>
                  
               </div>
            </div>
            
            <div class="commentary">
               
               <p><b>vidhineti</b>&nbsp;| vidhinā hetunā pratiṣedhena vā hetunā yā pratiṣedhasyoktirnirvacanaṃ sā ākṣepaḥ&nbsp;|
                  rodhaḥ punarākṣepa evetyāha—<b>rodha iti</b>&nbsp;| ākṣepalakṣaṇenaiva gṛhītatvādrodho na tato bhinna ityarthaḥ&nbsp;||
               </p>
               
            </div> 
            
            <p>tatra vidhyākṣepaḥ śuddho yathā—</p>
            
            <div class="lg">
               <div class="udāharaṇa">
                  <span class="l">‘gaccha gacchasi cetkānta panthānaḥ santu te śivāḥ&nbsp;|</span>
                  <span class="l">mamāpi janma tatraiva bhūyādyatra gato bhavān&nbsp;|| 147&nbsp;||’</span>
                  
               </div>
            </div>
            
            <p>atra ‘gaccha’ ityasya vidhivākyasya ‘mamāpi janma tatraiva bhūyāt’ ityāśiṣānukūlatayaiva
               maraṇasūcanānniṣedhaḥ kriyata iti śuddho 'yaṃ vidhyākṣepaḥ&nbsp;||
            </p>
            
            <div class="commentary">
               
               <p><b>gacchetyādi</b>&nbsp;| iha he kānta vallabha, cedyadi gacchasi tadā gaccha&nbsp;| videśamiti śeṣaḥ&nbsp;| mayā na
                  rodhaḥ kriyate&nbsp;| kiṃtu bhavānyatra gato bhūyāttatraiva mamāpi janma bhūyāditi&nbsp;| paraṃ
                  vadāmiti śeṣaḥ&nbsp;| atra gamanasya vidhirūpasya janma bhūyādityanena vidhirūpeṇaiva tvayi
                  gate mayā martavyamiti maraṇasūcanādvidhinā gamanapratiṣedhoktiḥ anyāsaṃkareṇa ca
                  śuddhatā&nbsp;||
               </p>
               
            </div> 
            ﻿<span class="pageinfo">[page 494]</span>
            
            <p>miśro yathā—</p>
            
            <div class="lg">
               <div class="udāharaṇa">
                  <span class="l">‘alaṃ vivādena yathā śrutaṃ tvayā tathāvidhastāvadaśeṣamastu saḥ&nbsp;|</span>
                  <span class="l">mamātra bhāvaikarasaṃ manaḥ sthitaṃ na kāmavṛttirvacanīyamīkṣate 148’</span>
                  
               </div>
            </div>
            
            <p>atra ‘alaṃ vivādena’ iti niṣedhena, ‘tathāvidhaḥ so 'stu—’ iti vidhinā ca tanmatamavasthāpya,
               ‘mamātra bhāvaikarasaṃ manaḥ sthitam’ iti vidhinā, ‘na kāmavṛttirvacanīyamīkṣate’
               iti pratiṣedhena ca yatpunarākṣipati, so 'yaṃ vidhiniṣedhābhyāṃ vidhimiśra ākṣepo
               bhavati&nbsp;||
            </p>
            
            <div class="commentary">
               
               <p><b>alamityādi</b>&nbsp;| tvayā yathā śrutaṃ tatra vivādenālaṃ niṣphalam&nbsp;| aśeṣaṃ samagraṃ yathā syādevaṃ
                  sa tāvattathāvidha evāstu&nbsp;| mama mano 'tra bhāvaikarasamabhiprāyavaśaṃ sthitamasti&nbsp;|
                  yadyapi bhave virūpākṣatvādikaṃ tvaduktaṃ vartate, tathāpi manmanastadekaparamityarthaḥ&nbsp;|
                  atra hetuḥ kāmavṛttiricchāvyāpāro vacanīyaṃ vaktavyaṃ nekṣate na paśyati&nbsp;| <a href="" class="note" title="‘kāmāvṛttiḥ svecchāvyavahārī vacanīyamasthānasaṅa‍gāpavādaṃ nekṣate na vicārayati&nbsp;| nahi svecchācāriṇo lokāpavādādbibhyatīti bhāvaḥ&nbsp;|’ iti mallināthavyākhyānamevātra sādhīyaḥ">*</a>icchā na parārthayojyā bhavatītyarthaḥ&nbsp;| atra niṣedhavidhibhyāṃ tanmatasthāpanarūpasya
                  vidhervighiniṣedhābhyāmākṣepa iti vidhyākṣepo 'yaṃ miśraḥ&nbsp;||
               </p>
               
            </div> 
            
            <p>niṣedhākṣepaḥ śuddho yathā—</p>
            
            <div class="lg">
               <div class="udāharaṇa">
                  <span class="l">‘kutaḥ kuvalayaṃ karṇe karoṣi kalabhāṣiṇi&nbsp;|</span>
                  <span class="l">kimapāṅa‍gamaparyāptamasminkarmaṇi manyase&nbsp;|| 149&nbsp;||’</span>
                  
               </div>
            </div>
            
            <p>atra ‘kutaḥ kuvalayaṃ karṇe karoṣi’ ityasya niṣedhavākyasya ‘kimapāṅa‍gam—’ ityādinā
               praśnapareṇāpi niṣedhaparyavasāyinā vākyena samarthanaṃ kriyata ityayaṃ śuddho niṣedhākṣepaḥ&nbsp;||
            </p>
            
            <div class="commentary">
               
               <p><b>kuta ityādi</b>&nbsp;| he kalabhāṣiṇi madhuravacane, kasmānnīlotpalaṃ karṇe karoṣi&nbsp;| kuta iti pratiṣedhe
                  hetumāha—asmin karmaṇi kāmivaśīkaraṇādau kimapāṅa‍gaṃ netraprāntamaparyāptamasamarthaṃ
                  tvaṃ manyase&nbsp;| atra niṣedhasya niṣedhaparyavasāyivākyena kṣepaṇānniṣedhākṣepaḥ&nbsp;| śuddhatā
                  ca kaivalyena&nbsp;||
               </p>
               
            </div> 
            ﻿<span class="pageinfo">[page 495]</span>
            
            <p>miśro yathā—</p>
            
            <div class="lg">
               <div class="udāharaṇa">
                  <span class="l">‘saccaṃ guruo giriṇo ko bhaṇaï jalāsaā ṇa gambhīrā&nbsp;|</span>
                  <span class="l">dhīrehiṃ uvama māuṃ taha vi khu maha ṇatthi ucchāho&nbsp;|| 150&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[satyaṃ guravo girayaḥ ko bhaṇati jalāśayā na gambhīrāḥ&nbsp;|</span>
                  <span class="l">dhīrairupamātuṃ tathāpi khalu mama nāstyutsāhaḥ&nbsp;||]</span>
                  
               </div>
            </div>
            
            <p>atra ‘satyaṃ guravo girayaḥ’ iti vidhiḥ, ‘ka āha jalāśayā na gambhīrāḥ’ iti paramatākṣepastābhyāṃ
               girīṇāṃ gurutvam sāgarāṇāṃ ca gāmbhīryaṃ yadayamuttarārdhena dhīrāpekṣayā niṣedhati,
               anyāpekṣayā tattadeva vidhatte; sa eṣa miśro niṣedhākṣepaḥ&nbsp;||
            </p>
            
            <div class="commentary">
               
               <p><b>saccamityādi</b>&nbsp;| ‘satyaṃ guravo girayaḥ ko bhaṇati jalāśayā na gambhīrāḥ&nbsp;| dhīrairupamātuṃ tathāpi
                  mama nāstyutsāhaḥ&nbsp;||’ iha parvatā niścitaṃ gurutvāśrayāḥ&nbsp;| ko vadati jalāśayāḥ sāgarā
                  na gambhīrāḥ kiṃtu gambhīrā eva&nbsp;| girisāgarau dhīraiḥ sahopamātuṃ sadṛśīkartuṃ tathāpi
                  mama notsāho 'sti dhīrāṇāṃ tayorādhikyāt&nbsp;| ‘jalāśayo jalādhāraḥ’ iti koṣādyadyapi
                  jalāśayapadaṃ jalādhāramātrārthakaṃ tathāpyatigāmbhīryayogyatayā sāgaraparam&nbsp;| atra
                  vidhiniṣedhābhyāṃ gurutvagāmbhīryaniṣedho 'nyāpekṣayā vidhiśceti miśratā&nbsp;||
               </p>
               
            </div> 
            
            <p>'rodho nākṣepataḥ pṛthak’ iti yaduktaṃ tatraitāvānviśeṣaḥ—</p>
            
            <div class="lg">
               <div class="kārikā">
                  <span class="l">kriyāsūttiṣṭhamānasya vāraṇaṃ kāraṇena yat&nbsp;|</span>
                  <span class="l">uktyā yuktyā ca rodho ya ākṣepaḥ so 'yamucyate&nbsp;|| 65&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">pratikūlo 'nukūlaśca vidhau rodho 'bhidhīyate&nbsp;|</span>
                  <span class="l">niṣedhe 'pyuktiyuktibhyāṃ dviprakāraḥ sa kathyate&nbsp;|| 66&nbsp;||</span>
                  
               </div>
            </div>
            
            <p>rodhe viśeṣamāha—<b>kriyāsviti</b>&nbsp;| kriyāsūdyogināṃ hetudvārā yannivāraṇamuktyā yuktyā ca sa rodhaḥ&nbsp;| sa ca śeṣībhūta
               ākṣepa eva&nbsp;| vidhiniṣedhayogitvamathākṣepasādhāraṇyam&nbsp;|| 65&nbsp;|| 66&nbsp;||
            </p>
            ﻿<span class="pageinfo">[page 496]</span>
            
            <p>tatroktyā vidhau pratikūlo yathā—</p>
            
            <div class="lg">
               <div class="udāharaṇa">
                  <span class="l">‘kiṃ jampieṇa dahamuha jampiasarisaṃ aṇivvahantassa bharam&nbsp;|</span>
                  <span class="l">ettia jampiasāraṃ ṇihaṇaṃ aṇṇe vi vajjadhārāsu vaā&nbsp;|| 151’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kiṃ jalpitena daśamukha jalpitasadṛśamanirvāhayato bharam&nbsp;|</span>
                  <span class="l">etāvada jalpitasāraṃ nidhanamanye 'pi vajradhārāsu gatāḥ&nbsp;||]</span>
                  
               </div>
            </div>
            
            <p>atra ‘kimaḥ’ pratikulavācitvād vacanavṛttyaiva jalpan daśānanaścitrarathena ruddhaḥ,
               kāraṇaṃ ca vajraprabhāvakīrtanāditi prātikūlyenopanyastam; so 'yamauktaḥ pratikūlaśca
               vidhyākṣepo rodha ityucyate&nbsp;||
            </p>
            
            <div class="commentary">
               
               <p><b>kimityādi</b>&nbsp;| "kiṃ jalpitena daśamukha jalpisadṛśamanirvāhayato bharam&nbsp;| etāvad jalpitasāraṃ
                  nidhanamanye 'pi vajradhārāsu gatāḥ&nbsp;||" iha he daśamukha rāvaṇa, jalpitena bhāṣitena
                  kim&nbsp;| kiṃtu na kimapi&nbsp;| kasya, uktisadṛśaṃ bharamanirvāhayataḥ puṃsaḥ&nbsp;| bharamadhyavasāyam&nbsp;|
                  etāvadetadeva jalpitasāraṃ śreṣṭham yadanye 'pi yodhā vajradhārasu nidhanaṃ nāśaṃ
                  gatāḥ&nbsp;| ‘śreṣṭhe 'rthavatsāramudaharanti’ iti śāśvataḥ&nbsp;| atra jalpan rāvaṇaścitrarathena
                  vajraprabhāvakīrtanarūpapratikūloktyā rūddha iti vidhyākṣepavirodhaḥ&nbsp;||
               </p>
               
            </div> 
            
            <p>uktyaiva vidhāvanukūlo yathā—</p>
            
            <div class="lg">
               <div class="udāharaṇa">
                  <span class="l">‘hantuṃ vimaggamāṇo hantuṃ turiassa appaṇā dahavaaṇam&nbsp;|</span>
                  <span class="l">kiṃ icchasi kāuṃ je pavaavaï piaṃ ti viṇpiaṃ rahavaïṇo 152’</span>
                  
               </div>
            </div>
            
            <div class="lg">
               <div class="chāyā">
                  <span class="l">[hantuṃ vimārgamāṇo hantuṃ tvaritasyātmanā daśavadanam&nbsp;|</span>
                  <span class="l">kimicchasi kartuṃ yatplavagapate priyamiti vipriyaṃ raghupateḥ&nbsp;||]</span>
                  
               </div>
            </div>
            
            <p>atrāpi ‘kimaḥ’ pratiṣedhavācitvāt vacanavṛttyaiva daśānanavadhāyottiṣṭhamānaḥ sugrīvo
               jāmbavatā ruddhaḥ, kāraṇaṃ punarānukūlyenaivoktam—'kimetat tvayā raghupateḥ priyarūpaṃ
               viprayamupakrāntam’ iti&nbsp;| so 'yamaukto 'nukūlaśca vidhyākṣepo rodha ityucyate&nbsp;||
            </p>
            
            <div class="commentary">
               
               <p><b>hantumityādi</b>&nbsp;| "hantuṃ vimārgamāṇo hantuṃ tvaritasyātmanā daśavadanam&nbsp;| kimicchasi kartuṃ plavagapate
                  'sya priyamiti vipriyaṃ raghupateḥ&nbsp;||" iha he plavagapate sugrīva, daśavadanaṃ hantuṃ
                  vimārgamāṇo yācamānastvaṃ raghupate rāmasya kiṃ priyamiti kṛtvā ﻿<span class="pageinfo">[page 497]</span>vipriyamaniṣṭaṃ kartumicchasi&nbsp;| kathaṃ vipriyatā tatrāha—kīdṛśasya&nbsp;| daśavadanamevātmanā
                  hantuṃ tvaritasya, prabhuṇā jighāṃsitasya hi vadhe 'parādha iti sa eva puruṣottamastaṃ
                  ghātayatu&nbsp;| sametairbhavadādibhiḥ sāhāyyamācaryatāmityāśayaḥ&nbsp;| yacchabdo 'vyayatvenānekārthatayā
                  saṃbodhanārthaḥ&nbsp;| yadvā jeśabdaḥ pādapūraṇe&nbsp;| daśavadanapadamākāṅa‍kṣākrameṇāvṛttyā
                  hananadvayānvayi&nbsp;| atra rāvaṇavadhodyamo vidhiruktyaiva jāmbavatā ruddho 'nukūlatayā
                  hetumudbhāvyeti rodho 'yaṃ vidhyākṣepaśeṣaḥ&nbsp;||
               </p>
               
            </div> 
            
            <p>vidhāveva yuktyānukūlaḥ pratikūlaśca yathā—</p>
            
            <div class="lg">
               <div class="udāharaṇa">
                  <span class="l">‘gaccheti vaktumicchāmi tvatpriyaṃ matpriyaiṣiṇī&nbsp;|</span>
                  <span class="l">nirgacchati mukhādvāṇī mā gā iti karomi kim&nbsp;|| 153&nbsp;||’</span>
                  
               </div>
            </div>
            
            <p>atra yathoktamuktvā ‘kiṃ karomi’ ityānukūlyenaivāha&nbsp;| atra kimaḥ praśnārthatve 'pi
               yuktyā niṣedhārthatvaṃ gamyate, so 'yaṃ yaukto 'nukūlaśca vidhyākṣepo rodha ityucyate&nbsp;||
               ayameva cāsyā vaiyātyoktipakṣe yauktaḥ pratikūlavidhyākṣepo rodho bhavati&nbsp;||
            </p>
            
            <div class="commentary">
               
               <p><b>gacchetyādi</b>&nbsp;| he sakhi, tvatpriyaṃ gaccheti vaktumicchāmi&nbsp;| matpriyaiṣiṇī strītvena strī priyatvānmā
                  gā iti vāṇī mama mukhānnirgacchatīti kiṃ karomi&nbsp;| ‘matpriyaṃ tvatpriyaiṣiṇī’ iti pāṭhe
                  tu tvatpriyaiṣiṇyahaṃ gaccheti vivakṣāmi, matpriyaṃ yathā bhavati tathā mā gā iti
                  vāṇī niḥsaratīti yojyam&nbsp;| atra kiṃ karomītyasya yuktyā prakṛtopapattyā niṣedhārthatāvagamaḥ&nbsp;|
                  yadi vaiyātyātprāgalbhyād viparītamabhidhatte tadā mā gaccheti vaktumicchāmi, gaccheti
                  vāṇī niḥsaratītyatra kiṃ karomīti tadā yuktisiddha eva rodho 'yam&nbsp;||
               </p>
               
            </div> 
            
            <p>yuktyā niṣedhe pratikūlo yathā—</p>
            
            <div class="lg">
               <div class="udāharaṇa">
                  <span class="l">‘paürajuāṇo gāmo mahumāso jovvaṇaṃ paī ṭhero&nbsp;|</span>
                  <span class="l">juṇṇasurā sāhīṇā asaī mā hou kiṃ maraü&nbsp;|| 184&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[pracurayuvā grāmo madhumāso yauvanaṃ patiḥ sthaviraḥ&nbsp;|</span>
                  <span class="l">jīrṇasurā svādhīnā asatī mā bhavatu kiṃ mriyatām&nbsp;||]</span>
                  
               </div>
            </div>
            
            <p>atra ‘asatī mā bhavatu’ iti yaḥ pratiṣedhamāha sa ‘pracurayuvā ﻿<span class="pageinfo">[page 498]</span>grāmaḥ—’ ityādi kāraṇamuktvā tataḥ ‘kiṃ mriyatām’ iti pratikūlyena rudhyate&nbsp;| tatra
               kimaḥ kākvā sāsūyapraśnārthasya yuktyā niṣedhārthatvaṃ gamyate; so 'yaṃ yauktaḥ pratikūlaniṣedhākṣepo
               rodha ityucyate&nbsp;||
            </p>
            
            <div class="commentary">
               
               <p><b>paüra ityādi</b>&nbsp;| "pracurayukko grāmo madhumāso yauvanaṃ patiḥ sthaviraḥ&nbsp;| jīrṇasurā svādhīnā asatī
                  bhā bhavatu kiṃ mriyatām&nbsp;||" kācidvṛddhapatikā calacitteti jñātvā kayācitkasyaicitkathitam&nbsp;|
                  sā tu tatrottaramāha—<b>pracura iti</b>&nbsp;| pracurā bahavo yuvānastarūṇā yatra tādṛśaḥ&nbsp;| ‘śeṣādvibhāṣā 5|4|154’ iti kap&nbsp;| madhumāso
                  vasantaḥ, yauvanam, svāmī sthaviro vṛddhaḥ&nbsp;| jīrṇasurā purāṇamadyaṃ svādhīnaṃ nijāyattamato
                  'satī sā mā bhavatu kiṃ mriyatām&nbsp;| yadyasmin vatsare sā cañcalā na syānmriyetaivetyarthaḥ&nbsp;|
                  surā jīrṇā prītikarīti madyapaprasiddhaḥ&nbsp;| atra kiṃ mriyatāmiti kimaḥ kākugarbhatayā
                  sāsūyapraśnārthatā yuktyā niṣedhaviṣayiṇī jñāyata iti rodho 'yam&nbsp;||
               </p>
               
            </div> 
            
            <p>yaktyaiva niṣedhe 'nukūlo yathā—</p>
            
            <div class="lg">
               <div class="udāharaṇa">
                  <span class="l">‘kaha mā jhijjaü majjho imāi <a href="" class="note" title="‘uppalie kalamakandoṭṭā’ iti deśīnāmamālā">*</a>kandoṭṭadalasaricchehiṃ&nbsp;|</span>
                  <span class="l">acchīhiṃ jo ṇa dīsaï ghaṇathaṇabhararuddhapasarehiṃ&nbsp;|| 155&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kathaṃ mā kṣīyatāṃ madhyo 'syāḥ kuvalayadalasadṛkṣāmyām&nbsp;|</span>
                  <span class="l">akṣimyāṃ yo na dṛśyate ghanastanabhararuddhaprasarābhyām&nbsp;||]</span>
                  
               </div>
            </div>
            
            <p>atra ‘stanādivadasyā madhyo 'pi mā kṣīyatām’ iti niṣedhavādī kenacidānukūlyena rūdhyate&nbsp;|
               kathamayaṃ mā kṣīyatāmiti&nbsp;| yo 'syāḥkuvalayadalasadṛkṣābhyāṃ locanābhyāṃ ghanastanaruddhaprasarābhyāṃ
               na dṛśyate&nbsp;| iyaṃ hyetābhyāmanyamīkṣamāṇā yanna paśyati so 'hamiva madhyo 'pi kṣīyamāṇo
               lakṣyate tatra kimaḥ praśnārthatve niṣedhārthatvaṃ gamyate; so 'yaṃ yaukto 'nukūlaśca
               niṣedhākṣepo rodha ityucyate&nbsp;||
            </p>
            
            <div class="commentary">
               
               <p><b>kahamityādi</b>&nbsp;| "kathaṃ mā kṣīyatāṃ madhyo 'syāḥ kuvalayadalasadṛkṣābhyām&nbsp;| akṣibhyāṃ yo na dṛśyate
                  ghanastanabhararuddhaprasarābhyām&nbsp;||" ihāsyā nāyikāyā madhyaḥ kathaṃ mā kṣīyatāṃ na
                  kṣīṇatāṃ yātu&nbsp;| yo 'syāḥ kuvalayadalatulyābhyāmakṣibhyāṃ nibiḍa-﻿<span class="pageinfo">[page 499]</span>kucabharāvaruddhagatābhyāṃ na dṛśyate&nbsp;| atrānayā netrābhyāmanyamīkṣamāṇayā yathāhaṃ
                  na dṛṣṭa ityahaṃ kṣīṇastathā madhyo 'pi tenaiva kṣīṇatāpanna iti lakṣyate&nbsp;| ihāpi
                  kimo niṣedhārthatvaṃ yuktyaiva jñāyate&nbsp;||
               </p>
               
            </div> 
            
            <p>niṣedha evoktyā pratikūlo 'nukūlaśca yathā—</p>
            
            <div class="lg">
               <div class="udāharaṇa">
                  <span class="l">bhrukuṭirāracitā gatamagrato hṛtamathānanamuktamasādhu vā&nbsp;|</span>
                  <span class="l">iyamatiprabhutā kriyate balādakupito 'pi hi yatkupito janaḥ 156’</span>
                  
               </div>
            </div>
            
            <p>atra ‘akupito 'pi kupitaḥ kriyate’ iti yo 'yaṃ niṣedhākṣeparūpa upālambhaḥ, tatra
               ca ‘bhrukuṭirāracitā—’ ityādivaiyātyena pratikūlaṃ kāraṇamupanyasya, ‘seyamatiprabhutā,
               so 'yaṃ balātkāraḥ’ iti kakvā vācanikamevopālambhamabhidhatte; tenāyamauktaḥ pratikūlaśca
               niṣedhākṣepo rodha ityucyate&nbsp;|| ayameva cāsyā avaiyātyoktipakṣe svarūpākhyānādaukto
               'nukūlaniṣedhākṣepo rodho bhavati&nbsp;||
            </p>
            
            <div class="commentary">
               
               <p><b>bhrukuṭirityādi</b>&nbsp;| iyamatiprabhutā balātkāraḥ&nbsp;| hi yato 'kopavānapi jano balātkāreṇa kopavān kriyate&nbsp;|
                  tadāha—tvāyā bhrukuṭirbhrūkauṭilyamāracitam&nbsp;| agrato 'gre gatam&nbsp;| anantaramānanaṃ
                  cumbanādapahṛtam&nbsp;| asādhūktaṃ ca&nbsp;| vāśabdaścārthe&nbsp;| atra dhārṣṭyena pratikūlakāraṇamupanyasya
                  kākvā vācanika evopālambhaḥ&nbsp;| asyā adhārṣṭyapakṣe svarūpākhyānaparamidamityuktānukūlaniṣedhākṣeparodho
                  'pyayamityāha—<b>ayamiti</b>&nbsp;||
               </p>
               
            </div> 
            
            <p>yadā tu kāraṇamupanyasyāpi kriyāsūttiṣṭhamāno na rūdhyate tadākṣepa eva na rodhaḥ&nbsp;|</p>
            
            <p>tadyathā—</p>
            
            <div class="lg">
               <div class="udāharaṇa">
                  <span class="l">‘gamiā kalambavāā diṭṭhaṃ mehandhaāriaṃ gaaṇaalam&nbsp;|</span>
                  <span class="l">sahio gajjiasaddo taha vi hu se ṇatthi jīvie āsaṃgo&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[gamitāḥ kadambavātā dṛṣṭaṃ meghāndhakāritaṃ gaganatalam&nbsp;|</span>
                  <span class="l">sọdho garjitaśabdastathāpi khalvasya nāsti jīvite 'dhyavasāyaḥ&nbsp;||]</span>
                  
               </div>
            </div>
            
            <p>atra kadambavātātivāhanādīnāṃ jīvitādhyavasāyahetūnāmupanyāse 'pi ﻿<span class="pageinfo">[page 500]</span>kriyāsūttiṣṭhamāno na rudhyate kathamayaṃ na jīvatīti&nbsp;| kiṃ tarhi kāraṇamevākṣipyate—‘tathāpi
               nāstyasya jīvite 'dhyavasāya’ iti&nbsp;| so 'yamākṣepa eva na rodhaḥ&nbsp;||
            </p>
            
            <div class="commentary">
               
               <p><b>gamiā ityādi</b>&nbsp;| ‘gamitāḥ kadambavātā dṛṣṭaṃ meghāndhakāritaṃ gaganatalam&nbsp;| sọdho garjitaśabdastathāpi
                  khalvasya nāsti jīvite āsaṅa‍gaḥ&nbsp;||’ ihāsya rāmasya tathāpi jīvite prāṇadhāraṇe āsaṅa‍go
                  'dhyavasāyo nāsti&nbsp;| khalu niścaye vākyabhūṣāyāṃ vā&nbsp;| yadyapi kadambapuṣpasaṃparkiṇo
                  vātā gamitā nītāḥ dṛṣṭaṃ meghāndhakārayuktaṃ gaganatalam, garjitarūpaḥ śabdaḥ soḍhaḥ
                  śrutaḥ&nbsp;| ihāsahyasahane 'pi jīvitānadhyavasāye premātiśayo hetuḥ&nbsp;| prayāṇocitakāle
                  śaradyapi yadi na gamanaṃ syāttadā priyāsamāgamo me na syāditi buddhiḥ&nbsp;| yadvā netavyakālasya
                  ghoratvāddurgavāsarayoradhyavasāyaḥ&nbsp;| yadvā kadambavātā gamitāḥ, vikasadamalakamalavātāḥ
                  kathaṃ gamitavyāḥ&nbsp;| moghāndhakāritaṃ gaganatalaṃ dṛṣṭam, śaraccandracandrikādhavalitaṃ
                  kathaṃ draṣṭavyam&nbsp;| garjitaśabdaḥ soḍhaḥ, kalahaṃsakalaravaḥ kathaṃ soḍhavya iti vimarśenānadhyavasāyaḥ&nbsp;|
                  yadvā etairevānarthasārthaiḥ kadarthitā vyarthapratyāśāsamarthanā sītā yadi bhṛtā
                  syāttadā madīyāśānāśa eva bhaveditibudhdyānadhyavasāyaḥ&nbsp;| atra jīvanakriyāyāmupasthitasya
                  na rodhaḥ, kiṃ tu kāraṇākṣepa evetyākṣepatā&nbsp;||
               </p>
               
            </div> 
            
            <p>kriyodyatasyāpi vāraṇe kāraṇānāmanyaparatve rodho na bhavati&nbsp;| yathā—</p>
            
            <div class="lg">
               <div class="udāharaṇa">
                  <span class="l">‘dhanaṃ ca bahu labhyante sukhaṃ kṣemaṃ ca vartmani&nbsp;|</span>
                  <span class="l">na ca me prāṇasaṃdehastathāpi priya mā sma gāḥ&nbsp;|| 158&nbsp;||’</span>
                  
               </div>
            </div>
            
            <p>atra yadyapi yatrodyataḥ priyo rudhyate&nbsp;| prabhūtārthalābhādīnāṃ kāraṇānāṃ gamanaparatvameva
               na nivāraṇaparatvam; ato 'yaṃ na rodhaḥ, kiṃ tarhi ākṣepa eva bhavati&nbsp;||
            </p>
            
            <div class="commentary">
               
               <p><b>dhanamityādi</b>&nbsp;| he priya, yadyapi te tava dhanaṃ bahu pracuraṃ labhyaṃ prāpyam&nbsp;| vartmani sukham;
                  na durgo mārgaḥ&nbsp;| kṣemaṃ kuśalaṃ ca caurādyanupahateḥ&nbsp;| na ca me prāṇasaṃśayo 'sti&nbsp;|
                  tathāpi tvaṃ mā gāḥ sma māyāsīḥ&nbsp;| ‘kuśalaṃ kṣemamasriyām’ ityamaraḥ&nbsp;| atra pracuradhanalābhādihetūnāṃ
                  gamanaparatvenākṣepatā&nbsp;|| ityākṣepālaṃkāranirūpaṇam&nbsp;||
               </p>
               
            </div> 
            ﻿<span class="pageinfo">[page 501]</span>
            
            <p>arthāntaranyāsālaṃkāraḥ&nbsp;|</p> 
            
            <p>arthāntaranyāsaṃ lakṣayati—</p>
            
            <div class="lg">
               <div class="kārikā">
                  <span class="l">jñeyaḥ so 'rthāntaranyāso vastu prastutya kiṃcana&nbsp;|</span>
                  <span class="l">tatsādhanasamarthasya nyāso yo 'nyasya vastunaḥ&nbsp;|| 67&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">sa upanyastavastūnāṃ sādharmyeṇa ca kathyate&nbsp;|</span>
                  <span class="l">vaidharmyeṇa ca vidvadbhirvaiparītyena kutracit&nbsp;|| 68&nbsp;||</span>
                  
               </div>
            </div>
            
            <div class="commentary">
               
               <p><b>jñeyamiti</b>&nbsp;| kiṃcana kimapi vastu vācyaṃ prastutya prakramya tadvastusādhanasamarthasyānyasya
                  vastuno vākyārthanyāsa upanyāso yaḥ so 'rthāntaranyāsaḥ&nbsp;| vaiparītyaṃ viparyayaḥ&nbsp;||
               </p>
               
            </div> 
            
            <p>teṣu sādharmyeṇa yathā—</p>
            
            <div class="lg">
               <div class="udāharaṇa">
                  <span class="l">‘payomucaḥ parītāpaṃ harantyete śarīriṇām&nbsp;|</span>
                  <span class="l">nanvātmalābho mahatāṃ paraduḥkhopaśāntaye&nbsp;|| 159&nbsp;||’</span>
                  
               </div>
            </div>
            
            <p>atra parītāpāpaharaṇakṣamasya jaladākhyasya mahāvastuno nyasanaṃ vidhāya tatsādhanasādharmyeṇaiva
               tatsādhanakṣamaṃ mahāpuruṣalakṣaṇaṃ vastvantaramupanyasyati, so 'yaṃ sādharmyeṇārthāntaranyāsaḥ&nbsp;||
            </p>
            
            <div class="commentary">
               
               <p><b>payomuca ityādi</b>&nbsp;| ete meghāḥ śarīriṇāṃ paritāpaṃ haranti&nbsp;| nanu niścaye&nbsp;| mahatāmātmalābho 'vasthitiḥ
                  paraduḥkhopaśāntyarthaṃ bhavati&nbsp;| atra pūrvārdhopasthāpitārthasiddhaye sādharmyapuraskāreṇottarārdhopanyāsaḥ
                  sphuṭa eva&nbsp;||
               </p>
               
            </div> 
            
            <p>vaidharmyeṇa yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘priyeṇa saṃgrathya vipakṣasaṃnidhā-</span>
                     <span class="seg">vupāhitāṃ vakṣasi pīvarastane&nbsp;|</span>
                     </span>
                  <span class="l">
                     <span class="seg">srajaṃ na kācidvijahau jalāvilāṃ</span>
                     <span class="seg">vasanti hi premṇi guṇā na vastuni&nbsp;|| 160&nbsp;||</span>
                     </span>
                  
               </div>
            </div>
            
            <p>atrāpi priyatamena svayaṃ kāntāhṛdaye samāropitāyāḥ srajaḥ prema﻿-<span class="pageinfo">[page 502]</span>kāraṇamupanyasya jalāviladoṣavatyā api srajo yadatyāgakāraṇaṃ tadiha vaidharmyadvāreṇa
               pratipāditamato vaidharmyeṇāyamarthāntaranyāsaḥ&nbsp;||
            </p>
            
            <div class="commentary">
               
               <p><b>priyeṇetpādi</b>&nbsp;| kācinnārī jalāvilāmapi srajaṃ mālāṃ na vijahau na tatyāja&nbsp;| kīdṛśīm&nbsp;| priyeṇa saṃgrathya
                  grathitvā māṃsalakucavati hṛdaye vipakṣasva sapatnyāḥ
                  samīpe upāhitāmāropitām&nbsp;| atropapattimāha—hi yataḥ premṇi prītau guṇā vasanti na vastuni
                  guṇā vasanti&nbsp;| atra jalāvilamālāyā apyatyāgaheturvasantītyādinā vaidharmyapuraskāreṇoktaḥ&nbsp;||
               </p>
               
            </div> 
            
            <p>viparyayeṇa yathā—</p>
            
            <div class="lg">
               <div class="udāharaṇa">
                  <span class="l">‘jo jassa hiaadaïo dukkhaṃ dento vi so suhaṃ dei&nbsp;|</span>
                  <span class="l">daïaṇahadūmiāṇaṃ vi vaḍ̣dhīi tthaṇaāṇaṃ romañco&nbsp;|| 161&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[yo yasya hṛdayadayito duḥkhaṃ dadadapi sa sukhaṃ dadāti&nbsp;|</span>
                  <span class="l">dayitanakhadūnayorapi vardhate stanayo romāñcaḥ&nbsp;||]</span>
                  
               </div>
            </div>
            
            <p>atra sādhanasamarthaṃ vastu prathamata evopanyasya paścāt tatsādhyamabhihitamiti viparyāsādayaṃ
               viparyayo nāmārthāntaranyāsaḥ&nbsp;||
            </p>
            
            <div class="commentary">
               
               <p><b>jo ityādi</b>&nbsp;| “yo yasya hṛdayadayito duḥkhaṃ dadadapi sa tathā tasya&nbsp;| dayitanakhaduḥkhitayorapi
                  vardhate stanayo romāñcaḥ&nbsp;||” iha yo yasya hṛdayapriyaḥ sa duḥkhaṃ dadadapi tasya
                  tathā priya eva&nbsp;| atra hetuḥ—dayitanakhena duḥkhitayorapi stanayo romāñco vardhate&nbsp;|
                  dadadityatra ‘nābhyastācchatuḥ 7|1|78’ iti niṣedhaḥ&nbsp;| atra prathamaṃ heturuktastatastatkāryamuktamiti
                  viparītatā&nbsp;||
               </p>
               
            </div> 
            
            <p>ubhayanyāsasyārthāntaranyāsādabhedamāha—</p>
            
            <div class="lg">
               <div class="kārikā">
                  <span class="l">prokto yastūbhayanyāso 'rthāntaranyāsa eva saḥ&nbsp;|</span>
                  <span class="l">sa pratyanīkanyāsaśca pratīkanyāsa eva ca&nbsp;|| 69&nbsp;||</span>
                  
               </div>
            </div>
            
            <div class="commentary">
               
               <p><b>prokta iti</b>&nbsp;| pratyanīkaḥ paripanthī, pratīko 'vayava ekadeśa iti yāvat&nbsp;| 'aṅa‍gaṃ pratīko 'vayavaḥ’
                  ityamaraḥ&nbsp;||
               </p>
               
            </div> 
            ﻿<span class="pageinfo">[page 503]</span>
            
            <p>teṣūbhayanyāso yathā—</p>
            
            <div class="lg">
               <div class="udāharaṇa">
                  <span class="l">‘te viralā sappurisā je abhaṇantā ghaḍanti kajjālāve&nbsp;|</span>
                  <span class="l">thoaccia te vi dumā je amuṇiakusumaṇiggamā denti phalam&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[te viralāḥ satpuruṣā ye 'bhaṇyamānā ghaṭante kāryālāpam&nbsp;|</span>
                  <span class="l">stokā eva te 'pi drumā ye 'jñātakusumanirgamā dadati phalam&nbsp;||]</span>
                  
               </div>
            </div>
            
            <p>atra vidyamānamapi sādhyasādhanabhāvamapratipādya yadubhayorvastunornyasanaṃ so 'yamubhayanyāsaḥ&nbsp;||</p>
            
            <div class="commentary">
               
               <p><b>te viralā ityādi</b>&nbsp;| “te viralāḥ satpuruṣā ye 'bhaṇyamānā ghaṭante kāryālāpam&nbsp;| stokā eva te 'pi drumā
                  ye 'jñātakusumanirgamā dadati phalam&nbsp;||” iha te sajjanā viralāḥ parimitāḥ&nbsp;| alpā iti
                  yāvat&nbsp;| ye kāryārthamālāpamājñāmabhaṇyamānā ghaṭante kāryārụ̄dhā bhavanti, te 'pi
                  vṛkṣāḥ stokā evālpā eva ye 'jñātapuṣpodgamāḥ santaḥ phalaṃ dadati&nbsp;| abhaṇyamānā iti
                  ṇijgarbhatvena dvikarmakatā&nbsp;| yadvā kāryālāpe kāryakaraṇe ghaṭante&nbsp;| kīdṛśāḥ&nbsp;| abhaṇyamānā
                  anuktāḥ&nbsp;| ‘ālāpo vacane kṛtau’ iti śāśvataḥ&nbsp;| atra hetuhetumadbhāvapuraskāreṇobhayorupanyāsaḥ&nbsp;||
               </p>
               
            </div> 
            
            <p>pratyanīkanyāso yathā—</p>
            
            <div class="lg">
               <div class="udāharaṇa">
                  <span class="l">‘viralā uvaāriccia ṇiravekkhā jalaharavva vaṭṭanti&nbsp;|</span>
                  <span class="l">jhijjanti tāṇa virahe viralaccia sarippavāhavva&nbsp;|| 163&nbsp;||</span>
                  
               </div>
            </div>
            
            <div class="lg">
               <div class="chāyā">
                  <span class="l">[viralā upakṛtyaiva nirapekṣā jaladharā iva vartante&nbsp;|</span>
                  <span class="l">kṣīyante teṣāṃ virahe viralā eva saritpravāhā iva&nbsp;||]</span>
                  
               </div>
            </div>
            
            <p>atra yadidamupakṛtyānapekṣitapratyupakārāṇāṃ gamanam, yaccākṛtapratyupakārāṇāṃ tadvirahe
               'vasādanaṃ tadubhayamapi jaladharasaritpravāhayoranyonyātiśayitayorupanyasyamānaṃ
               pratyanīkanyāso bhavati&nbsp;||
            </p>
            
            <div class="commentary">
               
               <p><b>viralā ityādi</b>&nbsp;| “viralā upakṛtyaiva nirapaikṣā jaladharā iva vartante&nbsp;| kṣīyante teṣāṃ virahe viralā
                  eva saritpravāhā iva&nbsp;||” iha ye upakṛtya upakāraṃ kṛtvā nirapekṣāḥ pratyupakārānapekṣā
                  vartante te viralā alpāḥ&nbsp;| meghā iva&nbsp;| yathā medhā upakāraṃ kṛtvā pratyupakāranispṛhā
                  vartante tathetyarthaḥ&nbsp;| teṣāmupakāriṇāṃ virahe viralā eva <span class="pageinfo">[page 504]</span>kṣīyante duḥkhitā bhavanti&nbsp;| nadīpravāhā iva&nbsp;| yathā nadīpravāhā upakāriṇāṃ meghānāṃ
                  virahe kṣīṇā bhavanti tathetyarthaḥ&nbsp;| kṣīyanta iti karmakartari&nbsp;| kṣiyo 'nātmanepaditvāt&nbsp;|
                  avasadanamavasādaḥ&nbsp;| bhāve ghañ&nbsp;| atra meghanadīpravāhayormithaḥ samarthayoḥ pratyanīkabhāvaḥ
                  pratipakṣatā&nbsp;| pratinidhibhūtamanīkaṃ sainyaṃ yasya saḥ pratyanīkaḥ paripanthī&nbsp;| 'prati
                  pratinidhau cihne’ iti medinīkāraḥ&nbsp;| ‘anīko 'strī raṇe sainye’ iti ca&nbsp;||
               </p>
               
            </div> 
            
            <p>pratīkanyāso yathā—</p>
            
            <div class="lg">
               <div class="udāharaṇa">
                  <span class="l">‘kā kathā bāṇasaṃdhāne jyāśabdenaiva dūrataḥ&nbsp;|</span>
                  <span class="l">huṃkāreṇeva dhanuṣaḥ sa hi vighnānapohati&nbsp;|| 164&nbsp;||’</span>
                  
               </div>
            </div>
            
            <p>atra vighnaprotsāraṇasamarthāyā bāṇamokṣalakṣaṇāyāḥ kriyāyāḥ prathamāvayavabhūtaṃ
               jyāśabdaṃ dhanuṣo huṃkāramiveti tatsādhanamupanyasya pratīkanyāsanāmānamarthāntaranyāsamabhidhatte&nbsp;||
            </p>
            
            <div class="commentary">
               
               <p><b>kā kathetyādi</b>&nbsp;| bāṇasaṃdhāne dhanuṣi bāṇāropaṇe tasya kā kathā&nbsp;| tena sarvasiddheḥ&nbsp;| yataḥ sa rājā
                  dūrāt jyāśabdenaiva vighnānyapohati vārayati&nbsp;| jyāśabdena kīdṛśena&nbsp;| dhanuṣo huṃkāreṇeva&nbsp;|
                  cāpasya huṃkāratulyenetyarthaḥ&nbsp;| dūrata iti pañcamyāṃ tasiḥ&nbsp;|| <b>vighnānīti</b>&nbsp;| yadyapi ‘vighno 'ntarāyaḥ pratyūhaḥ’ ityamarādvighnaśabde puṃstvam, tathāpi ‘liṅa‍gamaśiṣyaṃ
                  lokāśrayatvāt’ iti napuṃsakatvamapi&nbsp;| ata eva ‘avighnamastu te stheyāḥ piteva dhuri
                  putriṇām’ iti raghuprayogo 'pi&nbsp;| ‘sa hi vighnānapohatī’ ti vā pāṭhaḥ kartavyaḥ&nbsp;| atra
                  jyāśabdasya cāpaikadeśasya nyasanātpratīkanyāsatā&nbsp;|| ityarthāntaranyāsālaṃkāranirūpaṇam&nbsp;||
               </p>
               
            </div> 
            
            <p>viśeṣālaṃkāranirūpaṇam&nbsp;|</p> 
            
            <p>viśeṣoktilakṣaṇamāha—</p>
            
            <div class="lg">
               <div class="kārikā">
                  <span class="l">guṇajātikriyādīnāṃ yatra vaikalyadarśanam&nbsp;|</span>
                  <span class="l">viśeṣadarśanāyaiva sā viśeṣoktiriṣyate&nbsp;|| 70&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">pratyetavye 'bhidheye ca sā viśeṣasya kāraṇe&nbsp;|</span>
                  <span class="l">vaikalyādarśanenāpi kvacidapyupapadyate&nbsp;|| 71&nbsp;||</span>
                  
               </div>
            </div>
            
            <div class="commentary">
               
               <p><b>guṇeti</b>&nbsp;| viśeṣadarśanāyādhikyakhyāpanārthaṃ guṇādīnāṃ madhye yatteṣāṃ vaikalyadarśanaṃ vikalatvābhidhānaṃ
                  sā viśeṣoktiḥ&nbsp;| ekaguṇahānikalpanayā śeṣaguṇe dāṛdhyaṃ ﻿<span class="pageinfo">[page 505]</span>viśeṣoktiriti lakṣaṇam&nbsp;| evaṃ jātyādāvapyādipadāddravyasaṃgrahaḥ&nbsp;| viśeṣadarśanāyetyanena
                  vibhāvanāto bheda uktaḥ&nbsp;| tatra hi nātiśayo vācyaḥ kiṃtu kāraṇāntaram&nbsp;| iha tu guṇādipratiṣedhena
                  padārthānāmatiśaya iti&nbsp;| guṇādīnāṃ vaikalyādarśane 'pi sā bhavatītyāha—<b>vaikalyeti</b>&nbsp;||
               </p>
               
            </div> 
            
            <p>sā guṇavaikalyena yathā—</p>
            
            <div class="lg">
               <div class="udāharaṇa">
                  <span class="l">‘na kaṭhoraṃ na vā tīkṣṇamāyudhaṃ puṣpadhanvanaḥ&nbsp;|</span>
                  <span class="l">tathāpi jitamevābhūdamunā bhuvanatrayam&nbsp;|| 165&nbsp;||’</span>
                  
               </div>
            </div>
            
            <p>atra tīkṣṇenākaṭhoreṇa cāyudhena puṣpadhanvā trīṇi jaganti vijayata iti tasya prabhāvātiśayaḥ
               pratīyate; seyaṃ pratīyamānaviśeṣaheturguṇavaikalyavatī viśeṣoktiḥ&nbsp;||
            </p>
            
            <div class="commentary">
               
               <p><b>na kaṭhoramityādi</b>&nbsp;| kāmasya praharaṇaṃ na kaṭhinaṃ na vā niśitam&nbsp;| tathāpyamunā kāmena lokatrayaṃ jitamevāsīt&nbsp;|
                  puṣpadhanvana ityanenākaṭhoratvamatīkṣṇatvaṃ ca darśitam&nbsp;| puṣpasyaivāsattvāt&nbsp;| atra
                  kāṭhinyādiguṇavaikalyamatiśayavijayapradarśanāyoktamiti guṇavaikalyavatīyam&nbsp;||
               </p>
               
            </div> 
            
            <p>jātivaikalyena yathā—</p>
            
            <div class="lg">
               <div class="udāharaṇa">
                  <span class="l">‘na devakanyakā nāpi gandharvakulasaṃbhavā&nbsp;|</span>
                  <span class="l">tathāpyeṣā tapobhaṅa‍gaṃ vidhātuṃ vedhaso 'pyalam&nbsp;|| 166&nbsp;||’</span>
                  
               </div>
            </div>
            
            <p>atra devakanyakātvābhāve 'pyeṣā vedhaso 'pi tapobhaṅa‍gaṃ vidhātumalamiti varṇanīyāyā
               rūpātiśayaḥ pratīyate; seyaṃ pratīyamānaviśeṣaheturjātivaikalyavatī viśeṣoktiḥ&nbsp;||
            </p>
            
            <div class="commentary">
               
               <p><b>na devetyādi</b>&nbsp;| eṣā na devakanyā nāpi gandharvavaṃśajā tathāpi vedhaso brahmaṇo 'pi tapobhaṅa‍gaṃ
                  vidhātumalaṃ samarthā&nbsp;| atra devatvādijātiniṣedho viśeṣastu mānuṣītvena tatkāryakaraṇam&nbsp;||
               </p>
               
            </div> 
            
            <p>kriyāvaikalyena yathā—</p>
            
            <div class="lg">
               <div class="udāharaṇa">
                  <span class="l">‘na baddhā bhrukuṭirnāpi sphuriṃto radanacchadaḥ&nbsp;|</span>
                  <span class="l">na ca raktābhavaddṛṣṭirjitaṃ ca dviṣatāṃ kulam&nbsp;|| 167&nbsp;||’</span>
                  
               </div>
            </div>
            ﻿<span class="pageinfo">[page 506]</span>
            
            <p>atra <a href="" class="note" title="‘bhrukuṭibhaṅa‍gādeḥ’ iti ka-pustake pāṭhaḥ">*</a>bhrūbhaṅa‍gāderabhāve 'pi yo 'yaṃ dviṣatāṃ jayastena varṇanīyasya pratāpātiśayaḥ pratīyate;
               seyaṃ pratīyamānaviśeṣahetuḥ kriyāvaikalyavatī viśeṣoktiḥ&nbsp;||
            </p>
            
            <div class="commentary">
               
               <p><b>na baddhetyādi</b>&nbsp;| bhrūbhaṅa‍go na baddhaḥ, adharo 'pi na sphuritaḥ, dṛṣṭirapi na raktā vṛttā, tathāpi
                  vīra, tvayā dviṣatāṃ śatrūṇāṃ kulaṃ jitam&nbsp;| atra bhrukuṭītyādikriyāniṣedhātkriyāvaikalyam&nbsp;|
                  atiśayastu līlayā śatrujayaḥ&nbsp;||
               </p>
               
            </div> 
            
            <p>ādigrahaṇāddravyavaikalyena yathā—</p>
            
            <div class="lg">
               <div class="udāharaṇa">
                  <span class="l">‘na rathā na ca mātaṅa‍gā na hayā na ca pattayaḥ&nbsp;|</span>
                  <span class="l">strīṇāmapāṅa‍gadṛṣṭyaiva jīyate jagatāṃ trayam&nbsp;|| 168&nbsp;||’</span>
                  
               </div>
            </div>
            
            <p>atra rathāderabhāve 'pi jagattrayavijayahetuḥ strīṇāmapāṅa‍gāvalokanamabhidhīyate;
               seyamabhidheyaviśeṣaheturdravyavaikalyavatī viśeṣoktiḥ&nbsp;||
            </p>
            
            <div class="commentary">
               
               <p><b>na rathā ityādi</b>&nbsp;| na rathā na ca hastino nāśvā na vā padātayaḥ santi tathāpi strīṇāmapāṅa‍gadṛṣṭyaiva
                  kaṭākṣeṇaiva lokatrayaṃ jīyate&nbsp;| ‘hastyaśvarathapādātaṃ senāṅa‍gaṃ syāccatuṣṭyam&nbsp;|’
                  ityamaraḥ&nbsp;| tadiha senāṅa‍ganiṣedhāddravyavaikalyam, atiśayastu tadabhāve 'pi tribhuvanajayaḥ&nbsp;|
                  dravyasyāpi vaikalyenaikadeśavikalatayā aparā viśeṣoktiḥ&nbsp;| prathamā dravyavaikalyavatī,
                  iyaṃ tu dravyaikadeśavaikalyavatīti bhedaḥ&nbsp;||
               </p>
               
            </div> 
            
            <p>dravyasyāpi vaikalyena yathā—</p>
            
            <div class="lg">
               <div class="udāharaṇa">
                  <span class="l">‘ekacakro ratho yantā vikalo viṣamā hayāḥ&nbsp;|</span>
                  <span class="l">ākrāmatyeva tejakhī tathāpyarko jagattrayam&nbsp;|| 169&nbsp;||’</span>
                  
               </div>
            </div>
            
            <p>atra rathādīnāṃ dravyāṇāmekacakratvādibhirvaikalye 'pi yadetadbhagavato bhāskarasya
               bhuvanatrayākramaṇaṃ tasyeha tejasvitā heturabhidhīyate; seyamabhidheyaviśeṣaheturvaikalyavaddravyā
               nāmāparā viśeṣoktiḥ&nbsp;||
            </p>
            
            <div class="commentary">
               
               <p><b>eketyādi</b>&nbsp;| rathasyaikaṃ cakram, yantā sārathiranūrurvikalaścaraṇahīnaḥ, aśvā ﻿<span class="pageinfo">[page 507]</span>viṣamāḥ sapta, tathāpi ravistejasvī jagattrayamākrāmati&nbsp;| ‘saptāśvā nava dantinaḥ’
                  iti nītau niṣedhaḥ&nbsp;| ākrāmatītyatrotkramaṇābhāvāt ‘āṅa udnamane 1|3|40’ iti na taṅ&nbsp;|
                  atra rathādīnāmekadeśavikalateti dvitīyeyam&nbsp;||
               </p>
               
            </div> 
            
            <p>dravyasya yogāyogābhyāmavaikalyenāpi kvacideṣā viśeṣāyāviśeṣāya ca yathā—</p>
            
            <div class="lg">
               <div class="udāharaṇa">
                  <span class="l">‘ayaṃ tayā rathakṣobhādaṃsenāṃso nipīḍitaḥ&nbsp;|</span>
                  <span class="l">ekaḥ kṛtī śarīre 'smiñśeṣamaṅa‍gaṃ bhuvo bharaḥ&nbsp;|| 170&nbsp;||’</span>
                  
               </div>
            </div>
            
            <p>atra ‘ayaṃ tathā spṛṣṭoṃ 'saḥ sa puṇyavān, tayā cāspṛṣṭaṃ śeṣamaṅa‍gaṃ me nirarthakam’
               iti yo 'yamavaikalyadarśane 'pi viśeṣastenaiṣāhetumatyāpi hetumatā viśeṣyamāṇā yathoktā
               viśeṣoktirbhavati&nbsp;| yā punarihorvaśyāmito vākyādguṇādivaiśiṣṭyāvagatiḥ<a href="" class="note" title="‘viśiṣṭāvagatiḥ’ iti kha ga">*</a> sā paryāyoktirna viśeṣoktiḥ&nbsp;||
            </p>
            
            <div class="commentary">
               
               <p><b>ayamityādi</b>&nbsp;| ayamaṃso bāhumūlaṃ tayā striyā ratilobhānnijāṃsena nipīḍita ityeka evāyaṃ mamāṅa‍ge
                  kṛtī ramyaḥ&nbsp;| śeṣamaṅa‍gaṃ bhūmerbharo bhārajanakam&nbsp;| śeṣaśabdaḥ karmaghañanto vācyaliṅa‍gaḥ&nbsp;|
                  aṅa‍gabharaśabdayorajahalliṅa‍gatayānvayaḥ&nbsp;| atrāvaikalyadarśane 'pi viśeṣokteriyamanyā
                  bhavati&nbsp;| yadyanena vākyenorvaśyā guṇaviśeṣavattvajñānaṃ tadoktalakṣaṇābhāvātparyāyoktirevetyāha—<b>yatpunariti</b>&nbsp;|| iti viśeṣālaṃkāranirūpaṇam&nbsp;|
               </p>
               
            </div> 
            
            <p>parikarālaṃkāranirūpaṇam&nbsp;|</p> 
            
            <p>parikaraṃ lakṣayati—</p>
            
            <div class="lg">
               <div class="kārikā">
                  <span class="l">kriyākārakasaṃbandhisādhyadṛṣṭāntavastuṣu&nbsp;|</span>
                  <span class="l">kriyāpadādyupaskāramāhuḥ parikaraṃ budhāḥ&nbsp;|| 72&nbsp;||</span>
                  
               </div>
            </div>
            
            <div class="commentary">
               
               <p><b>kriyeti</b>&nbsp;| kriyā dhātvarthaḥ, kārakaṃ karmādi, saṃbandhī saṃbandhavān, sārdhyaṃ sisādhayiṣitam,
                  dṛṣṭānto nidarśanam, vastu padārthaḥ&nbsp;| eṣu kriyāpadāderupaskāraḥ pariṣkāraḥ parikaraḥ&nbsp;|
                  sābhiprāyaviśeṣaṇena viśeṣyoktiḥ parikara iti lakṣaṇam&nbsp;||
               </p>
               
            </div> 
            ﻿<span class="pageinfo">[page 508]</span>
            
            <p>teṣu kriyāparikaro yathā—</p>
            
            <div class="lg">
               <div class="udāharaṇa">
                  <span class="l">‘vavasiaṇiveiattho so māruiladdhapaccaāgaaharisam&nbsp;|</span>
                  <span class="l">suggīveṇa uratthalavaṇamālāmaliamahuaraṃ uvaụ̄dho&nbsp;|| 171&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[vyavasitaniveditārthaḥ sa mārutilabdhapratyayāgataharṣam&nbsp;|</span>
                  <span class="l">sugrīveṇoraḥsthalavanamālāmṛditamadhukaramupagūḍhaḥ&nbsp;||]</span>
                  
               </div>
            </div>
            
            <p>atra ‘mārutilabdhapratyayāgataharṣam’ ityanena, ‘uraḥsthalavanamālāmṛditamadhukaram’
               ityanena copagūhanakriyāyāḥ parikaritatvādayaṃ kriyāparikaraḥ&nbsp;||
            </p>
            
            <div class="commentary">
               
               <p><b>vavasia ityādi</b>&nbsp;| “vyavasitaniveditārthaḥ sa mārutilabdhapratyayāgataharṣam&nbsp;| sugrīveṇoraḥ sthalavanamālāmṛditamadhukaramupagūḍhaḥ&nbsp;||”
                  iha sa vibhīṣaṇaḥ sugrīveṇopagūḍha āliṅgitaḥ&nbsp;| kīdṛśaḥ&nbsp;| vyavasitasya vyavasāyasya
                  nivedito 'rtho yena saḥ&nbsp;| yadvā vyavasitaścikīrṣito rāmasāhāyyarūpo nivedito 'rtho
                  yena saḥ&nbsp;| mārutinā hanūmatā labdhapratyayena prāptaviśvāsenāgataharṣaṃ yathā syādevamuraḥsthalasya
                  vanamālāyāṃ mṛditā madhukarā yatra tadyathā syādevamityupagūhanakriyāyā viśeṣaṇadvayam&nbsp;|
                  ‘pratyayaḥ sahaje jñāne viśvāsācārahetuṣu&nbsp;|’ iti medinīkāraḥ&nbsp;| atra pradhānakriyāyā
                  viśeṣaṇadvayena pariṣkṛtatvātkriyāparikaratvam&nbsp;||
               </p>
               
            </div> 
            
            <p>kārakaparikaro yathā—</p>
            
            <div class="lg">
               <div class="udāharaṇa">
                  <span class="l">‘paḍiā a hatthasịdhiliaṇirohapaṇḍarasamūsasantakavolā&nbsp;|</span>
                  <span class="l">pelliavāmapaoharavisamuṇṇaadāhiṇatthaṇī jaṇaasuā&nbsp;|| 172&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[patitā ca hastaśithilitanirodhapāṇḍurasamucchvasatkapolā&nbsp;|</span>
                  <span class="l">preritavāmapayodharaviṣamonnatadakṣiṇastanī janakasutā&nbsp;||]</span>
                  
               </div>
            </div>
            
            <p>atra ‘hastaśithilitanirodhapāṇḍurasamucchvasatkapolā’ ityanena, ‘preritavāmapayodharaviṣamonnatadakṣiṇastanī’
               ityanena ca <a href="" class="note" title="‘janakasutā ityanena ca’ iti ga">*</a>‘janakasutā’ iti ca kārakapadasya parikaritatvādayaṃ kārakaparikaraḥ&nbsp;||
            </p>
            
            <div class="commentary">
               
               <p><b>paḍiāa ityādi</b>&nbsp;| “patitā ca hastaśithilitanirodhapāṇḍurasamucchvasatkapolā&nbsp;| preritavāmapayodharaviṣamonnatadakṣiṇastanī
                  janakasutā&nbsp;||” iha janakasutā ﻿<span class="pageinfo">[page 509]</span>sītā patitā ca&nbsp;| na kevalaṃ mūrcchitā kiṃtu patitāpīti cakārārthaḥ&nbsp;| kīdṛśī&nbsp;| hastena
                  śithilīkṛto nirodho yantraṇaṃ kapolasya ata eva pāṇipīḍanatyāgātpāṇḍuraḥ samucchvasan
                  kapolo yasyāḥ sā&nbsp;| yadvā hastaprahatanirodhena tatsaṃparkātpāṇḍuraḥ pīḍanatyāgātsamucchvasan
                  kapolo yasyāḥ sā&nbsp;| preritena vāmena payodhareṇa stanena viṣamastiraścīna unnato dakṣiṇaḥ
                  stano yasyāḥ sā&nbsp;| vāmastanasya calanaṃ preraṇamatra rāmādacirabhāviduḥkhāpanayanamiti
                  sūcanam&nbsp;| yadvā strīṇāṃ vāmaḥ stano nijo dakṣiṇaḥ puruṣasyeti tenaiva patitā&nbsp;| atra
                  kartuḥ kārakatayā tadvācakapadameva pariṣkṛtam&nbsp;||
               </p>
               
            </div> 
            
            <p>saṃbandhiparikaro yathā—</p>
            
            <div class="lg">
               <div class="udāharaṇa">
                  <span class="l">‘ummūliāṇa khuliā ukkhippantāṇa ujjuaṃ osariā&nbsp;|</span>
                  <span class="l">ṇijjantāṇa ṇirāā girīṇa maggeṇa patthiā ṇaïsottā&nbsp;||173||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[unmūlitānāṃ khaṇḍitānyutkṣipyamāṇānamṛjukamapasṛtāni&nbsp;|</span>
                  <span class="l">nīyamānānāṃ nirāyatāni girīṇāṃ mārgeṇa prasthitāni nadīsrotāṃsi&nbsp;||]</span>
                  
               </div>
            </div>
            
            <p>atroddriyamāṇagirisaṃbandhino 'prayojakā api nadīpravāhā viśeṣaṇairupaskṛtā iti saṃbandhiparikaro
               'yam&nbsp;||
            </p>
            
            <div class="commentary">
               
               <p><b>ummūliā ityādi</b>&nbsp;| “unmūlitānāṃ khaṇḍitānyutkṣipyamāṇānāmṛjukamapasṛtāni&nbsp;| nīyamānānāṃ nirāyatāni
                  girīṇāṃ mārgeṇa prasthitāni nadīsrotāṃsi&nbsp;||” kīdṛśānāṃ kīdṛśāni ca&nbsp;| unmūlitānāṃ cālanataḥ
                  khaṇḍitāni, utkṣipyamāṇānāṃ ṛjukamavakraṃ yathā syādevamapasṛtāni, nīyamānānāṃ nirāyatāni
                  vegavaśādavakrāṇi ca&nbsp;| atra nadīpravāhasya saṃbandhino viśeṣaṇaiḥ pariṣkāraḥ&nbsp;||
               </p>
               
            </div> 
            
            <p>sādhyaparikaro yathā—</p>
            
            <div class="lg">
               <div class="udāharaṇa">
                  <span class="l">‘dhīraṃ haraï visāo viṇaaṃ jovvaṇamao aṇaṅa‍go lajjam&nbsp;|</span>
                  <span class="l">ekkantagahiavakkho kiṃ sesaü jaṃ ṭhavei vaapariṇāmo&nbsp;|| 174&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[dhairyaṃ harati viṣādo vinayaṃ yauvanamado 'naṅa‍go lajjām&nbsp;|</span>
                  <span class="l">ekāntagṛhītapakṣaḥ kiṃ śiṣyatāṃ yaṃ sthāpayati vayaḥpariṇāmaḥ&nbsp;||]</span>
                  
               </div>
            </div>
            
            <p>atra gatavayaso na dhairyam, na vinayo, na lajjeti sādhyaṃ viṣādayauvanamadānaṅa‍gakriyādṛṣṭāntairupaskṛtamiti
               sādhyaparikaro 'yam&nbsp;||
            </p>
            ﻿<span class="pageinfo">[page 510]</span>
            
            <div class="commentary">
               
               <p><b>dhīramityādi</b>&nbsp;| “dhairyaṃ harati viṣādo vinayaṃ yauvanamado 'naṅa‍go lajjām&nbsp;| ekāntagṛhītapakṣaḥ
                  kiṃ śiṣyate yaṃ sthāpayati vayaḥpariṇāmaḥ&nbsp;||” iha viṣādo dhairyaṃ harati, vinayamanauddhatyaṃ
                  vaśitvaṃ vā yauvanamado harati, anaṅa‍go lajjāṃ harati&nbsp;| ekāntena gṛhītaḥ pakṣo yena
                  saḥ&nbsp;| adbhuta ityarthaḥ&nbsp;| yadvāntaḥsvarūpe eko gṛhītapakṣaḥ sarvaharasvarūpo yena
                  sa kyaḥpariṇāmo yatsthāpayati sthirīkaroti tatkiṃ śiṣyate 'vaśiṣyate, kiṃtu sarvameva
                  haratīti bhāvaḥ&nbsp;| atra sādhyasya dṛṣṭāntaiḥ pariṣkāraḥ&nbsp;||
               </p>
               
            </div> 
            
            <p>dṛṣṭāntaparikaro yathā—</p>
            
            <div class="lg">
               <div class="udāharaṇa">
                  <span class="l">‘majjhaṭṭhiadharaṇiharaṃ jhijjaï a samuddamaṇḍalaṃ uvvelam&nbsp;|</span>
                  <span class="l">raïrahaveavialiaṃ paḍiaṃ via ukkhaḍakkhakoḍiṃ cakkam 175’</span>
                  
               </div>
            </div>
            
            <div class="lg">
               <div class="chāyā">
                  <span class="l">[madhyasthitadharaṇidharaṃ kṣīyate ca samudramaṇḍalamudvelam&nbsp;|</span>
                  <span class="l">ravirathavegavigalitaṃ patitamivotkaṭākṣakoṭi cakram&nbsp;||]</span>
                  
               </div>
            </div>
            
            <p>atra prakṣiptamandarasamudrodāharaṇabhūtaṃ ravirathacakraṃ ‘utkaṭākṣakoṭi’ iti viśeṣaṇena
               sāmyasiddhaye parikaritamiti dṛṣṭāntaparikaro 'yam&nbsp;||
            </p>
            
            <div class="commentary">
               
               <p><b>majjhetyādi</b>&nbsp;| “madhyasthitadharaṇidharaṃ kṣīyate ca samudramaṇḍalamudvelam&nbsp;| ravirathavegavigalitaṃ
                  patitamivotkaṭākṣakoṭi cakram&nbsp;||” iha samudramaṇḍalaṃ kṣīyate ca&nbsp;| caḥ pūrvāpekṣayā
                  samuccaye&nbsp;| kīdṛśam&nbsp;| madhyasthito dharaṇidharo mandaragiriryatra tat&nbsp;| ata evodvelamudgatajalam&nbsp;|
                  ‘velā tattīranīrayoḥ’ ityamaraḥ&nbsp;| sūryarathavegena skhalitamaṃnantaraṃ patitaṃ cakramiva&nbsp;|
                  cakraṃ kīdṛśam&nbsp;| utkaṭā udbhaṭā akṣakoṭiścakrāgraṃ yatra tat&nbsp;| ‘akṣaścakre 'pi pāśake’
                  iti viśvaḥ&nbsp;| atra dṛṣṭāntasya sāmyārthaṃ viśeṣaṇaiḥ pariṣkāraḥ&nbsp;||
               </p>
               
            </div> 
            
            <p>vastuparikaro yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘devī putramasūta nṛtyata gaṇāḥ kiṃ tiṣṭhatetyudbhuje</span>
                     <span class="seg">harṣādbhṛṅgiriṭāvudāhṛtagirā cāmuṇḍayāliṅgite&nbsp;|</span>
                     </span>
                  <span class="l">
                     <span class="seg">pāyādvo jitadevadundubhighanadhvānaḥ pravṛttastayora-</span>
                     <span class="seg">nyonyāṅa‍ganipātajarjarajaratsthūlāsthijanmā ravaḥ&nbsp;|| 176&nbsp;||’</span>
                     </span>
                  
               </div>
            </div>
            
            <p>atra cāmuṇḍābhṛṅgiriṭipariṣvaṅa‍gasaṃghaṭṭitaparasparahṛdayāsthijanmanaḥ ﻿<span class="pageinfo">[page 511]</span>śabdasya vastutayā parigṛhītasya ‘devī putramasūta—’ ityādibhiḥ parikaritatvādayaṃ
               vastuparikaraḥ&nbsp;||
            </p>
            
            <div class="commentary">
               
               <p><b>devītyādi</b>&nbsp;| devī gaurī putramasūta sūte sma&nbsp;| tato he gaṇāḥ, nṛtyata nṛtyaṃ kuruka kimupaviṣṭā
                  bhavatha iti kṛtvā udbhuje uttolitabāhau bhṛṅgiriṭau bhṛṅgināmake gaṇe cāmuṇḍayā āliṅgite
                  sati tayorbhṛṅgiriṭicāmuṇḍayo ravaḥ śabdo vo yuṣmān pāyādrakṣatu&nbsp;| cāmuṇḍayā kīdṛś‍yā&nbsp;|
                  harṣādudāhṛtoktā gīrbhṛṅgiriṭivāṇī yayā tayā&nbsp;| ravaḥ kīdṛśaḥ&nbsp;|| parasparāṅgasaṃbandhena
                  jarjaraṃ sphuṭitaṃ yajjīrṇaṃ sthūlāsthi tasmājjanma utpattiryasya saḥ&nbsp;| jitā devadundubherdevabheryā
                  nibiḍadhvānasya pravṛttiryena saḥ&nbsp;| ‘bheryāmānakadundubhī’ ityamaraḥ&nbsp;| atra śabdaviśeṣasya
                  vastutvena gṛhītasya viśeṣaṇaiḥ pariṣkāraḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">kriyā yathā samāsena tathā kṛttaddhitādibhiḥ&nbsp;|</span>
                  <span class="l">viśeṣyate tadāhustaṃ kriyāparikaraṃ param&nbsp;|| 73&nbsp;||</span>
                  
               </div>
            </div>
            
            <div class="commentary">
               
               <p><b>kriyeti</b>&nbsp;| yathā samāsena kriyā viśeṣyate tathā yadi kṛttaddhitādibhirviśeṣyate tadā kriyāparikara
                  eva&nbsp;||
               </p>
               
            </div> 
            
            <p>tatra kṛtā tādarthyena yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘gehādyātā saritamudakaṃ hārikā nājihīṣe</span>
                     <span class="seg">maṅa‍kṣyāmīti śrayasi yamunātīravīrudgṛhāṇi&nbsp;|</span>
                     </span>
                  <span class="l">
                     <span class="seg">gosaṃdāyī viśasi vipinānyeva govardhanādre-</span>
                     <span class="seg">rna tvaṃ rādhe dṛśi nipatitā devakīnandanasya&nbsp;|| 177&nbsp;||’</span>
                     </span>
                  
               </div>
            </div>
            
            <p>atra ‘tumun‌ṇvulau kriyāyāṃ kriyārthāyām 3|3|10’ ityādibhirupapadabhūtāpi kriyaiva
               viśeṣyate, tenāyamaparaḥ kriyāparikaro bhavati&nbsp;| evaṃ lakṣaṇādiṣu śatrādibhirapi draṣṭavyam&nbsp;||
            </p>
            
            <div class="commentary">
               
               <p><b>gehādityādi</b>&nbsp;| he rādhe, tvaṃ devakīnandanasya kṛṣṇasya dṛśi netre na nipatitāsi&nbsp;| tvaṃ gehātsaritaṃ
                  nadīṃ yātā gatā udakaṃ hārikā udakamāhartuṃ na punarājihīṣe na punarāgacchasi&nbsp;| maṅa‍kṣyāmi
                  snāsyāmīti kṛtvā yamunātīre vīrudhāṃ latānāṃ gṛhāṇi śrayasyāśrayasi&nbsp;| gosaṃdāyī gavāṃ
                  bandhanakāriṇī satī govardhanādrervanānyeva ﻿<span class="pageinfo">[page 512]</span>viśesi ca&nbsp;| hārikeṃti ‘hañ haraṇe’ tumunarthe ṇvul&nbsp;| ājihīṣe iti ‘ohāṅ gatau’ (āṅpūrvaḥ)
                  madhyamapuruṣaikavacane ‘ślo 6|1|10’ iti dvirvacanam&nbsp;| ‘mṛñāmit7|4|75’ ityākārasyettvam&nbsp;|
                  maṅa‍kṣyāmīti masjerlaṭi uttamapuruṣe&nbsp;| ‘masjerantyātpūrva’ iti numi nakāralope ca
                  rūpam&nbsp;| ‘latā pratāninī vīrud’ ityamaraḥ&nbsp;| gosaṃdāyīti saṃdānaṃ bandhanam&nbsp;| ‘chānda’
                  iti prasiddham&nbsp;| atra ṇvulādikṛtā tādarthyapuraskāreṇa kriyā viśeṣyate&nbsp;| <b>evamiti</b>&nbsp;| yatra ‘lakṣaṇahetvoḥ&nbsp;|3|2|126', ‘iṅdhāryauḥ’ śatrakṛcchriṇi 2|3|130’ ityanena lakṣaṇādiśatrādyantena
                  kriyā viśeṣyate tatrāpi kriyāparikaro draṣṭavyaḥ&nbsp;| yathā puṣpāt svavṛkṣe svayaṃ gataḥ
                  phalatastu samāyāta ityādi(?)&nbsp;||
               </p>
               
            </div> 
            
            <p>avyayena yathā—</p>
            
            <div class="lg">
               <div class="udāharaṇa">
                  <span class="l">‘salīlamāsaktalatāntabhūṣaṇaṃ samāsajantyā kusumāvataṃsakam&nbsp;|</span>
                  <span class="l">stanopapīḍaṃ nunude nitambinā ghanena kaścijjaghanena kāntayā&nbsp;||’</span>
                  
               </div>
            </div>
            
            <p>atra stanābhyāmupapīḍayantyāyaṃ nunude iti&nbsp;| arthāt kriyāviśeṣaṇamevaitadityayamapi
               kriyāparikaro bhavati&nbsp;||
            </p>
            
            <p>evaṃ yathāvidhyanuprayogādiṣvapi draṣṭavyam&nbsp;| tena kriyāyāḥ kvacidāntaraviśeṣaṇayogāvdyaṅa‍gyatvaṃ
               bhavatītyapi vyākhyātam&nbsp;||
            </p>
            
            <div class="commentary">
               
               <p><b>salīlamityādi</b>&nbsp;| kaścinnāyakaḥ priyayā jaghanena nunude preritaḥ&nbsp;| stanopapīḍaṃ stanābhyāmāpīḍya&nbsp;|
                  jaghanena kīdṛśena&nbsp;| nitambinā kaṭitaṭavatā nibiḍena ca&nbsp;| kāntayā kīdṛś‍yā&nbsp;| salīlaṃ
                  savilāsaṃ yathā syādevaṃ puṣpāvataṃsakaṃ samāsajantyā āropayantyā&nbsp;| kīdṛśam&nbsp;| āsaktaṃ
                  saṃbaddhaṃ latābhūṣaṇaṃ yatra tat&nbsp;| stanopapīḍamiti ‘saptamyāṃ copapaḍī 3|4|49’ iti
                  ṇamul&nbsp;| atra ṇamulāvyayena nodanakriyāyā viśeṣaṇaṃ parikaraḥ&nbsp;|| <b>evamiti</b>&nbsp;| tatra hi yasmāddhātorloḍādistasmādevāgrimapratyaya iti kriyāyā viśeṣaṇatvena parikaratā&nbsp;||
               </p>
               
            </div> 
            
            <p><b>yathā—</b></p>
            
            <div class="lg">
               <div class="udāharaṇa">
                  <span class="l">
                     <span class="seg">‘śayyante hataśāyikāḥ pathi tarucchāyāniṣaṇṇādhvagaiḥ</span>
                     <span class="seg">śrīkaṇṭhāyataneṣu dhārmikajanairāsyanta uṣṭrāsikāḥ&nbsp;|</span></span>
                  <span class="l">
                     <span class="seg">śūnye tatra nikuñjaśākhini sakhi grīṣmasya madhyaṃdine</span>
                     <span class="seg">sajjānāṃ dayitābhisāraṇavidhau ramyaḥ kṣaṇo vartate&nbsp;|| 179&nbsp;||’</span>
                     </span>
                  
               </div>
            </div>
            ﻿<span class="pageinfo">[page 513]</span>
            
            <p>atra ‘uṣṭrāsikā āsyante’, ‘hataśāyikāḥ śayyante’ ityamūbhyāṃ sāmānyaviśeṣopacaritarūpo
               bhāvātmā ṇvulaiva pratyāyyate&nbsp;| sa ākhyātābhyāṃ sāmānyarūpeṇa, ṇvulantābhyāṃ viśeṣarūpeṇa&nbsp;|
               bahuvacanaṃ ceha kutsātiśayārtham&nbsp;| yāhi nāmoṣṭrasya kutsāvatyo bahuprakāravatyo vakṣaḥsu
               āsikāḥ, yāśca hatānāmatiśayavatyastathābhūtā eva bhūyasyaḥ śāyikāḥ pratītāstābhirviśeṣarūpābhiriyamāsikā
               śāyikā copamānopameyasaṃbandhajanitabhedābhedaparigrahāllakāreṇāpi bahutvenaiva pratyāyyate&nbsp;|
               tenoṣṭrāsikā ivāsanāni, hataśāyikā iva śayanāni kriyante bhavantīti vākyārtho bhavati,
               so 'yaṃ yathoktaḥ kriyāparikaraḥ&nbsp;||
            </p>
            
            <div class="commentary">
               
               <p><b>śayyanta ityādi</b>&nbsp;| pathi vṛkṣacchāyopaviṣṭapānthairhataśāyikā ninditaśayanānīva śayyante śayanāni
                  kriyante&nbsp;| śrīkaṇṭhagṛheṣu dhārmikajanaistapakhibhiruṣṭrāsikā ivoṣṭropaveśanānīvāsyante
                  sthīyante&nbsp;| yathoṣṭro yatra kutracidupaviśati tathā tapasvibhirapyupaviś‍yata ityarthaḥ&nbsp;|
                  he sakhi, tatra nikuñjaśākhini nikuñjavṛkṣe śūnye vijane grīṣmasya madhyāhne sajjānāṃ
                  susajjānāmabhisārikāṇāṃ priyasyābhisāraṇavyāpāre ramyaḥ kṣaṇo vartate&nbsp;| śayyanta iti
                  ‘śīṅ svapne’ bhāve yak&nbsp;| śāyikā iti ‘dhātvarthanirdeśe ṇvul vaktavyaḥ’ iti śīṅdhātoḥ
                  ṇvul&nbsp;| tathā ca śāyikāḥ śayanānītyarthaḥ&nbsp;| śrīkaṇṭhaḥ śivaḥ&nbsp;| ‘śrīkaṇṭhaḥ śitikaṇṭhaḥ
                  kapālabhṛt’ ityabharaḥ&nbsp;| āsikā iti&nbsp;| ‘āsa upaveśane’ dhātvarthanirdeśe ṇvul vaktavyaḥ’
                  iti ṇvul&nbsp;| tena āsikā āsanānītyarthaḥ&nbsp;| ‘sajjaḥ syāt saṃnaddhe saṃbhṛte triṣu’ iti
                  medinīkāraḥ&nbsp;| atra śayitāpekṣayoviṣṭasyābhisaraṇe vāraṇīyatvakhyāpanārthaṃ vivaraṇe
                  vaiparītyamāha—<b>atreti</b>&nbsp;| amūbhyāṃ vākyābhyām&nbsp;| sāmānyaviśeṣābhyāṃ śuyyante āsyante iti sāmānyam, hataśāyikā
                  uṣṭrāsiketi viśeṣastābhyāmuparacitamupasthāpitaṃ rūpaṃ svarūpaṃ yasya saḥ&nbsp;| bhāvātmā
                  bhāvarūpo dharma iti yāvat&nbsp;| pratyāyyate bodhyate&nbsp;| ākhyātābhyāmāsyante śayyanta ityatra&nbsp;|
                  sāmānyarūpeṇa sāmānyākāreṇa&nbsp;| <b>ṇvuleti</b>&nbsp;| uṣṭrāsikāhataśāyikāpadābhyāmityarthaḥ&nbsp;| <b>viśeṣeti</b>&nbsp;| viśeṣyo tayoḥ kathanādityarthaḥ&nbsp;| tarhi bhāvasyaikatvādekavacanaṃ syāttatkathaṃ
                  bahuvacanaṃ śayyante āsyante iti syādata āha—<b>bahuvacanamiti</b>&nbsp;| viśeṣakriyāgatabahutvasyaiva sāmānyakriyāyā vivakṣitatvādbahuvacavamityarthaḥ&nbsp;|
                  vivakṣāmūlaṃ ﻿<span class="pageinfo">[page 514]</span>kutsāpratipādanam&nbsp;| kutsāmevāha—<b>yā hīti</b>&nbsp;| tathā ca tadviśeṣayogādbahutvamityevāha—<b>tābhiriti</b>&nbsp;| upamānopameyasaṃbandhena janito 'bhedo yasyāḥ sā&nbsp;| bhedaparigrahādbhedapuraskārāt&nbsp;|
                  lakāreṇa bhāvapratyayena&nbsp;| lakāravācyamarthamāha—<b>teneti</b>&nbsp;||
               </p>
               
            </div> 
            
            <p>kvacit punarbāhyamapi kṛdrūpaṃ kṛdartharūpaṃ vā kriyāviśeṣaṇaṃ bhavati&nbsp;| yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘śataṃ vārānuktaḥ priyasakhi vacobhiḥ sa paruṣaiḥ</span>
                     <span class="seg">sahasraṃ nirdhūtaḥ padanipatitaḥ pārṣṇihatibhiḥ&nbsp;|</span>
                     </span>
                  <span class="l">
                     <span class="seg">kiyatkṛtvo baddhāḥ punariha na vedmi bhrukuṭaya-</span>
                     <span class="seg">stathāpi kliś‍yanmāṃ kṣaṇamapi na dhṛṣṭo viramati&nbsp;|| 180&nbsp;||’</span>
                     </span>
                  
               </div>
            </div>
            
            <p>atra ‘vārān’ iti vāraśabdaḥ kṛdantaḥ&nbsp;| vārasaṃkhyāyāḥ kṛtvasujiti kṛtvasuc kṛdarthaḥ&nbsp;|
               tāvimau dvāvapyāvṛttirūpeṇa kriyāyā viśeḥ ṣaṇaṃ bhavataḥ&nbsp;| nanvevamuṣṭrāsikādīnāṃ
               <a href="" class="note" title="‘vārādīnām’ kha. gha">*</a> vārādīnāṃ ca kriyāviśeṣaṇatvāt karmateva napuṃsakaliṅa‍gatāpi prāpnoti&nbsp;| yathā—mṛdu
               pacati, praśastaṃ, paṭhatīti&nbsp;| ucyate&nbsp;| tridhā khalu kriyāviśeṣaṇaṃ bhavati— bāhyam,
               ābhyantaram, bāhyābhyantaraṃ ca&nbsp;| tatra bāhyaṃ karmarūpaṃ vārādi, ābhyantaraṃ viśeṣarūpamuṣṭrāsikādi,
               bāhyābhyantaraṃ<a href="" class="note" title="‘bāhyābhyantararūpam’ ga gha">*</a> guṇarūpaṃ mṛdvādi&nbsp;| teṣu bāhyaṃ so 'yamityabhidhāyāsaṃbandhādabhedopacāreṇāvicalitasvarūpameva<a href="" class="note" title="‘ca pradhānaṃ viśiṃṣat gha">*</a> pradhānaṃ viśiṣat kathamiva svaliṅgaṃ jahyāt, ābhyantaraṃ tu viśeṣāparigrahādāviṣṭaliṅa‍gasaṃkhyaṃ
               kathamivānyaliṅa‍gaṃ gṛhṇīyāt&nbsp;| bāhyābhyantaraṃ tu guṇatvāt khaliṅa‍gavirahe ‘guṇavacanānāmāśrayato
               guṇavacanāni’ iti viśeṣyaliṅa‍gagrāhyeva<a href="" class="note" title="‘viśeṣyaliṅa‍gagrāhyameva’ kha">*</a> bhavati&nbsp;||
            </p>﻿<span class="pageinfo">[page 515]</span>
            
            <div class="commentary">
               
               <p><b>śatamityādi</b>&nbsp;| he priyasakhi, tathāpi sa dhṛṣṭo māṃ kliś‍yan kṣaṇamapi na viramati na virakto
                  bhavati&nbsp;| kīdṛśaḥ&nbsp;| paruṣairniṣṭhurairvacanaiḥ śataṃ vārānyathā syādevamuktaḥ, pade
                  nipatitaḥ, sa ca pārṣṇihatibhiḥ pādatalaprahāraiḥ sahasraṃ vārānnirdhūtaścālitaḥ,
                  iha viṣaye bhrukuṭayaḥ punaḥ kiyatkṛtvaḥ kiyadvārān na baddhā iti na vedmi&nbsp;| vārāniti
                  ‘vṛñ varaṇe’ bhāve ghañ&nbsp;| tena vārapadamāvṛttivacanaṃ svata eva kiyatkṛtva iti&nbsp;| ‘niṣṭhuraṃ
                  paruṣaṃ grāmyam’ ityabharaḥ&nbsp;| atra vāraśabdaḥ kṛdantaḥ&nbsp;| kiyatkṛtva ityatra vārasaṃkhyāvācakatāyāṃ
                  kṛtvasujiti kṛdarthatā&nbsp;| kṛdantasya kṛdarthasya cāvṛttirūpeṇa paunaḥpunyatayā kriyāviśeṣaṇatā&nbsp;|
                  ‘napuṃsakatvaṃ karmatvaṃ tulyatvaṃ ca tathaikatā&nbsp;| kriyāviśeṣaṇasyaiva mataṃ sūribhirādarāt&nbsp;||’
                  iti matamanumatya klībatvamuṣṭrāsikādīnāṃ śaṅa‍kate—<b>nanviti</b>&nbsp;| samādhatte—<b>tridheti</b>&nbsp;| yatra dharmadharmiṇorabhedopacārastatra dharmo 'jahatsvarūpa eva dharmiviśeṣakaḥ&nbsp;|
                  so 'yamityādau viśeṣarūpeṇa liṅa‍gasaṃkhyayoranvaye uṣṭrāsikādau kathamanyaliṅa‍gagrahaḥ&nbsp;|
                  ‘guṇavacanānāmāśrayato liṅa‍gavacanāni’ iti guṇarūpāṇāṃ viśeṣyaliṅa‍gatā&nbsp;||
               </p>
               
            </div> 
            
            <p><a href="" class="note" title="taddhitakṛtsamāsāvyayoktasthānādinocyate’ gha">*</a>taddhitakṛtvasucoktaḥ, thālādinocyate—
            </p>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘akṛtakavalārambhairbhūyo bhayasthagitekṣaṇāḥ</span>
                     <span class="seg">kimapi valitagrīvaṃ sthitvā muhurmṛgapaṅa‍ktayaḥ&nbsp;|</span>
                     </span>
                  <span class="l">
                     <span class="seg">gaganamasakṛtpaś‍yantyetāstathāśrughanairmukhai-</span>
                     <span class="seg">rnipatati yathā śṛṅa‍gāgrebhyo bhramannayanodakam&nbsp;|| 181&nbsp;||’</span>
                     </span>
                  
               </div>
            </div>
            
            <p>atrādyaḥ prakāravacane thāl anekavārānityarthe ‘asakṛt’ iti taddhitena, ‘paś‍yanti’
               iti <a href="" class="note" title="‘kriyām’ ‘kriyāyāḥ’ vā bhavet">*</a>kriyāyām, ‘valitagrīvam’ iti samāsena, ‘kimapi’ iti nāmnāvyayena, ‘sthitvā’ iti kṛtā,
               ‘muhuḥ’ iti kṛdarthe vīpsayā ca kriyāviśeṣaṇena saha viśeṣayati, dvitīyaśca ‘yathā
               bhramannayanodakaṃ nipatati’ iti śatṛlakṣitayā ‘patati’<a href="" class="note" title="‘patanakriyayā’ ka kha">*</a> iti kriyayā tamevārthamanusaṃdadhānaḥ pūrvakriyāyā eva viśeṣaṇaṃ bhavati, <a href="" class="note" title="‘yo 'yam’ ga gha">*</a>so 'yaṃ kṛttaddhita-﻿<span class="pageinfo">[page 516]</span>samāsāvyayānāṃ saṃnipātarūpe 'pi kriyāparikare ‘yathā, tathā’ ityetayoḥ prādhānyāttaddhitenaivopadiś‍yate&nbsp;||
            </p>
            
            <div class="commentary">
               
               <p><b>akṛtetyādi</b>&nbsp;| etā mṛgapaṅa‍ktayastathā tena prakāreṇa nibiḍanetrajalairmukhairasakṛdvāraṃvāraṃ
                  gaganaṃ paś‍yanti&nbsp;| yathā yena prakāreṇa nayanajalaṃ bhramat sat śṛṅa‍gāgrebhyo nipatati&nbsp;|
                  kiṃ kṛtvā&nbsp;| akṛtakavalodyamairāsyaiḥ kimapi valitagrīvamuttolitaghāṭākaṃ yathā syādevaṃ
                  sthitvā&nbsp;| kīdṛś‍yaḥ&nbsp;| bhayena sthagite niścale īkṣaṇe yāsāṃ tāḥ&nbsp;| atra tathetyatra
                  prakāravacane thāl&nbsp;| paś‍yantīti kriyāyāmanenānena kriyāviśeṣaṇena saha viśeṣayatītyanvayaḥ&nbsp;||
                  asakṛditi ‘ekasya sakṛcca 5|4|19’ iti suca‍pratyayaḥ, sakṛdādeśaḥ saṃyogāntalopaśca&nbsp;|
                  tena sakṛcchabdastaddhitādhikārīyaḥ&nbsp;| paścānnañsamāsaḥ&nbsp;| calitā grīvā yatreti samāsaḥ&nbsp;|
                  nāmnā prātipadikena&nbsp;| k‍tvāpratyayaḥ kṛt&nbsp;| <b>muhuriti</b>&nbsp;| vāraṃvāraṃ sthitvetyatra pūrvakālikāvasthāna eva vīpseti kṛdarthe vīpsā syādevetyarthaḥ&nbsp;|
                  <b>dvitīya iti</b>&nbsp;| yathetyatra thāl&nbsp;| tamevārthaṃ prakārarūpaṃ saṃdadhāna upasthāpayan pūrvakriyāyāḥ
                  pradhānakriyāyāḥ paś‍yantītirūpāyā viśeṣaṇaṃ bhavati&nbsp;| tathā ca kṛtvasucā pratyayenoktaṃ
                  yatsthānaṃ vāraṃvārādilakṣaṇaṃ tena yadi taddhita ucyate taddhitasya vāraṃvārārthatā
                  bhavati tadāyaṃ parikarabhedaḥ kṛtprabhṛtīnāṃ saṃnipātarūpaḥ
                  samanvayarūpa ityarthaḥ&nbsp;||
               </p>
               
            </div> 
            
            <p>etena tadyadorviparyayastadviśeṣaṇayogaśca vyāṃkhyātaḥ&nbsp;| tadyathā—</p>
            
            <div class="lg">
               <div class="udāharaṇa">
                  <span class="l">‘jaha jaha ṇisā samappaï taha taha vevirataraṅa‍gapaḍimāpaḍiam<a href="" class="note" title="setubandhe ‘vaḍiam’ iti pāṭhaḥ">*</a>&nbsp;|</span>
                  <span class="l">kiṃkāavvavimūḍhaṃ vevaï<a href="" class="note" title="setubandhe ‘dhoḍaï’ iti pāṭhaḥ, ‘ghūrṇate’ iti chāyā ca">*</a> hiaaṃ vva uahiṇo sasibimbam&nbsp;|| 182&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[yathā yathā niśā samāpyate tathā tathā vepamānataraṅa‍gapratimāpatitam&nbsp;|</span>
                  <span class="l">kiṃkartavyavimūḍhaṃ vepate hṛdayamivodadheḥ śaśibimbam&nbsp;||]</span>
                  
               </div>
            </div>
            
            <p>atra ‘yathā, tathā’ iti kriyāviśeṣaṇayoraparamapi viśeṣaṇaṃ vīpsā bhavati&nbsp;| so 'yamevaṃprakāraḥ
               kriyāparikaro draṣṭavyaḥ&nbsp;||
            </p>
            
            <div class="commentary">
               
               <p><b>jaha jahetyādi</b>&nbsp;| “yathā yathā niśā samāpyate tathā tathā vepamānataraṅa‍gapratimāpatitam&nbsp;| kiṃkartavyavimūḍhaṃ
                  <a href="" class="note" title="setubandhe ‘dhoḍaï’ iti pāṭhaḥ, ‘ghūrṇate’ iti chāyā ca">*</a>vepate hṛdayamivodadheḥ śaśibimbam&nbsp;||” iha ﻿<span class="pageinfo">[page 517]</span>niśā yathā yathā samāpyate svayaṃ samāptiṃ yāti&nbsp;| karmakartari taṅ&nbsp;| tathā tathā śaśibimbaṃ
                  ghūrṇate&nbsp;| kīdṛśam&nbsp;| vepanaśīlataraṅa‍ge pratimayā pratibimbena patitam&nbsp;| kiṃkartavyamatreti
                  vimūḍhaṃ mugdhamudadherhṛdayamiva&nbsp;| ivaśabda utprekṣāyām&nbsp;| atra tacchabdayacchabdayorvaiparītyam&nbsp;|
                  yathā śaśibimbaṃ ghūrṇate tathā niśā samāpyata iti vaktavye yathoktaṃ viparītam&nbsp;|
                  tadviśeṣaṇayogaḥ kriyāviśeṣaṇāntarayoge vīpsākāritaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">kriyāviśeṣaṇaṃ kaiścitsaṃbodhanamapīṣyate&nbsp;|</span>
                  <span class="l">saṃbandhibhiḥ padaireva lakṣyante lakṣaṇādayaḥ&nbsp;|| 74&nbsp;||</span>
                  
               </div>
            </div>
            
            <p>teṣu saṃbodhanaparikaro yathā—</p>
            
            <div class="lg">
               <div class="udāharaṇa">
                  <span class="l">‘dharmasyotsavavaijayanti mukuṭasragveṇi gaurīpatestvāṃ ratnākarapatni jahnutanaye
                     bhāgīrathi prārthaye&nbsp;|</span>
                  <span class="l">tvattoyāntaśilaniṣaṇṇavapuṣastvadvīcibhiḥ preṅa‍khatastvannāma smaratastvadarpitadṛśaḥ
                     prāṇāḥ prayāsyanti me&nbsp;|| 183&nbsp;||’</span>
                  
               </div>
            </div>
            
            <p>atra ‘bhāgīrathi’ iti saṃbodhanapadaṃ ‘dharmasyotsavavaijayanti’ ityādibhiḥ pariṣkriyate&nbsp;|
               tatra yathākathaṃcidapyucyamāno 'rthaḥ kriyāviśeṣaṇatvaṃ<a href="" class="note" title="‘kriyāviśeṣaṇam’ ka kha">*</a> nātikrāmatītyayamapi kriyāparikaraḥ&nbsp;|
            </p>
            
            <div class="commentary">
               
               <p><b>dharmasyetyādi</b>&nbsp;| he bhagīrathi bhagīrathāvatārite he gaṅa‍ge, tvāmahaṃ prārthaye dharmasyotsave
                  vaijayanti patākārūpe, he bhavānīpatermukuṭamālārūpā veṇī pravāho yasyāstādṛśe, he
                  ratnākarasya samudrasya patni jāye, he jahnumunikanyake&nbsp;| prārthanāviṣayamāha—mama
                  prāṇāḥ prayāsyanti gamiṣyanti&nbsp;| kīdṛśasya&nbsp;| tvattoyasyānte samīpe śilāniṣaṇṇāṅa‍gasya
                  tvadvīcibhiḥ tvattaraṅa‍gaiḥ preṅa‍khataścalatastvadīyaṃ nāma smaratastvadarpitadṛśastvayi
                  dattanetrasya ca&nbsp;| ‘vaijayantī patākāyām’ iti medinīkāraḥ&nbsp;| ‘antaḥ śeṣe 'ntike striyām’
                  iti ca&nbsp;| atra sphuṭakriyāviśeṣaṇatvaṃ nāstītyata āha—<b>tatreti</b>&nbsp;| viśiṣṭāyāḥ prārthanakarmatayā viśeṣaṇasyāpyanvaya iti yathākathaṃcidityasyārthaḥ&nbsp;||
               </p>
               
            </div> ﻿<span class="pageinfo">[page 518]</span>
            
            <p>lakṣaṇaparikaro yathā—</p>
            
            <div class="lg">
               <div class="udāharaṇa">
                  <span class="l">‘mahāprathimnā jaghanasthalena sā mahebhakumbhoccakucena vakṣasā&nbsp;|</span>
                  <span class="l">mukhena dīrghojjvalalolacakṣuṣā vayasya kāntā kathaya kva vartate&nbsp;|| 184&nbsp;||’</span>
                  
               </div>
            </div>
            
            <p>atra jaghanasthalādīni lakṣaṇāni mahāprathimnetyādibhiḥ pariṣkriyante; so 'yaṃ lakṣaṇaparikaraḥ&nbsp;||</p>
            
            <div class="commentary">
               
               <p>mahāvākyasthasaṃbandhipadairlakṣaṇādayo yatra lakṣyante sa parikara evetyuktaṃ vivṛṇoti—<b>lakṣaṇeti</b>&nbsp;|| <b>mahetyādi</b>&nbsp;| he vayasya mitra, tvaṃ kathaya sā kāntā kva vartate&nbsp;| kīdṛśī&nbsp;| mahān prathimā sthūlatvaṃ
                  yasya tena jaghanasthalena lakṣitā&nbsp;| mahākumbhikumbhasthalādapyuccau kucau yatra tena
                  hṛdayena lakṣitā&nbsp;| dīrghe, ujjvale, nirmale, lole capale cakṣuṣī yatra tena mukhena
                  lakṣitā ca&nbsp;| iha lakṣakapadānāṃ saṃbandhibhirviśeṣaṇaiḥ pariṣkāraḥ&nbsp;||
               </p>
               
            </div> 
            
            <p>hetuparikaro yathā—</p>
            
            <div class="lg">
               <div class="udāharaṇa">
                  <span class="l">‘tvayā jaganti puṇyāni tvayyapuṇyā<a href="" class="note" title="‘tvayā puṇyā’ ka-gha">*</a> janoktayaḥ&nbsp;|</span>
                  <span class="l">nāthavantastvayā lokāstvamanāthā vipadyase<a href="" class="note" title="mudrita uttararāmacarite ‘vipatsyase’ iti pāṭhaḥ">*</a>&nbsp;|| 185&nbsp;||’</span>
                  
               </div>
            </div>
            
            <p>atra prathamatṛtīyapādayoḥ ‘tvayā, tvayā’ iti hetū dvitīyacaturthapādābhyāṃ pariṣkriyete;
               so 'yaṃ hetuparikaraḥ&nbsp;||
            </p>
            
            <div class="commentary">
               
               <p>ādipadagrāhyaṃ hetvādi&nbsp;| tatra hetāvāha—<b>hetviti</b>&nbsp;| <b>tvayetyādi</b>&nbsp;| tvayā jaganti pavitrāṇi&nbsp;| tvayi janoktayo 'puṇyā akuśalāḥ&nbsp;| tvayā lokā janā nāthavantaḥ
                  sarakṣakāḥ&nbsp;| tvamanāthā aśaraṇā vipadyase vipannā bhavasi&nbsp;| atra hetudvayapariṣkāro
                  vyakta eva&nbsp;||
               </p>
               
            </div> 
            
            <p>sahārthaparikaro yathā—</p>
            
            <div class="lg">
               <div class="udāharaṇa">
                  <span class="l">‘anena yūnā saha pārthivena rambhoru kaccinmanaso ruciste&nbsp;|</span>
                  <span class="l">siprātaraṅa‍gānilakampitāsu vihartumudyānaparamparāsu&nbsp;|| 186&nbsp;||’</span>
                  
               </div>
            </div>﻿<span class="pageinfo">[page 519]</span>
            
            <p>atra ‘anena’ iti sahārthaḥ ‘yūnā, pārthivena’ iti ca padābhyāṃ pariṣkriyate; so 'yaṃ
               sahārthaparikaraḥ&nbsp;||
            </p>
            
            <div class="commentary">
               
               <p><b>anenetyādi</b>&nbsp;| he rambhoru, anena taruṇena bhūpena saha tava manaso rucirabhilāṣaḥ kaccitkathayetyarthaḥ&nbsp;|
                  kimartham&nbsp;| vanapaṅktiṣu vihartuṃ krīḍāṃ kartum&nbsp;| kīdṛśīṣu&nbsp;| siprā nadībhedastattaraṅa‍gasaṃgivāyunā
                  kalpitāsu&nbsp;| ‘kaccitkāmapravedane' ityamaraḥ&nbsp;| atrāneneti ‘sahayukte 'pradhāne 2|3|19’
                  iti tṛtīyā&nbsp;| tatpratipādyaḥ sahārtho 'tra viśeṣaṇābhyāṃ pariṣkriyate&nbsp;||
               </p>
               
            </div> 
            
            <p>tādarthyaparikaro yathā—</p>
            
            <div class="lg">
               <div class="udāharaṇa">
                  <span class="l">‘indīvaraś‍yāmatanurnṛpo 'yaṃ<a href="" class="note" title="mudritaraghuvaṃśapustakeṣu ‘nṛpo 'sau’ iti pāṭhaḥ">*</a> tvaṃ rocanāgauraśarīrayaṣṭiḥ&nbsp;|</span>
                  <span class="l">anyonyaśobhāparivṛddhaye vāṃ yogastaḍittoyadayorivāstu 187’</span>
                  
               </div>
            </div>
            
            <p>atra ‘anyonyaśobhāparivṛddhaye’ iti tādarthyārthaḥ śeṣapadārthaiḥ pariṣkriyate; so
               'yaṃ tādarthyaparikaraḥ&nbsp;||
            </p>
            
            <div class="commentary">
               
               <p><b>indīvaretyādi</b>&nbsp;| vāṃ yuvayoryogaḥ saṃbandhaḥ parasparaśobhāsaṃpattyai bhavatu&nbsp;| vidyunmeghayoriva,
                  yathā tayoryogaḥ parasparaśobhāyai tathetyarthaḥ&nbsp;| ayaṃ nṛpo nīlanalinaś‍yāmāṅa‍gaḥ,
                  tvaṃ ca gorocanāvat gaurāṅa‍gayaṣṭiḥ&nbsp;| atra parivṛddhaye iti tādarthye caturthīti
                  tādarthyārthapariṣkāraḥ&nbsp;||
               </p>
               
            </div> 
            
            <p>upapadaparikaro yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘pratyakṣavastuviṣayāya jagaddhitāya</span>
                     <span class="seg">viśvasthitipralayasaṃbhavakāraṇāya&nbsp;|</span>
                     </span>
                  <span class="l">
                     <span class="seg">sarvātmane vijitakopamanobhavāya<a href="" class="note" title="‘kāmamanobhavāya’ dha">*</a></span>
                     <span class="seg">tubhyaṃ namastribhuvanaprabhave śivāya&nbsp;|| 188&nbsp;||’</span>
                     </span>
                  
               </div>
            </div>
            
            <p>atra ‘namastubhyam’ ityupapadārthaḥ samastapadaiḥ pariṣkriyate; so 'yamupapadaparikaraḥ&nbsp;||</p>﻿<span class="pageinfo">[page 520]</span>
            
            <div class="commentary">
               
               <p><b>pratyakṣetyādi</b>&nbsp;| tubhyaṃ namaḥ&nbsp;| kīdṛśāya&nbsp;| pratyakṣo vastūnāṃ padārthānāṃ viṣayo rūpādikaṃ yasya
                  tasmai&nbsp;| yadvā pratyakṣau vastuviṣayau padārthaghaṭapaṭādī yasya tasmai&nbsp;| padārtha
                  iha svargāpūrvadevatādiḥ&nbsp;| ‘rūpādau viṣayaḥ pumān’ iti medinīkāraḥ&nbsp;| jagatāṃ hitāyopakārakāya&nbsp;|
                  viśvasya bhuvanasya sthitiravasthānam, pralayo nāśaḥ, saṃbhava utpattisteṣāṃ hetave&nbsp;|
                  sarvaṃ vastu ātmā svaṃ yasya tasmai&nbsp;| sarvarūpāyetyarthaḥ&nbsp;| vijitau roṣakāmau yena
                  tasmai&nbsp;| tribhuvanasya prabhave īśvarāya śivāya kalyāṇakārakāya ca&nbsp;| atra ‘namaḥsvastisvāhāsvadhālaṃvaṣaḍ‍yogācca
                  2|3|16’ iti tubhyamiti namoyoge upapadavibhaktiścaturthī tadartha itarapadārthaiḥ
                  pariṣkriyate&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">upamārūpakādīnāṃ śabdārthobhayabhaṅgibhiḥ&nbsp;|</span>
                  <span class="l">sādharmyotpādanaṃ yattanmanye parikaraṃ viduḥ&nbsp;|| 75&nbsp;||</span>
                  
               </div>
            </div>
            
            <div class="commentary">
               
               <p><b>upameti</b>&nbsp;| upamādīnāṃ śabdārthobhayabhaṅgibhiryatsādharmyotpādanaṃ sa parikaraḥ&nbsp;| śabdaścārthaścobhayaṃ
                  ca teṣāṃ bhaṅgibhirbhajanaiḥ&nbsp;||
               </p>
               
            </div> 
            
            <p>tatra saśabdakṛta upamāyāṃ yathā—</p>
            
            <div class="lg">
               <div class="udāharaṇa">
                  <span class="l">‘kaha kaha viraei paaṃ maggaṃ pulaei chejjamāvisaï&nbsp;|</span>
                  <span class="l">coravva kaī atthaṃ laddhuṃ dukkheṇa ṇivvahaï&nbsp;|| 189&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[kathaṃ kathaṃ viracayati padaṃ mārgaṃ pralokate chedyamāviśati&nbsp;|</span>
                  <span class="l">cora iva kavirarthaṃ labdhuṃ duḥkhena nirvahati&nbsp;||]</span>
                  
               </div>
            </div>
            
            <p>atra padamāgacchedyaiḥ śabdairbhinnārthairabhinnārthaviracanādikriyāniveśibhiḥ kavicorayoraprasiddhamaupabhyaṃ
               sādhitamiti śābdo 'yamaupamyaparikaraḥ&nbsp;||
            </p>
            
            <div class="commentary">
               
               <p><b>kaha ityādi</b>&nbsp;| ‘kathaṃ kathamapi racayati&nbsp;| padaṃ mārgaṃ pralokate chedyamāviśati&nbsp;| caura iva
                  kavirarthaṃ labdhuṃ duḥkhena nirvahati&nbsp;||’ iha kavirarthaṃ vācyaṃ labdhuṃ prāptuṃ
                  duḥkhena nirvahati samartho bhavatītyarthaḥ&nbsp;| caurasāmyamāha—kathaṃ kathamapi kaṣṭasṛṣṭyā
                  padaṃ vibhaktyantaraṃ racayati, kutrakutrāpi vā padaṃ racayati, mārgaṃ kavivartma
                  pralokate paś‍yati&nbsp;| anena pathā kavibhiḥ kiṃ gatamityanusaṃdadhātītyarthaḥ&nbsp;| chedyaṃ
                  chedanīyamaśuddhamāviśati&nbsp;| caura iva&nbsp;| yathā cauraḥ kvāpi kathamapi padaṃ vyavasāyaṃ
                  pādaṃ vā racayati, mārgaṃ gatāgatavartma paś‍yati, chedyaṃ chedārhaṃ sthānaṃ praviśati,
                  arthaṃ sādhudhanaṃ prāptuṃ duḥkhena śaknoti tathetyarthaḥ&nbsp;| atra sāmyāpādakaviśeṣaṇairupamā
                  asiddhāpi sādhitā&nbsp;||
               </p>
               
            </div> 
            ﻿<span class="pageinfo">[page 521]</span>
            
            <p>arthakṛto rūpake yathā—</p>
            
            <div class="lg">
               <div class="udāharaṇa">
                  <span class="l">‘viaḍe gaaṇasamudde diase sūreṇa mandareṇa va mahie&nbsp;|</span>
                  <span class="l">ṇīi maïravva saṃjjhā tissā maggeṇa amaakalaso vva sasī&nbsp;|| 190&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[vikaṭe gaganasamudre divase sūryeṇa mandareṇeva mathite&nbsp;|</span>
                  <span class="l">niryāti madireva saṃdhyā mārgeṇāmṛtakalaśa iva śaśī&nbsp;||]</span>
                  
               </div>
            </div>
            
            <p>atra gagane samudratvena rūpite sūryasaṃdhyāśaśibhiḥ, mandaramadirā 'mṛtakalaśaiśca
               mathanādikriyāniveśibhirarthaiḥ parasparopamānātsādharmyamutpāditamityartho 'yaṃ rūpakaparikaraḥ&nbsp;||
            </p>
            
            <div class="commentary">
               
               <p><b>viaḍe ityādi</b>&nbsp;| ‘vikaṭe gaganasamudre mandareṇeva (mahite) mathite&nbsp;| nirgacchati madireva saṃdhyā
                  tasyā mārgeṇāmṛtakalaśa iva śaśī&nbsp;||’ iha saṃdhyā nirgacchati&nbsp;| vikaṭe mahati gaganasamudre
                  mandaragiriṇeva raviṇā divase mahite pūjite 'tha ca mathite sati madireva yathā mandaramathite
                  samudre madirā nirgacchati tathetyarthaḥ&nbsp;| tasyāḥ saṃdhyāyā mārgeṇa yathā candro 'mṛtakalaśa
                  ivāsti nirgacchati vā&nbsp;| ākāṅa‍kṣākrameṇa nirgacchatirubhayānvayī&nbsp;| atra sūryādibhirarthairanyonyopamānātsādharmyopapattirityārtho
                  'yam&nbsp;||
               </p>
               
            </div> 
            
            <p>ubhayakṛtaśca virodhaśleṣe<a href="" class="note" title="‘virodhaśleṣayoḥ’ ka ‘virodhaśleṣo’ kha">*</a> yathā—
            </p>
            
            <div class="lg">
               <div class="udāharaṇa">
                  <span class="l">‘raïamuṇālāharaṇo ṇaliṇadalatthaïapīvaratthaṇaalaso<a href="" class="note" title="‘cchaïa’ ga gha">*</a>&nbsp;|</span>
                  <span class="l">vahaï piasaṃgamambhi vi maaṇāappappasāhaṇaṃ juaïjaṇo&nbsp;|| 191&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[racitamṛṇālābharaṇo nalinadalasthagitapīvarastanakalaśaḥ&nbsp;|</span>
                  <span class="l">vahati priyasaṃgame 'pi madanākalpaprasādhanaṃ yuvatijanaḥ&nbsp;||]</span>
                  
               </div>
            </div>
            
            <p>atra ‘priyasaṃgame 'pi madanākalpaprasādhanaṃ bhavati’ iti viruddhārthayoḥ sādharmyotpādanāya<a href="" class="note" title="atra ‘anyeṣvapi dṛśyate’ iti bhāvyam&nbsp;| apiśabdaḥ sarvopādhivyabhicārārthaḥ&nbsp;| tena janivyatiriktādapi dhātorbhavitumarhatīti vaiyākaraṇāḥ">*</a> jale krīḍato yuvatijanasya yathoktaviśeṣaṇābhyāṃ ﻿<span class="pageinfo">[page 522]</span>śabdato 'rthataścopaskāraḥ kṛta ityubhayakṛto 'yaṃ virodhaśleṣaparikaraḥ&nbsp;| evamalaṃkārāntareṣvapi
               draṣṭavyam&nbsp;||
            </p>
            
            <div class="commentary">
               
               <p><b>raïa ityādi</b>&nbsp;| ‘racitamṛṇālābharaṇo nalinīdalotthagitapīvarastanakalaśaḥ&nbsp;| vahati priyasaṃgame
                  'pi madanākalpaprasādhanaṃ yuvatijanaḥ&nbsp;||’ iha yuvatijanaḥ patisaṃgame 'pi madanasyākalpa
                  utkaṇṭhā tadarthaṃ prasādhanamalaṃkāraṃ vahati&nbsp;| kīdṛśaḥ&nbsp;| kṛtamṛṇālālaṃkāraḥ&nbsp;| padminīpatrairutthagita
                  uttambhitaḥ&nbsp;| āvṛta iti yāvat&nbsp;| pīvarakucaghaṭo yena saḥ&nbsp;| utthagita iti utpūrvāt
                  ‘thagi’ (ṣṭhage) saṃvaraṇe’ karmaṇi ktaḥ&nbsp;| ‘ākalpakastamomohagrastābū’ (nthiṃṣū)tkalikāmudoḥ&nbsp;|’
                  iti medinīkāraḥ&nbsp;| yadvā madanasya ratipaterākalpakamañjanakaṃ prasādhanamityarthaḥ&nbsp;|
                  atra priyasaṃgame kāmajanakameva prasādhanaṃ yuktamiha tu tadvaiparītyena viruddhārthatā&nbsp;|
                  jalakrīḍāyāṃ tu mṛṇālanalinībhyāṃ yuvaterupaskāraḥ śābda ārthaśca vyakta eva&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">ekāvalīti yā sāpi bhinnā parikarānna hi&nbsp;|</span>
                  <span class="l">tridhā sāpi samuddiṣṭā śabdārthobhayabhedataḥ&nbsp;|| 76&nbsp;||</span>
                  
               </div>
            </div>
            
            <p>pūrvaṃ prati yatrottarasya vastuno vīpsayā viśeṣaṇatvena sthāpanaṃ niṣedho vā saikāvalī&nbsp;|
               iyamapi parikarādabhinnaivetyāha—<b>ekāvalīti</b>&nbsp;| ekenāparasya pariṣkaraṇamekāvalyāmapi labhyate ityanayorabheda ityarthaḥ&nbsp;||
            </p>
            
            <p>tatra śabdaikāvalī yathā—</p>
            
            <div class="lg">
               <div class="udāharaṇa">
                  <span class="l">‘parvatabhedi pavitraṃ jaitraṃ narakasya bahumataṅa‍gahanam&nbsp;|</span>
                  <span class="l">harimiva harimiva harimiva vahati payaḥ paś‍yata payoṣṇī&nbsp;|| 192&nbsp;||’</span>
                  
               </div>
            </div>
            
            <p>atra ‘harimiva, harimiva, harimiva’ iti śabdaikāvalyā vibhinnārthayā ‘payaḥ’ karmakārakamupaskriyate;
               seyaṃ śabdaikāvalī parikarasyaiva bhedaḥ&nbsp;||
            </p>
            
            <div class="commentary">
               
               <p><b>parvatetyādi</b>&nbsp;| iyaṃ payoṣṇī nadībhedaḥ payo jalaṃ vahati tatpaś‍yata&nbsp;| vākyārthasyaiva vā karmatā&nbsp;|
                  payaḥ kīdṛśam&nbsp;| parvatasyādrerbhedanaśīlam&nbsp;| adriṃ bhittvā vahanāt&nbsp;| pavitraṃ puṇyahetukam&nbsp;|
                  narakasya nirayasya jaitramata eva bahumatamanekasaṃmataṃ gahanamagādham&nbsp;| haririndrastamiva&nbsp;|
                  indraṃ kīdṛśam&nbsp;| ‘adripakṣasya chedyatvena parvatabhedī pavinā vajreṇa trāyate ‘anyatrāpi
                  dṛś‍yate’ iti traḥ pavitraḥ&nbsp;| paścātkarmadhārayaḥ&nbsp;| ﻿<span class="pageinfo">[page 523]</span>yadvā parvatabhedinā pavinā trāyate iti parvatabhedipavitrastam&nbsp;| he nara nala iti
                  saṃbodhranam&nbsp;| ralayorekatra smaraṇāt&nbsp;| kasya bahumatamīṣanmataṃ jaitraṃ kiṃtu sarvasyaiva
                  saṃpūrṇameva svīkṛtam&nbsp;| bahumatamitīṣadasamāptau bahuc&nbsp;| sa cādau bhavati ‘vibhāṣā
                  supo bahuc purastāttu 5|3|68’ iti sūtreṇa&nbsp;| gahanaṃ kaṭhoram&nbsp;| hariḥ siṃhastamiva
                  parvatasya&nbsp;| bhidyata iti bhedo vivaram&nbsp;| guheti yāvat&nbsp;| tatsaṃbaddhaṃ tacchāyitvāt&nbsp;|
                  pavitraṃ śvetaṃ narakasya praśastapuṃso 'pi jetāram&nbsp;| bahurbahumānaviṣayo mataṅa‍go
                  munibhedo yeṣāṃ te bahumataṅa‍gā hastinasteṣāṃ pitṛtvena tasya pūjyatvāt tān hanti
                  tam&nbsp;| harirviṣṇustamiva&nbsp;| parvatasya govardhanasya bhedakamutthāpakatvāt&nbsp;| pavervajrāt
                  traḥ trāṇaṃ yasmāttat&nbsp;| viṣṇusmaraṇasya tadapi phalam&nbsp;| narakasya daityabhedasya jaitram&nbsp;|
                  bahumataṅa‍gān hiṃstrān hanti yastam&nbsp;| harirvāyustamiva so 'pyativegitvādadribhedī,
                  pavitraḥ pavanatvāt&nbsp;| ata eva narakasya kaś‍malasya nivārakaḥ&nbsp;| bahūnāṃ vātayogināṃ
                  svīkṛtaḥ gahanaḥ kaṣṭena pariceyaśca bhavati&nbsp;| ‘indre siṃhe 'nile viṣṇau hariḥ śamanasūryayoḥ&nbsp;|’
                  iti śāśvataḥ<a href="" class="note" title="śāśvatakoṣe tu ‘indracandrāśvavātārkaśukabhekayamāhiṣu&nbsp;| kapau siṃhe suvarṇābhe varṇe viṣṇau hariṃ viduḥ&nbsp;||’ iti vidyate&nbsp;|">*</a>&nbsp;| atra harimivetyādiśabdarūpaikāvalyā viśeṣaṇatvena payorūpasya
                  karmakārakasya pariṣkāraḥ&nbsp;||
               </p>
               
            </div> 
            
            <p>arthaikāvalī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘kimiti kabarī yādṛk tādṛg dṛśau kimakajjale</span>
                     <span class="seg">na khalu likhitāḥ patrāvalyaḥ kimadya kapolayoḥ&nbsp;|</span>
                     </span>
                  <span class="l">
                     <span class="seg">ayamayamayaṃ kiṃca klāmyatyasaṃsmaraṇena te</span>
                     <span class="seg">priyasakhi sakhīhastanyasto vilāsaparicchadaḥ&nbsp;|| 193&nbsp;||’</span>
                     </span>
                  
               </div>
            </div>
            
            <p>atra ‘ayamayamayam’ iti sarvanāmaparāmṛś‍yamānayā prāgupanyastakāraṇabhūtayā tato
               'nyayā vā tathāvidhayārthaikāvalyā ‘paricchadaḥ’ iti kartṛkārakamabhinnārtha iva pariṣkriyate;
               seyamarthaikāvalī parikarasyaiva bhedaḥ&nbsp;||
            </p>
            
            <div class="commentary">
               
               <p><b>kimityādi</b>&nbsp;| he śaśimukhi, sakhīhastāropito 'yamayaṃ vilāsārthaṃ paricchadastavāsaṃsmaraṇena
                  kiṃcitklāmyati&nbsp;| tadāha—kabarī keśaveśaḥ&nbsp;| kimiti yādṛk tādṛk&nbsp;| na ramya ityarthaḥ&nbsp;|
                  ‘kabarī keśaveśaḥ syāt’ ityamaraḥ&nbsp;| dṛśau netre akajjale ﻿<span class="pageinfo">[page 524]</span>kim, kapolayoḥ patrāvalyo 'dyādhunā kiṃ naiva likhitāḥ&nbsp;| khaluśabdo 'vadhāraṇe vākyabhūṣāyāṃ
                  vā&nbsp;| atrāyamiti sarvanāmopasthāpitayārthaikāvalyā tulyayaiva paricchadarūpasya kartṛkārakasya
                  pariṣkāraḥ&nbsp;||
               </p>
               
            </div> 
            
            <p>ubhayaikāvalī yathā—</p>
            
            <div class="lg">
               <div class="udāharaṇa">
                  <span class="l">‘ambā tuṣyati na mayā snuṣayā sāpi nāmbayā na mayā&nbsp;|</span>
                  <span class="l">ahamapi na tayā na tayā vada rājan kasya doṣo 'yam&nbsp;|| 194&nbsp;||’</span>
                  
               </div>
            </div>
            
            <p>atrāmbāsnuṣāsmadarthalakṣaṇairarthaistadvācibhiḥ sarvanāmabhiḥ śabdairekāvalīkrameṇa
               mitho 'nusyūtairmitho 'nusyūta eva ‘tuṣyati’ iti kriyāheturmayetyādibhiḥ pariṣkriyate;
               seyamubhayagrathitatvādubhayaikāvalī parikarasyaiva bhedaḥ&nbsp;||
            </p>
            
            <div class="commentary">
               
               <p><b>ambetyādi</b>&nbsp;| ambā mātā na mayā tuṣyati tuṣṭā bhavati&nbsp;| na snuṣayā putravadhvā tuṣyati&nbsp;| sāpi
                  snuṣā nāmbayā na mayā ca tuṣyati&nbsp;| ahamapi na tayāmbayā na tayā snuṣayā ca tuṣyāmi&nbsp;|
                  he rājan, kasya doṣo 'yamiti vada&nbsp;| vadetyatra vākyārthasyaiva karmatā&nbsp;| ‘ambā mātāmbikāpi
                  ca’ iti ratnakoṣaḥ&nbsp;| ‘samāḥ snuṣājanīvadhvaḥ’ ityamaraḥ&nbsp;| atrāmbādyarthaistadvācakaśabdaiśca
                  mayetyādeḥ pariṣkāraḥ&nbsp;|| iti parikarālaṃkāranirūpaṇam&nbsp;||
               </p>
               
            </div> 
            
            <p>dīpakālaṃkāranirūpaṇam&nbsp;|</p> 
            
            <p>dīpakaṃ lakṣayati—</p>
            
            <div class="lg">
               <div class="kārikā">
                  <span class="l">kriyājātiguṇadravyavācinaikatravartinā&nbsp;|</span>
                  <span class="l">sarvavākyopakāraśceddīpakaṃ tannigadyate&nbsp;|| 77&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">arthāvṛttiḥ padāvṛttirubhayāvṛttirāvalī&nbsp;|</span>
                  <span class="l">saṃpuṭaṃ rasanā mālā cakravālaṃ ca tadbhidāḥ&nbsp;|| 78&nbsp;||</span>
                  
               </div>
            </div>
            
            <div class="commentary">
               
               <p><b>kriyetyādi</b>&nbsp;| ekatra sthitena jātyādivācinā padena yadi sarvavākyopakāraḥ kriyate tadā dīpakam&nbsp;|
                  dīpayatīti dīpakamityanvarthaṃ nāma&nbsp;| aṣṭadhā tadityāha—<b>artheti</b>&nbsp;| tasya dīpakasya bhidā bhedāḥ&nbsp;||
               </p>
               
            </div> 
            ﻿<span class="pageinfo">[page 525]</span>
            
            <p>teṣu kriyāvācinā ādidīpakaṃ yathā—</p>
            
            <div class="lg">
               <div class="udāharaṇa">
                  <span class="l">‘caranti caturambhodhivelodyāneṣu dantinaḥ&nbsp;|</span>
                  <span class="l">cakravālādrikuñjeṣu kundabhāso guṇāśca te&nbsp;|| 195&nbsp;||’</span>
                  
               </div>
            </div>
            
            <p>atra ‘caranti’ iti kriyayā dvayorapi vākyayorādipasthayaivopakāraḥ kriyata ityādidīpakamidaṃ
               kriyāviṣayamucyate&nbsp;| evaṃ madhyāntayorapi draṣṭavyam&nbsp;||
            </p>
            
            <div class="commentary">
               
               <p><b>carantītyādi</b>&nbsp;| tava dantino hastinaścatuḥsamudrakūlavaneṣu caranti&nbsp;| kundapuṣpadīptayo nirmalāstava
                  guṇāśca cakravālasya lokālokasyādreḥ kuñjeṣu caranti gacchanti&nbsp;| atra kriyāvācinā
                  carantīti padenādisthena vākyadvayaṃ dīpitam&nbsp;| madhyāsthitena vā kriyāpadena yatra
                  vākyadīpanaṃ tadapi madhyadīpakamantadīpakaṃ ceti mantavyamityāha—<b>evamiti</b>&nbsp;||
               </p>
               
            </div> 
            
            <p>jātivācinā ādidīpakaṃ yathā—</p>
            
            <div class="lg">
               <div class="udāharaṇa">
                  <span class="l">‘pavano dakṣiṇaḥ parṇaṃ jīrṇaṃ harati vīrudhām&nbsp;|</span>
                  <span class="l">sa eva ca natāṅa‍gīnāṃ mānabhaṅa‍gāya kalpate&nbsp;|| 196&nbsp;||’</span>
                  
               </div>
            </div>
            
            <p>atra ‘pavanaḥ’ ityādipāde jātipadaṃ tenādidīpakamidaṃ jātiviṣayamucyate&nbsp;| evaṃ madhyāntayorapi
               draṣṭavyam&nbsp;||
            </p>
            
            <div class="commentary">
               
               <p><b>pavana ityādi</b>&nbsp;| dakṣiṇaḥ pavano malayānilo vīrudhāṃ latānāṃ jīrṇaṃ pakvaṃ parṇaṃ patraṃ harati&nbsp;|
                  sa eva pavano nāgarīṇāṃ mānabhaṅa‍gāya kalpate śakto bhavati&nbsp;| atra pavanapadasya
                  sāmānyata evobhayatrānvayājjātivācakatvamādisthatvaṃ ca&nbsp;| evaṃ cetyayaṃ samudāyo 'tyantamabhedamāha&nbsp;|
                  madhyāntasthayorapi jātivācinordīpakaṃ tattannāmnā jñeyamityāha—<b>evamiti</b>&nbsp;||
               </p>
               
            </div> 
            
            <p>guṇavācinā ādidīpakaṃ yathā—</p>
            
            <div class="lg">
               <div class="udāharaṇa">
                  <span class="l">‘ś‍yāmalāḥ prāvṛṣeṇyābhirdiśo jīmūtapaṅkibhiḥ&nbsp;|</span>
                  <span class="l">bhuvaśca sukumārābhirnavaśādvalarājibhiḥ&nbsp;|| 197&nbsp;||’</span>
                  
               </div>
            </div>
            
            <p>atra ‘śyāmalāḥ’ ityādipāde guṇapadaṃ tenādidīpakamidaṃ guṇaviṣayamucyate&nbsp;| evaṃ madhyāntayorapi
               draṣṭavyam&nbsp;||
            </p>
            ﻿<span class="pageinfo">[page 526]</span>
            
            <div class="commentary">
               
               <p><b>śyāmalā ityādi</b>&nbsp;| prāvṛṣeṇyābhirvarṣajātābhirjīmūtapaṅkibhirmeghasaṃdhairdiśaḥ ś‍yāmalāḥ ś‍yāmāḥ&nbsp;|
                  ramyābhirnūtanatṛṇapaṅkibhirbhuvaśca ś‍yāmalāḥ santi&nbsp;| ‘kālaś‍yāmalamecakāḥ’ ityamaraḥ&nbsp;|
                  atra jāte ityarthe ‘prāvṛṣa eṇyaḥ 4|3|17’ ityeṇyapratyayaḥ&nbsp;| ‘ghanajīmūtamudira’ ityamaraḥ&nbsp;|
                  ‘śādvalaḥ śādaharite’ iti ca&nbsp;| ‘śādaḥ syātkardame śasye’ iti medinīkāraḥ&nbsp;| atra ś‍yāmalapadena
                  guṇavācinānādisthena dīpanam&nbsp;| madhyāntasthayorapi guṇavācinorevaṃ jñeyamityāha—<b>evamiti</b>&nbsp;||
               </p>
               
            </div> 
            
            <p>dravyavācinā ādidīpakaṃ yathā—</p>
            
            <div class="lg">
               <div class="udāharaṇa">
                  <span class="l">‘viṣṇunā vikramasthena dānavānāṃ vibhūtayaḥ&nbsp;|</span>
                  <span class="l">kvāpi nītāḥ kuto 'pyāsannānītā devatarddhayaḥ&nbsp;|| 198&nbsp;||’</span>
                  
               </div>
            </div>
            
            <p>atra ‘viṣṇunā’ ityādipāde dravyapadaṃ tenādidīpakamidaṃ dravyaviṣayamucyate&nbsp;| evaṃ
               madhyāntayorapi draṣṭavyam&nbsp;||
            </p>
            
            <div class="commentary">
               
               <p><b>viṣṇunetyādi</b>&nbsp;| dānavānāṃ danorapatyānāmasurāṇāṃ vibhūtayaḥ saṃpattayo vikrāntena viṣṇunā kvāpi
                  nītāḥ prāpitāḥ&nbsp;| tenaiva devatānābhṛddhayaḥ śriyaḥ kuto 'pyavadhibhūtādānītā āsan
                  sthitāḥ&nbsp;| ‘saṃśatā<a href="" class="note" title="‘prīyate’ ga gha nāsti">*</a> (?) vupacaye ṛddhiḥ’ iti nānārthaḥ&nbsp;| atra viṣṇuśabdo dravyapara ādisthaśca&nbsp;| madhyāntasthayorapi
                  dravyavācinorevaṃ draṣṭavyamityāha—<b>evamiti</b>&nbsp;||
               </p>
               
            </div> 
            
            <p>arthāvṛttiryathā—</p>
            
            <div class="lg">
               <div class="udāharaṇa">
                  <span class="l">‘hṛṣyati cūteṣu ciraṃ tuṣyati bakuleṣu modate maruti&nbsp;|</span>
                  <span class="l">iha hi madhau kalakūjiṣu pikeṣu ca prīyate<a href="" class="note" title="‘saṃpattāvupacaye ṛddhiḥ’ iti bhavet">*</a> kāmī&nbsp;|| 199&nbsp;||’</span>
                  
               </div>
            </div>
            
            <p>atra ‘hṛṣyati, tuṣyati, modate, prīyate’ ityetaiḥ padaiḥ sa evārtha āvartyamānaḥ sarvavākyāni
               dīpayati; seyamarthāvṛttirdīpakasya bhedaḥ&nbsp;||
            </p>
            
            <div class="commentary">
               
               <p><b>hṛṣyatīti</b>&nbsp;| kāmī iha madhau vasante cūteṣu hṛṣyati hṛṣṭo bhavati&nbsp;| bakuleṣu tuṣyati&nbsp;| maruti
                  vāte bhodate&nbsp;| kalaraveṣu kokileṣu ca prīyate prīto bhavati&nbsp;| sarvatra ciramityanvayaḥ&nbsp;|
                  hiravadhāraṇe&nbsp;| prīyata iti ‘prīṅ prītau’ daivādikaḥ&nbsp;| atra hṛṣyatītyādipadairāvartamāno
                  'rthaḥ sarvavākyadīpakaḥ&nbsp;||
               </p>
               
            </div> 
            ﻿<span class="pageinfo">[page 527]</span>
            
            <p>padāvṛttiryathā—</p>
            
            <div class="lg">
               <div class="udāharaṇa">
                  <span class="l">‘utkaṇṭhayati meghānāṃ mālā vṛndaṃ kalāpinām&nbsp;|</span>
                  <span class="l">yūnāmutkaṇṭhayatyadya mānasaṃ makaradhvajaḥ&nbsp;|| 200&nbsp;||’</span>
                  
               </div>
            </div>
            
            <p>atrogdrīvaṃ karoti, utkaṇṭhāvantaṃ karotītyarthayoḥ ‘utkaṇṭhayati’ iti padamāvartyamānaṃ
               vākyadvayamapi dīpayati; seyaṃ padāvṛttirdīpakasya bhedaḥ&nbsp;||
            </p>
            
            <div class="commentary">
               
               <p><b>utkaṇṭhyatītyādi</b>&nbsp;| meghānāṃ paṅktiḥ, mayūrāṇāṃ vṛndaṃ samūhamutkaṇṭhayayatyugdrīvayati&nbsp;| adyedānīṃ
                  kāmaśca yūnāṃ cittamutkaṇṭhayatyutsukayati&nbsp;| atrotkaṇṭhayatīti padamāvartyamānaṃ vākyadvayadīpakam&nbsp;||
               </p>
               
            </div> 
            
            <p>ubhayāvṛttiryathā—</p>
            
            <div class="lg">
               <div class="udāharaṇa">
                  <span class="l">‘jaya deva bhuvanabhāvana jaya bhagavannikhilavarada nigamanidhe&nbsp;|</span>
                  <span class="l">jaya ruciracandraśekhara jaya madanāntaka jayādiguro&nbsp;|| 201&nbsp;||’</span>
                  
               </div>
            </div>
            
            <p>atra jayetyarthaḥ śabdaścāvartyamānaḥ sarvavākyāni dīpayati; seyamubhayāvṛttirdīpakasya
               bhedaḥ&nbsp;||
            </p>
            
            <div class="commentary">
               
               <p><b>jayetyādi</b>&nbsp;| he deva mahādeva, bhuvanasya jagato bhāvana janaka, jaya&nbsp;| he bhagavannakhileṣu
                  janeṣu varaprada, nigamasya<a href="" class="note" title="‘nigamo vāṇije puryāṃ kaṭe vede vaṇikpathe’ iti medinī">*</a> vedasya nidhe āśraya, jaya&nbsp;| ramyacandracūḍa, jaya&nbsp;| madananāśaka, jaya prathamaguro,
                  jaya&nbsp;| ‘nigamo nagare vede’ iti medinīkāraḥ&nbsp;| atra jayaśabdastadarthaścāvartyamānaḥ
                  sarvavākyadīpakaḥ&nbsp;||
               </p>
               
            </div> 
            
            <p>āvalī yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘tvamarkastvaṃ somastvamasi pavanastvaṃ hutavaha-</span>
                     <span class="seg">stvamāpastvaṃ vyoma tvamu dharaṇirātmā tvamiti ca&nbsp;|</span>
                     </span>
                  <span class="l">
                     <span class="seg">paricchinnāmevaṃ tvayi pariṇatā bibhrati giraṃ</span>
                     <span class="seg">na vidmastattattvaṃ vayamiha tu yattvaṃ na bhavasi&nbsp;|| 202&nbsp;||’</span>
                     </span>
                  
               </div>
            </div>
            
            <p>atra pūrvārdhe tvamiti śabdārthayoḥ prathamāvṛttiḥ prathamapādasthayā ﻿<span class="pageinfo">[page 528]</span><b>‘asi’</b> iti kriyayā dīpyate&nbsp;| tatastṛtīyapāde ‘tvayi’ iti rūpāntareṇa yuṣmadartha āvartyamānaḥ
               kriyāntareṇa saṃbadhyate, caturthapāde punarapi tenaiva rūpeṇāstyarthena bhavatinā
               saṃbadhyata iti; seyaṃ vṛttīnāmāvṛttirāvalīti dīpakasyaiva bhedo bhavati&nbsp;||
            </p>
            
            <div class="commentary">
               
               <p><b>tvamityādi</b>&nbsp;| pariṇatāḥ pariṇāmino 'rkādayastvayi tvadviṣaya evaṃ paricchinnāṃ giraṃ vāṇīṃ bibhrati
                  dhārayanti&nbsp;| iha jagati yattattvaṃ vastu tvaṃ na bhavasi tattattvaṃ vayaṃ punarna
                  vidmo na jānīmaḥ&nbsp;| sarvātmakatvādbhavasya&nbsp;| paricchinnavāṇīmāha—tvamādityastvaṃ candrastvaṃ
                  vāyustvamagnistvaṃ jalaṃ tvamākāśam&nbsp;| u he&nbsp;| tvaṃ bhūmistvamātmā cāsīti&nbsp;| ‘u saṃbodhanaśeṣoktyoḥ’
                  iti medinīkāraḥ&nbsp;|| atra prathamārdhe tvamitiśabdārthayorāvṛttirasītikriyayā dīpitā,
                  tṛtīyapāde tvayītirūpāntareṇa viṣayatvena yuṣmadarthastvamityevaṃrūpo dhāraṇakriyānvayī&nbsp;|
                  antyapāde 'pi tvamityeva bhavanānvayītyāvṛttīnāmāvṛttirāvalīti&nbsp;||
               </p>
               
            </div> 
            
            <p>saṃpuṭaṃ yathā—</p>
            
            <div class="lg">
               <div class="udāharaṇa">
                  <span class="l">‘ṇavapallavesu lolaï gholaï viḍavesu calaï siharesu&nbsp;|</span>
                  <span class="l">thavaï thavaesu calaṇe vasantalacchī asoassa&nbsp;|| 203&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[navapallaveṣu lolati ghūrṇate viṭapeṣu calati śikhareṣu&nbsp;|</span>
                  <span class="l">sthāpayati stabakeṣu caraṇau vasantalakṣmīraśokasya&nbsp;||]</span>
                  
               </div>
            </div>
            
            <p>atra ‘navapallaveṣu— ityādini ‘aśokasya’ iti; ‘lolati—’ ityādīni ‘vasantalakṣmīḥ’
               iti pade dravyavācinī saṃpuṭakrameṇa mithaḥ saṃbadhyamāne mithaḥ saṃbaddhānyeva dīpayataḥ,
               tadetatsaṃpuṭaṃ nāma dīpakasya bhedaḥ&nbsp;||
            </p>
            
            <div class="commentary">
               
               <p><b>ṇavetyādi</b>&nbsp;| “navapallaveṣu lolati ghūrṇate viṭapeṣu calati śikhareṣu&nbsp;| sthāpayati stabakeṣu
                  caraṇau vasantalakṣmīraśokasya&nbsp;||” ihāśokasya navapallaveṣu vasantalakṣmīrlolati luṭhati&nbsp;|
                  tasya viṭapeṣu śākhāsu ghūrṇate, tasya śikhareṣvagreṣu calati gacchati, tasya stabakeṣu
                  puṣpaguccheṣu caraṇau sthāpayati&nbsp;| lolatīti ﻿<span class="pageinfo">[page 529]</span>‘lola<a href="" class="note" title="naiṣa dhātuḥ kvāpi dhātupāṭhe vartaṃte&nbsp;| ‘luḍa viloḍane’ iti, ‘loḍa unmāde’ iti ca bhauvādikau&nbsp;| ubhayorapi loḍatīti&nbsp;| ḍalayorabhedāllolatīti ca">*</a> calane’ taudādikaḥ&nbsp;| yadvā lokatīti kvibantāttip&nbsp;| atra padadvayaṃ dravyavācakaṃ
                  saṃpuṭakrameṇa mithaḥ saṃbadhyamānaṃ mithaḥ saṃbaddhānyeva padāni dīpayatīti saṃpuṭam&nbsp;||
               </p>
               
            </div> 
            
            <p>rasanā yathā—</p>
            
            <div class="lg">
               <div class="udāharaṇa">
                  <span class="l">‘salilaṃ vikāśikamalaṃ kamalāni sugandhimadhusamṛddhāni&nbsp;|</span>
                  <span class="l">madhu <a href="" class="note" title="‘līlālikula’ ga gha">*</a>līnālikulākulamalikulamapi ca madhuraṇitamiha&nbsp;|| 204&nbsp;||’</span>
                  
               </div>
            </div>
            
            <p>atra rasanākrameṇa mithaḥ saṃgrathitāni ‘salilaṃ vikāśikamalam’ ityādīni vākyāni ‘iha’
               ityantasthitenādhikaraṇavācinā dravyadīpakena dīpyante; tadetat rasanādīpakaṃ nāmādidīpakabhedaḥ&nbsp;||
            </p>
            
            <div class="commentary">
               
               <p><b>salilamityādi</b>&nbsp;| jalaṃ praphullapadmama, padmāni sugandhamadhunā samṛddhāni&nbsp;| līnaṃ yadalikulaṃ
                  tenākulaṃ madhu, bhramarakulamapīha vasante madhuraṇitaṃ madhunā puṣparasena śabditaṃ
                  madhau madhūkadrume vā śabditam&nbsp;| ‘madhu puṣparasakṣaudramadye nā tu madhudrume’ iti
                  medinīkāraḥ&nbsp;| atra kṣudraghaṇṭikākrameṇa saṃgrathitāni salilādipadānyantaḥsthitādhikaraṇarūpadravyavācakeneheti
                  padena dīpyante&nbsp;||
               </p>
               
            </div> 
            
            <p>mālā yathā—</p>
            
            <div class="lg">
               <div class="udāharaṇa">
                  <span class="l">‘imiṇā saraeṇa sasī sasiṇā vi ṇisā ṇisāi<a href="" class="note" title="‘ṇisāe’ ga">*</a> kumuavaṇam&nbsp;|</span>
                  <span class="l">kumuavaṇeṇa a puliṇaṃ <a href="" class="note" title="atraikamātrāyā nyūnatvācchandodoṣaḥ pratibhāti">*</a>puliṇeṇa a sohae haṃsaülam&nbsp;|| 205&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[anayā śaradā śaśī śaśināpi niśā niśayā kumudavanam&nbsp;|</span>
                  <span class="l">kumudavanena ca pulinaṃ pulinena ca śobhate haṃsakulam&nbsp;||]</span> 
                  
               </div>
            </div>
            
            <p>atra mālākrameṇa parasparagrathitāḥ kartāro hetavaśca śaśiprabhṛtayaḥ ‘śobhate’ iti
               kriyayā dīpyante; tadetanmālādīpakaṃ nāma dīpakasya bhedaḥ&nbsp;||
            </p>
            
            <p>kaḥ punarasya pūrvasmādviśeṣaḥ&nbsp;| pūrvatra vṛtticchinnaṃ rasanāyāṃ sarvatra ﻿<span class="pageinfo">[page 530]</span>iha tu svatantraṃ mālāpuṣpavat padaṃ padena yujyamānaṃ kriyādibhiḥ saṃbadhyataïti
               <a href="" class="note" title="‘tato 'yaṃ bhidyate’ ka kha">*</a>tato bhidyate&nbsp;||
            </p>
            
            <div class="commentary">
               
               <p><b>imiṇetyādi</b>&nbsp;| “anayā śaradā śaśī śaśināpi niśā niśayā kumudavanam&nbsp;| kumudavanena ca pulinaṃ pulinena
                  ca śobhate haṃsakulam&nbsp;||” iha sarvatra śobhata iti kriyānvayaḥ&nbsp;| atrānyonyagrathanayā
                  mālākramastena ca pradhānakriyāyāṃ dīpanam&nbsp;| parasparagrathanayā rasanāmālayorbhedaṃ
                  pṛcchati—<b>ka iti</b>&nbsp;| uttaram&nbsp;| <b>pūrvatreti</b>&nbsp;| rasanāyāṃ sarvatra vṛttyā chandasā chinnaṃ bhinnībhūtaṃ padaṃ padena yujyate&nbsp;|
                  mālāyāṃ tu pratyekameva padaṃ padena yujyata ityanayorbheda ityartha&nbsp;||
               </p>
               
            </div> 
            
            <p>cakravālaṃ yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘saṃgrāmāṅa‍gaṇamāgatena bhavatā cāpe samāropite</span>
                     <span class="seg">devākarṇaya<a href="" class="note" title="‘devālokaya’ ka pustake">*</a>  yena yena sahasā yadyatsamāsāditam&nbsp;|</span>
                     </span>
                  <span class="l">
                     <span class="seg">kodaṇḍena śarāḥ śarairariśirastenāpi bhūmaṇḍalaṃ</span>
                     <span class="seg">tena tvaṃ bhavatā ca kīrtiratulā kīrtyā ca <a href="" class="note" title="‘saptābdhayaḥ’ ityapi pāṭhaḥ gha">*</a>lokatrayam&nbsp;|| 206&nbsp;||’</span>
                     </span>
                  
               </div>
            </div>
            
            <p>atra ‘saṃgrāmāṅa‍gaṇamāgatena bhavatā cāpe samāropite’ iti bhāvalakṣaṇākṣiptasya bhāvaviśeṣasya
               dvitīyapāde kārakavīpsayā yat saṃkṣepeṇābhidhānaṃ tadetaccakravālādriṇeva mālādīpakena
               vistāravatā veṣṭitamidaṃ cakravālaṃ nāma dīpakasya bhedaḥ&nbsp;||
            </p>
            
            <div class="commentary">
               
               <p><b>saṃgrāmetyādi</b>&nbsp;| vivṛto 'yaṃ vistāraguṇe&nbsp;| atra bhāvaḥ kriyā&nbsp;| sā ca sāmānyalakṣaṇena jñātā viśeṣamākṣipati&nbsp;|
                  jñānasāmānyasya viśeṣe jijñāsodayāt tatra ca samāropaṇarūpe kāraṃkajijñāsāyāṃ sāmānyata
                  eva vīpsayābhidhānaṃ yeneti yaditi ca&nbsp;| vistaravattvaina cakravālādisāmyamasya&nbsp;||
                  iti dīpakālaṃkāranirūpaṇam&nbsp;||
               </p>
               
            </div> 
            
            <p>kramālaṃkāranirūpaṇam&nbsp;|</p> 
            
            <p>kramalakṣaṇamāha—</p>
            
            <div class="lg">
               <div class="kārikā">
                  <span class="l">śabdasya yadi vārthasya dvayorapyanayoratha&nbsp;|</span>
                  <span class="l">bhaṇanaṃ paripāṭyā yat kramaḥ sa parikīrtitaḥ&nbsp;|| 79&nbsp;||</span>
                  
               </div>
            </div>﻿<span class="pageinfo">[page 531]</span>
            
            <div class="commentary">
               
               <p><b>śabdasyeti</b>| śabdārthayoḥ paripāṭhyā bhaṇanaṃ kramaḥ&nbsp;| śabdatadarthatadubhayabhedātsa tridheti
                  vibhāgaḥ&nbsp;||
               </p>
               
            </div> 
            
            <p>atra śabdaparipāṭī dvidhā—padato vākyataśca&nbsp;| tayorādyā yathā—</p>
            
            <div class="lg">
               <div class="udāharaṇa">
                  <span class="l">‘tasyāḥ pravṛddhalīlābhirālāpasmitadṛṣṭibhiḥ&nbsp;|</span>
                  <span class="l">jīyante vallakīkundasragindīvarasaṃpadaḥ&nbsp;|| 207&nbsp;||’</span>
                  
               </div>
            </div>
            
            <p>atrālāpasmitadṛṣṭibhiḥ padārthaurvallakī<a href="" class="note" title="‘vallakyādayaḥ padārthāḥ’ dha">*</a>kundasragindīvarasaṃpadaḥ padārthā jīyanta iti śabdaparipāṭyā bhaṇanam; seyaṃ padataḥ
               śabdaparipāṭī kramaḥ&nbsp;||
            </p>
            
            <div class="commentary">
               
               <p><b>tasyā ityādi</b>&nbsp;| tasyā ālāpasmitadṛṣṭibhirvacaneṣaddhāsālokanairvallakīkundasragindīvarasaṃpado
                  vīṇākundamālānīlābjasaṃpattayo jīyante&nbsp;| kīdṛśībhiḥ&nbsp;| upacitavilāsābhiḥ&nbsp;| atra śabdasya
                  padarūpasya paripāṭyā bhaṇanamiti padaghaṭitaḥ śābdakramaḥ&nbsp;||
               </p>
               
            </div> 
            
            <p>vākyato yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘indurmūrdhni śivasya śailaduhiturvakro nakhāṅa‍ka stane</span>
                     <span class="seg">deyādvo 'bhyudayaṃ dvayaṃ tadupamāmālambamānaṃ mithaḥ&nbsp;|</span>
                     </span>
                  <span class="l">
                     <span class="seg">saṃvādaḥ praṇavena yasya dalatā<a href="" class="note" title="‘lasatā’ kha">*</a> kāyaikatāyāṃ tayo-</span>
                     <span class="seg">rūrdhvadvāri<a href="" class="note" title="‘ūrdhvadvāravicintitena’ kha ga">*</a> vicintitena ca hṛdi <a href="" class="note" title="‘hṛdi dhyātaḥ, svarūpeṇa ca’ ka ga">*</a>dhyātasvarūpeṇa ca 208’</span>
                     </span>
                  
               </div>
            </div>
            
            <p>atra ‘indurmūrdhni śivasya', śailaduhiturvakro nakhāṅa‍kaḥ stane’ iti <a href="" class="note" title="‘cānyārthavācinau’ ka kha">*</a>vācyārthavācinau śabdasamudāyau krameṇa ‘ūrdhvadvāri<a href="" class="note" title="‘ūrdhvadvāravicintitena’ kha ga">*</a> vicintiteva ca’, ‘hṛdi <a href="" class="note" title="‘hṛdi dhyātaḥ, svarūpeṇa ca’ ka ga">*</a>dhyātasvarūpeṇa ca’ iti vākyārthadvayavācibhyāṃ śabdasamudāyābhyāṃ saṃbadhyete; seyaṃ
               vākyataḥ śabdaparipāṭi kramaḥ&nbsp;||
            </p>
            
            <div class="commentary">
               
               <p><b>indurityādi</b>&nbsp;| vivṛto 'yaṃ saṃmitatvaguṇe&nbsp;| atra vākyārthābhidhāyakau śabdasamudāyau tādṛśābhyāṃ
                  śabdasamudāyābhyāṃ saṃbaddhāviti vākyaghaṭitaḥ śābdakramaḥ&nbsp;||
               </p>
               
            </div> ﻿<span class="pageinfo">[page 532]</span>
            
            <p>arthaparipāṭī dvidhā—kālato deśataśca&nbsp;| tayorādyā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘haste līlākamalamalakaṃ bālakundānuviddhaṃ</span>
                     <span class="seg">nītā lodhraprasavarajasā pāṇḍutāmānanaśrīḥ&nbsp;|</span>
                     </span>
                  <span class="l">
                     <span class="seg">cūḍāpāśe navakurabakaṃ cāru karṇe śirīṣaṃ</span>
                     <span class="seg">sīmante ca tvadupagamajaṃ yatra nīpaṃ vadhūnām&nbsp;|| 209&nbsp;||’</span>
                     </span>
                  
               </div>
            </div>
            
            <p>atra ‘haste’ līlākamalamalakaṃ bālakundānuviddham’ ityādyarthānāṃ śaradādikālakrameṇa
               bhaṇanam; seyaṃ kālato 'rthaparipāṭī kramaḥ&nbsp;||
            </p>
            
            <div class="commentary">
               
               <p><b>haste ityādi</b>&nbsp;| yatra puryāṃ vadhūnāṃ haste līlākamalam, alakaṃ cūrṇakuntalaṃ bālakundenānuviddhaṃ
                  saṃbaddham&nbsp;| lodhraprasavasya lodhrapuṣpasya rajasā dhūlyā mukhaśrīḥ pāṇḍutāṃ śvetatāṃ
                  nītā&nbsp;| cūḍāpāśe praśastaśikhāyāṃ nūtanakurabakapuṣpam, cāru manojñaṃ śirīṣapuṣpaṃ
                  karṇe, sīmante nīpaṃ kadambapuṣpam&nbsp;| tvadupagamastvadīyāgamanaṃ tasmājjātam&nbsp;| idaṃ
                  sarvapuṣpaviśeṣaṇam&nbsp;| ‘cūḍā śikhāyāṃ bāhubhūṣaṇe’ iti medinīkāraḥ| śikhāparasyāpi
                  pāśapadasya keśaparatvemeva&nbsp;| atra śaradādikālakrameṇārthānāṃ kramādārthakramaḥ&nbsp;||
               </p>
               
            </div> 
            
            <p>dvitīyā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘pāyādvo racitatrivikramatanurdevaḥ sa daityāntako</span>
                     <span class="seg">yasyākasmikavardhamānavapuṣastigmadyutermaṇḍalam&nbsp;|</span>
                     </span>
                  <span class="l">
                     <span class="seg">maulau ratnaruci<a href="" class="note" title="‘ratnaruciḥ’ ga gha">*</a> śrutau parilasattāṭaṃṅa‍kānti<a href="" class="note" title="‘tālaṅa‍kakāntiḥ’ ga gha">*</a> kramā-</span>
                     <span class="seg">jjātaṃ<a href="" class="note" title="‘yātaṃ’ ga gha">*</a> vakṣasi kaustubhābhamudare nābhīsarojopamam&nbsp;|| 210&nbsp;||’</span>
                     </span>
                  
               </div>
            </div>
            
            <p>atra trivikramatonorvaikuṇṭhasya pravṛddhisamaye krameṇaiva mauliśrutivakṣaüdaralakṣaṇeṣu
               śarīradeśeṣu bhāsvanmaṇḍalasya cūḍāratnatāṭaṅa‍kakaustubhanābhyambujairyo 'yamaupamyalābhaḥ;
               <a href="" class="note" title="‘umaupamyalābho ga gha">*</a>seyaṃ deśato 'rthaparipāṭī kramaḥ&nbsp;||
            </p>﻿<span class="pageinfo">[page 533]</span>
            
            <div class="commentary">
               
               <p><b>pāyādityādi</b>&nbsp;| sa devo vo yuṣmān pāyāt rakṣatāt&nbsp;| kīdṛśaḥ&nbsp;| racitā trivikramasya vāmanasya tanuḥ
                  śarīraṃ yena saḥ&nbsp;| daityanāśakaśca&nbsp;| yasvākasmādvardhamānaśarīrasya sūryamaṇḍalaṃ
                  maulo ratnaruci jātam, kramāt śrutau karṇe śobhamānatāṭaṅa‍kakānti jātam, vakṣasi
                  kaustubhadīpti jātam, udarai nābhipadmopamaṃ jātam&nbsp;| ‘kaustubho maṇiḥ’ ityamaraḥ&nbsp;|
                  iha harernābhipadmasya śvetatayā rūpeṇa na sāmyaṃ kiṃ tvākārādinetyavadheyam&nbsp;| ‘vaikuṇṭho
                  viṣṭaraśravāḥ’ ityamaraḥ&nbsp;| atra mauliprabhṛtideśapuraskāreṇārthakramaḥ&nbsp;||
               </p>
               
            </div> 
            
            <p>ubhayaparipāṭī dvidhā—śabdapradhānā, arthapradhānā ca&nbsp;| tayorādyā
               yathā—
            </p>
            
            <div class="lg">
               <div class="udāharaṇa">
                  <span class="l">
                     <span class="seg">‘paṅa‍kaa paṅki vahelia kuvalaa khittaü dahahiṃ</span>
                     <span class="seg">vālihiṃ bimba vivillio ghattio candu ṇahahi&nbsp;|</span>
                     </span>
                  <span class="l">
                     <span class="seg">karaṇaaṇāharavaaṇahiṃ tahiṃ līlāvaïhiṃ</span>
                     <span class="seg">ṇiasiṭṭi vi ucciṭṭhiṇā iṃ paāvaïhiṃ&nbsp;|| 211&nbsp;||’</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[paṅa‍kajaṃ paṅa‍ke 'vahelya kuvalayaṃ kṣiptvā hṛde</span>
                     <span class="seg">vṛnte bimbaṃ viprakīrṇe nirastaścandro nabhasi&nbsp;|</span>
                     </span>
                  <span class="l">
                     <span class="seg">karanayanādharavadanaistatra līlāvatyāṃ</span>
                     <span class="seg">nijasṛṣṭirapyutsṛṣṭā kiṃ prajāpatinā&nbsp;||]</span>
                     </span>
                  
               </div>
            </div>
            
            <p>atra paṅa‍kajakuvalayabimbiphalacandramasāṃ karanayanāgharavadanairyathāsaṃkhyaṃ parājayata
               iti śabdaparipāṭhyaiva paṅa‍kajāni paṅa‍ke nyastāni, kuvalayāni hṛde kṣiptāni, bimbaṃ
               <a href="" class="note" title="‘muhapūriatiṇavajja vālī’ itideśīnāmamālanusāreṇa sacchindraṃ tṛṇa vṛntamapi bhavati&nbsp;| ‘vṛttau’ ga gha">*</a>vṛnte prakīrṇam, candro nabhasi nirasta ityādhārāṇāmuparyuparibhāvaḥ, kriyāṇāṃ ca
               tyāgatāratamyamityarthaparipāṭī nyagbhavati; seyaṃ śabdapradhānobhayaparipāṭī kramaḥ&nbsp;||
            </p>
            
            <div class="commentary">
               
               <p><b>paṅa‍ka ityādi</b>&nbsp;| “paṅa‍kajāni paṅa‍ka nyastāni kuvalayāni kṣiptāni hrade kṛttau bimbaṃ vinikīrṇaṃ
                  nirastaścandro nabhasi&nbsp;| karanayanādharavadanaistasyāṃ līlāvatyāṃ nijasṛṣṭirapyutsṛṣṭeva
                  prajāpatinā&nbsp;||” iha prajāpatinā brahmāṇā tasyāṃ līlāvatyāṃ nāyi-﻿<span class="pageinfo">[page 534]</span>kāyāṁ hastanetrādharamukhairnijasṛṣṭirapyutsṛṣṭeva datteva&nbsp;| paṅa‍kajādīnāmapāsanāt&nbsp;|
                  tadevāha—paṅa‍kajāni padme kardame nyastāni&nbsp;| nīlābjāni hrade 'gādhajale kṣiptāni&nbsp;|
                  vṛttau veṣṭane bimbaphalaṃ nyastam, candro gagane kṣipta iti&nbsp;| ‘sraṣṭā prajāpatirvedhāḥ’
                  ityamaraḥ&nbsp;| atra paṅa‍kajādīnāṃ karādinā jaye śābdakramaḥ pradhānībhūto 'dhikaraṇānāmuparyuparibhāvaḥ,
                  kriyāṇāṃ ca tyāgatāratamyamityārthakramaśca nyagbhūto 'pradhāna ityubhayakrame 'pi
                  śabdapradhānatā&nbsp;||
               </p>
               
            </div> 
            
            <p>arthapradhānā yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘gaṅa‍ge devi dṛśā punīhi yamune mātaḥ punardarśanaṃ</span>
                     <span class="seg">saṃpraśno 'stu pitaḥ prayāga bhagavannyagrodha māṃ dhyāsyasi&nbsp;|</span>
                     </span>
                  <span class="l">
                     <span class="seg">taṃ hārāsilatāvataṃsavipulasthūlaṃsavakṣobhujaṃ</span>
                     <span class="seg">puṃbhāvaṃ bhavatāmavantinagarīnāthaṃ didṛkṣāmahe&nbsp;|| 212&nbsp;||’</span>
                     </span>
                  
               </div>
            </div>
            
            <p>atra gaṅa‍gāyamunāprayāganyagrodhatatpuṃbhāvāvantinagarīnāthalakṣaṇānāmarthānāṃ mukhyakrameṇa
               ‘ devi dṛśā punīhi’, ‘mātaḥ punardarśanam’, ‘pitaḥ saṃpraśnaḥ’, ‘bhagavanmāṃ dhyāsyasi’
               iti mukhyakrameṇaiva saṃbhramadbhirvacoviśeṣairabhyarthya<a href="" class="note" title="‘abhyarcā’ ka">*</a> ‘bhavatāmeva puṃbhāvamavantinagarīnāthaṃ didṛkṣāmahe’ iti yeyamabhyarthanābhaṅgiḥ
               sārthaparipāṭīkṛtā tasyāṃ ca ‘gaṅa‍ge’ yamune, prayāga, nyagrodha’ iti, ‘hārāsilatāvataṃsavipulavakṣaḥsthūlāṃsa’
               iti ca śabdaparipāṭī parasparamupamānopameyabhūte nyagbhavataḥ, seyamarthapradhānobhayaparipāṭī
               kramaḥ&nbsp;||
            </p>
            
            <div class="commentary">
               
               <p><b>gaṅa‍getyādi</b>&nbsp;| he gaṅa‍ge devi, dṛśā māṃ punīhi, he mātaryamune, punardarśanamastu, he pitaḥ prayāga,
                  bhavān svāpraśno 'stu susaṃvādo 'stu&nbsp;| he bhagavan nyagrodha akṣayavaṭa, māṃ dhyāsyasi,
                  smariṣyasi&nbsp;| tamavantinagarīnāthamujjiyinīpatiṃ, bhojarājaṃ nṛpaṃ vayaṃ didṛkṣāmahe
                  draṣṭumicchāmaḥ&nbsp;| kīdṛśam&nbsp;| hārakhaṅa‍galatākarṇālaṃkārairvipulāḥ pīnabāhumūlyuktavakṣobhujā
                  yasya tam&nbsp;| bhavatāmeva puṃbhāvaṃ puruṣarūpam&nbsp;| svāpraśna iti&nbsp;| svasya ﻿<span class="pageinfo">[page 535]</span>ā samantāt praśnaḥ saṃvādaḥ&nbsp;| yathā āpṛcchasvetyatra&nbsp;| vataṃsena karṇālaṃkāreṇa vipulaḥ
                  sthūlaścāṃso bāhumūlaṃ yatra vakṣasi tat&nbsp;| ‘vataṃsaḥ karṇapūre syāt’ iti viśvaḥ&nbsp;|
                  atrādaravatā vacanaracanenābhyarcya prārthanābhāṅgirarthaparipāṭīkṛtā&nbsp;| tasyāṃ ca
                  gaṅa‍gayā hārasya, yamunayāsilatāyāḥ, prayāgeṇa vataṃsavipulasthūlāṃsavakṣasaḥ, nyagrodhena
                  bhujasya śābdena krameṇa mitha upamānopameyabhāvo nyagbhūta ityubhayakrame 'rthapradhānatā&nbsp;||
                  iti kramālaṃkāranirūpaṇam&nbsp;||
               </p>
               
            </div> 
            
            <p>paryāyalaṃkāranirūpaṇam&nbsp;|</p> 
            
            <p>paryāyaṃ lakṣayati—</p>
            
            <div class="lg">
               <div class="kārikā">
                  <span class="l">miṣaṃ yaduktibhaṅgiryāvasaro yaḥ sa sūribhiḥ&nbsp;|</span>
                  <span class="l">nirākāṅa‍kṣo 'tha sākāṅa‍kṣaḥ paryāya iti gīyate&nbsp;|| 80&nbsp;||</span>
                  
               </div>
            </div>
            
            <div class="commentary">
               
               <p><b>miṣamiti</b>&nbsp;| yanmiṣam, yoktibhaṅgiḥ, yaścāvasaraḥ sa paryāyaḥ&nbsp;| miṣādyanyatama eva paryāya iti
                  lakṣaṇam&nbsp;||
               </p>
               
            </div> 
            
            <p>teṣu nirākāṅa‍kṣaṃ miṣaṃ yathā—</p>
            
            <div class="lg">
               <div class="udāharaṇa">
                  <span class="l">‘mayā vimuktā bāhireva vallakī vrajedavaś‍yāyakaṇaiśca sārdratām&nbsp;|</span>
                  <span class="l">drutaṃ tadenāṃ karavai nicolake kayācidevaṃ miṣato viniryaye 213’</span>
                  
               </div>
            </div>
            
            <p>atra ‘kayācidevaṃ miṣato viniryaye’ ityudarkābhidhānenākāṅa‍kṣā<a href="" class="note" title="‘nirākṛternirākāṅa‍kṣa’ ka ‘nirākṛteti’ kha">*</a>nivṛtternirākāṅa‍kṣametanmiṣaṃ nāma paryāyabhedaḥ&nbsp;||
            </p>
            
            <div class="commentary">
               
               <p><b>mayetyādi</b>| kayācinnāyikayā evamanena prakāreṇa miṣato vyājādviniryaye bahirbhūtam&nbsp;| tadevāha—mayā
                  tyaktā vallakī vīṇā bahireva gacchet&nbsp;| avaś‍yāyakaṇairhimalavaiḥ sārdratāṃ ca vrajet&nbsp;|
                  tata enāṃ śīghraṃ nicolake vastre 'haṃ karavai kariṣyāmi&nbsp;| 'avaś‍yāyastu nīhāraḥ’
                  ityamaraḥ&nbsp;| ‘nicolaḥ pracchadapaṭaḥ’ iti ca&nbsp;| udarka uttarakālaśuddhistadabhidhānaṃ
                  miṣaparyāyaḥ&nbsp;||
               </p>
               
            </div> 
            
            <p>tadeva sākāṅa‍kṣaṃ yathā—</p>
            
            <div class="lg">
               <div class="udāharaṇa">
                  <span class="l">‘daśatyasau parabhṛtaḥ sahakārasya mañjarīm&nbsp;|</span>
                  <span class="l">tamahaṃ vārayiṣyāmi yuvābhyāṃ svairamāsyatām&nbsp;|| 214&nbsp;||’</span>
                  
               </div>
            </div>﻿<span class="pageinfo">[page 536]</span>
            
            <p>atra ‘kayācidevaṃ miṣato viniryaye’ itivadudarkānabhidhānāt sākāṅa‍kṣametanmiṣaṃ nāma
               paryāyasya bhedaḥ&nbsp;||
            </p>
            
            <div class="commentary">
               
               <p><b>daśatītyādi</b>&nbsp;| asau parabhṛtaḥ pikaḥ sahakārasya bhañjarī daśati tamahaṃ vārayiṣyāmi&nbsp;| tato yuvābhyāṃ
                  svairaṃ svacchandamāsyatāmupaviś‍yatām&nbsp;| ‘svacchandamandayoḥ svairam’ iti viśvaḥ&nbsp;|
                  atrodarkānabhidhānātsākāṅa‍kṣatvam&nbsp;||
               </p>
               
            </div> 
            
            <p>nirākāṅa‍kṣoktibhaṅgiryathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘rājan rājasutā na pāṭhayati maṃ devyo 'pi tūṣṇīṃ sthitāḥ</span>
                     <span class="seg">kubje bhojaya māṃ kumāra kuśalaṃ<a href="" class="note" title="‘gamyate’ ga">*</a> nādyājjuke bhujyate&nbsp;|</span>
                     </span>
                  <span class="l">
                     <span class="seg">itthaṃ nātha śukastavāribhavane mukto 'dhvagaiḥ pañjarā-</span>
                     <span class="seg">ccitrasthānavalokya <a href="" class="note" title="‘sacivairnādyacāpi ki bhujyate’ iti, ‘śūnyūbalabhāvaikaikamābhāvate’ iti ca kāvyaprakāśe 'prastutapraśaṃsāyāmudāhṛte 'sminneva śloke pāṭhabhedaḥ">*</a>veś‍mavalabhīṣvekaikamābhāṣate&nbsp;|| 215&nbsp;||’</span>
                     </span>
                  
               </div>
            </div>
            
            <p>atrānayoktibhaṅa‍ga‍yā śūnyīkṛtārinagarasya narapateḥ kaścit pratāpaṃ varṇayati&nbsp;|
               tatra vākyasya paripūrṇatvena nirākāṅa‍kṣatvānnirākāṅa‍kṣeyamuktibhaṅgiḥ&nbsp;||
            </p>
            
            <div class="commentary">
               
               <p><b>rājannityādi</b>&nbsp;| he nātha he prabho, tabāribhavane śatrugṛhe itthamanenākāreṇa veś‍mavalabhīṣu gṛhoparikuṭīṣu
                  citralikhitānetānvilokya pratyekaṃ śuka ābhāṣate vadati&nbsp;| kīdṛśaḥ&nbsp;| adhvagaiḥ pathikaiḥ
                  pañjarānmuktastyaktaḥ&nbsp;| ābhāṣaṇasvarūpamāha—he rājan, rājasutā kumārikā māṃ na pāṭhayati&nbsp;|
                  devyo mahādevyo 'pi tūṣṇīṃ sthitāḥ kṛtamaunāḥ&nbsp;| he kubje, māṃ bhojya&nbsp;| he kumāra rājabālaka,
                  tava kuśalam&nbsp;| he ajjuke gaṇike, adya mayā na bhujyate&nbsp;| ‘devī kṛtābhiṣekāyām’ ityamaraḥ&nbsp;|
                  bāhulyena kubjāyāḥ śukabhojanaṃ nṛpagṛhe karma&nbsp;| ‘yuvarājastu kumāraḥ’ ityamaraḥ&nbsp;|
                  ‘nāṭyoktau gaṇikājjukā’ iti ca&nbsp;| atra pratāpavarṇane pūrṇavākyatayā nirākāṅa‍kṣatvam&nbsp;|
                  uktau tu bhaṅa‍garvvaktaiva&nbsp;||
               </p>
               
            </div> 
            
            <p>sākāṅa‍kṣa yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘śāntyai vo 'stu kapāladāma jagatāṃ patyuryadīyāṃ lipiṃ</span>
                     <span class="seg">kvāpi kvāpi gaṇāḥ paṭhanti ṣadaśo nātiprasiddhākṣarām&nbsp;|</span>
                     </span>﻿<span class="pageinfo">[page 537]</span>
                  <span class="l">
                     <span class="seg">viśvaṃ sakṣyati vakṣyati kṣitimapāmīśiṣyate 'śiṣyate<a href="" class="note" title="‘śiṣyate’ ga">*</a></span>
                     <span class="seg">nāgai rāgiṣu raṃsyate 'tsyati jagannirvekṣyati dyāmiti&nbsp;|| 216&nbsp;||’</span>
                     </span>
                  
               </div>
            </div>
            
            <p>atrānayoktibhaṅa‍ga‍yā brahmādyastamaye 'pyanastamitasya bhagavato maheśvarasya prabhāvo
               varṇyate, tatra ca ‘yadīyāṃ lipiṃ kvāpi kvāpi gaṇmāḥ paṭhanti padaśo nātiprasiddhākṣarām’
               ityanenaiva vākye 'sminnākāṅa‍kṣotthāpyate&nbsp;| sā ca ‘viśvaṃ srakṣyati’ ityasminnīdṛśī—brahmāṇāṃ<a href="" class="note" title="‘brahmāṇaśca’ iti yuktaṃ pratibhāti&nbsp;| ‘caturyugasahasrānte brahmāṇo dinamucyate’ ityatra pramāṇam">*</a> caturyugasahasrānte dinamekamiti mānenaiṣa varṣaśatajīvī viśvaṃ srakṣyati brahmeti
               jñāpyate, kapālaṃ cāsya bhagavato bhūṣaṇaṃ bhaviṣyati<a href="" class="note" title="‘bhaviṣyatīti’ ka kha">*</a>&nbsp;| ‘vakṣyati kṣitim’ ityasminnīdṛśī—brahmāṇāmayaṃ<a href="" class="note" title="‘brahmāṇāmevaṃ varṣaśatena’ iti bhavet&nbsp;| yatra brāhme varṣe mānuṣacaturyugasahasrātmakamekaṃ dinamityarthaḥ">*</a> (?) varṣaśatenaikaṃ dinamiti mānenaiṣa puruṣāyuṣajīvī kṣitiṃ vakṣyati viṣṇuriti jñāpyate,
               kapālaṃ cāsya bhagavato bhūṣā bhaviṣyatīti&nbsp;| evam ‘apāmīśiṣyate—’ ityādiṣu varuṇakāmayamendraviṣayatvena
               yojanīyam&nbsp;| seyamanekaprakāreṇa brahmādīnāṃ sākṣādanabhidhānena sākāṅa‍kṣoktibhaṅgi&nbsp;||
            </p>
            
            <div class="commentary">
               
               <p><b>śāntyā ityādi</b>&nbsp;| jagatāṃ patyurharasya kapāladāma lalāṭamālā vo yuṣmākaṃ śāntyai śamāyāstu&nbsp;| pañcavakratayā
                  kapālānāṃ mālā&nbsp;| yadīyāṃ lipiṃ yatsaṃbandhinīmakṣarālīṃ gaṇā nandyādayaḥ kvāpi padaśaḥ
                  padakrameṇa paṭhanti vācayanti&nbsp;| kīdṛśīm&nbsp;| nātiprasiddhavarṇām&nbsp;| ata eva kvācitkaḥ
                  pāṭhaḥ&nbsp;| pāṭhaviṣayamāha—ayaṃ śivo viśvaṃ jagat srakṣyati nirmāsyati&nbsp;| kṣitiṃ bhūmiṃ
                  kkṣyati dhārayiṣyati&nbsp;| apāmīśiṣyate jaleṣvaiśvaryaṃ lapsyate&nbsp;| nāgaiḥ sarpairaśiṣyate
                  bhokṣyate&nbsp;| ayaṃ rāgiṣu viṣayāsakteṣu raṃsyate krīḍiṣyati&nbsp;| jagadayamatsyasi bhakṣiṣyati&nbsp;|
                  dyāṃ svargaṃ nirvekṣyatyupabhokṣyati&nbsp;| iti&nbsp;| srakṣyatīti ‘sṛja visarge’ lṛṭū&nbsp;| ‘sṛjidṛśorjhalyamakiti’
                  ﻿<span class="pageinfo">[page 538]</span> 6|1| 58’ ityam&nbsp;| vakṣyatīti ‘vaha prāpaṇe’ lṛṭ&nbsp;| ‘ṣạdhoḥ kaḥ si 8|2|41’ iti katvam&nbsp;|
                  īśiṣyata iti ‘īśa aiśvarye’ lṛṭ&nbsp;| aśiṣyata iti ‘aśa bhojane’ lṛṭi karmaṇi&nbsp;| raṃsyata
                  iti ‘ramu krīḍāyām’ lṛṭ&nbsp;| atsyatīti ‘ada bhakṣaṇe’ lṛṭ&nbsp;| nirvekṣyatīti nipūrvāt viśerlṛṭ&nbsp;|
                  astasamaye vināśe&nbsp;| brahmaṇā karaṇenedṛśī ākāṅa‍kṣa&nbsp;| caturṇāṃ yugānāmekasahasreṇa
                  brahmaṇa ekaṃ dinam&nbsp;| anenaiva krameṇāhorātrādikam&nbsp;| īdṛś‍yākāṅa‍kṣā&nbsp;| śatasaṃkhyabrahmāpavargāntaramekaṃ
                  dinaṃ vaiṣṇavam&nbsp;| anenaiva krameṇāhorātrādikam&nbsp;| puruṣāyuṣeti acaturādau nipātitam&nbsp;|
                  apāmīśiṣyata iti varuṇādayo jñeyāḥ&nbsp;| atra brahmādīnāṃ sākṣādabhidhānābhāvāt sākāṅa‍kṣatā&nbsp;||
               </p>
               
            </div> 
            
            <p>avasaro nirākāṅa‍kṣo yathā—</p>
            
            <div class="lg">
               <div class="udāharaṇa">
                  <span class="l">‘atha taiḥ paridevitākṣarairhṛdaye digdhaśarairivārditaḥ<a href="" class="note" title="‘ādita’ iti kumārasaṃbhavaṭīkāyāṃ mallināthavṛtaḥ pāṭhaḥ">*</a>&nbsp;|</span>
                  <span class="l">ratimabhyupapattumāturāṃ madhurātmānamadarśayatpuraḥ&nbsp;|| 217&nbsp;||’</span>
                  
               </div>
            </div>
            
            <div class="commentary">
               
               <p><b>athetyādi</b>&nbsp;| anantaraṃ madhurvasanto 'gre ātmānamadarśayat darśitavān&nbsp;| kiṃ kartum&nbsp;| āturāṃ
                  vihvalāṃ ratiṃ kāmavadhūmabhyupapattuṃ bodhayitum&nbsp;| kīdṛśaḥ&nbsp;| taiḥ paridevitākṣarairvilāpākṣarairdigdharviṣāktaśarairivārditaḥ
                  pīḍitaḥ&nbsp;| ‘vilāpaḥ paridevanam’ ityamaraḥ&nbsp;| ‘digdho viṣāktabāṇe syātpuṃsi lipte 'nyaliṅa‍gakaḥ’
                  iti medinīkāraḥ&nbsp;| nānārthatvādeva, niyamārthaṃ śarapadamiha&nbsp;| atra vasantavirbhāvaprastāvo
                  nirapekṣa eveti nirākāṅa‍kṣatvam&nbsp;||
               </p>
               
            </div> 
            
            <p>atra</p>
            
            <div class="lg">
               <div class="udāharaṇa">
                  <span class="l">‘kva nu te hṛdayaṃgamaḥ sakhā kusumāyojitakārmuko madhuḥ&nbsp;|</span>
                  <span class="l">na khalūgraruṣā pinākinā gamitaḥ so 'pisuhṛdgatāṃ gatim&nbsp;|| 218&nbsp;||’</span>
                  
               </div>
            </div>
            
            <p>iti yāni rateḥ paridevitākṣarāṇi tairākṛṣṭahṛdayasya madhoryo 'yamātmadarśanāya prastāvaḥ
               so 'yaṃ na kiṃcanākāṅa‍kṣatīti nirākāṅa‍kṣo 'yamavasaraḥ paryāyasya bhedaḥ&nbsp;||
            </p>
            ﻿<span class="pageinfo">[page 539]</span>
            
            <p>sākāṅa‍kṣo yathā—</p>
            
            <div class="lg">
               <div class="udāharaṇa">
                  <span class="l">‘ajjavi bālo dāmoaro tti ia jampie jasoāe&nbsp;|</span>
                  <span class="l">kahṇamuhapesiacchaṃ ṇihuaṃ hasiaṃ vaavahūe<a href="" class="note" title="gāthāsaptaśatyāṃ tu ‘vaavahūhiṃ’ ithi pāṭhaḥ, ‘vrajavadhūbhiḥ’ iti chāyā ca">*</a>&nbsp;|| 219&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[adyāpi bālo dāmodara itīti jalpite yaśodayā&nbsp;|</span>
                  <span class="l">kṛṣṇamukhapreṣitākṣaṃ nibhṛtaṃ hasitaṃ vrajavadhvā<a href="" class="note" title="gāthāsaptaśatyāṃ tu ‘vaavahūhiṃ’ ithi pāṭhaḥ, ‘vrajavadhūbhiḥ’ iti chāyā ca">*</a>&nbsp;||]</span>
                  
               </div>
            </div>
            
            <p>atra ‘adyāpi bālo dāmodaraḥ’ iti yaśodayā kṛtaprastāvanasya kṛṣṇasya vakre vinyastalocanayā
               tadrahasyavedinyā vrajavadhūmatallikayā yadetannibhṛtaṃ hasitaṃ tat tavāmbā <a href="" class="note" title="‘bālatvam’ ga">*</a>bālaṃ tvāṃ brūte, tvaṃ tu mādṛśībhirnidhuvanavidagdhābhirdivāniśaṃ yamunānikuñjodareṣu
               viharasītyādinārthajātena sākāṅkṣamiti sākāṅa‍kṣo 'yamavasaraḥ paryāyasya bhedaḥ&nbsp;||
            </p>
            
            <div class="commentary">
               
               <p><b>ajjavi ityādi</b>&nbsp;| “adyāpi bālo dāmodaka itīti jalpite yaśodayā&nbsp;| kṛṣṇamukhapreṣitākṣaṃ nibhṛtaṃ hasitaṃ
                  vrajavadhvā&nbsp;||” yaśodayā kṛṣṇabālya udbhāvite vrajavadhūḥ smeraṃ dṛṣṭa‍vā kācit kasyaicit
                  kathayati—<b>adyāpīti</b>&nbsp;| yaśodayādyāpi dāmodaro bāla evetyukte kayācidnopavadhvā kṛṣṇamukhe preṣitaṃ nyastamakṣi
                  yatra hasite evaṃ nibhṛtamekānte hasitam&nbsp;| raho rahasyamekāntaceṣṭā&nbsp;| matallikā praśastā&nbsp;|
                  ‘matallikā macarcikā prakāṇḍamuddhatallajau&nbsp;| praśastavācakānyamūni’ ityamaraḥ&nbsp;| nidhuvanaṃ
                  suratam&nbsp;| ‘nidhuvanamāyojanamāhuḥ’ iti hārāvalī&nbsp;| atrānekenārthajāteva sākāṅa‍kṣatā
                  vyaktaiva&nbsp;|| iti paryāyālaṃkāranirūpaṇam&nbsp;||
               </p>
               
            </div> 
            
            <p>atiśayokta‍yalaṃkāraḥ&nbsp;|</p> 
            
            <p>atiśayalakṣaṇamāha—</p>
            
            <div class="lg">
               <div class="kārikā">
                  <span class="l">vivakṣayā viśeṣasya lokasīmātivartinī&nbsp;|</span>
                  <span class="l">asāvatiśayoktiḥ syādalaṃkārottamā ca sā&nbsp;|| 81&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">sā ca prāyo guṇānāṃ ca kriyāṇāṃ copakalpate<a href="" class="note" title="‘copakalpate’ ka kha">*</a>&nbsp;|</span>
                  <span class="l">nahi dravyasya jātervā bhavatyatiśayaḥ kacit&nbsp;|| 82&nbsp;||</span>
                  
               </div>
            </div>
            ﻿<span class="pageinfo">[page 540]</span>
            
            <div class="lg">
               <div class="kārikā">
                  <span class="l">prabhāvātiśayo yaśca yaścānubhavanātmakaḥ&nbsp;|</span>
                  <span class="l">anyonyātiśayo yaśca te 'pi nātiśayātpṛthak&nbsp;|| 83&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">alaṃkārāntarāṇāmapyekamāhuḥ parāyaṇam&nbsp;|</span>
                  <span class="l">vāgīśamahitāmuktimimāmatiśayāhva yām&nbsp;|| 84&nbsp;||</span>
                  
               </div>
            </div>
            
            <div class="commentary">
               
               <p><b>vivakṣeti</b>&nbsp;| viśeṣasya prakarṣasya lokasīmātivartinī lokamaryādātiśayitā yā vivakṣā vaktumicchā
                  sātiśayoktiḥ&nbsp;| kevalasya, akhaṇḍāyā jāteścātiśayābhāvā‍dguṇakriyayorevātiśaya ityāha—<b>sā ceti</b>&nbsp;| upakalpyate samarthyate&nbsp;|| <b>alamiti</b>&nbsp;| na kevalaṃ prabhāvādīnāmevātiśayoktirapi tvalaṃkārāṇāmapīmāmatiśayāmidhānāmuktimekaṃ
                  parāyaṇamāśraye vadanti&nbsp;| kīdṛśīm&nbsp;| vāgīśena vākpatinā mahitāṃ pūjitām&nbsp;| ‘parāyaṇamāśraye’
                  iti viśvaḥ&nbsp;||
               </p>
               
            </div> 
            
            <p>tatra guṇātiśayena mahattvātiśayo yathā—</p>
            
            <div class="lg">
               <div class="udāharaṇa">
                  <span class="l">‘aho viśālaṃ bhūpāla bhuvanatritayodaram&nbsp;|</span>
                  <span class="l">māti mātumaśakyo 'pi yaśorāśiryadatra te&nbsp;|| 220&nbsp;||’</span>
                  
               </div>
            </div>
            
            <p>atraivaṃ yaśorāśoraśakyamānasyāpyatiśayokta‍ya viśeṣavivakṣā&nbsp;| yena tribhuvanodaramapi
               saṃkīrṇamāśaṅa‍kyate; so 'yaṃ mahattvātiśayo nāmātiśayabhedaḥ&nbsp;||
            </p>
            
            <div class="commentary">
               
               <p><b>aho ityādi</b>&nbsp;| he bhūpāla, yasmādatra bhuvanatritayodare mātuṃ paricchettumaśakyo 'pi tava yaśorāśirmāti
                  saṃmāti&nbsp;| tasmādbhuvanatritayodaraṃ viśālamatrāho āścaryam&nbsp;| atra yaśorāśirūpasya
                  guṇasyātiśayena mahattvātiśayaḥ sphuṭa eva&nbsp;||
               </p>
               
            </div> 
            
            <p>tanutvātiśayo yathā—</p>
            
            <div class="lg">
               <div class="udāharaṇa">
                  <span class="l">‘stanayorjaghanasyāpi madhye madhyaṃ priye tava&nbsp;|</span>
                  <span class="l">asti nāstīti saṃdeho na me 'dyāpi nivartate&nbsp;|| 221&nbsp;||’</span>
                  
               </div>
            </div>
            
            <p>atraivaṃ madhyasya lokasīmatikrameṇa tānavātiśayavivakṣā yena tadasti nāstīti vā saṃdihyate;
               so 'yaṃ tanutvātiśayo nāmātiśayabhedaḥ&nbsp;||
            </p>
            ﻿<span class="pageinfo">[page 541]</span>
            
            <div class="commentary">
               
               <p><b>stanayorityādi</b>&nbsp;| he priye, tava stanayorjaghanasyāpi madhye 'ntarāle madhyamavalagnamatikṛśatvādasti
                  nāstīti saṃdeho mamādyāpi na nivartate&nbsp;| atra tānavasya tanutvasyātiśayaḥ&nbsp;| <b>loketi</b>&nbsp;| nahi lokaḥ payodharabharasthityanyathānupapattyāpi madhyaṃ niścinotītyarthaḥ&nbsp;||
               </p>
               
            </div> 
            
            <p>kāntyatiśayo yathā—</p>
            
            <div class="lg">
               <div class="udāharaṇa">
                  <span class="l">‘mallikāmālabhāriṇyaḥ sarvāṅa‍gīṇārdracandanāḥ&nbsp;|</span>
                  <span class="l">kṣaumavatyo na lakṣyante jyotsnāyāmabhisārikāḥ&nbsp;|| 222&nbsp;||’</span>
                  
               </div>
            </div>
            
            <p>atraivaṃ candrālokasya lokasīmātikrameṇa bāhulyotkarṣavivakṣā&nbsp;| yena tasmin samānābhihāreṇābhisārikā
               api na lakṣyante so 'yaṃ kāntyatiśayo nāmātiśayabhedaḥ&nbsp;|| athāsya pihitātko viśeṣaḥ&nbsp;|
               ucyate&nbsp;| pihite candrātapasyotkarṣeṇābhisārikātiraskāro vivakṣyate, iha tvabhisārikātiraskāreṇa
               candrātapotkarṣa iti&nbsp;||
            </p>
            
            <div class="commentary">
               
               <p><b>malliketyādi</b>&nbsp;| īdṛś‍yo 'bhisārikā jyotsnāyāṃ candrakiraṇe 'pi na lakṣyante na jñāyante kenāpi&nbsp;|
                  kīdṛśyaḥ&nbsp;| mallikā mālatī tasyā mālāṃ bibhrati&nbsp;| <a href="" class="note" title="‘iṣṭakeṣīkāmālānāṃ citatūlabhāriṣu 6|3|65’ iti bhāvyam">*</a>‘māleṣīkāṣṭakānāṃ bhāratūlahi(ci)teṣu’ iti hrasvaḥ&nbsp;| sarvāṅa‍gīṇaṃ sarvāṅa‍gavyāpakamārdraṃ
                  candanaṃ yāsāṃ tāḥ&nbsp;| kṣaumavatyo dukūlayuktāśca&nbsp;| kṣauma iti ‘ṭukṣu śabde’ iti manin&nbsp;|
                  kṣumā prajñāditvāt svārthe 'ṇ vṛddhiśca&nbsp;| ata eva ‘kṣumavat’ ityapi pāṭhaḥ&nbsp;| atra
                  candrakānteratiśayaḥ sphuṭa eva&nbsp;| ‘abhihāro 'bhiyogaḥ syāt’ iti medinīkāraḥ&nbsp;| lokasīmātikramaśca
                  nahi śuklāmbaratayā jyotsnāyāmabhisārikā na lakṣyanta iti lokasīmetyarthaḥ&nbsp;| utkarṣarūpasyārthasyobhayatra
                  vivakṣaṇāt pihitakāntyatiśayayorabhedaḥ&nbsp;| kimiti pṛcchati—<b>atheti</b>&nbsp;| uttaram&nbsp;| <b>pihita iti</b>&nbsp;| candrātapotkarṣatayā taulye 'pi pihite tenābhisārikātiraskāra iha tu tasyāstiraskāreṇa
                  candrātapotkarṣa iti prakārābhyāṃ tayorbheda ityāśayaḥ&nbsp;||
               </p>
               
            </div> 
            
            <p>prabhāvātiśayo yathā—</p>
            
            <div class="lg">
               <div class="udāharaṇa">
                  <span class="l">‘taṃ daïāhiṇṇāṇaṃ<a href="" class="note" title="‘bhiṇṇāṇaṃ’ ga">*</a> jammi vi aṅa‍gammi rāhaveṇa ṇa ṇimiam&nbsp;|</span>
                  <span class="l">sīāparimaṭṭeṇa va ụ̄dho teṇa vi ṇirantaraṃ romañco&nbsp;|| 223&nbsp;||’</span>
                  
               </div>
            </div>
            ﻿<span class="pageinfo">[page 542]</span>
            
            <div class="lg">
               <div class="chāyā">
                  <span class="l">[taddayitābhijñānaṃ yasminnapyaṅa‍ge rāghaveṇa na nyastam&nbsp;|</span>
                  <span class="l">sītāparimṛṣṭenevoḍhastenāpi<a href="" class="note" title="‘setubandhe’ tu ‘vụ̄dho’ iti pāṭhaḥ, ‘vyūḍhaḥ’ (viśeṣeṇoḍhaḥ) iti chāyā ca">*</a> nirantaraṃ romāñcaḥ&nbsp;||]</span>
                  
               </div>
            </div>
            
            <p>atra dayitābhijñānasya yo 'yaṃ romāñcakriyāviśeṣaḥ sa kriyātiśayasyaiva bhedaḥ prabhāvātiśaya
               ucyate&nbsp;||
            </p>
            
            <div class="commentary">
               
               <p><b>tamityādi</b>&nbsp;| ‘taddayitābhijñānaṃ yasminnapyaṅa‍ge rāghaveṇa na nirbhitam&nbsp;| sītā parispṛṣṭeneva
                  vyūḍhastenāpi nirantaraṃ romāñcaḥ&nbsp;||” iha taddayitāyā vallabhāyāḥ sītāyā abhijñānaṃ
                  cihnaṃ maṇirūpaṃ yasminnapyaṅa‍ge rāmeṇa na nirmitaṃ na nihitaṃ tenāpyaṅa‍gena sītayā
                  pari sarvatobhāvena spṛṣṭeneva nirantaraṃ yathā bhavatyevaṃ romāñco vyụ̄dho dhṛtaḥ&nbsp;|
                  ‘abhijñānaṃ bhavec‍cihne’ iti śāśvataḥ&nbsp;| atra romāñcahetukriyātiśayena prabhāvātiśaya
                  eva vivakṣitaḥ&nbsp;||
               </p>
               
            </div> 
            
            <p>anubhāvātiśayo yathā—</p>
            
            <div class="lg">
               <div class="udāharaṇa">
                  <span class="l">‘vimaliarasāaleṇa vi visaharavaïṇā adiṭṭhamūlaccheam&nbsp;|</span>
                  <span class="l">appattatuṅa‍gasiharaṃ tihuaṇaharaṇe pavạdḥdhieṇa<a href="" class="note" title="setubandhe ‘tihuaṇaharaṇaparivạdḥdhieṇa’ iti pāṭhabhedaḥ ‘tribhuvanaharaṇaparivardhitena’ iti chāyābhedaśca">*</a> vi hariṇā&nbsp;|| 224&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[vimarditarasātalenāpi viṣadharapatinādṛṣṭamūlacchedam&nbsp;|</span>
                  <span class="l">aprāptatuṅa‍gaśikharaṃ tribhuvanaharaṇe <a href="" class="note" title="setubandhe ‘tihuaṇaharaṇaparivạdḥdhieṇa’ iti pāṭhabhedaḥ ‘tribhuvanaharaṇaparivardhitena’ iti chāyābhedaśca">*</a>pravardhitenāpi hariṇā&nbsp;||]</span>
                  
               </div>
            </div>
            
            <p>atra rasātalamapi mṛdnatā śeṣeṇāpi ca tasya mūlaṃ na dṛṣṭam, tribhuvanamapyullaṅa‍ghayatā
               hariṇāpi na tuṅa‍gaśikharāṇi prāptānīti yadetallokasīmātikrameṇa viśeṣavyavasthayā
               parvatānubhāvabhaṇanaṃ so 'yamanubhūyamānamāhātmyātiśayasyaiva bhedo 'nubhāvātiśaya
               ucyate&nbsp;||
            </p>
            
            <div class="commentary">
               
               <p><b>vimalia ityādi</b>&nbsp;| ‘'vimarditarasātalenāpi viṣadharapatinādṛṣṭamūlacchedam&nbsp;| aprāptatuṅa‍gaśikharaṃ
                  tribhuvanaharaṇapravardhitenāpi hariṇā&nbsp;||” iha suvelaṃ kīdṛśam&nbsp;| viṣaparapatinā śeṣeṇādṛṣṭo
                  mūlasya chedaḥ śeṣo yasya tam&nbsp;| kīdṛśena&nbsp;| vimarditaṃ ﻿<span class="pageinfo">[page 543]</span>vimalitaṃ nirmalīkṛtaṃ vā rasātalaṃ yena tena&nbsp;| punaḥ kīdṛśam&nbsp;| hariṇā trivikrameṇāpyaprāptatuṅa‍gaśikharam&nbsp;|
                  kīdṛśena&nbsp;| tribhuvanaharaṇāya sarvato bhāvādvardhitena vṛddhiṃ gatena&nbsp;| mṛdnatā mardayatā&nbsp;|
                  atra parvatānubhāvātiśayavivakṣayātiśayaḥ sa ca tairanubhūyamāna eva&nbsp;||
               </p>
               
            </div> 
            
            <div class="lg">
               <div class="udāharaṇa">
                  <span class="l">‘raṇadujjao dahamuho surā avajjhā a tihuaṇassa ime&nbsp;|</span>
                  <span class="l">paḍaï aṇatthotti phuḍaṃ vihīsaṇena phuḍiāharaṃ ṇīsasiam 225’</span>
                  
               </div>
            </div>
            
            <div class="lg">
               <div class="chāyā">
                  <span class="l">[raṇadurjayo daśamukhaḥ surā avadhyāśca tribhuvanasyeme&nbsp;|</span>
                  <span class="l">patatyanartha iti sphuṭaṃ vibhīṣaṇena sphuṭitādharaṃ niśvasitam&nbsp;||</span>
                  
               </div>
            </div>
            
            <p>atra daśāsyaḥ samare na jīyate, surāścāmaratvānna vadhyante, tayośca parasparaṃ saṃghaṭṭakriyātiśayāttribhuvanamapi
               kṣayaṃ yāsyatīti yeyamanyonyakriyātiśayabhaṇanāllokasīmātikrameṇa viśeṣavivakṣā so
               'yaṃ kriyātiśayo nāmātiśaya evānyonyātiśaya ucyate&nbsp;||
            </p>
            
            <div class="commentary">
               
               <p><b>raṇetyādi</b>&nbsp;| “raṇadurjayo daśamukhaḥ surā avadhyā aho tribhuvanasyāsau&nbsp;| patatyanartha iti sphuṭaṃ
                  vibhīṣaṇena sphuṭitādharaṃ niśvasitam&nbsp;||” iha sphuṭitādharaṃ vyaktīkṛtādharaṃ yathā
                  syādevaṃ vibhīṣaṇena rāvaṇabhrātrā niśvasitaṃ niśvāsastyaktaḥ sphuṭaṃ vyaktameva&nbsp;|
                  kutaḥ&nbsp;| daśāsyo raṇe durjayaḥ, surā devā amaratvādavadhyāḥ&nbsp;| aho āścaryamasau tribhuvanasyānarthaḥ
                  patatīti&nbsp;| itirhetau&nbsp;| atra daśāsyasurayoranyonyakriyātiśayokteranyonyātiśayaḥ&nbsp;| sakalabhuvanakṣayakāritayā
                  lokasīmātipātaḥ&nbsp;|| ityatiśayokt‍yalaṃkāranirūpaṇam&nbsp;||
               </p>
               
            </div> 
            
            <p>śleṣālaṃkāranirūpaṇam&nbsp;|</p> 
            
            <p>śleṣaṃ lakṣayati—</p>
            
            <div class="lg">
               <div class="kārikā">
                  <span class="l">śleṣo 'nekārthakathanaṃ padenaikena kathyate&nbsp;|</span>
                  <span class="l">padakriyākārakaiḥ syādbhinnābhinnaiḥ sa ṣaḍ‍vidhaḥ&nbsp;|| 85&nbsp;||</span>
                  
               </div>
            </div>
            
            <div class="commentary">
               
               <p><b>śleṣa iti</b>&nbsp;| ekena padena vibhaktyantenānekeṣāmarthānāṃ kathanaṃ yatra sa śleṣaḥ kathyate&nbsp;|
                  ekarūpānvitamanekārthaṃ vacaḥ śleṣa iti lakṣaṇam&nbsp;| sa ca ṣaḍvidhaḥ padādibhiḥ syāt&nbsp;||
               </p>
               
            </div> 
            ﻿<span class="pageinfo">[page 544]</span>
            
            <p>teṣu bhinnapado yathā—</p>
            
            <div class="lg">
               <div class="udāharaṇa">
                  <span class="l">‘doṣākareṇa <a href="" class="note" title="‘rājamārgābhigāminā’ gha">*</a>saṃbadhnannakṣatrapathavartinā&nbsp;|</span>
                  <span class="l">rājñā pradoṣo māmitthamapriyaṃ kiṃ na bādhate&nbsp;|| 226&nbsp;||’</span>
                  
               </div>
            </div>
            
            <p>atra ‘pradoṣo rātreḥ prathamayāmaḥ kimiti priyārahitaṃ māṃ na bādhate’ ityukteryuktimāha—itthamanubhūyamānena
               prakāreṇa&nbsp;| rājñā saṃbadhnan&nbsp;| kīdṛśena&nbsp;| doṣākareṇa nakṣatrapathavartineti&nbsp;| yo hi
               doṣāṇāmākareṇa rājamārgātigāminā ca rājñā prakṛṣṭadoṣaḥ saṃbadhyate so 'priyamavaśyaṃ<a href="" class="note" title="‘so 'pi priyam’ ga">*</a> bādhata eva; tadatra pūrvasminprākaraṇike 'rthe dvitīyo 'rtho 'prākaraṇikaḥ padabhedenopaśliṣyamāṇo
               bhinnapadaśleṣāpadeśamāsādayati&nbsp;||
            </p>
            
            <div class="commentary">
               
               <p><b>doṣetyādi</b>&nbsp;| prakṛṣṭo doṣo dūṣaṇaṃ yasya sa durjano māṃ kiṃ na bādhate, kiṃtu bādhata eva&nbsp;|
                  māṃ kīdṛśam&nbsp;| apriyaṃ tasya dveṣyam&nbsp;| kīdṛśaḥ&nbsp;| itthamanubhūyamānena prakāreṇa rājñā
                  bhūpena saha saṃbadhnan yuñjan&nbsp;| ātmānamityadhyāhāryam&nbsp;| atra karmavadbhāvo na kṛtaḥ
                  saṃbadhyamāna ityarthatvāt&nbsp;| rājñā kīdṛśena&nbsp;| doṣāṇāṃ dūṣaṇānāmākareṇa sthānena&nbsp;|
                  kṣatrapathaḥ kṣatriyamārgastatra vartituṃ śīlaṃ yasya tena&nbsp;| paścānnakārasaṃbandhaḥ&nbsp;|
                  kṣatriyadharmaśūnyenetyarthaḥ&nbsp;| pakṣe pradoṣo rajanīmukhaṃ māmapriyaṃ priyārahitaṃ
                  kiṃ na bādhate kiṃtu bādhata eva&nbsp;| kīdṛśaḥ&nbsp;| rājñā candreṇetthaṃ saṃbadhyamānaḥ&nbsp;|
                  kīdṛśena&nbsp;| doṣākareṇa rātrikareṇa&nbsp;| nakṣatrapathaṃ vyoma tadavasthitiśīlena ca&nbsp;| atra
                  rājapadamabhinnam&nbsp;| śeṣapadānāṃ bhedādbhinnapadaśleṣaḥ&nbsp;||
               </p>
               
            </div> 
            
            <p>abhinnapado yathā—</p>
            
            <div class="lg">
               <div class="udāharaṇa">
                  <span class="l">‘asāvudayamārūḍhaḥ kāntimān raktamaṇḍalaḥ&nbsp;|</span>
                  <span class="l">rājā harati lokasya<a href="" class="note" title="‘sarvasya’ ga">*</a> hṛdayaṃ mṛdubhiḥ karaiḥ&nbsp;|| 227&nbsp;||’</span>
                  
               </div>
            </div>
            
            <p>atrāyamudīyamānaścandramā lokasya hṛdayaṃ haratītyukteryuktimāha—rājānuraktamaṇḍala
               udayī mṛdukaraḥ kāntimāniti&nbsp;| yo hyevaṃbhūto rājā ﻿<span class="pageinfo">[page 545]</span>so 'vaśyaṃ lokasya hṛdayahārī bhavati&nbsp;| atrāpi ca prākaraṇike 'rthe 'prākaraṇika upaśliṣyamāṇaḥ
               padānāmabhedenābhinnapadaśleṣo bhavati&nbsp;||
            </p>
            
            <div class="commentary">
               
               <p><b>asāvityādi</b>&nbsp;| asau rājā nṛpo mṛdubhirapīḍākaraiḥ karai rājagrāhyairlokasya hṛdayaṃ harati&nbsp;| kīdṛśaḥ&nbsp;|
                  udayaṃ vṛddhimārūḍhaḥ prāptaḥ&nbsp;| kāntimān śobhāyuktaḥ&nbsp;| raktamanuraktaṃ maṇḍalaṃ deśo
                  yasya saḥ&nbsp;| pakṣe asau rājā candraḥ karaiḥ kiraṇairmṛdubhiḥ śītalairjanasya hṛdayaṃ
                  harati gṛhṇāti&nbsp;| kīdṛśaḥ&nbsp;| udayamudayādrimupagataḥ&nbsp;| kāntimān dīptiyukto raktamaṇḍalo
                  lohitabimbaśca&nbsp;| ‘udayo vṛddhāvudayaparvate’ iti viśvaḥ&nbsp;| 'maṇḍalaṃ bimbadeśayoḥ’
                  iti ca&nbsp;| atra rājādipadānāmabhedenābhinnapadaśleṣatvam&nbsp;||
               </p>
               
            </div> 
            
            <p>bhinnakriyo yathā—</p>
            
            <div class="lg">
               <div class="udāharaṇa">
                  <span class="l">‘madhurā rāgavardhinyaḥ komalāḥ kokilāgiraḥ&nbsp;|</span>
                  <span class="l">ākarṇyante madakalāḥ śliṣyante cāsitekṣaṇāḥ&nbsp;|| 228&nbsp;||’</span>
                  
               </div>
            </div>
            
            <p>atra ‘ākarṇyante, śliṣyante ca’ iti kriyāpadadvitayasya prādhānyataḥ samuccayenopāttasya
               ‘madhurā—’ ityādibhiḥ śliṣṭapadaiḥ ‘kokilāgiraḥ', ‘asitekṣaṇāḥ’ iti vā viśeṣyaikapadavarjaṃ
               paryāyataḥ saṃbandho bhavati&nbsp;| tadyathā—ākarṇyante&nbsp;| kāḥ&nbsp;| kokilāgiraḥ&nbsp;| kīdṛśyaḥ&nbsp;|
               madhurāḥ, rāgavardhinyaḥ, komalāḥ&nbsp;| punarapi kiṃbhūtāḥ&nbsp;| āsite upaveśite niścalīkṛte
               antaḥpramodānubhāvādīkṣaṇe yābhistāstathā&nbsp;| sarvo 'pi hi madhuraṃ śabdamākarṇayan
               niścalākṣo bhavati&nbsp;| śliṣyante ca&nbsp;| kāḥ&nbsp;| asitekṣaṇāḥ hariṇacakṣuṣaḥ&nbsp;| kiṃbhūtāḥ&nbsp;|
               madakalāḥ, kokilāgiraḥ, komalāḥ, rāgavardhinyaḥ, madhurā iti&nbsp;| so 'yaṃ dvayorvibhinnakriyayorbhinnārthe<a href="" class="note" title="‘bhinnārthaikarūpāṇām’ kha">*</a> ca rūpiṇāṃ padārthānāmupaśleṣo bhinnakriyaḥ śleṣa ucyate&nbsp;||
            </p>
            
            <div class="commentary">
               
               <p><b>madhurā ityādi</b>&nbsp;| kokilāgira ākarṇyante, asitekṣaṇāḥ śyāmanetrāḥ priyānāśliṣyante ca&nbsp;| kīdṛśyaḥ&nbsp;|
                  madhurāḥ śrutisukhā ramyāśca&nbsp;| rāgavardhinyo 'nurāgajanikā ratijanikāśca&nbsp;| komalā
                  manojñā mṛdvaṅa‍gyaśca&nbsp;| madakalā yauvanavasantādikṛta-﻿<span class="pageinfo">[page 546]</span>madamadhurāḥ&nbsp;| madena madyavikāreṇa kaladhvaniyuktāśca&nbsp;| āsite upaveśite niścalīkṛte
                  'ntaḥpramodānubhavādīkṣaṇe yābhistāsāṃ madhuraṃ ravamākarṇayanniścalākṣo bhavati&nbsp;|
                  pakṣe 'sitekṣaṇāḥ&nbsp;| kīdṛśyaḥ&nbsp;| kokilānāmiva giro yāsāṃ tāḥ&nbsp;| atra kriyābhedādbhinnakriyatvamitarapadānāmabhinnānāmevārthadvayabodhakatā&nbsp;||
               </p>
               
            </div> 
            
            <p><a href="" class="note" title="‘abhinnakriyayoḥ’ ga">*</a>abhinnakriyo yathā—
            </p>
            
            <div class="lg">
               <div class="udāharaṇa">
                  <span class="l">‘svabhāvamadhurāḥ snigdhāḥ śaṃsantyo rāgamulbaṇam&nbsp;|</span>
                  <span class="l">dṛśo dūtyaśca karṣanti kāntābhiḥ preṣitāḥ priyān&nbsp;|| 229&nbsp;||’</span>
                  
               </div>
            </div>
            
            <p>atra ‘karṣanti’ ityetasyāṃ kriyāyāṃ dṛśāṃ dūtīnāṃ ca śliṣṭapadatvenāveśādayamabhinnakriyo
               nāma śleṣaviśeṣaḥ&nbsp;| prathamayorasya vā ko viśeṣa iti cet&nbsp;| tatraikasyaiva prākaraṇikatvam
               atra tu dvayorapīti&nbsp;| ayaṃ ca bhinnakārako 'pi bhavati&nbsp;||
            </p>
            
            <div class="commentary">
               
               <p><b>svabhāvetyādi</b>&nbsp;| kāntābhiḥ preṣitā dṛśo dūtyaśca priyān vallabhān karṣanti&nbsp;| kīdṛśyaḥ&nbsp;| svabhāvena
                  sahajena madhurā lalitāḥ&nbsp;| taduktaṃ matsaṃgītasarvasve—'madhurā
                  kuñcitāntā ca sabhrūkṣepā ca sasmitā&nbsp;| samanmathavikārā ca dṛṣṭiḥ sā lalitā matā&nbsp;||’
                  iti&nbsp;| snigdhāḥ snehavatyaḥ&nbsp;| ulbaṇamadhikaṃ rāgaṃ lauhityaṃ śaṃsantyaḥ&nbsp;| pakṣe sahajamadhurāḥ&nbsp;|
                  yadvā svabhāvātpriyavādinyaḥ snigdhā ātmīyāḥ&nbsp;| adhikaṃ rāgaṃ madyavikārakṛtaṃ śaṃsantyaḥ&nbsp;|
                  yadvā rāgamanurāgaṃ kathayantyaḥ&nbsp;| atra priyākarṣaṇarūpaikaiva kriyā sādhāraṇītyekakriyātvam&nbsp;|
                  bhinnapadābhinnapadābhyāmasya ca ko bheda iti pṛcchati—<b>prathamayoriti</b>&nbsp;| vāśabdaścārthe&nbsp;| uttaram—<b>tatreti</b>&nbsp;| tayorekaikasyaiva prakaraṇāpannatvamatra tu dṛṣṭaṃ dva‍yorapi prākaraṇikatvamiti
                  bheda ityarthaḥ&nbsp;| anekakartṛkatvenāyaṃ bhinnakārakodāharaṇamapītyāha—<b>ayamiti</b>&nbsp;||
               </p>
               
            </div> 
            
            <p>bhinnakārako yathā—</p>
            
            <div class="lg">
               <div class="udāharaṇa">
                  <span class="l">‘gatirveṇī ca nāgena vapurūrū ca rambhayā&nbsp;|</span>
                  <span class="l">oṣṭhau pāṇī pravālaiśca tasyāstulyatvamāyayuḥ&nbsp;|| 230&nbsp;||</span>
                  
               </div>
            </div>
            
            <p>atraikasmin pakṣe dharmadharmiṇorabhedopacārānnāgagatirgṛhyate&nbsp;| tatra gate-﻿<span class="pageinfo">[page 547]</span>rveṇyāśca nāgena hastinā ahinā ca tulyatvam, vapuṣa ūrvośca rambhayā kadalyā apsarobhiśca
               tulyatvam, oṣṭhayoḥ pāṇyośca pravālairvidrumairnavapallavaiśca <a href="" class="note" title="‘tulyatvam’ ka kha ga">*</a>tulyatvaṃ varṇanīyayoḥ śleṣaprabhāvāllabhyate; so 'yamanekakartṛkatvādbhinnakāraka
               iti śleṣo bhavati&nbsp;||
            </p>
            
            <div class="commentary">
               
               <p><b>gatirityādi</b>&nbsp;| tasyā nāyikāyā gatirgamanaṃ veṇī keśaracanā ca nāgena hastinā sarpeṇa ca, tasyā
                  vapurūrudvayaṃ ca rambhayā 'psarobhedena kadalyā ca, tasyāḥ pāṇī hastāvoṣṭhau ca pravālairvidrumaiḥ
                  pallavaiśca sarvāṇi tulyatvamāyayuḥ&nbsp;| ‘nāgo hastibhujaṅa‍gayoḥ’ iti śāśvataḥ&nbsp;| ‘kadalyapsaraso
                  rambhā’ iti ca&nbsp;| ‘pallave vidrume cāpi pravālaḥ’ iti dharaṇiḥ&nbsp;| gatinānātvādāha—<b>dharmeti</b>&nbsp;| atra nānākartṛkatvādeva bhinnakārakatā&nbsp;||
               </p>
               
            </div> 
            
            <p>abhinnakārako yathā—</p>
            
            <div class="lg">
               <div class="udāharaṇa">
                  <span class="l">‘kṛṣṇārjunānuraktāpi dṛṣṭiḥ karṇāvalambinī&nbsp;|</span>
                  <span class="l">yāti viśvasanīyatvaṃ kasya te kalabhāṣiṇi&nbsp;|| 231&nbsp;||’</span>
                  
               </div>
            </div>
            
            <p>atra ‘he kalabhāṣiṇi, kasya te dṛṣṭirviśvāsyā bhavati’ ityukteryuktimāha—‘kṛṣṇārjunānuraktāpi
               karṇāvalambinī’ iti ca&nbsp;| yā hi kṛṣṇārjunenānurajyate kathaṃ sā karṇapakṣapātinī bhavati,
               yā caivamubhayagatā tasyāṃ ko viśvasiti; sa cāyamekakartṛkatvādabhinnakāraka iti śleṣo
               bhavati&nbsp;||
            </p>
            
            <div class="commentary">
               
               <p><b>kṛṣṇetyādi</b>&nbsp;| he kalabhāṣiṇi madhuravacane, tava dṛṣṭiḥ kasya viśvasanīyatvaṃ viśvāsaviṣayatāṃ
                  yāti kiṃtu na kasyāpi&nbsp;| atra hetuḥ kṛṣṇā śyāmā, arjunā dhavalā, anuraktā prāntalohitā
                  ca&nbsp;| prādeśiko 'yaṃ kramaḥ&nbsp;| karṇaparyantagāminī ca&nbsp;| pakṣe kṛṣṇe harau, arjune pārthe
                  cānuraktānurāgavatī karṇapakṣapātinī ca yā sā viruddhobhayagatā kathaṃ viśvasanīyā
                  bhavati&nbsp;| ‘valakṣo dhavalo 'rjunaḥ’ ityamaraḥ&nbsp;| atra karturekatayābhinnakārakatā&nbsp;||
                  iti śleṣālaṃkāranirūpaṇam&nbsp;||
               </p>
               
            </div> 
            
            <p>bhāvikālaṃkāranirūpaṇam&nbsp;|</p>
            
            <p>bhāvanālakṣaṇamāha—</p>
            
            <div class="lg">
               <div class="kārikā">
                  <span class="l">svābhiprāyasya kathanaṃ yadi vāpyanyabhāvanā&nbsp;|</span>
                  <span class="l">anyāpadeśo vā yastu trividhaṃ bhāvikaṃ viduḥ&nbsp;|| 86&nbsp;||</span>
                  
               </div>
            </div>
            ﻿<span class="pageinfo">[page 548]</span>
            
            <div class="lg">
               <div class="kārikā">
                  <span class="l">mate cāsmākamudbhedo vidyate naiva bhāvikāt&nbsp;|</span>
                  <span class="l">vyaktāvyaktobhayākhyābhistrividhaḥ so 'pi kathyate&nbsp;|| 87&nbsp;||</span>
                  
               </div>
            </div>
            
            <div class="commentary">
               
               <p><b>svetyādi</b>&nbsp;| nijāśayakathanamanyakathanamanyāpadeśaśca bhāvikam&nbsp;| bhāve kaverabhiprāye bhavaṃ
                  bhāvikamityanvarthanāmatāpi&nbsp;| udbhedabhāvikayorabhedamāha—<b>mata iti</b>&nbsp;|
                  so 'pi udbhedo 'pi&nbsp;||
               </p>
               
            </div> 
            
            <p>tatra bhāvikabhedeṣu svābhiprāyakathanaṃ yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘ṇāvajjhaï duggejjhiā diṭṭhammi jammi bhiuḍiā</span>
                     <span class="seg">jattha ṇa avvāhārao ghippaï āhāsattae&nbsp;|</span>
                     </span>
                  <span class="l">
                     <span class="seg">vicchuhaï ahiṇiṃdae jattha ṇa so vaaṃsiā</span>
                     <span class="seg">taṃ me <a href="" class="note" title="‘kahahu’ ka kha ga">*</a>kahaü māṇaaṃ jaï me icchahi <a href="" class="note" title="‘jīiam’ iti gha">*</a>jīaam&nbsp;|| 232&nbsp;||</span>
                     </span>
                  
               </div>
            </div>
            
            <div class="lg">
               <div class="chāyā">
                  <span class="l">
                     <span class="seg">[nābadhyate durgṛhītā dṛṣṭe yasmin bhṛkuṭikā</span>
                     <span class="seg">yatra nāvyāhāro gṛhyate ābhāṣamāṇe&nbsp;|</span>
                     </span>
                  <span class="l">
                     <span class="seg">vikṣubhyate 'bhinindyate yatra na sa vayasyayā</span>
                     <span class="seg">taṃ me kathaya mānaṃ yadi me icchasi jīvanam&nbsp;||]</span>
                     </span>
                  
               </div>
            </div>
            
            <p>atra <a href="" class="note" title="‘bhrūdbhedā’ kha">*</a>bhrūbhedāsaṃbhāṣaṇapriyatamāvakṣepān pratyanabhimatapratipādanarūpasyābhiprāyasya
               kathitatvādidaṃ svābhiprāyakathanaṃ nāma bhāvikam&nbsp;||
            </p>
            
            <div class="commentary">
               
               <p><b>ṇāvajjaï ityādi</b>&nbsp;| “nābadhyate durgrāhyā dṛṣṭe yasmin bhrukuṭikā yatra na ca (cā) vyāhāro gṛhyate
                  ābhāṣamāṇe&nbsp;| vikṣubhyate 'bhinīyamāne yatra na sa vayasyayā taṃ me kathaya mānaṃ yadi
                  me icchasi jīvitam&nbsp;||” iha yasmin dṛṣṭe durgrahā bhrukuṭirnābadhyate samantānna badhyate
                  yatrābhāṣamāṇe 'vyāhāro na ca gṛhyate&nbsp;| yatrābhinīyamāne vayasyayā sa na kṣubhyate
                  taṃ mānaṃ mama kathaya yadi mama jīvanamicchasi&nbsp;| atrānākāṅkṣitarūpasyābhiprāyasya
                  kathanam&nbsp;||
               </p>
               
            </div> 
            ﻿<span class="pageinfo">[page 549]</span>
            
            <p>anyabhāvanā yathā—</p>
            
            <div class="lg">
               <div class="udāharaṇa">
                  <span class="l">‘daṃsaṇavaliaṃ daḍhakaṃ vibandhaṇaṃ dīharaṃ supariṇāham&nbsp;|</span>
                  <span class="l">hoi ghare sāhīṇaṃ musalaṃ dhaṇṇāṇaṃ mahilāṇam&nbsp;|| 233&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[daṃśanavalitaṃ dṛḍhakaṃ vibandhanaṃ dīrdhaṃ supariṇāham&nbsp;|</span>
                  <span class="l">bhavati gṛhe svādhīnaṃ musalaṃ dhanyānāṃ mahilānām&nbsp;||]</span>
                  
               </div>
            </div>
            
            <p>atra mẹdhrabhāvanayā musalarūpasyoktatvādidamanyabhāvanābhidhānaṃ bhāvikam&nbsp;||</p>
            
            <div class="commentary">
               
               <p><b>daṃsaṇetyādi</b>&nbsp;| “daṃśanena valitaṃ dṛḍhakaṃ vibandhanaṃ dīrghaṃ supariṇāham&nbsp;| bhavati gṛhe svādhīnaṃ
                  musalaṃ dhanyānāṃ mahilānām&nbsp;||” ihottamastrīṇāṃ gṛhe īdṛśaṃ musalaṃ svāyattaṃ bhavati&nbsp;|
                  kīdṛśam&nbsp;| daṃśane dhānyādimardane valitaṃ lagnam&nbsp;| dṛḍhakaṃ dṛḍham&nbsp;| svārthe kan&nbsp;|
                  vigatabandhanaṃ dīrghaṃ supariṇāhamatisthūlaṃ ca&nbsp;| mẹdhrapakṣe daṃśane bhagamardane
                  valitaṃ saṃnaddhaṃ dṛḍhaṃ vigatabandhanaṃ dīrghamatisthūlaṃ ca&nbsp;| atra mẹdhrābhiprāyeṇa
                  musalokteranyabhāvanā&nbsp;||
               </p>
               
            </div> 
            
            <p>anyāpadeśo yathā—</p>
            
            <div class="lg">
               <div class="udāharaṇa">
                  <span class="l">‘āsāiamaṇṇāeṇa jettiaṃ<a href="" class="note" title="‘jittiam’ ga gha">*</a>  tettiaṃ cia vihiṇam&nbsp;|</span>
                  <span class="l">oramasu vasaha eṇhiṃ rakkhijjaï gahavaïcchettam&nbsp;|| 234&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[āsvāditamajñātena yāvattāvadeva vrīhīṇām&nbsp;|</span>
                  <span class="l">uparama vṛṣabhedānīṃ rakṣyate gṛhapatikṣetram&nbsp;||]</span>
                  
               </div>
            </div>
            
            <p>atra parakṣetrasya ghasmaravṛṣanivāraṇāpadeśena cirātparijñāta <a href="" class="note" title="‘vāryate’ ka kha">*</a>upapatirnivāryate, tadidamanyāpadeśākhyaṃ bhāvikam&nbsp;||
            </p>
            
            <div class="commentary">
               
               <p><b>āsāia ityādi</b>&nbsp;| “āsvāditamajñātena yāvattāvataiva bandhaya dhṛtim&nbsp;| uparamasva vṛṣabhātra rakṣayitvā
                  gṛhapatikṣetram&nbsp;||” iha he vṛṣabha, gṛhapatikṣetraṃ rakṣayitvā tvamuparamasva krīḍaya&nbsp;|
                  ajñātena tvayā yāvadevāsvāditaṃ tāvataiva dhṛtiṃ bandhaya&nbsp;| atra vṛṣabhanivāraṇavyājenopapatinivāraṇamanyāpadeśaḥ&nbsp;||
               </p>
               
            </div> 
            ﻿<span class="pageinfo">[page 550]</span>
            
            <p>udbhedeṣu vyakto yathā—</p>
            
            <div class="lg">
               <div class="udāharaṇa">
                  <span class="l">‘maṃtesi mahumahapaṇaaṃ saṃdāṇesi tiasesapāavaraaṇam&nbsp;|</span>
                  <span class="l">ojasu <a href="" class="note" title="‘suddha’ iti pāṭhaḥ.">*</a>muddhasuhāvaṃ saṃbhāvesu suraṇāha jāavaloam<a href="" class="note" title="‘jā ava’ kha ga">*</a>&nbsp;|| 235&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[manuṣe madhumathapraṇayaṃ saṃdānayasi tridaśeśapādaparatnam&nbsp;|</span>
                  <span class="l">apajahi mugdhasvabhāvaṃ saṃbhāvaya suranātha yādavalokam&nbsp;||]</span>
                  
               </div>
            </div>
            
            <p>atra māyāvino mahendrasyābhiprāyaḥ satyakena vyaktamevodbhinna iti vyakto 'yamudbhedaḥ&nbsp;||</p>
            
            <div class="commentary">
               
               <p><b>mantesītyādi</b>&nbsp;| “manuṣe madhumathapraṇayaṃ saṃdānayasi tridaśeśa pādaparatnam&nbsp;| apajahi mugdhasvabhāvaṃ
                  saṃbhāvaya suranātha yādavalokam&nbsp;||” iha he suranātha indra, yadi madhumathasya kṛṣṇasya
                  praṇayaṃ prītiṃ manuṣe svīkaroṣi&nbsp;| deve pādaparatnaṃ pārijātavṛkṣaṃ saṃdadāne sati
                  mugdhaṃ svabhāvaṃ maugdhyamapajahi tyaja&nbsp;| yādavalokaṃ saṃbhāvaya prīṇaya&nbsp;| atrendrābhiprāyaḥ
                  satyakena tatsārathinā vyaktaḥ prakāśitaḥ&nbsp;||
               </p>
               
            </div> 
            
            <p>avyakto yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘niḥśeṣacyutacandanaṃ stanataṭaṃ nirmṛṣṭarāgo 'dharo</span>
                     <span class="seg">netre dūramanañjane pulakitā tanvī taveyaṃ tanuḥ&nbsp;|</span>
                     </span>
                  <span class="l">
                     <span class="seg">mithyāvādini dūti bāndhavajanasyājñātapīḍāgame<a href="" class="note" title="‘pīḍāgamā’ ka. kha.">*</a></span>
                     <span class="seg">vāpīṃ snātumito gatāsi na punastasyādhamasyāntikam&nbsp;|| 236&nbsp;||’</span>
                     </span>
                  
               </div>
            </div>
            
            <p>atra ‘vāpīṃ snātumito gatāsi na punastasyādhamasyāntikam’ ityākṣepavatā <a href="" class="note" title="‘prakṛtodāharaṇena’ ka kha">*</a>prākaraṇikodāharaṇena yadyapi dūtyā duśceṣṭitaṃ nirbhinnaṃ tathāpi na pūrvavavdyaktamityavyakto
               'yamudbhedaḥ&nbsp;||
            </p>
            
            <div class="commentary">
               
               <p><b>niḥśeṣetyādi</b>&nbsp;| he dūti, itaḥ sthānāttvaṃ vāpīṃ puṣkariṇīṃ snātuṃ gatāsi&nbsp;| tasyādhamasyāntikaṃ
                  na gatāsi&nbsp;| he mithyāvādini, he suhṛjjanasyājñātaduḥkhāgame&nbsp;| snānacihnānyāha—stanataṭaṃ
                  niḥśeṣacyutacandanamaśeṣakṣaritacandanamasti&nbsp;| tavādharo 'pi tyaktalauhityaḥ&nbsp;| tava
                  netre 'tyarthamañjanaśūnye&nbsp;| tathā taveyaṃ tanvī kṛśā tanuḥ  ﻿<span class="pageinfo">[page 551]</span>śarīraṃ pulakitā romāñcavatī ca&nbsp;| atra snānasaṃbhogayostulyacihnasyopadarśanena prakaraṇapariprāptaṃ
                  dūtīduśceṣṭitamudbhinnam, na ca prāgvavdyaktatā&nbsp;||
               </p>
               
            </div> 
            
            <p>ubhayarūpo yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘amlānotpalakomale sakhi dṛśau nīlāñjanenāñcite</span>
                     <span class="seg">karpūracchuraṇācca gaṇḍaphalake saṃvellitaḥ<a href="" class="note" title="‘na punastasyādhamasyāntikam’ ka kha">*</a> pāṇḍimā&nbsp;|</span>
                     </span>
                  <span class="l">
                     <span class="seg">śvāsāḥ santu ca kandukabhramibhuvaḥ kiṃtu prabhāvāhinā-</span>
                     <span class="seg">maṅa‍gānāṃ kraśimānamutkaṭamamuṃ ko nāma notprekṣate&nbsp;|| 237&nbsp;||’</span>
                     </span>
                  
               </div>
            </div>
            
            <p>atra ‘dṛśormlānatā, gaṇḍayoḥ pāṇḍuratvam, śvāsānāṃ dairdhyam’ ityutkaṇṭhācihnanihnavāya
               yo 'yamavinayavatyā nīlāñjanādiprayogastasya <a href="" class="note" title="‘tattvābhyupagame 'pi’ ka kha">*</a>tathābhyupagame 'pi ‘aṅa‍gānāṃ kraśimānamutkaṭamamuṃ ko nāma notprekṣate’ iti yo 'yaṃ
               sakhīvyāhārastena tadabhiprāya udbhinno 'nudbhinnaśca bhavatītyubhayarūpo 'yamudbhedaḥ&nbsp;|
               te 'mī trayo 'pyudbhedā bhāvikānna bhidyante&nbsp;||
            </p>
            
            <div class="commentary">
               
               <p><b>amlānetyādi</b>&nbsp;| kiṃtu he sakhi, tavāṅa‍gānāmamumudbhaṭaṃ kraśimānaṃ kṛśatvaṃ ko na nāmotprekṣate
                  kiṃtūnnayata eva&nbsp;| yadyapi tava dṛśāvamlāne mlānihīne utpanne iva komale manojñe staḥ&nbsp;|
                  kīdṛśe&nbsp;| nīlakajjalenāñcite&nbsp;| yataḥ karpūrasya churaṇāt saṃbandhāt pāṇḍimā pāṇḍuratvaṃ
                  gaṇḍaphalake saṃvellitaḥ saṃbaddhaḥ&nbsp;| śvāsāśca kandukakrīḍanārthaṃ yā bhramirbhramaṇaṃ
                  tatprabhavāḥ santu&nbsp;| aṅa‍gānāṃ kīdṛśānām&nbsp;| prabhāvāhināṃ prabhāṃ dīptiṃ vọdhuṃ dhartuṃ
                  śīlaṃ yeṣāṃ teṣām&nbsp;| sahajaramyāṇāmityarthaḥ&nbsp;| avinayavatyā asatyāḥ&nbsp;| atrāvinayavatyā
                  āśayaḥ kiṃcivdyaktīkṛtaḥ&nbsp;| kiṃciccāvyaktīkṛta ityubhayarūpatā&nbsp;|| iti bhāvikālaṃkāranirūpaṇam&nbsp;||
               </p>
               
            </div> 
            
            <p>saṃsṛṣṭyalaṃkāranirūpaṇam&nbsp;|</p> 
            
            <p>saṃsṛṣṭilakṣaṇamāha—</p>
            
            <div class="lg">
               <div class="kārikā">
                  <span class="l">saṃsṛṣṭiriti vijñeyā nānālaṃkārasaṃkaraḥ<a href="" class="note" title="‘sarvālaṃkārasaṃkaraḥ’ ka kha">*</a>&nbsp;|</span>
                  <span class="l">sā tu vyaktā tathāvyaktā vyaktāvyakteti ca tridhā&nbsp;|| 88&nbsp;||</span>
                  
               </div>
            </div>
            ﻿<span class="pageinfo">[page 552]</span>
            
            <div class="lg">
               <div class="kārikā">
                  <span class="l">tilataṇḍulavavdyaktā chāyādarśavadeva ca&nbsp;|</span>
                  <span class="l">avyaktā kṣīrajalavatpāṃsupānīyavacca<a href="" class="note" title="‘pāṃśupānīyavacca sā’ pāṭhaḥ">*</a> sā&nbsp;|| 89&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">vyaktāvyaktā ca saṃsṛṣṭirnarasiṃhavadiṣyate&nbsp;|</span>
                  <span class="l">citravarṇavadanyasminnānālaṃkārasaṃkare&nbsp;|| 90&nbsp;||</span>
                  
               </div>
            </div>
            
            <div class="commentary">
               
               <p><b>saṃsṛṣṭiriti</b>&nbsp;| nānālaṃkārāṇāṃ saṃkaro 'pi......saṃsṛṣṭiḥ&nbsp;| <b>chāyeti</b>&nbsp;| pratibimbadarpaṇavadityarthaḥ&nbsp;| kṣīraṃ dugdham&nbsp;| pāṃsurdhūliḥ&nbsp;| <b>citreti</b>&nbsp;| citralikhitavarṇikāvadityarthaḥ&nbsp;||
               </p>
               
            </div> 
            
            <p>vyaktā tilataṇḍulavadyathā—</p>
            
            <div class="lg">
               <div class="udāharaṇa">
                  <span class="l">‘pinaṣṭīva taraṅa‍gāgrairudaghiḥ phenacandanam&nbsp;|</span>
                  <span class="l">tadādāya karairindurlimpatīva digaṅa‍ganāḥ&nbsp;|| 238&nbsp;||’</span>
                  
               </div>
            </div>
            
            <p>atrotprekṣādva‍yam, rūpakadva‍yaṃ ca tilataṇḍulavatsaṃkīryate&nbsp;||</p>
            
            <div class="commentary">
               
               <p><b>pinaṣṭītyādi</b>&nbsp;| samudrastaraṅa‍gāgraiḥ phenacandanaṃ pinaṣṭīva&nbsp;| induḥ karaistadādāya digaṅa‍ganā
                  limpatīva&nbsp;| atrevaśabdābhyāmutprekṣādva‍yam&nbsp;| phena eva candanam, diśa evāṅa‍ganā
                  iti rūpakadva‍yam&nbsp;| tadidaṃ miśritaṃ tilataṇḍulavat&nbsp;| yathā tilānāṃ taṇḍulānāṃ ca
                  mitho nirapekṣāṇāmeva saṃkīrṇatā tathātrāpi&nbsp;||
               </p>
               
            </div> 
            
            <p>vyaktaiva chāyādarśavadyathā—</p>
            
            <div class="lg">
               <div class="udāharaṇa">
                  <span class="l">‘nirmalendu nabho reje vikacābjaṃ babhau saraḥ&nbsp;|</span>
                  <span class="l">paraṃ paryaśrunayanau mamlaturbhrātarāvubhau&nbsp;|| 239&nbsp;||’</span>
                  
               </div>
            </div>
            
            <p>atrādarśe<a href="" class="note" title="‘atrādarśacchāyeva’ kha">*</a> chāyeva hetvalaṃkāre rāmalakṣmaṇamukhayorindupadmaupamyena sadṛśāsadṛśavyatireko
               dṛśyate&nbsp;||
            </p>
            
            <div class="commentary">
               
               <p><b>nirmaletyādi</b>&nbsp;| vivṛto 'yaṃ vyatirekālaṃkāre&nbsp;| atra pūrvārdhena hetvalaṃkāre darśite
                  tadādhāraka eva sadṛśāsadṛśayorvyatirekaḥ&nbsp;| sa ca darpaṇe pratibimba ivādhārādheyabhāvena
                  vyavasthāpitaḥ&nbsp;||
               </p>
               
            </div> 
            ﻿<span class="pageinfo">[page 553]</span>
            
            <p>avyaktā kṣīrajalavadyathā—</p>
            
            <div class="lg">
               <div class="udāharaṇa">
                  <span class="l">‘kṣīrakṣālitacandreva nīlīdhautāmbareva ca&nbsp;|</span>
                  <span class="l">ṭaṅa‍kollikhitasūryeva vasantaśrīradṛśyata&nbsp;|| 240&nbsp;||’</span>
                  
               </div>
            </div>
            
            <p>atropamotprekṣe kṣīranīravanmiśre saṃsṛṣṭe na vyajyete&nbsp;||</p>
            
            <div class="commentary">
               
               <p><b>kṣīretyādi</b>&nbsp;| vasantaśrīrvasantaśobhā 'dṛśyata janaiḥ&nbsp;| kīdṛśī&nbsp;| kṣīreṇa dugdhena kṣālitaścandro
                  yasyāṃ sā&nbsp;| nīlīdravyena dhautaṃ kṣālitamambaramākāśaṃ yasyāṃ sā&nbsp;| ṭaṅa‍kena pāṣāṇadāraṇenollikhita
                  utkhaṇḍitaḥ sūryo yasyāṃ sā&nbsp;| ‘ṭaṅa‍kaḥ pāṣāṇadāraṇaḥ’ ityamaraḥ&nbsp;| atropamotprekṣayormitho
                  milanādavyaktatā&nbsp;| ubhayavyañjakasya tulyakakṣatayā pravṛtteridaṃ boddhavyam&nbsp;||
               </p>
               
            </div> 
            
            <p>avyaktaiva pāṃsūdakavadyathā—</p>
            
            <div class="lg">
               <div class="udāharaṇa">
                  <span class="l">‘kṛṣṇārjunānuraktāpi dṛṣṭiḥ karṇāvalambinī&nbsp;|</span>
                  <span class="l">yāti viśvasanīyatvaṃ kasya te kalabhāṣiṇi&nbsp;|| 241&nbsp;||’</span>
                  
               </div>
            </div>
            
            <p>atra pāṃsūdakayoriva mṛtpiṇḍe<a href="" class="note" title="‘mṛtpiṇḍaśleṣavirodhayoḥ’ gha">*</a> śleṣavirodhayoravyaktayoreva vyājastutāvaṅa‍gabhāvo 'vagamyate&nbsp;||
            </p>
            
            <div class="commentary">
               
               <p><b>kṛṣṇetyādi</b>&nbsp;| vivṛto 'yaṃ bhāvikālaṃkāre&nbsp;| atra yathā mṛttikāpiṇḍe dhūlijalayormitho milanādavyaktatā
                  tathā śleṣavirodhayorvyājastutiprasaṅa‍gataḥ saṃkara&nbsp;||
               </p>
               
            </div> 
            
            <p>vyaktāvyaktā narasiṃhavadyathā—</p>
            
            <div class="lg">
               <div class="udāharaṇa">
                  <span class="l">‘rajobhisturagotkīrṇairgajaiśca ghanasaṃnibhaiḥ&nbsp;|</span>
                  <span class="l">bhuvastalamiva vyoma kurvanvyomeva bhūtalam&nbsp;|| 242&nbsp;||’</span>
                  
               </div>
            </div>
            
            <p>atra narasiṃhajātāviva siṃhanaraśarīrabhāgayoḥ parivṛttyalaṃkārahetūpamayoraṅa‍gabhāvo
               vyaktāvyaktarūpaḥ parisphurannupalabhyate&nbsp;||
            </p>
            
            <div class="commentary">
               
               <p><b>rajobhirityādi</b>&nbsp;| sa kīdṛśaḥ&nbsp;| hayakhurakṣuṇṇai rajobhirmeghatulyairhastibhiśca gaganaṃ ﻿<span class="pageinfo">[page 554]</span>bhūtalamiva, bhūtalaṃ gaganatalamiva kurvan&nbsp;| atra yathā narasiṃhajātau siṃhanarāṅa‍gabhāgayorvyaktāvyaktarūpaṃ
                  sphuraṇaṃ tathā parivṛttyalaṃkāre hetūpamayoraṅa‍gabhāvo vyaktāvyaktarūpaḥ&nbsp;||
               </p>
               
            </div> 
            
            <p>vyaktāvyaktaiva citravarṇavadyathā—</p>
            
            <div class="lg">
               <div class="udāharaṇa">
                  <span class="l">‘<a href="" class="note" title="‘mayūrārāvamukharā’ ga">*</a>mayūrārāvamukharāṃ prāvṛṣaṃ sataḍillatām&nbsp;|</span>
                  <span class="l">mahāṭavīmivollaṅa‍ghya toyāni mumucurghanāḥ&nbsp;|| 243&nbsp;||’</span>
                  
               </div>
            </div>
            
            <p>atra paṭāvayavasthānāṃ nīlādīnāmiva paṭāvayavyāśrite citravarṇe śleṣarūpakopamārthaśleṣāṇāṃ
               padapadārthāśrayāṇāṃ śaradvarṇanavākyāśrayiṇi samādhyalaṃkāre vyaktāvyaktarūpo 'ṅa‍gaṅgibhāvaḥ
               pratīyate&nbsp;||
            </p>
            
            <div class="commentary">
               
               <p><b>mayūretyādi</b>&nbsp;| meghā jalāni tyajanti sma&nbsp;| mahāṭavīṃ mahāraṇyamiva prāvṛṣaṃ varṣā ullaṅa‍ghya&nbsp;|
                  kīdṛśīm&nbsp;| mayūraśabdamukharāṃ, saha taḍiteva latayā vartate tām&nbsp;| atrāvayavāśritanīlādīnāmavayavyāśrite
                  citravarṇe yathāṅa‍gaṅ‍gibhāvastathā śleṣādīnāṃ samādhyalaṃkāre vyaktāvyaktarūpo 'ṅa‍gāṅgibhāvaḥ
                  pratīyata iti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">caturviṃśatirityetāḥ krameṇobhayasaṃśrayāḥ&nbsp;|</span>
                  <span class="l">kāvyālaṃkṛtayaḥ proktā yathāvadupamādayaḥ&nbsp;|| 91&nbsp;||</span>
                  
               </div>
            </div>
            
            <p><b>iti śrīmahārājādhirājaśrībhojadevaviracite sarasvatīkaṇṭhābharaṇe ubhayālaṃkāravivecano
                  nāma caturthaḥ paricchedaḥ</b>&nbsp;||
            </p>
            
            <div class="commentary">
               
               <p><b>caturviṃśatiriti</b>&nbsp;| ityanena prakāreṇa caturviṃśatiretā upamādayaḥ kāvyālaṃkṛtaya uktā ityanvayaḥ&nbsp;|
                  ajahalliṅa‍gatātra&nbsp;|| <b>ubhayeti</b>&nbsp;| śabdārthāśritā ityarthaḥ&nbsp;||
               </p>
               
            </div> 
            
            <div class="lg">
               <div class="udāharaṇa">
                  <span class="l">
                     <span class="seg">ratnaṃ ratnadharo 'janiṣṭa guṇināmādyo 'navadyaḥ satāṃ</span>
                     <span class="seg">sā śuddhā damayantikāpi suṣuve naiyāyikaṃ yaṃ sutam&nbsp;|</span>
                     </span>
                  <span class="l">
                     <span class="seg">tasya śrīśajagaddharasya kaviturvāṇīgaṇā(lā)laṃkṛte-</span>
                     <span class="seg">ṣṭīkāyāmubhayaprakāśanaparicchedaścaturtho gataḥ&nbsp;||</span>
                     </span>
                  
               </div>
            </div>
            
            <div class="trailer">iti mahāmahopādhyāyadharmādhikaraṇikaśrījagaddharaviracite sarasvatīkaṇṭhābharaṇavivaraṇe
               caturthaḥ paricchedaḥ&nbsp;||
            </div>
            
            
         </div> 
         
         
         
      </div>
   </body>
</html>