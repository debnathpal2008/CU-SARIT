<pb n="369"/>
<p>निरालम्बो यथा---</p>
<lg><l>'उभौ रम्भास्तम्भावुपरि विपरीतौ कमलयो-
स्तदूर्ध्वं रत्नाश्मस्थलमथ दुरूहं किमपि यत् ।</l>
<l>ततः कुम्भौ पश्चाद्बिसकिसलये कन्दलमये
तदन्विन्दाविन्दीवरमधुकराः किं पुनरिदम् ।। ११९ ।।'</l></lg>
<p>अत्रोर्वादिषु युवत्यवयवेषूत्पन्नो रम्भास्तम्भभ्रान्तेर्योऽयमेतत्समुदाये
किमिदमित्यालम्बनं विना कृतोऽनध्यवसायः स एष निरालम्बनो नाम
भ्रान्त्यनध्यवसायो भ्रान्तेरेव भेदः ।।</p>
<p><q>आलम्बनं विनेति</q> । विषयानिर्धारणं व्यक्तीकृतम् ।।</p>
<b><lg><l>ऊहो वितर्कः संदेहनिर्णयान्तरधिष्ठितः ।</l>
<l>द्विधासौ निर्णयान्तश्चानिर्णयान्तश्च कीर्त्यते ।। ३९ ।।</l></lg></b>
<p>मिथ्याप्रतीतिसामान्यादनन्तरं वितर्कलक्षणम्---<b>ऊह इति</b> । यस्य
प्रसिद्धिः स इत्यर्थः । पर्यायशब्देनापि लक्षणं क्रियत एव । यथा---घटपदार्थतया
व्यावृत्तौ संदिहानस्य कलशपदार्थतया निश्चयवतो यः कलशः स घट इति । कथ-
मसौ संशयविपर्ययाभ्यां भिद्यत इत्यत आह---<b>संदेहेति</b> । संदेहो नानाकोटिक-
स्तथाभूतामेव जिज्ञासां प्रसूते, तर्कस्तु तदनन्तरभावी नियतकोटिकस्तथाभूता-
मिति । कालस्वरूपकार्यभेदात् संशयतो भेद इति । एवं विपर्ययतोऽपि । स हि
तर्कान्तरभाविनिश्चयात्मकः प्रवृत्त्यादिहेतुभूतश्च । तदयं तर्काभासस्य विपर्ययापर्यव-
सायिनो विषयविभागः कृतः, स तु तर्कस्य विषयविभागः स्फुट एव संदेहनिर्णय-
योर्मध्यमधिष्टितः स तद्वर्ती । विभागमाह---<b>द्विधासाविति</b> । निर्णयान्तरोपन्यस्तः
फलभूतानिश्चयोऽतथाभूतो निर्णयान्तो निश्चयः ।।</p>
<p>प्रमितिविपर्ययरूपतया द्विविध इत्याशयवान्निर्णयार्थं विभजते---</p>
<b><lg><l>तत्त्वानुपात्यतत्त्वानुपाती यश्चोभयात्मकः ।</l>
<l>स निर्णयान्त इतरो मिथ्यामिथ्योभयात्मकः ।। ४० ।।</l></lg></b>
<p><q>तत्त्वानुपातीति</q> । निगदेनैव व्याख्यातम् ।।</p>
