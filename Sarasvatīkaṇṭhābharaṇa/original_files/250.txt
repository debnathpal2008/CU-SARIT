<pb n="250"/>
<p>स नैषधेत्यादौ निषधरूपो वर्णसमुदायः पदैकदेशतामापन्नः साधारण एव ।
तदत्र दन्तुरता कीदृशीत्यत आह---<b>अत्र निषिद्धेति</b> ।</p>
<p>श्लक्ष्णो यथा---</p>
<lg><l>'अप्येहि कान्ते वैदेहि देहि प्रतिवचो मम ।</l>
<l>अरविन्दाक्षि दाक्षिण्यमलंकारो हि योषिताम् ।। २१८ ।।'</l></lg>
<p>अत्र स्वरेण सहावृत्तेः श्लक्ष्णता । सोऽयं पदानुप्रासः श्लक्ष्ण
इत्युच्यते ।।</p>
<p>संपुटं यथा---</p>
<lg><l>'सदर्प इव कंदर्पस्तरला मादृशां मतिः ।</l>
<l>असार इव संसारः कुरुष्व मदनुग्रहम् ।। २१९ ।।'</l></lg>
<p>अत्रेवशब्दस्यापवादत्वेनाव्यवधायकत्वादनुप्रासोऽयं संपुट इत्युच्यते ।।</p>
<p>संपुटवदेकरूपस्यैव खण्डस्य निरन्तरमावर्तनं संपुटम् । तत्कथमिव कंसंशब्दै-
रन्तराये संपद्यत इत्यत आह---<b>अत्रेवशब्दस्येति</b> ।।</p>
<p>संपुटावली यथा---</p>
<lg><l>'करोति किं किरातोऽयं समाकृष्य शिलीमुखान् ।</l>
<l>शिलीमुखान्समाकृस्य किङ्किरातः करोति यत् ।। २२० ।।'</l></lg>
<p>अत्र करोति करोतीत्येकं संपुटम्, किं किरातः किङ्किरात इति
द्वितीयम्, समाकृष्य समाकृष्येति तृतीयम्, शिलीमुखाञ्छिलीमुखा-
निति चतुर्थम् । सोऽयं पदानुप्रासः संपुटावलीत्युच्यते ।।</p>
<p>करोति किं किरातोऽयमित्यादौ मध्ये शिलीमुखाञ्छिलीमुखानिति प्रथमं संपु-
टम् । तस्य बहिरावरणभूतं समाकृष्य समाकृष्येति द्वितीयम् । तस्यापि किं
किरातः किङ्किरात इति तृतीयम् । तस्यापि करोतीति चतुर्थम् । तदेतद्विपरीत-
व्याख्यया व्यञ्जयन्नाह---<b>अत्र करोतीत्यादि</b> ।।</p>
