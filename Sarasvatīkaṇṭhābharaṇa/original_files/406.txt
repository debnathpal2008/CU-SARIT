<pb n="406"/>
<p>यथा---</p>
<lg><l>'न पद्मं मुखमेवेदं न भृङ‍गौ चक्षुषी इमे ।</l>
<l>न केसराणि कान्ताया इमास्ता दन्तपङ‍क्तयः ।। १० ।।'</l></lg>
<p>अत्र कान्तामुखादावुपमेये पद्मादिविपर्ययज्ञानप्रत्याख्यानेनेवादीना-
मभावेऽपि कान्त्यादिलुप्तधर्मप्रतीतेर्लुप्तानामेयं पदार्थोपमासु वाक्योप-
माभक्तिः ।।</p>
<b><lg><l>लोपे सामान्यधर्मस्य लुप्तपूर्णेति गद्यते ।</l></lg></b>
<comm><p><q>नेत्यादि</q> । इदं न पद्मं किंतु कान्ताया मुखमेव । न भ्रमरौ किंतु इमे नेत्रे ।
न केसराणि किंतु इमास्ताः प्रसिद्धा दन्तपङ‍क्तय एव । चक्षुषी इमे 'ईदूदेव्द्दिवचनं
प्रगृह्यम् १।१।११' इति प्रगृह्यत्वम् । पद्ममिदं कान्तास्यमिति मिथ्याज्ञानं तस्य प्रत्या-
ख्यानं निषेधो न पद्ममिति । एवंचेवाद्यभावेऽपि कान्त्यादेः प्रसिध्द्यैव प्रतीतेरियं लुप्ता ।।</p></comm>
<p>यथा---</p>
<lg><l>'राजीवमिव ते वक्रं नेत्रे नीलोत्पले इव ।</l>
<l>रम्भास्तम्भाविवोरू च करिकुम्भाविव स्तनौ ।। ११ ।।'</l></lg>
<p>अत्र सामान्यधर्मे लुप्ते प्रतीयमानसादृश्यत्वेन पदार्थयोरुपमानोपमे-
यभावस्य परिपूर्णत्वे लुप्तपूर्णानामेयं पदार्थोपमासु वाक्योपमाभक्तिः ।।</p>
<comm><p><q>राजीवमित्यादि</q> । हे प्रिये, तव मुखं पद्ममिव, नेत्रे नीलनलिने इव, ऊरू
कदलीस्तम्भाविव, स्तनौ हस्तिकुम्भाविव स्तः । उत्पले इवेति 'ईदूदेद् १।१।
११' इति प्रगृह्यसंज्ञा । इह सामान्यधर्मस्य कान्त्यादेर्लोपः, इतरेषां पूर्णतेति
लुप्तपूर्णा ।। ११ ।।</p></comm>
<b><lg><l>द्योतकस्य तु लोपे या पूर्णलुप्तेति सा स्मृता ।। १७ ।।</l></lg></b>
<p>यथा---</p>
<lg><l>'त्वन्मुखं पुण्डरीकं च फुल्ले सुरभिगन्धिनी ।</l>
<l>कोमलापाटलौ तन्वि पल्लवश्चाधरश्च ते ।। १२ ।।'</l></lg>
