<pb n="734"/>
<p>तदाह---</p>
<lg><l>'सिद्धस्य हि समानार्थमुपमानं विधीयते ।</l>
<l>तिङन्तार्थस्य साध्यत्वादुपमार्थो न विद्यते ।।'</l></lg>
<p>न चोपमायामेवेवशब्दो भवति । तद्यथा कथमिवैतद्भविष्यति ।
अस्तु वा लिम्पतितमसोरुपमानोपमेयभावस्तथापि तुल्यधर्मो न दृश्यते
य उपमानोपमेयभावाय प्रभवति । किमन्यैन लेपनमेव भवति तर्हि
लिम्पतिना१ केन भाव्यम् । न हि लेपनं लिम्पेः पृथग्मवितुमीष्टे । ननु
चेह द्वयं चकास्ति थातुर्लिम्पति तदर्थश्च२ लेपनम् । मैवम् । एवं सति
लिम्पतिरिवेति स्यात् न तु लिम्पतीवेति । अथ यथा राहोः शिरः
इति भेदाभावेऽप्यवयवावयविभावस्तथेह धर्मधर्मिभावो भविष्यति ।
मैवम् । उपमानोपमेयभावस्य भेदसादृश्यप्रतिपत्तिनिबन्धनत्वात् तद-
भावेऽपि यस्तन्मनुते स कथं नोन्मत्तः स्यात् ।</p>
<p>तदुक्तम्---'स एव धर्मो धर्मी चेत्युन्मत्तोऽपि न भाषते ।' अस्तु
तर्हि तिङ‍वाच्यः३ कर्ता उपमानमिति चेत् न्यग्भूतोऽसौ क्रियापदे । कथं
पुनरसौ क्रिया४पदे न्यग्भूतो भवति । श्रूयतां, षडर्थास्तिङन्तेन प्रती-
यन्ते क्रिया कालः उपग्रहः साधनं सङ्ख्या पुरुषश्चेति । तेषु क्रियाका-
लात्मनेपदपरस्मैपदनिमित्तानि प्रकृतिरभिधत्ते प्रत्ययः साधनं, सङ्ख्यां
पुरुषं च । एतेषां तु क्रियार्थत्वात्क्रिया प्रधानं, कालात्मनेपदनिमित्ते
क्रियाविशेषणत्वेन, सङ्ख्यापुरुषौ साधनविशेषणत्वेन तयोरेव न्यग्भ-
वतः । साधनं पुनः 'प्रकृतिप्र५त्ययौ स्वा६र्थं सह ब्रूतः' इति न्यायात्
'प्रधानभूतमपि भूतं भव्यायोपदिश्यत' इति न्यायेन क्रियासिद्धावुत्प-
<!-- NOTES pg=734!-->
१. 'नलिम्पतिना' क. २. 'शब्दार्थश्च' क. ३. 'तिङां यः' ख. ४. 'क्रि-
यावयवे' ख. ५. 'प्रकृतिप्रत्ययार्थौ' ख. ६. 'यत्र सहार्थ ब्रूते' क.﻿
