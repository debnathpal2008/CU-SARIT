<pb n="439"/>
बाहुलकात्पाक्षिक इडगमः । यद्वा भरितः संजातभरः । तारकादित्वादितच् । 'प्रति-
बिम्बं प्रतिमा' इत्यमरः । अत्र नेत्रयोरुपमेययोर्मदताम्रत्वं वैकृत उत्कर्षः स्फुट एव ।।</p></comm>
<p>सैवोपमेयापकर्षापत्त्या यथा---</p>
<lg><l>'मृगं मृगाङ‍क सकलं सदाङ‍के बिभार्ति तस्यास्तु मुखं कदाचित् ।</l>
<l>कपोलदेशे मृगनाभिपत्र/?/मियान्सखे तस्य ततोऽपकर्षः ।। ६३ ।।'</l></lg>
<p>अत्र मृगाङ‍क सकलं मृगं सदाङ‍के बिभार्ति, तन्मुखं च कदाचि-
न्मृगनाभिमात्रजपत्रमेवेत्युपमेयस्य वाचनिक्यपकर्षापत्तिः प्रतीयते ।
सेयमुपमेयापकर्षापत्त्या विकृता नाम प्रपञ्चोक्तिः साम्यभेदः ।।</p>
<comm><p><q>मृगमित्यादि</q> । हे सखे, तस्य मुखस्य ततश्चन्द्रादियानेतावान्प्रकर्षः ।
तमेवाह । मृगाङ‍कश्चन्द्रोऽङ‍के क्रोडे सदा सकलं मृगं बिभर्ति । तस्याः पुनर्मुखं (कर्तृ),
कपोलदेशे मृगनाभेः कस्तूरिकायाः पत्रं/?/ पत्रा/?/वलीं कदाचिद्वहति । इह मुखस्यो-
पमेयस्य वाचनिकी वचनतात्पर्यपर्यवसन्नापकर्षापत्तिः । कलङ्किना सममनयोरल्प
एवोत्कर्ष इति हि वचनमपसर्षबोधकमेव । विकृतता च कस्तूरीपत्रा/?/धानात् ।।</p></comm>
<p>सैवोपमेयस्य साम्यापत्त्योपमानोत्कर्षेण च यथा---</p>
<lg><l>'न मर्त्यलोकस्त्रिदिवात्प्रतीयते म्रियेत नाग्रे यदि वल्लभो जनः ।</l>
<l>निवृत्तमेव त्रिदिवप्रयोजनं मृतः स चेज्जीवत एव जीवति ।। ६४ ।।'</l></lg>
<p>अत्रोपमेयस्य यथोक्तधर्मयोगे सत्युपमानेन पूर्वार्धे साम्यमुत्तरार्धे तु
किंचिदुत्कर्षो भवति । सेयं यथोक्ता । विकृता नाम प्रपञ्चोक्तिः सा-
म्यभेदः ।।</p>
<comm><p><q>न मर्त्येत्यादि</q> । विवृतोऽयमभावालंकारे । इहोपमेयस्य मर्त्यलोकस्य यथोक्त-
धर्मस्याग्रे वल्लभमरणाभावरूपस्य योगे सत्युपमानेन त्रिदिवेन तौल्यमग्रे त्रिदिवप्र-
योजननिवृत्त्युक्तेरुत्कर्ष एव ज्ञायते । वल्लभस्याग्रे मरणाभावाशंसनया विकृतता ।।</p></comm>
<p>प्रतिवस्तूक्तेर्भेदप्रकारानाह---</p>
<b><lg><l>प्रतिवस्तूक्तिरप्यस्मिन्नृज्वी वक्रा च कथ्यते ।</l>
<l>दृष्टान्तोक्तेश्च सा छायां प्रपञ्चोक्तेश्च गाहते ।। ४० ।।</l></lg></b>
