<pb n="312"/>
<p>नास्त्येवासवर्थालंकारो यः स्वरूपं नाश्रयत इति प्राथम्यं जातेरेवेत्याह---</p>
<p>तेषु---</p>
<b><lg><l>नानावस्थासु जायन्ते यानि रूपाणि वस्तुनः ।</l>
<l>स्वेभ्यः स्वेभ्यो निसर्गेभ्यस्तानि जातिं प्रचक्षते ।। ४ ।।</l></lg></b>
<p><q>तेष्विति</q> । कालकृतो विशेषोऽवस्था । तामधिकृत्य जायन्ते वस्तुस्वरूपव्य-
भिचारिण्युत्पद्यन्ते । नन्वेवं 'य एते यज्ज्वानः प्रथितमहसो येऽप्यवनिपा मृगाक्ष्यो
याश्चैताः कृतमपरसंसारकथया । अहो ये चाप्यन्ये फलकुसुमनम्रा विटपिनो
जगत्येवंरूपा विलसति मृदेषा भगवती ।।' इत्यादावपि जातित्वं स्यादित्यत आह---
<b>स्वेभ्यः स्वेभ्य इति</b> । स्वभावभूतानीत्यर्थः । कविप्रतिभामात्रप्रकाशनीयरूपो-
ट्टङ्कनं जातिरिति लक्षणम् । लौकिकविकल्पविषयोऽपि प्रतिभया भासत एव ।
यदाह---'रसानुगुणशब्दार्थचिन्तास्तिमिचचेतसः । क्षणं विशेषस्पर्शोत्था प्रज्ञैव
प्रतिभा कवेः । स हि चक्षुर्भगवतस्तृतीयमिति गीयते । येन साक्षात्करोत्येष
भावांस्त्रैलोक्यवर्तिनः ।।' इति ।।</p>
<p>उक्तमेव विशेषमभिसंधायाह---</p>
<b><lg><l>अर्थव्यक्तेरियं भेदमियता प्रतिपद्यते ।</l>
<l>जायमानप्रियं वक्ति रूपं सा सार्वकालिकम् ।। ५ ।।</l></lg></b>
<p><q>अर्थव्यक्तेरिति</q> । वस्तुस्वरूपोल्लेखनरूपार्थव्यक्तिरर्थगुणेषूक्ता । तत्र सार्व-
कालिकं रूपमुपजनापायान्तरालव्यापकमित्यर्थः । अत्र तु जायमानमागन्तुनिमित्तं
समवधानप्रभवं व्यभिचरितमित्यर्थः । विच्छित्तिप्रकारयोरसंकरात्पृथक‍्शोभार्पणाच्च
युक्तो व्यतिरेकस्तेन स्वभावोक्तिरेवार्थव्यक्तिरिति यत्केनचिदुक्तं तदपास्तम् । अत
एव जात्यन्तरप्रकाराणामपि पृथगलंकारता स्यादिति न युक्तमवान्तरवचसैव व्याघा-
तात् । न हि सामान्यविशेषयोर्विभागो भवति ।।</p>
<b><lg><l>स्वरूपमाश्रयो हेतुरिति तद्भेदहेतवः ।</l>
<l>ते संस्थानादयस्तेषु सा विशेषेण शोभते ।। ६ ।।</l></lg></b>
<p><q>स्वरूपमिति</q> । आश्रयविशेषहेतुविशेषव्यतिरिक्तोऽवच्छेदकप्रकारः स्वरूपम् ।
एतदेव विभजते---<b>ते संस्थानादय इति</b> । ननु किमनेन प्रपञ्चेन पूर्वाभिहि-
