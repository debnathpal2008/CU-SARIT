<pb n="333"/>
<l>तत्कालप्रणते मुरद्विषि नवे दृष्ट्वा विलासं श्रियः
कुर्वत्कोपकषायितेन मनसा मिथ्योत्प्लुतीः पातु वः ।। ४६ ।।'</l></lg>
<p>अत्र कोपकषायितेन मनसस्तस्योत्प्लुतिकरणसमर्थस्यापीश्वरकरग्रहणा-
न्मिथ्यापदाभिधीयमानः प्रतीतो व्याघातस्ततोऽयं शक्तेर्हानिहेतुना
व्याहतो नामा हेतुभेदः ।।</p>
<p><q>ईश्वरकरग्रहणाजदिति</q> । ननु कोपकषायितमनस्त्वमुत्पादितकार्यमेव कथ-
मन्यथा कुर्वदीत्युच्यतेऽत आह---<b>मिथ्यापदेति</b> ।।</p>
<p>इह कैश्चित्कारणमाला पृथगलंकार इत्युक्तम्, पूर्वस्योत्तरोत्तरं प्रति हेतुभावो-
क्तिस्तल्लक्षणम् । स द्विविधोऽभिधीयमानः प्रतीयमानो वा । उभयथापि नाहेतो-
र्व्यतिरिच्यत इत्याह---</p>
<b><lg><l>यस्तु कारणमालेति हेतुसंतान उच्यते ।</l>
<l>पृथक्पृथगसामर्थ्यात्सोऽप्यहेतोर्न भिद्यते ।। १९ ।।</l></lg></b>
<b><lg><l>एकोऽभिधीयमानेषु हेतुत्वेषु भवेत्तयोः ।</l>
<l>प्रतीयमानेष्वपरः कारणत्वेषु जायते ।। २० ।।</l></lg></b>
<p><q>यस्त्विति</q> । यद्यपि प्रथमस्य प्रथमं हेतुभावो निवृत्त एव तथाप्युत्तरस्य
प्रथममुखनिरीक्षणप्रवृत्तस्योत्तरं प्रति हेतुभावोऽभिधीयते । न हि स्वतन्त्रस्यैव
हेतुभावे कारणमाला भासते ।।</p>
<p>तदिदमेकदेशद्वारा व्यञ्जयन्नाह---</p>
<p>तयोराद्यो यथा---</p>
<lg><l>'जितेन्द्रियत्वं विनयस्य कारणं गुणप्रकर्षो विनयादवाप्यते ।</l>
<l>गुणाधिके पुंसि जनोऽनुरज्यते जनानुरागप्रभवाश्च संपदः ।। ४८ ।।'</l></lg>
<p>अत्र जितेन्द्रियत्वादीनामुत्तरोत्तरं प्रति हेतुभूतानामपि संपदुत्पत्तौ
पूर्वपूर्वसव्यपेक्षायां समुदितानामेव कारणत्वं साधनादिपदैरभिधीयत
इति सोऽयमभिधीयमानहेतुत्वकारणमालेत्यहेतुभेदः ।।</p>
