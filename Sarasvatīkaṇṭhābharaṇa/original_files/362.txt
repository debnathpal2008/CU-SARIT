<pb n="362"/>
<l>हस्तस्पर्शवशेन मूर्ध्नि दशमं मूर्धानमारोपयन्
शंभोरद्भ‌ुतसाहसैकरसिकः कैर्न श्रुतो रावणः ।। १०५ ।।'</l></lg>
<p>अत्र योऽयं दशवदनेन स्वयं छिन्नैः शिरोभिर्भगवतः शंभोरर्चना-
प्रकार उपक्रान्तस्तत्र मूले पञ्च ततश्चतुष्टयमिति शिरोविरचनाप्रपञ्चो
बुद्धिपूर्वकोऽदैवकृतः क्रियमाणोऽस्य कर्मणः समाप्तौ सहकारिकारण-
तामासादयतीत्ययमदैवकृतो बुद्धिपूर्वकः समाहितभेदः ।।</p>
<p><q>मूले पञ्चेति</q> । अधोऽधः स्थूलपुष्पस्य संनिवेश उपर्युपरि तनुरिति दूर्वापू-
जाप्रकारः प्रसिद्धः । अन्यतमालोकननिमित्तैरारोपितैः । अत्र लोकप्रसिद्धपूजाप्रकारः
कार्यभूतः । उपर्युपरि तनुसंनिवेशनिष्पादनं सहकारि । इदं च रावणप्रयत्ननिष्पाद्य-
त्वाददैवकृतं बुद्धिपूर्वं च भवतीत्यन्यतमेन मूर्ध्नान्यतमस्यारोपणं न नवमच्छेद-
पर्यन्तमासीत् । पूजास्वरूपेणैव भगवांस्तुष्यति न तथा विदितेनेत्यभिप्रायवतो
निस्तरङ‍गा भक्तिस्तेन साहसस्याद्भ‌ुतत्वम् ।।</p>
<p>आकस्मिकी बुद्धिपूर्वा दैवकृता यथा---</p>
<lg><l>'सा कौमुदी नयनयोर्भवतः सुजन्मा
तस्या भवानपि मनोरथबन्धबन्धुः ।</l>
<l>तत्सङ‍गमं प्रति सखे नहि संशयोऽस्ति
यस्मिन्विधिश्च मदनश्च कृताभियोगौ ।। १०६ ।।'</l></lg>
<p>अत्र योऽयं माधवस्य मालतीं प्रति समागमाभिलाषस्तत्रेयं मालत्या
आकस्मिकी बुद्धिपूर्वा च तथा प्रवृत्तिः सोभय्यपि दैवकृता च सहायाप्तिः
समाहितभेदः ।।</p>
<p><q>अत्र योऽयं माधवस्येति</q> । विधिश्च मदनश्च कृताभियोगावित्यनेन मालत्याः
पृर्वानुभावाः कथ्यन्ते । ते च द्विधा भवन्तीत्याकस्मिकी दैवपूर्वा सहायसंपत्तिः ।।</p>
<p>आकस्मिकी बुद्धिपूर्वा चादैवकृता यथा---</p>
<lg><l>'दृष्टिर्वन्दनमालिका स्तनयुगं लावण्यपूर्णौ घटौ
शुभ्राणां प्रकरः स्मितः सुमनसां वक्रप्रभा दर्पणः ।</l>
