<pb n="612"/>
<p>ज्ञानपौनःपु१न्येनाभ्यासप्रत्ययादुत्पन्नोऽभ्यस्तः ।।</p>
<p>स यथा---</p>
<lg><l>'भूयो भूयः सविधनगरीरथ्यया पर्यटन्तं
दृष्ट‍वा दृष्ट‍वा भवनवलभीतुङ‍गवातायनस्था ।</l>
<l>साक्षात्कामं नवमिव रतिर्मालती माधवं य-
द्गाढोत्कण्ठालुलितलुलितैरङ‍गकैस्ताम्यतीति ।। १२७ ।।'</l></lg>
<p>अत्र यद्यपि विषयगुणात् पटुः, आश्रयगुणा२दाहतोऽपि प्रत्ययः,
पटुमाहतं च३ संस्कारं प्र४सूते तथाप्यभ्यासात्पटीयानाहततमश्च जायमा-
नोऽभ्यस्त इत्युच्यते ।।</p>
<p>उद्दीपनविभावेषु माल्यवस्त्रविभूषणादयो माल्यादयः ।।</p>
<p>तेषु माल्यं यथा---</p>
<lg><l>'अशोकनिर्भर्त्सितपद्मरागमाकृष्टहेमद्युतिक५र्णिकारम् ।</l>
<l>मुक्ताकलापीकृतसिन्धुवारं वसन्तपुष्पाभरणं वहन्ती ।। १२८ ।।'</l></lg>
<p>वस्त्रं यथा---</p>
<lg><l>'आवर्जिता किंचिदिव स्तनाभ्यां वासो वसाना तरुणार्करागम् ।</l>
<l>सुजातपुष्पस्तबकावनम्रा६ संचारिणी पल्लविनी लतेव ।। १२९ ।।'</l></lg>
<p>विभूषणं यथा---</p>
<lg><l>'कण्ठस्य तस्याः स्तनबन्धुरस्य मुक्ताकलापस्य च निस्त७लस्य ।</l>
<l>अन्योन्यशोभाजननाद्बभूव साधारणो भूषणभूष्यभावः १३०'</l></lg>
<p>ऋतु८वयोमदादय ऋत्वादयः ।</p>
<!-- NOTES pg=612!-->
१. 'पौनःपुन्येन' ग.घ. २. 'च्चादृतोऽपि' क.ख. ३. 'च' क.ख. नास्ति.
४. 'प्रसूयते' क.ख. ५. 'कर्निकारम्' ख. ६. 'स्तवकावनन्रसंचारिणी' क.
७. 'निस्तुलस्य' क. ८. 'ऋतुर्वयोमदादयः' क.ख.﻿
