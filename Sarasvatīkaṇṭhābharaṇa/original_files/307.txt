<pb n="307"/>
<p>आक्षिप्तिका यथा---</p>
<lg><l>'पअपीडिअमहिसासुरदेहेहिं भुअणभअलुआवससिलेहिं ।</l>
<l>सुरसुहदेत्तवलिअधवलच्छिहिं जअइ सहासं वअणु महलच्छिहिं ३८८</l></lg>
<lg><l>[पदपीडितमहिषासुरदेहैर्भुवनभयलावकशशिलेखैः ।</l>
<l>सुरसुखदातृवलितधवलाक्षैर्जयति सहासं वदनं महालक्ष्म्याः ।।]</l></lg>
<p>सेयमभिधित्सितरागविशेषप्रयोगमात्रफलं वचनमाक्षिप्तिका ।।</p>
<p>ध्रुवा यथा---</p>
<lg><l>'म अवहणिमित्तणिग्गअमइन्दसुण्णं गुहं णिएऊण ।</l>
<l>लद्धावसरो गहिउण मोत्तिआइं गओ वाहो ।। ३८९ ।।'</l></lg>
<lg><l>[मृगवधनिमित्तनिर्गतमृगेन्द्रशून्यां गुहां निरूप्य ।</l>
<l>लब्धावसरो गृहीत्वा मौक्तिकानि गतो व्याधः ।।]</l></lg>
<p>सेयं पात्रप्रवेशरसानुसन्धानादिप्रयोजना ध्रुवा ।।</p>
<b><lg><l>यदाङ‍गिकैकनिर्वर्त्यमुज्झितं वाचिकादिभिः ।</l>
<l>नर्तकैरभिधीयेत प्रेक्षणाक्ष्वेडिकादि तत् ।। १४२ ।।</l></lg></b>
<b><lg><l>तल्लास्यं ताण्डवं चैव छलिकं संपया सह ।</l>
<l>हल्लीसकं च रासं च षट्प्रकारं प्रचक्षते ।। १४३ ।।</l></lg></b>
<p>तेषु लास्यं यथा---</p>
<lg><l>'उच्चिउ वालीयिअ पन्थहिं जन्तउ ।</l>
<l>पेक्खमि हत्थं होइ जइ लोअणवन्तउ ।। ३९० ।।'</l></lg>
<lg><l>[उच्चा पालिः प्रियः पथा याति ।</l>
<l>प्रेक्षे हस्तं भवति यदि लोचनवान् ।।]</l></lg>
<p>तदिदं शृङ‍गाररसप्रधानत्वाल्लास्यम् ।।</p>
