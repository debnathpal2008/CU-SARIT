<pb n="119"/>
<p>यदाह---</p>
<lg><l>'सर्वं सर्वेण सारूप्यं नास्ति भावस्य कस्यचित् ।</l>
<l>यथोपपत्ति कृतिभिरुपमानं प्रयुज्यते ।।</l></lg>
<lg><l>अखण्डमण्डलः क्वेन्दुः क्व कान्ताननमद्युति ।</l>
<l>यत्किंचित्कान्तिसाम्यात्तु शशिनैवोपमीयते ।।'</l></lg>
<p><q>यत्रोपमानेति</q> । उपमेयेनोपमेयविशेषणेन संमितास्तुल्यसंख्याः । इन्द्रायु-
धमिन्द्रधनुरेकमुपमाने उपमेये पीतं वासः शार्ङ‍गमब्जः शङ‍ख इति त्रीणि विशेषणानि
तदिहाधिकविशेषणविषय इति जिज्ञासासमकालमेवाप्रसिद्धेन्दुबिम्बयोरुपमानयोर्मेघा-
नुसंधानात् स्खलनाभिमुखी प्रतीतिरवलक्ष्यते । ध्वननव्यापारोन्मेषाच्च गुणत्वलाभः ।
तदुक्तम्---'मुख्या महाकविगिरामलंकृतिभृतामपि । प्रतीयमानच्छायैषा भूषा लज्जेव
योषिताम् ।।' इति । न चैवं स्तनितादीनामिति कथं प्रतीतिरिति वाच्यम् । प्रती-
यमानस्यापि प्रतिपत्तिवैरूप्यसमाधावानौपयिकस्थानाकाङ‍क्षितत्वेनादरादित्याह---<b>सर्वं
सर्वेणेति</b> । यथोपपत्तिपर्यन्तो यावतोपमानविशेषणत्वेन प्रकृतमुपमेयविशेषण-
प्रतिबिम्बता नीयते तदतिक्रमेणैकप्रतीत्यनुरोधे कल्पितेनाप्युपमेयविशेषणेनेत्यर्थः ।
अन्यथा चन्द्रमुखादीनां नोपमा पर्यवस्येतेत्याह---<b>अखण्डेति</b> ।।</p>
<p>अमुमेव प्रकारमधिकोपमेये योजयन्नाह---</p>
<b><lg><l>क्रमेणानेन कृतिभिरेष्टव्यमधिकोपमम् ।</l>
<l>विशेषस्तूपमेयाङ‍गमनुमानात्प्रतीयते ।।१२२ ।।</l></lg></b>
<p>यथा---</p>
<lg><l>'स पीतवासाः प्रगृहीतशार्ङ्गो मनोज्ञभीमं वपुराप कृष्णः ।</l>
<l>शतह्रदेन्द्रायुधवान्निशायां संसृज्यमानः शशिनेव मेघः ।। १६५ ।।'</l></lg>
<p>अत्र शशिनो ग्रहणादधिकोपमत्वेऽप्युपमानत्वेनाविवक्षितत्वाद्ग‌ुण-
त्वम् । यदि वोपमाने धर्मोद्धाटनानुमानात् 'शङ‍खचक्रगदाधरो विष्णुः'
इति प्रसिद्धेः शार्ङ‍गमनुमेयम् ।।</p>
<p><q>क्रमेणेति</q> । यत्रोपमानेऽधिकविशेषणसंक्षेपस्तद्वाक्यमधिकोपममित्युच्यते तत्र
झटिति प्रतिबिम्बभूतोपमेयविशेषणप्रतिसंधानेन दोषः । तदेव तु कथमत उक्तम्---
