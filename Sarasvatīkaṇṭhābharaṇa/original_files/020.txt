<pb n="020"/>
<p>अत्र मेघानिलेन/?/ अमुना एतस्मिन्नसंहितया विवक्षामीत्यभिसंधानं
विसं/?/गिः । मञ्जर्युद्गमगर्भासौ इत्यादौ तु विरूपसंधानं विसंधिः ।।</p>
<p><q>विसंहित इति</q> । विशब्दो विगमं वैपरीत्यं च द्योतयति । तेनार्थद्वयं संप-
द्यते । 'परः संनिकर्षः संहिता' । तया तत्कार्यं लक्ष्यते । संधानं संधिः । अर्धमा-
त्राकालव्यवधानं । तथा च---संहिताकार्यशून्यं संधानं यत्रेत्यर्थः । 'संहितैकपदे
नित्या' इति समयादन्यत्र विकल्पः । ततो नासंधावन्तर्भावः । वैरूप्यं द्विविधम् ।
दुर्वचकत्वम्, अश्लीलत्वं च । तत्राद्यमुपलक्षणतयोदाहृतम् । द्वितीयं यथा---'उड्डीय
गगने दूरं चलन् डामरचेष्टितः । अयमुत्पतते पत्री ततोऽत्रैव रुचिं कुरु ।।' ननु
यदि संधिकार्य वैकल्पिकं कथमत्र दोष इत्यत आह---न संहितामिति । यदि संहि-
ताप्रतिषेधः स्यात्तदा सकृद्विसंधिकरणेन तथावैरूप्यं भवतीति कवेरपराधो न संभा-
व्यते, यदि तु प्रतिषेधो नास्ति असकृद्वोपादानं तदा व्यक्तवैरूप्यप्रतिभासात्कथं न
दोष इत्यर्थः । न विवक्षामित्युपलक्षणम् । विवक्षायामप्यसकृत्प्रयोगो विरस एव ।
यथा---'तत उदित उदारहावहारी' इति । विशेषं वैशेषिके वक्ष्यामः ।।</p>
<b><lg><l>पदं पदार्थश्चाभिन्नौ यत्र तत्पुनरुक्तिमत् ।। २२ ।।</l></lg></b>
<p>यथा---</p>
<lg><l>'उत्कानुन्मनयन्त्येते गम्भीराः स्तनयित्नवः ।</l>
<l>अम्भोधरास्तडित्वन्तो गम्भीराः स्तनयित्नवः ।। २८ ।।</l></lg>
<p>अत्र उत्कानुन्मनयन्तीत्यर्थपुनरुक्तम् । गम्भीराः स्तनयित्नव इति
शब्दपुनरुक्तम् ।।</p>
<p><q>पदं पदार्थश्चाभिन्नाविति</q> । पदमभिन्नमभिन्नतात्पर्याभिधेयमिति विशेषः ।
तेन तात्पर्यभेदे लाटानुप्रासोऽभिधेयमेदे यमकं च न दोषः । पदार्थोऽभिन्नपर्याय-
शब्दोपात्त इति शेषः । तेन पूर्वस्माद्विशेषः । स्वाभिधेयतात्पर्यकपदावृत्तिः पर्यायो-
पादानं च द्वयमपि शब्दपुनरुक्तमिष्यते । तथा च पारमर्षं सूत्रम्-'शब्दयोः पुन-
र्वचनं पुनरुक्तमन्यत्रानुवादात्' इति । युक्तं चैतत् । एकस्याभिधेयस्य द्विरभिधानं
दोषः । तच्चाभिधानं तेनैव पदेन पर्यायेण वा संभवतीति शब्दमादायैव तस्य
व्यवस्था पुनरुक्तिरत्रैव पदे भवति, तत्कोऽत्र मत्वर्थ इत्यत उक्तम्---यत्र तदिति ।
यत्र समुदायेऽवयवः पुनरुक्तरूपः स मतुबर्थः । अत एव नानापदनिरूपणीयतया
