<pb n="521"/>
<p>अर्थकृतो रूपके यथा---</p>
<lg><l>'विअडे गअणसमुद्दे दिअसे सूरेण मन्दरेण व महिए ।</l>
<l>णीइ मइरव्व संज्झा तिस्सा मग्गेण अमअकलसो व्व ससी ।। १९० ।।'</l></lg>
<lg><l>[विकटे गगनसमुद्रे दिवसे सूर्येण मन्दरेणेव मथिते ।</l>
<l>निर्याति मदिरेव संध्या मार्गेणामृतकलश इव शशी ।।]</l></lg>
<p>अत्र गगने समुद्रत्वेन रूपिते सूर्यसंध्याशशिभिः, मन्दरमदिराऽमृ-
तकलशैश्च मथनादिक्रियानिवेशिभिरर्थैः परस्परोपमानात्साधर्म्यमुत्पादि-
तमित्यर्थोऽयं रूपकपरिकरः ।।</p>
<comm><p><q>विअडे इत्यादि</q> । 'विकटे गगनसमुद्रे मन्दरेणेव (महिते) मथिते ।
निर्गच्छति मदिरेव संध्या तस्या मार्गेणामृतकलश इव शशी ।।' इह संध्या
निर्गच्छति । विकटे महति गगनसमुद्रे मन्दरगिरिणेव रविणा दिवसे महिते
पूजितेऽथ च मथिते सति मदिरेव यथा मन्दरमथिते समुद्रे मदिरा निर्गच्छति
तथेत्यर्थः । तस्याः संध्याया मार्गेण यथा चन्द्रोऽमृतकलश इवास्ति निर्गच्छति
वा । आकाङ‍क्षाक्रमेण निर्गच्छतिरुभयान्वयी । अत्र सूर्यादिभिरर्थैरन्योन्योपमा-
नात्साधर्म्योपपत्तिरित्यार्थोऽयम् ।।</p></comm>
<p>उभयकृतश्च विरोध१श्लेषे यथा---</p>
<lg><l>'रइअमुणालाहरणो णलिणदलत्थ२इअपीवरत्थणअलसो ।</l>
<l>वहइ पिअसंगमम्भि वि मअणाअप्पप्पसाहणं जुअइजणो ।। १९१ ।।'</l></lg>
<lg><l>[रचितमृणालाभरणो नलिनदलस्थगितपीवरस्तनकलशः ।</l>
<l>वहति प्रियसंगमेऽपि मदनाकल्पप्रसाधनं युवतिजनः ।।]</l></lg>
<p>अत्र 'प्रियसंगमेऽपि मदनाकल्पप्रसाधनं भवति' इति विरुद्धार्थयोः
साधर्म्योत्पादनाय३ जले क्रीडतो युवतिजनस्य यथोक्तविशेषणाभ्यां
<!-- NOTES pg=521!-->
१. 'विरोधश्लेषयोः' क. 'विरोधश्लेषो' ख. २. 'च्छइअ' ग. घ. ३. अत्र 'अन्ये-
ष्वपि दृश्यते' इति भाव्यम् । अपिशब्दः सर्वोपाधिव्यभिचारार्थः । तेन जनिव्यति-
रिक्तादपि धातोर्भवितुमर्हतीति वैयाकरणाः.
