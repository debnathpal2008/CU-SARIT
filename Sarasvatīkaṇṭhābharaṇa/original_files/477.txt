<pb n="477"/>
<p>सा स्तुत्यर्था यथा---</p>
<lg><l>'आहूतस्याभिषेकाय विसृष्टस्य वनाय च ।</l>
<l>न मया लक्षितस्तस्य स्वल्पोऽप्याकारविभ्रमः ।। १२१ ।।'</l></lg>
<p>अत्र रामस्य राज्याभिषेकवनगमनयोः पितुरादेशेन तुल्यरूपतया
स्तुतिः प्रतीयते ।।</p>
<comm><p><q>आहूतस्येत्यादि</q> । अभिषेकाय राज्याभिषेकायाहूतस्य कृताह्वानस्य, वनाय
वनं गन्तुं विसृष्टस्य च तस्य रामस्य स्वल्पोऽप्याकारविभ्रम आकारान्यथात्वं मया
न लक्षितः । 'अन्यथात्वेऽपि विभ्रमः' इति धरणिः । अत्र राज्याभिषेकः सुखहेतुः,
वनगमनं दुःखहेतुः, तयोः पितृभक्त‍या तुल्यत्वेन स्तुतित्वम् ।।</p></comm>
<p>निन्दार्था यथा---</p>
<lg><l>'यश्च निम्बं परशुना यश्चैनं मधुसर्पिषा ।</l> 
<l>यश्चैन गन्धमाल्याभ्यां सर्वस्य कटुरेव सः ।। १२२ ।।'</l></lg>
<p>अत्र यः परशुना छिनत्ति, योऽमुं मधुसर्पिषा सिञ्चति, यो वा
गन्धमाल्याभ्यामर्चति तं प्रति तुल्यमेव निम्बस्य कटुत्वमिति समा-
सोक्त्या तदुपमेयस्य निन्दा प्रतीयते ।।</p>
<comm><p><q>यश्चेत्यादि</q> । यो निम्बवृक्षं परशुना कुठारेण छिनत्ति, यश्चैनं निम्बं मधु-
सर्पिषा मधुसहितेन घृतेन सिञ्चति, यश्चैनं गन्धमाल्याभ्यामर्चति सर्वस्य कृते स
निम्बः कटुरेव तिक्त एव । 'पुष्पपुष्पस्रजोर्माल्यम्' इत्यमरः । अत्र समासोक्तया
समसनेन । साम्यापादनेनेति यावत् । उपमेयनिन्दज्ञानम् ।। इति तुल्ययोगिता-
लंकारानिरूपणम् ।।</p></comm>
<p>लेशालंकारनिरूपणम् ।</p>
<p>लेशलक्षणमाह---</p>
<b><lg><l>दोषस्य यो गुणीभावो दोषीभावो गुणस्य यः ।</l>
<l>स लेशः स्यात्ततो नान्या व्याजस्तुतिरपीष्यते ।। ५६ ।।</l></lg></b>
<comm><p><q>दोषस्येति</q> । दोषस्य गुणत्वम्, गुणस्य च दोषत्वं यत्तदेव लेशलक्षणम् ।
तर्हि व्याजस्तुतावप्येवम् । तथा चातिव्याप्तिः । अत उक्तम्---<b>तत इति</b> । ततो
लेशाव्द्याजस्तुतिरभिन्नैवेति । नातिव्याप्तिरित्यर्थः ।।</p></comm>
