<pb n="430"/>
चिरोत्सृष्टेषु रागेषु प्रीतिर्गच्छेत्पराभवम् ।। रागायतनसंस्मारि यदि न स्यान्नखक्षतम् ।
रेखास्तिस्रश्चतस्रश्च वक्रा वक्राकृतिर्नखः ।।' इति । अत्र श्लेषालंकारेणोपहितत्वादेव
संकीर्णरूपकता ।। इति रूपकालंकारनिरूपणम् ।</p></comm>
<p>साम्यालंकारनिरूपणम् ।</p>
<p>साम्यलक्षणमाह---</p>
<b><lg><l>द्वयोर्यत्रोक्तिचातुर्यादौपम्यार्थोऽवगम्यते ।</l>
<l>उपमारूपकान्यत्वे साम्यमित्यामनन्ति तत् ।। ३४ ।।</l></lg></b>
<b><lg><l>तदानन्त्येन भेदानामसंख्यं तस्य तूक्तयः ।</l>
<l>दृष्टान्तोक्तिः प्रपञ्चोक्तिः प्रतिवस्तूक्तिरेव च ।। ३५ ।।</l></lg></b>
<b><lg><l>तत्रेवादेः प्रयोगेण दृष्टान्तोक्तिं प्रचक्षते ।</l>
<l>इवादेरप्रयोगेण प्रपञ्चोक्तिं मनीषिणः ।। ३६ ।।</l></lg></b>
<b><lg><l>वस्तु किंचिदुपन्यस्य न्यसनात्तत्सधर्मणः ।</l>
<l>साम्यप्रतीतिरस्तीति प्रतिवस्तूक्तिरुच्यते ।। ३७ ।।</l></lg></b>
<b><lg><l>तत्र क्रियाजातिगुणद्रव्ययोगादिहेतुके ।</l>
<l>साम्ये पूर्वादिभेदेन दृष्टान्तोक्तिर्विधीयते ।। ३८ ।।</l></lg></b>
<p>सा क्रियायोगनिमित्तसाम्या दृष्टान्तोक्तिः सामान्यतः पूर्वा यथा---</p>
<lg><l>'स्थितः स्थितामुच्चलितः प्रयातां निषेदुषीमासनबन्धधीरः ।</l>
<l>जलाभिलाषी जलमाददानां छायेव तां भूपतिरन्वगच्छत् ।। ४९ ।।'</l></lg>
<p>अत्र दृष्टान्तदार्ष्टान्तिकयोरनाविष्टलिङ‍गत्वादवश्याभिधेयत्वाच्च स्थित
इत्यादिषु न लिङ‍गभेददोषः । अभिधीयमानस्थानादिक्रियायोगजनितं
साम्यं समस्तमूर्तिमत्साधारणश्च पूर्वमेव छायादृष्टान्तः । सेयं क्रिया-
योगनिमित्तसाम्या सामान्यतः पूर्वा नाम दृष्टान्तोक्तिः साम्यभेदः ।।</p>
