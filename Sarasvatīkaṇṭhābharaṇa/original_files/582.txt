<pb n="582"/>
<l>अन्यापि किं न सखि भाजनमीदृशानां
वैरी न चेद्भवति वेपथुरन्तरायः ।। २८ ।।'</l></lg>
<p>अयमपि प्राग्वदे१वान्यैर्नानुगम्यते ।</p>
<b><lg><l>विषादमदरोषादेर्वर्णान्यत्वं विवर्णता ।। १४४ ।।</l></lg></b>
<p>तद्रूपेण रसस्य निष्पत्तिर्यथा---</p>
<lg><l>'सहि सा२हसु तेण समं अहं पि किं णिग्गआ प३हाअम्मि ।</l>
<l>अण्णचिअ दीसइ जेण दप्पणे कावि सा सुमुहो ।। २९ ।।'</l></lg>
<lg><l>[सखि साधय तेन सममहमपि किं निर्गता प्रभाते ।</l>
<l>अन्यैव दृश्यते येन दर्पणे कापि सा सुमुखी ।।]</l></lg>
<p>अयमपि नान्यैरनुबध्यते ।।</p>
<b><lg><l>अश्रु नेत्रोद्गतं वारि दुःखशोकप्रहर्षजम् ।</l></lg></b>
<p>तद्रूपेण रसस्यानुबन्धो यथा---</p>
<lg><l>'उत्पक्ष्मणोर्नयनयोरुपरुद्धवृत्ति
बाष्सं कुरु स्थिरतया शिथिलानुबन्धम् ।</l>
<l>अस्मिन्नलक्षितनतोन्नतभूमिभागे
मार्गे पदानि खलु ते विषमीभवन्ति ।। ३० ।।'</l></lg>
<p>अत्र बाष्पशव्देन लोचनाश्रयमश्रूच्यते न कण्ठाद्याश्रयो दुःखा-
वेशः । यथा---'विललाप स बाप्पगद्गदम्', 'मुहु४र्मग्नः कण्ठे तरल-
यति बाष्पः स्तनतटीम्' इत्या५दि ।।</p>
<b><lg><l>प्रलयस्तीव्रदुःखादेरिन्द्रियास्तमयो मतः ।। १४५ ।।</l></lg></b>
<p>तद्रूपेण रसस्य निष्पत्तिर्यथा---</p>
<lg><l>'तीव्राभिषङ‍गप्रभवेण वृत्तिं मोहेन संस्तम्भयतेन्द्रियाणाम् ।</l>
<l>अज्ञातभर्तृव्यसना मुहूर्तं कृतोपकारेव रतिर्बभूव ।। ३१ ।।'</l></lg>
<!-- NOTES pg=582!-->
१. 'नान्यैरनुगम्यते' क.ख. २. 'सहि साहसं तेण' क. ३. 'पहअम्मि' ख.
४. 'मुहुर्लग्नः कण्ठे' क.ख. ५. 'इति' ख.
