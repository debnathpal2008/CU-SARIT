<pb n="046"/>
<p>अत्र हस्तिहयैरण्डखदिराणां केसरादिसद्भावस्य प्रत्यक्षेणानुपलम्भात् ।
जङ्गमस्थावरो लोक इति लोककृतोऽयं प्रत्यक्षविरोधः ।।</p>
<p><q>आधूतेति</q> । अन्ते प्रत्यक्षविरोधशब्दार्थं व्याचष्टे---प्रत्यक्षेणानुपलम्भादिति ।
कथमयं लौकिकविरोध इत्यत आह---जङ्गमेति । जङ्गमस्थावरं जीवच्छरीरं लोकः ।
तत्र जङ्गमं गावाश्वादि स्थावरं लतावृक्षादि राष्ट्रादावेव देशपरिभाषा इदं प्रकारा-
न्तरेण देशशब्देनाभिधीयते ।।</p>
<b><lg><l>युक्त‍यौचित्यप्रतिज्ञादिकृतो यस्त्विह कश्चन ।</l>
<l>अनुमानविरोधः स कविमुख्यैर्निगद्यते ।। ५६ ।।</l></lg></b>
<p>तत्र युक्तिविरुद्धं यथा---</p>
<lg><l>'सुरहिमहुपाणलम्पडभमरगणाबद्धमण्डलीबन्धम् ।</l>
<l>कस्स मणं णाणन्दइ कुम्मीपुट्ठट्ठिअं कमलम् ।। ६९ ।।'</l></lg>
<lg><l>[सुरभिमधुपानलम्पटभ्रमरगणाबद्धमण्डलीबन्धम् ।</l>
<l>कस्य मनो नानन्दयति कूर्मीपृष्ठस्थितं कमलम् ।।]</l></lg>
<p>अत्र कूर्मीपृष्ठे कमलोद्गतेरयुक्तियुक्तत्वाद्युक्तिविरुद्धमिदम् ।।</p>
<p><q>युक्तीति</q> । सामान्यतस्तावदनुमानविरोधो यत्प्रमाणाभावः । नहि प्रमेयाभावे
प्रमाणं प्रसिद्धम् । तदयमर्थो युक्तिः प्रमाणम् । आधूतकेसरेत्यादौ उदाहरणे क्वचिदेव
व्यक्तिविशेषे केसरादिसंबन्धप्रतिपादनं कथमन्यथा तेषामेरण्डं निर्दिशति । ततो
भवति प्रत्यक्षेणैव विरोधः । इह तु न तथा । नहि विशेषतः कापि कूर्मपृष्ठव्यक्ति-
रस्तीति सामान्याकारेण विवक्षितम् । ततश्च कमलजातेः पङ‍कजप्रभवाया एव निश्च-
यात्कूर्मपृष्ठादुद्गमे न कश्चित्प्रमाणं कदापि कस्याप्यवतरतीत्याशयवान् व्याचष्टे---
अत्रेति । अयुक्तियुक्तत्वादिति । युक्तेः प्रमाणत्वेनासंबद्धत्वादित्यर्थः ।।</p>
<p>औचित्यविरुद्धं यथा---</p>
<lg><l>'पट्टंसुउत्तरिज्जेण पामरो पामरीऍ परिपुसइ ।</l>
<l>अइगरुअकूरकुम्भीभरेण सेउल्लिअं वअणम् ।। ७० ।।'</l></lg>
<lg><l>[पट्टांशुकोत्तरीयेण पामरः पामर्याः प्रोञ्छति ।</l>
<l>अतिगुरुककूरकुम्भीभरेण स्वेदार्द्रितं वदनम् ।।]</l></lg>
