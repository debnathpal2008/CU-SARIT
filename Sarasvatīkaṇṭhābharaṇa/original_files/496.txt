<pb n="496"/>
<p>तत्रोक्त्या विधौ प्रतिकूलो यथा---</p>
<lg><l>'किं जम्पिएण दहमुह जम्पिअसरिसं अणिव्वहन्तस्स भरम् ।</l>
<l>एत्तिअ जम्पिअसारं णिहणं अण्णे वि वज्जधारासु वआ ।। १५१'</l></lg>
<lg><l>[किं जल्पितेन दशमुख जल्पितसदृशमनिर्वाहयतो भरम् ।</l>
<l>एतावद जल्पितसारं निधनमन्येऽपि वज्रधारासु गताः ।।]</l></lg>
<p>अत्र 'किमः' प्रतिकुलवाचित्वाद् वचनवृत्त्यैव जल्पन् दशाननश्चि-
त्ररथेन रुद्धः, कारणं च वज्रप्रभावकीर्तनादिति प्रातिकूल्येनोपन्यस्तम्;
सोऽयमौक्तः प्रतिकूलश्च विध्याक्षेपो रोध इत्युच्यते ।।</p>
<comm><p><q>किमित्यादि</q> । "किं जल्पितेन दशमुख जल्पिसदृशमनिर्वाहयतो भरम् ।
एतावद् जल्पितसारं निधनमन्येऽपि वज्रधारासु गताः ।।" इह हे दशमुख रावण,
जल्पितेन भाषितेन किम् । किंतु न किमपि । कस्य, उक्तिसदृशं भरमनिर्वाहयतः
पुंसः । भरमध्यवसायम् । एतावदेतदेव जल्पितसारं श्रेष्ठम् यदन्येऽपि योधा वज्र-
धारसु निधनं नाशं गताः । 'श्रेष्ठेऽर्थवत्सारमुदहरन्ति' इति शाश्वतः । अत्र जल्पन्
रावणश्चित्ररथेन वज्रप्रभावकीर्तनरूपप्रतिकूलोक्त्या रूद्ध इति विध्याक्षेपविरोधः ।।</p></comm>
<p>उक्त्यैव विधावनुकूलो यथा---</p>
<lg><l>'हन्तुं विमग्गमाणो हन्तुं तुरिअस्स अप्पणा दहवअणम् ।</l>
<l>किं इच्छसि काउं जे पवअवइ पिअं ति विण्पिअं रहवइणो १५२'</l></lg>
<lg><l>[हन्तुं विमार्गमाणो हन्तुं त्वरितस्यात्मना दशवदनम् ।</l>
<l>किमिच्छसि कर्तुं यत्प्लवगपते प्रियमिति विप्रियं रघुपतेः ।।]</l></lg>
<p>अत्रापि 'किमः' प्रतिषेधवाचित्वात् वचनवृत्त्यैव दशाननवधायोत्ति-
ष्ठमानः सुग्रीवो जाम्बवता रुद्धः, कारणं पुनरानुकूल्येनैवोक्तम्---'कि-
मेतत् त्वया रघुपतेः प्रियरूपं विप्रयमुपक्रान्तम्' इति । सोऽयमौक्तो-
ऽनुकूलश्च विध्याक्षेपो रोध इत्युच्यते ।।</p>
<comm><p><q>हन्तुमित्यादि</q> । "हन्तुं विमार्गमाणो हन्तुं त्वरितस्यात्मना दशवदनम् ।
किमिच्छसि कर्तुं प्लवगपतेऽस्य प्रियमिति विप्रियं रघुपतेः ।।" इह हे प्लवगपते सु-
ग्रीव, दशवदनं हन्तुं विमार्गमाणो याचमानस्त्वं रघुपते रामस्य किं प्रियमिति कृत्वा
