<pb n="004"/>
<p>विभागमन्तरेण विशेषलक्षणानवतारात्पददोषान्विभजते---</p>
<b><lg><l>असाधु चाप्रयुक्तं च कष्टं चानर्थकं च यत् ।</l>
<l>अन्यार्थकमपुष्टार्थमसमर्थं तथैव च ।। ४ ।।</l></lg></b>
<b><lg><l>अप्रतीतमथ क्लिष्टं गूढं नेयार्थमेव च ।</l>
<l>संदिग्धं च विरुद्धं च प्रोक्तं यच्चाप्रयोजकम् ।। ५ ।।</l></lg></b>
<b><lg><l>देश्यं ग्राम्यमिति स्पष्टा दोषाः स्युः पदसंश्रयाः ।</l></lg></b>
<p><q>असाध्विति</q> । मुख्यार्थहतौ मिथोऽनपेक्षासूचनया समासः । अत एव लाघ-
वेऽनादरः । कथं पदप्रतीकदोषा न गण्यन्त इति शङ‍कामभिप्रेत्याह---स्पष्टा इति ।
पदसंश्रयाः पदान्वयव्यतिरेकानुविधायिनः । एवं वाक्यादावपि गुणादावपीदमे-
वाश्रितत्वम् ।।</p>
<p>विभागप्रयोजनमाह---</p>
<b><lg><l>अथैषां लक्षणं सम्यक्सोदाहरणमुच्यते ।। ६ ।।</l></lg></b>
<p><q>अथैषामिति</q> । परीक्षां प्रतिजानीते---सम्यगिति । लक्षणदोषशून्यं लक्षणा-
नुपपत्तिनिर्णेजनमेव हि परीक्षापदार्थः । कथमेतत्संपत्स्यते इत्यत आह---सोदा-
हरणमिति ।।</p>
<p>शब्दस्वरूपलक्षणः प्रथमनिरस्यो दोष इत्याशयेन प्रागुद्दिष्टस्यासाधोर्लक्षणमाह---</p>
<b><lg><l>शब्दशास्त्रविरुद्धं यत्तदसाधु प्रचक्षते ।</l></lg></b>
<p>यथा---</p>
<lg><l>'भूरिभारभराक्रान्त बाधति स्कन्ध एष ते ।</l>
<l>तथा न बाधते स्कन्धो यथा बाधति बाधते ।। १ ।।'</l></lg>
<p>अत्र बाधतेरात्मनेपदित्वाद् 'बाधते' इति स्यात्, न पुनर् 'बाधति' इति ।।</p>
<p><q>शब्देति</q> । शब्दाः शिष्यन्ते प्रकृतिप्रत्ययविभागपरिकल्पनया ज्ञाप्यन्ते येन
तच्छब्दशास्त्रं त्रिमुनिव्याकरणं तेन विरुद्धं तदाम्नातप्रातिस्विकविशेषपरित्यक्तमतो
न देशीयपदानामसाधुत्बम् । तथा च प्राच्यैः---'नाथ ते कुचयुगं पत्रावृतं मा कृथाः'
इति अन्यकारकवैयर्थ्यमिति, 'सलीलपाणिद्वयलोलनालमानर्तिताताम्रदलं दधन्तीम्'
इति च तादृशमेवोदाहृतम् । अत्र केचिदाहुः---'बाधतिधातुं संस्कारप्रच्यावनेन
