<pb n="542"/>
<lg><l>[तद्दयिताभिज्ञानं यस्मिन्नप्यङ‍गे राघवेण न न्यस्तम् ।</l>
<l>सीतापरिमृष्टेनेवोढ१स्तेनापि निरन्तरं रोमाञ्चः ।।]</l></lg>
<p>अत्र दयिताभिज्ञानस्य योऽयं रोमाञ्चक्रियाविशेषः स क्रियातिशय-
स्यैव भेदः प्रभावातिशय उच्यते ।।</p>
<comm><p><q>तमित्यादि</q> । 'तद्दयिताभिज्ञानं यस्मिन्नप्यङ‍गे राघवेण न निर्भितम् । सीता
परिस्पृष्टेनेव व्यूढस्तेनापि निरन्तरं रोमाञ्चः ।।" इह तद्दयिताया वल्लभायाः सीताया
अभिज्ञानं चिह्नं मणिरूपं यस्मिन्नप्यङ‍गे रामेण न निर्मितं न निहितं तेनाप्यङ‍गेन
सीतया परि सर्वतोभावेन स्पृष्टेनेव निरन्तरं यथा भवत्येवं रोमाञ्चो व्यूढो धृतः ।
'अभिज्ञानं भवेच्‍चिह्ने' इति शाश्वतः । अत्र रोमाञ्चहेतुक्रियातिशयेन प्रभावातिशय
एव विवक्षितः ।।</p></comm>
<p>अनुभावातिशयो यथा---</p>
<lg><l>'विमलिअरसाअलेण वि विसहरवइणा अदिट्ठमूलच्छेअम् ।</l>
<l>अप्पत्ततुङ‍गसिहरं तिहुअणहरणे पवढ्ढिएण२ वि हरिणा ।। २२४ ।।'</l></lg>
<lg><l>[विमर्दितरसातलेनापि विषधरपतिनादृष्टमूलच्छेदम् ।</l>
<l>अप्राप्ततुङ‍गशिखरं त्रिभुवनहरणे प्र२वर्धितेनापि हरिणा ।।]</l></lg>
<p>अत्र रसातलमपि मृद्नता शेषेणापि च तस्य मूलं न दृष्टम्, त्रि-
भुवनमप्युल्लङ‍घयता हरिणापि न तुङ‍गशिखराणि प्राप्तानीति यदेतल्लोक-
सीमातिक्रमेण विशेषव्यवस्थया पर्वतानुभावभणनं सोऽयमनुभूयमान-
माहात्म्यातिशयस्यैव भेदोऽनुभावातिशय उच्यते ।।</p>
<comm><p><q>विमलिअ इत्यादि</q> । ''विमर्दितरसातलेनापि विषधरपतिनादृष्टमूलच्छेदम् ।
अप्राप्ततुङ‍गशिखरं त्रिभुवनहरणप्रवर्धितेनापि हरिणा ।।" इह सुवेलं कीदृशम् ।
विषपरपतिना शेषेणादृष्टो मूलस्य छेदः शेषो यस्य तम् । कीदृशेन । विमर्दितं
<!-- NOTES pg=542!-->
१. 'सेतुबन्धे' तु 'वूढो' इति पाठः, 'व्यूढः' (विशेषेणोढः) इति छाया च.
२. सेतुबन्धे 'तिहुअणहरणपरिवढ्ढिएण' इति पाठभेदः 'त्रिभुवनहरणपरिवर्धितेन'
इति छायाभेदश्च .
