<pb n="493"/>
<p>अत्रापि योऽयं 'अक्षिभ्रुवम्', 'शरकार्मुकम्', इत्येतयोः 'द्वन्द्वश्च
प्राणितूर्यसेनाङ‍गनाम् २।४।२' इति, 'वाङ्मनसाक्षिभ्रुव---५।४।७७' इति
च विशेषलक्षणयोगस्तेन धवखदिरपलाशमित्येवमादिषु नातिप्रसङ‍गा
भवति ।।</p>
<comm><p><q>स्त्रीणामित्यादि</q> । यत्र नगरे मनोभुवा कामेन तन्मुखे स्त्रीणां मुखेऽक्षिभ्रुव-
निभं नेत्रभ्रूव्याज शरकार्मुकं न्यस्तमारोपितम् । स्त्रीणां हावैः शृङ‍गारजक्रियामिर्नि-
जकार्ये मनश्चापलादौ कृते सति । 'हावाः क्रियाः शृङ‍गारभावजाः' इत्यमरः ।
अत्रापि विशेषलक्षणाभ्यामेव वक्रोक्तिता ।। इति समुच्चयालकारनिरूपणम् ।।</p></comm>
<p>आक्षेपालंकारनिरूपणम् ।</p>
<p>आक्षेपं लक्षयति---</p>
<b><lg><l>विधिनाथ निषेधेन प्रतिषेधोक्तिरत्र या ।</l>
<l>शुद्धा मिश्रा च साक्षेपो रोधो नाक्षेपतः पृथक् ।। ६४ ।।</l></lg></b>
<comm><p><q>विधिनेति</q> । विधिना हेतुना प्रतिषेधेन वा हेतुना या प्रतिषेधस्योक्तिर्निर्वचनं
सा आक्षेपः । रोधः पुनराक्षेप एवेत्याह---<b>रोध इति</b> । आक्षेपलक्षणेनैव गृही-
तत्वाद्रोधो न ततो भिन्न इत्यर्थः ।।</p></comm>
<p>तत्र विध्याक्षेपः शुद्धो यथा---</p>
<lg><l>'गच्छ गच्छसि चेत्कान्त पन्थानः सन्तु ते शिवाः ।</l>
<l>ममापि जन्म तत्रैव भूयाद्यत्र गतो भवान् ।। १४७ ।।'</l></lg>
<p>अत्र 'गच्छ' इत्यस्य विधिवाक्यस्य 'ममापि जन्म तत्रैव भूयात्'
इत्याशिषानुकूलतयैव मरणसूचनान्निषेधः क्रियत इति शुद्धोऽयं वि-
ध्याक्षेपः ।।</p>
<comm><p><q>गच्छेत्यादि</q> । इह हे कान्त वल्लभ, चेद्यदि गच्छसि तदा गच्छ । विदेश-
मिति शेषः । मया न रोधः क्रियते । किंतु भवान्यत्र गतो भूयात्तत्रैव ममापि
जन्म भूयादिति । परं वदामिति शेषः । अत्र गमनस्य विधिरूपस्य जन्म भूया-
दित्यनेन विधिरूपेणैव त्वयि गते मया मर्तव्यमिति मरणसूचनाद्विधिना गमनप्रति-
षेधोक्तिः अन्यासंकरेण च शुद्धता ।।</p></comm>
