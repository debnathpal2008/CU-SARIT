<pb n="474"/>
भवन्ति । यासां त्वं वल्लभो नासि । अत्र धन्या इत्यादिना अनुरागिण्याः साक्षा-
त्स्तुतिरभिहिता तस्या एव कामसिद्धिबाधिका ।।</p></comm>
<p>कामबाधयैव प्रत्येतव्या यथा---</p>
<lg><l>'सुहउच्छअं जणं दुल्लहं वि दूराहि अम्ह आणन्त ।</l>
<l>उअआरअ जर जीअं वि णेन्त ण कआवराहोसि ।। ११६ ।।'</l></lg>
<lg><l>[सुखपृच्छकं जनं दुर्लभमपि दूराद१स्माकमानयन् ।</l>
<l>उपकारक ज्वर जीवमपि न२यन्न कृतापराधोऽसि ।।]</l></lg>
<p>अत्र पूर्वोक्तास्मदभिप्रायसिध्द्यैवंनाम त्वयास्माकमुपकृतं येन जीवि-
तमपि हरन्नापराध्यसीति ज्वरं प्रति यदतिरक्ततया वाक्यं तेनेहास्तोत-
व्यस्य ज्वरस्य स्तुतिः प्रतीयते; सेयं प्रत्येतव्या नामाप्रस्तुतप्रशंसा
तस्या एव शरीरबाधया सर्वानपि कामान् बाधते ।।</p>
<comm><p><q>सुहेत्यादि</q> । "सुखपृच्छकं जनं दुर्लभमपि दूरान्ममानयमान । उपकारक
ज्वर जीवमपि गृह्णन्न कृतापराधोऽसि ।।" काचिदत्यनुरागिणी नायकमन्यानु-
रक्तमपि वार्ताकरणायातं दोषगर्भमाह---<b>सुखेति</b> । हे ज्वर, सुखपृच्छकं तवाङ‍गे
सुखमधुनेति प्रश्नकारकं जनं दुर्लभमपि मम कृते दूरदेशादानयमान प्रापक, अत
एवोपकारक, जीवमपि गृह्णन् त्वं न कृतापराधोऽसि । सुखं सुष्ठु पृच्छति सुख-
पृच्छकः । 'क्रियासमभिहारे वुन्' इति योगविभागाद्व‍ुन् । अत्र सुखपृच्छकेत्यादिना
स्वाभिप्रायसिध्द्यानुरक्ताया ज्वरं प्रति वाक्यम् । तेनाप्रस्तुतस्तुतिर्जायते न त्वभि-
धीयत इति । कामबाधामाह---<b>शरीरेति</b> ।। इत्यप्रस्तुतप्रशंसालंकारनिरूपणम् ।</p></comm>
<p>तुल्ययोगितालंकारनिरूपणम् ।</p>
<p>तुल्ययोगितालक्षणमाह---</p>
<b><lg><l>विवक्षितगुणोत्कृष्टैर्यत्समीकृत्य कस्यचित् ।</l>
<l>कीर्तनं स्तुतिनिन्दर्थं सा मता तुल्ययोगिता ।। ५४ ।।</l></lg></b>
<comm><p><q>विवक्षितेति</q> । विवक्षितो वक्तुमिष्टो यो गुणस्तेनोत्कृष्टा अधिका ये तैः सह
स्तुत्यर्थं निन्दार्थं वा कस्यचित्सुत्यस्य निन्द्यस्य वा तेन गुणेन तस्य यत्समीकृत्य
<!-- NOTES pg=474!-->
१ 'दूरान्ममानयमान' इति व्याख्यादृतः पाठः. २. 'गृह्णन्न' इति पाठः.
