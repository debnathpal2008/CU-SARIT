<pb n="395"/>
लक्ष्यते । ते चान्योपदेशादसंभवन्तो मन्मथमुपाध्यायं बोधयन्ति ।
तस्याग्रतः पार्श्वतो वानुपलभ्यमानस्य तन्मनस्यवस्थानं लक्ष्यते । सेय-
माद्या प्रत्यक्षपूर्विका द्वितीया चार्थापत्तिपूर्विकार्थापत्तिर्भवति । इयमेव च
मनोभूर्मनसि कामिनीनां संभवतीत्याप्तोपदेशादागमपूर्विकापि भवति ।।</p>
<p>इत्थमेवान्यथोपपत्तिमाशङ्क्याग्रे व्याचष्टे---<b>अत्र विभ्रमिणीमिति</b> । मत्व-
र्थीयार्थमाह---<b>प्रशंसायमिति</b> ।।</p>
<b><lg><l>असत्ता या पदार्थानामभावः सोऽभिधीयते ।</l>
<l>प्रागभावादिभेदेन स षड्‍‌विध इहेष्यते ।। ५४ ।।</l></lg></b>
<p>अभावं लक्षयति---<b>असत्तेति</b> । प्रागसत्त्वमुत्तरासत्त्वमित्यसत्तारूपेणैव प्राग-
भावादयो व्यवतिष्ठन्ते इतरेतराभावेऽप्यन्यरूपतयान्यस्याभाव इत्यसत्तात्मकत्वम् ।
प्रागभावादयः पूर्वोदिताश्चत्वारः । अत्यन्ताभावविशेषसामान्याभावाभ्यां सह षड-
भावाः । तयोर्विशेषमग्रे वक्ष्यामः ।।</p>
<p>तेषु प्रागभावो यथा---</p>
<lg><l>'सग्गं अपारिजाअं कोत्थुहलच्छीविरहिअं महुमहअस्स उरम् ।</l>
<l>सुमरामि महणपुरओ अमुद्धचन्दं च हरअडापब्भारम् ।। १७७ ।।'</l></lg>
<lg><l>[स्वर्गमपारिजातं कौस्तुभलक्ष्मीविरहितं मधुमथनस्योरः ।</l>
<l>स्मरामि मथनपुरतोऽमुग्धचन्द्रं च हरजटाप्राग्भारम् ।।]</l></lg>
<p><q>सग्गं अपारिजाअमिति</q> । निगदव्याख्यातः प्रागभावः । यथा अभावपूर्वि-
कायामर्थापत्तौ करणं भेदानुमानमुक्तं तथात्रापि बोद्धव्यम् । पारिजातप्रागभावस्य
प्रमेयरूपता व्यक्तैव । अभावोऽभावेनैव प्रतीयत इति । दर्शने तत्करणतया शब्दा-
नुपात्तोऽपि योग्यप्रमाणभावोऽवगम्यते । एवमुत्तरेष्वपि स्वयमूहनीयम् ।।</p>
<p>प्रध्वंसाभावो यथा---</p>
<lg><l>'धृतिरस्तमिता गतिश्च्युता विगतं गेयमृतुर्निरुत्सवः ।</l>
<l>गतमाभरणप्रयोजनं परिशून्यं शयनीयमद्य मे ।। १७८ ।।'</l></lg>
