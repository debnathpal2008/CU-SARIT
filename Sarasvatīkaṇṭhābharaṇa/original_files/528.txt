<pb n="528"/>
<b>'असि'</b> इति क्रियया दीप्यते । ततस्तृतीयपादे 'त्वयि' इति रूपा-
न्तरेण युष्मदर्थ आवर्त्यमानः क्रियान्तरेण संबध्यते, चतुर्थपादे पुन-
रपि तेनैव रूपेणास्त्यर्थेन भवतिना संबध्यत इति; सेयं वृत्तीनामावृत्ति-
रावलीति दीपकस्यैव भेदो भवति ।।</p>
<comm><p><q>त्वमित्यादि</q> । परिणताः परिणामिनोऽर्कादयस्त्वयि त्वद्विषय एवं परिच्छिन्नां
गिरं वाणीं बिभ्रति धारयन्ति । इह जगति यत्तत्त्वं वस्तु त्वं न भवसि तत्तत्त्वं
वयं पुनर्न विद्मो न जानीमः । सर्वात्मकत्वाद्भवस्य । परिच्छिन्नवाणीमाह---त्वमा-
दित्यस्त्वं चन्द्रस्त्वं वायुस्त्वमग्निस्त्वं जलं त्वमाकाशम् । उ हे । त्वं भूमिस्त्वमात्मा
चासीति । 'उ संबोधनशेषोक्त्योः' इति मेदिनीकारः ।। अत्र प्रथमार्धे त्वमितिश-
ब्दार्थयोरावृत्तिरसीतिक्रियया दीपिता, तृतीयपादे त्वयीतिरूपान्तरेण विषयत्वेन
युष्मदर्थस्त्वमित्येवंरूपो धारणक्रियान्वयी । अन्त्यपादेऽपि त्वमित्येव भवनान्वयी-
त्यावृत्तीनामावृत्तिरावलीति ।।</p></comm>
<p>संपुटं यथा---</p>
<lg><l>'णवपल्लवेसु लोलइ घोलइ विडवेसु चलइ सिहरेसु ।</l>
<l>थवइ थवएसु चलणे वसन्तलच्छी असोअस्स ।। २०३ ।।'</l></lg>
<lg><l>[नवपल्लवेषु लोलति घूर्णते विटपेषु चलति शिखरेषु ।</l>
<l>स्थापयति स्तबकेषु चरणौ वसन्तलक्ष्मीरशोकस्य ।।]</l></lg>
<p>अत्र 'नवपल्लवेषु--- इत्यादिनि 'अशोकस्य' इति; 'लोलति---'
इत्यादीनि 'वसन्तलक्ष्मीः' इति पदे द्रव्यवाचिनी संपुटक्रमेण मिथः
संबध्यमाने मिथः संबद्धान्येव दीपयतः, तदेतत्संपुटं नाम दीपकस्य
भेदः ।।</p>
<comm><p><q>णवेत्यादि</q> । "नवपल्लवेषु लोलति घूर्णते विटपेषु चलति शिखरेषु । स्थाप-
यति स्तबकेषु चरणौ वसन्तलक्ष्मीरशोकस्य ।।" इहाशोकस्य नवपल्लवेषु वसन्त-
लक्ष्मीर्लोलति लुठति । तस्य विटपेषु शाखासु घूर्णते, तस्य शिखरेष्वग्रेषु
चलति गच्छति, तस्य स्तबकेषु पुष्पगुच्छेषु चरणौ स्थापयति । लोलतीति
