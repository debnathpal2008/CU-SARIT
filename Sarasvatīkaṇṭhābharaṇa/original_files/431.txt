<pb n="431"/>
<comm><p><q>द्वयोरिति</q> । द्वयोरुपमानोपमेययोर्वचनरचनाभेदाद्यत्रौपम्यार्थतुल्यता ज्ञायते
तत्साम्यमामनन्ति कथयन्ति । तर्ह्युपमारूपकयोरतिव्याप्तिः । अत उक्तम्---
<b>उपमेति</b> । यद्यपि त्रिषु सादृश्यमस्ति तथापि प्रकारकृतो भेद इति भावः ।
तद्विभजते---<b>तस्य त्विति</b> । यद्यपि भेदानामानन्त्यादसंख्यं तत्साम्यं तथापि
तिस्र उक्तयः प्रकारानुगमकास्तत्रेत्यर्थः ।। <b>वस्त्विति</b> । वस्तु वाच्यं किमप्युप-
न्यस्य तत्सधर्मणस्तेन तुल्यगुणस्य न्यसनादुदाहरणात्साम्यज्ञानं प्रतिवस्तूक्तिरि-
त्यर्थः ।। पूर्वादीत्यादिपदेनोत्तरग्रहणं क्रियायोग एव निमित्तं तत्कृतसाम्यात् । <b>स्थि-
तेत्यादि</b> । स भूपतिर्दिलीपस्तां सुरभिमन्वगच्छदनुगच्छति स्म । अनु्गमनमे-
वाह---स कीदृशः । स्थतोऽवस्थितः उच्चलितः प्रस्थितः, आसनवानुपविष्टः, जला-
भिलाषी जलेच्छायुतश्च । जलाभिलायीतिपाठे 'ला दाने' ताच्छीलिके णिनि 'आतो
युक्-७।३।३३' इति युकि जलपानशील इत्यर्थः । तां कीदृशीम् । स्थिताम्, प्रयातां
कृतगमनाम्, निषेदुषीमुपविष्टाम्, जलमाददानां गृह्णन्तीं च । छायेव यथा छाया
कमप्यनुगच्छति तथेत्यर्थः । एतासां क्रियाणामेकचित्ततयानुगमार्थं धीर इत्युक्तम् ।
ननु छायेव स इति लिङ‍गभेददोषुष्टमेवेदम् । अतः कुतोऽलंकारतेत्यत उक्तम्---
<b>अनाविष्टेति</b> । अविवक्षितलिङ‍गत्वात् । नहि लिङ‍गविवक्षायामिह किंचित्प्रयो-
जनम् । इयं चोपमा लौकिकी । लोके च छायाया आवरकानुगमनैयत्यं नत्वन्यस्येति
तावन्मात्रमेवोद्देश्यमिहेति न दोषः । तदिदमुक्तम्---<b>अवश्येति</b> । सर्वक्रियायाः
प्रथमत एव साम्यात्पूर्वेयम् । उपमायामेक एव वाक्यार्थः, इह तु वाक्यार्थयोर्भेद
इति भित्रालंकारता ।।</p></comm>
<p>सैव क्रियागुणयोगनिमित्ता विशेषतः पूर्वा यथा---</p>
<lg><l>'सअलुज्जोइअवसुहे समत्थजिअलोअवित्थरन्तपआवे ।</l>
<l>ठाइ ण चिरं रविम्मि व विहाणपडिआ वि मइलदा सप्पुरिसे ५०'</l></lg>
<lg><l>[सकलोद्द‍योतितवसुधे समस्तजीवलोकविस्तीर्यमाणप्रतापे ।</l>
<l>तिष्ठति न चिरं रवाविव विधानपतितापि मलिनता सत्पुरुषे ।।]</l></lg>
<p>अत्र जगदुद्द‍योतनक्रिया प्रतापगुणयोगहेतुसाम्यमसाधारणश्च सूर्य-
दृष्टन्त इति विशेषतः क्रियागुणयोगनिमित्तेयं पूर्वा नाम दृष्टान्तोक्तिः
साम्यभेदः ।।</p>
