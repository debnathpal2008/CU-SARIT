<pb n="731"/>
<p>श्लेषोपमा यथा---</p>
<lg><l>'क्षिप्तो हस्तावलग्नः प्रसभमभिहतोऽप्याददानोंऽशुकान्तं
गृह्णन्केशेष्वपास्तश्चरणनिपतितो नेक्षितः संक्रमेण ।</l>
<l>आलिङ‍गन्योऽवधूतस्त्रिपुरयुवतिभिः साश्रुनेत्रोत्पलाभिः
कामीवार्द्रापराधः स द१हतु दुरितं शाम्भबो वः शराग्निः ४९९'</l></lg>
<p>अत्र करुणो रसः श्लेषोपमासामर्थ्येनाविद्यमानेनापि विप्रलम्भशृङ‍गा-
रेण संकीर्यते ।।</p>
<p>श्लेषव्यतिरेकेण यथा---</p>
<lg><l>'पद्भ्यामूरुयुगं विभज्य भुजयोर्भध्यं निपीड्योरसा
पार्श्वेषु प्रसभं प्रहृत्य नखरैर्दन्तैर्विलू२याधरम् ।</l>
<l>सुप्तानप्यवबोध्य युष्मदहितान्भूयोऽपि भु३ङ्के वने
किं कान्ता सुरतैषिणी नहि नहि व्याघ्री करालानना ।। ५०० ।।'</l></lg>
<p>अ४त्र श्लेषसामर्थ्यादपारमार्थिकी शृङ्गार५प्रतीतिः पारमार्थिकेन बीभ-
त्सरसेन व्यावर्तमाना तद्धर्माणां मिथः संस६र्गबुद्धिमुत्पादयति ।।</p>
<p>श्लेषरूपकेण यथा---</p>
<lg><l>'अन्त्रैः कल्पितमङ‍गलप्रतिसराः स्त्रीहस्तरक्तोत्पल-
व्यक्तोत्तंसभृतः पिनह्य शिरसा हृत्पुण्डरीकस्त्रजः ।</l>
<l>एताः शोणितपङ‍ककुङ‍कुमजुषः संभूय कान्तैः पिब-
न्त्यस्थिस्नेहसुराः कपालचषकैः प्रीताः पिशाचाङ‍गनाः ।। ५०१ ।।'</l></lg>
<p>अत्र वीभत्सो रसः शब्दसामर्थ्याक्षिप्तेन शृङ‍गराभासेन संकीर्यते ।।</p>
<!-- NOTES pg=731!-->
१. 'हरतु' ख. २. 'विलुप्याधरम्' ख. ३. भुक्ते' ख. ४. 'इह' क.ख.
५. 'प्रतीतिः' घ. ६. 'संसर्गवद्ब‍ुद्धिम्' क.﻿
