<pb n="447"/>
उल्लसितं स्खलितं नितम्बोपरि निवसनं यस्याः सा । उपरीति योग्यतया वक्तव्यम् । नि
द्रया भेम्भली विह्वला ग्रहणं चन्द्रोपरागं श्रुत्वा विनिष्क्रान्ता । अर्थात् गृहात् । रहुरपि
तस्या मुखं विलोकते पुनर्विलोकते । गगने भ्रान्तः संशयानः सन् नैव जानाति कान्ता-
मुखचन्द्रयोर्द्वयोर्मध्ये कश्चन्द्र इति । खलु एवार्थे । अत्र संशयशुद्धतान्यामिश्रणेन ।।</p></comm>
<p>अभिधीयमानसादृश्यो मिश्रो यथा---</p>
<lg><l>'द्वावप्येतावभिनवजपापुष्पभासां निवासौ
तिष्ठत्यन्ते द्वयमपि वियन्मण्डलस्योपसंध्यम् ।</l>
<l>अस्तं को यात्युदयति च कः को रविः कः शशाङ‍कः
का च प्राची तदिह न वयं का प्रतीचीति विद्मः ।। ७६ ।।'</l></lg>
<p>अत्र द्वयोरभिधीयमानसादृश्ययोः सूर्याचन्द्रमसोः प्राचीप्रतीच्योर्वा
तदन्यतममेकमेव वस्तु पर्यायतो विशङ‍क्यत इत्यनेकविषयोऽयं मिश्रः
संशयः । उपलक्षणं चैतत् । तेन वितर्कोक्त्यादयोऽपि संशयोक्तावेव
द्रष्टव्याः ।।</p>
<comm><p><q>द्वावित्यादि</q> । द्वावप्येतौ रविशशङ‍कौ नवीनजपाकुसुमदीप्तीनामाश्रयौ स्तः । उप-
संध्यं संध्यासमीपे द्वयमपि रविचन्द्ररूपं वियन्मण्डलस्याकाशमण्डलस्यान्तेऽवसाने
तिष्ठति । तदिह कोऽस्तं याति, को वोदयति । कः सूर्यः, कश्चन्द्रः, का प्राची पूर्वा दिक्,
का प्रतीची पश्चिमा दिगिति न वयं विद्मः । अत्र रक्तरूपतया गगनान्तगमनेन
चाभिधीयमानं सादृश्यम् । अनेकविषयतयैव मिश्रता । तर्हि वितर्कोक्तिः पृथक् कथं
नोक्तेत्यत आह---<b>उपलक्षणमिति</b> । संशयोक्तावेवान्तर्भावान्न पृथगुक्ता सेत्यर्थः ।।</p></comm>
<p>तद् यथा---</p>
<lg><l>'सरोजपत्रे १परिलीनषट्पदे विशाल२दृष्टेः स्विदमू विलोचने ।</l>
<l>शिरोरुहाः स्विन्नतपक्ष्मसंततेर्द्विरेफवृन्दं नु निशब्दनिश्चलम् ।। ७७ ।।'</l></lg>
<lg><l>'अगूढहासस्फुटन्तकेशरं मुखं स्विदेतद्वि३कचं नु पङ‍कजम् ।</l>
<l>इति प्रलीनां नलिनीवने सखी विदाम्बभूवुः सुचिरेण योषितः ।।'</l></lg>
<p>(युग्‍मम्)</p>
<!-- NOTES pg=447!-->
१. 'नु विलीन'. २. 'विलोलदृष्टेः'. ३. 'विकसन्नु' इति च पाठान्तराणि.
