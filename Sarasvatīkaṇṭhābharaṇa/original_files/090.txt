<pb n="090"/>
<p>यथा---</p>
<lg><l>'खा१तयः कनि काले ते स्फातयः स्फार्हवल्गवः ।</l>
<l>चन्द्रे साक्षाद्भवन्त्यत्र वायवो मम धारिणः ।। १२८ ।।'</l></lg>
<p>अत्र खा२तय इत्यादीनां घर्घरिकादौ धृङश्चानवस्थाने न रूढिः ।
गूढार्थे तु प्रहेलिकादौ तन्न दुष्यतीति तेषां दोषगुणत्वम् ।।</p>
<p><q>यत्त्विति</q> । रूढिच्युतत्वेन द्वितीयां संज्ञां प्रयोजयति । आकीर्णामन्त्रणाद्युप-
योगिनी प्रहेलिका । तथा च---तद्विद्यसंभाषायां विदग्धैरुपन्यासैः स्वार्थाप्रत्यायक-
त्वलक्षणबीजाभावान्न दोषः, गुणस्तु भवति । अनुकरणादिकमादिपदेन गृह्यते ।
खातयो घर्घरिकाः । कनीति कन्यासंबोधनम् । कालश्चरणः कर्णाटदेशभाषानुसा-
रात् । स्फातयः स्फीताः । स्फार्हो मनोहरः । वल्गुर्ध्वनिः । चन्द्र आह्लादकः ।
वायवः प्राणाः । धारिणोऽनवस्थिताः । तदयं वाक्यार्थः---हे कनि कन्ये, तवाह्ला-
दकचरणबद्धा यथोक्तविशेषणा घर्घरिकाः साक्षाद्भवन्ति श्रोत्रेण प्रत्यक्षीक्रियन्ते ।
अत्र प्रस्तावे मम प्राणा उद्दीपनप्रकर्षमसहिष्णवो धारिणोऽनवस्थिता इति । व्रणप्र-
रोहस्थानादौ खात्यादिशब्दानां रूढिर्न तु घर्घरिकादावित्याह---अत्रेति । नामधा-
तुविवक्षया द्विधा व्याख्यातम् ।।</p>
<b><lg><l>तुच्छवाच्यमपुष्टार्थमिति यत्प्राक्प्रकाशितम् ।</l>
<l>तस्य च्छन्दोऽनुरोधादौ गुणत्वमवधार्यते ।। ९५ ।।</l></lg></b>
<p>यथा---</p>
<lg><l>'द्विरष्टवर्षाकृतिमेनमर्थिनामुशन्ति कल्पोपपदं महीरुहम् ।</l>
<l>यमिन्द्रशब्दार्थनिषूदनं हरेर्हिरण्यपूर्वं कशिपुं प्रचक्षते ।। १२९ ।।'</l></lg>
<p>अत्र द्विरष्टवर्षाकृतिमिति कल्पोपपदं महीरुहमिति हिरण्यपूर्वं क-
शिपुमित्यस्य तुच्छार्थत्वेऽपि च्छन्दोऽनुरोधाद्ग‍ुणत्वम् ।।</p>
<p><q>तुच्छेति</q> । शब्दपल्लवनस्य प्रकृतरसाननुगुणत्वेन दोषत्वप्रसङ्गे क्वचिदनन्यग-
तिकतया कवेरुत्पाद्यते । तथा हि---भिन्नसर्गान्तैरित्यादिना सर्गाणामौत्सर्गिकैकवृ-
त्तनिर्वाहौचित्ये स यथोक्तसंक्षिप्तशब्दाप्रवेशात्पररूपेण तदर्थत्वस्य विवक्षितत्वाच्च
<!-- NOTES pg=090!-->
१-२. 'खादयः' ख.
