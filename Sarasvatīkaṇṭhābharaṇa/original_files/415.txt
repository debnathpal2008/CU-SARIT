<pb n="415"/>
कुन्दपुष्पवदमलाः । 'अर्चिर्हेतिः शिखा स्त्रियाम्' इत्यमरः । पाणिः पद्ममिव नख-
श्चन्द्र इवेत्यत्र 'उपमितं व्याघ्रादिभिः सामान्याप्रयोगे २।१।५६' इति समासः ।
इह सामान्यस्येवादेरप्रयोगेणाभेदोपचारादुपमानार्थस्तिरोभूत इति गौणीपुरस्कारः ।
तिरोभूतत्वं च परमार्थतः सन्नपि भेदो न भासत इति, तत्तु समासेनैव कृतम्,
अत एव शब्दप्राचुर्याच्छब्दभूयिष्ठता ।।</p></comm>
<p>व्यस्तं यथा---</p>
<lg><l>'अङ‍गुल्यः पल्लवान्यासन्कुसुमानि नखार्चिषः ।</l>
<l>बाहू लते वसन्तश्रीस्त्वं नः प्रत्यक्षचारिणी ।। २६ ।।'</l></lg>
<p>अत्रापि पूर्ववत्पल्लवकुसुमलतावसन्तश्रीशब्दानां गुणवृत्त्याश्रयेणाङ‍गु-
लीनखार्चिर्बाहुवर्णनीयनामिकाभिः सह सामानाधिकरण्यात्सामान्येवा-
दिशब्दाप्रयोगाच्च तिरोभूतेऽप्युपमानार्थे समासो न कृत इत्यसमस्त-
रूपं नाम प्रकृतरूपकेषु शब्दभूयेष्ठरूपकभेदः ।।</p>
<comm><p><q>अङ‍गुल्य इत्यादि</q> । हे सुन्दरि, त्वं नोऽस्माकं प्रत्यक्षचारिणी दृष्टिविषया
पादविहारिणी वा वसन्तस्य श्रीरसि । अभेदोपचारे बीजमाह---तवाङ‍गुल्यः पल्ल-
वान्यासन् । नखदीप्तयः पुष्पाण्यासन् । बाहू लते बाहुद्वयं च लताद्वयम् । 'पल्लवोऽस्त्री
किसलयम्' इत्यमरः । उपमानोपमेयभेदमाह---<b>सामान्येति</b> । इह समासा-
भावाव्द्यस्तरूपता ।।</p></comm>
<p>समस्तव्यस्तं यथा---</p>
<lg><l>'स्मितं मुखेन्दौ ज्योत्स्ना ते प्रभाम्बु कुचकुम्भयोः ।</l>
<l>दोर्लतापल्लवे पाणौ पुष्पं सखि नखार्चिषः ।। २७ ।।'</l></lg>
<p>अत्र मुखेन्दोः स्मितमेव ज्योत्स्ना, कुचकुम्भयोः प्रभैवाम्बु, दोर्ल-
तयोः पल्लवभूते पाणौ नखार्चिष एव पुष्पमिति समस्तानामसमस्तानां
च गौणशब्दानामुपमातिरस्कारेण दर्शितत्वादिदं समस्तव्यस्तरूपं नाम
प्रकृतरूपकेषु शब्दभूयिष्ठरूपकभेदः ।।</p>
<comm><p><q>स्मितमित्यादि</q> । हे सखि, तव मुखेन्दौ स्मितमीषद्धासो ज्योत्स्नास्ति ।
कुचकुम्भयोः प्रभा दीप्तिरम्बु जलम् । बाहुलतायाः पल्लवभूते मणौ नखदीप्तयः
