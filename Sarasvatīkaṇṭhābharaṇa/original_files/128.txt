<pb n="128"/>
नायकस्य वासनापरिपाकवशाद्विप्रलम्भावेशेऽपि प्रथमं प्रादुर्भावः---'क्वाकृत्यं शश-
लक्ष्मणः क्व नु कुलम्' इति । तदेवं शान्तरसानुयायिनमनन्तरमेव बाधित्वा चित्ता-
नुरञ्जकप्रकृतरसाव्यभिचारिणा औत्सुक्यस्य प्रादुर्भावः---'भूयोऽपि दृश्येत सा'
इति । एवं 'दोषाणामुपशान्तये श्रुतम्' इत्याद्यौचित्यादीनां पूर्वपूर्वप्रादुर्भूतानामुत्तरोत्त-
रभाविभिश्चिन्ताप्रभृतिभिरपवादे प्रकृतवासना प्रौढिरवसेया । <b>उन्मत्तवचनत्वा-
दिति</b> । रसाविष्टचेतसस्तदुत्कलिकाप्रायाणां भावानामव्यवस्थया कीर्तनमुन्मादः ।।</p>
<b><lg><l>यद१प्रयोजनं यच्च गतार्थं व्यर्थमेव यत् ।</l>
<l>तस्यापि क्वापि निर्दोषः प्रयोगो दृश्यते यथा ।। १३७ ।।</l></lg></b>
<p>यथा---</p>
<lg><l>'गीता विदुरवाक्यानि धर्माः शान्तनवेरिताः ।</l>
<l>न श्रुता भारते येन तस्य जन्म निरर्थकम् ।। १७८ ।।'</l></lg>
<p>अत्र गीताविदुरवाक्यादीनां कथायामप्रयोजकत्वेऽपीतिहासव्या-
जेन चतुर्वर्गप्रतिपादनस्यारम्भ एव प्रतिज्ञानाद्ग‍ुणत्वम् । तदिदमप्र-
योजनम् ।।</p>
<p><q>यद्प्रयोजनमिति</q> । प्रबन्धार्थपोषा२नाधायकवाक्यमप्रयोजनम् । अर्थंलाभ-
प्रतिपादकतया कृतकरं व्यर्थम् । एवकारो भिन्नक्रमस्तच्छब्दानन्तरं द्रष्टव्यः । दृश्यत
इत्यनेन तत्र तत्र प्रकृतसंगतौ सत्यां दोषाभावोऽवसेय इति दर्शितम् । यद्यपि
भगवद्गीतायां मोक्षाधिकारिणामस्त्येव प्रकृतशान्तरसपरिपोषकत्वम्, तथापि तद-
न्तर्गतानां भूयसामाहत्य नास्ति । भीष्मविदुरवाक्यानां तु धर्माधिकारे प्रकृतानां
व्यक्त एव निष्प्रयोजनप्रस्ता२वः । सोऽयं यथा समाधीयते तद्विवृणोति---<b>अत्रेति</b> ।
इतिहासरूपे प्रबन्धे सत्यपि शान्तस्य वाक्यार्थाभावेन बहूनामितिहासानां त्रिवर्गा-
धिकारित्वाच्चतुर्वर्गप्रतिपादनमेव महर्षेरभिमतम्, धर्मादित्रितयस्य च प्रासङ‍िगकतया
न पूर्ववदस्यार्थैकताविरोधः । तदिदमुक्तम्---<b>व्याजेनेति</b> । एवं च व्युत्पाद-
यितव्यविषयजिज्ञासोपादाने धर्मार्थप्रवृत्तये वाक्यमिदं सफलतामासादयद्ग‍ुण
एव भवति ।।</p>
<!-- NOTES pg=128!-->
१. 'प्रयोजकं' ग. २. 'पोषो नाधायक' पाठः. ३. 'स्तावः' पाठः.
