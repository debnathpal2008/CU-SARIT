<pb n="158"/>
<p>गौडीया यथा---</p>
<lg><l>'यस्यावस्कन्दलीलावलितबलपरिस्पन्दखर्वीकृतोर्वी-
संरम्भोत्तम्भनायोन्नमितभरनमत्कन्धरासंधिरासीत् ।</l>
<l>शेषो विस्फारफुल्लस्फुटपृथुलफणाफूत्कृताग्निस्फुलिङ‍ग-
स्फूर्जत्संदोहसंदेहितविकटशिखामण्डलीरत्नखण्डः ।। २७ ।।'</l></lg>
<p>सेयमोजःकान्तिमती समस्तोद्भटभूरिपदा च गौडीया रीतिः ।।</p>
<p><q>यस्येति</q> । अवस्कन्दो ध्राटकः । <b>समस्तोद्भटभूरिपदेति</b> । उद्भटता
प्रौढिप्रकर्षः ।।</p>
<p>आवन्तिका यथा---</p>
<lg><l>'एतानि निःसहतनोरसमञ्जसानि
शून्यं मनः पिशुनयन्ति पदानि तस्याः ।</l>
<l>एते च मा१र्गतरवः प्रथयन्ति ताप-
मा२लम्बितोज्झितपरिग्लपितैः प्रवालैः ।। २८ ।।'</l></lg>
<p>सेयं समस्तद्वित्रिचतुरपदा वैदर्भीपाञ्चाल्योरन्तरालवर्तिन्यावन्तिका
नाम रीतिः ।।</p>
<p><q>एतानीति</q> । 'निःसहतनोरसमञ्जसानि' 'मार्गतरवः' इति द्वे द्वे पदे, 'आल-
म्बित-' इत्यादौ त्रीणि पदानि समस्तानि । माधुर्यसौकुमार्ययोर्मनागुन्मेषः पाञ्चा-
लीभागः । इतरेषां समकक्षता वैदर्भीभागः । अनयोः संभेदेनान्तरालकल्पना
व्यक्तैव ।।</p>
<p>लाटीया यथा---</p>
<lg><l>'अयमुदयति मुद्राभञ्जनः पद्मिनीना-
मुदयगिरिवनालीबालमन्दारपुष्पम् ।</l>
<l>विरहविधुरकोकद्वन्द्वबन्धुर्विभिन्द-
न्कुपितकपिकपोलक्रोडताम्रस्तमांसि ।। २९ ।।'</l></lg>
<!-- NOTES pg=158!-->
१. 'वर्त्मतरवः' ख. 'तीरतरवः' क.	२. 'मालिङ‍िगतो' ख.
