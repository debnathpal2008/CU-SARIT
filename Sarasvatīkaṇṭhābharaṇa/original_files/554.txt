<pb n="554"/>
भूतलमिव, भूतलं गगनतलमिव कुर्वन् । अत्र यथा नरसिंहजातौ सिंहनराङ‍गभाग-
योर्व्यक्ताव्यक्तरूपं स्फुरणं तथा परिवृत्त्यलंकारे हेतूपमयोरङ‍गभावो व्यक्ताव्यक्तरूपः ।।</p></comm>
<p>व्यक्ताव्यक्तैव चित्रवर्णवद्यथा---</p>
<lg><l>'म१यूरारावमुखरां प्रावृषं सतडिल्लताम् ।</l>
<l>महाटवीमिवोल्लङ‍घ्य तोयानि मुमुचुर्घनाः ।। २४३ ।।'</l></lg>
<p>अत्र पटावयवस्थानां नीलादीनामिव पटावयव्याश्रिते चित्रवर्णे श्ले-
षरूपकोपमार्थश्लेषाणां पदपदार्थाश्रयाणां शरद्वर्णनवाक्याश्रयिणि समा-
ध्यलंकारे व्यक्ताव्यक्तरूपोऽङ‍गङ्गिभावः प्रतीयते ।।</p>
<comm><p><q>मयूरेत्यादि</q> । मेघा जलानि त्यजन्ति स्म । महाटवीं महारण्यमिव प्रावृषं
वर्षा उल्लङ‍घ्य । कीदृशीम् । मयूरशब्दमुखरां, सह तडितेव लतया वर्तते ताम् ।
अत्रावयवाश्रितनीलादीनामवयव्याश्रिते चित्रवर्णे यथाङ‍गङ्‍गिभावस्तथा श्लेषादीनां
समाध्यलंकारे व्यक्ताव्यक्तरूपोऽङ‍गाङ्गिभावः प्रतीयत इति ।।</p></comm>
<b><lg><l>चतुर्विंशतिरित्येताः क्रमेणोभयसंश्रयाः ।</l>
<l>काव्यालंकृतयः प्रोक्ता यथावदुपमादयः ।। ९१ ।।</l></lg></b>
<p><b>इति श्रीमहाराजाधिराजश्रीभोजदेवविरचिते सरस्वतीकण्ठाभरणे
उभयालंकारविवेचनो नाम चतुर्थः परिच्छेदः</b> ।।</p>
<comm><p><q>चतुर्विंशतिरिति</q> । इत्यनेन प्रकारेण चतुर्विंशतिरेता उपमादयः काव्यालं-
कृतय उक्ता इत्यन्वयः । अजहल्लिङ‍गतात्र ।। <b>उभयेति</b> । शब्दार्थाश्रिता इत्यर्थः ।।</p></comm>
<lg><l>रत्नं रत्नधरोऽजनिष्ट गुणिनामाद्योऽनवद्यः सतां
सा शुद्धा दमयन्तिकापि सुषुवे नैयायिकं यं सुतम् ।</l>
<l>तस्य श्रीशजगद्धरस्य कवितुर्वाणीगणा(ला)लंकृते-
ष्टीकायामुभयप्रकाशनपरिच्छेदश्चतुर्थो गतः ।।</l></lg>
<p>इति महामहोपाध्यायधर्माधिकरणिकश्रीजगद्धरविरचिते सरस्वती-
कण्ठाभरणविवरणे चतुर्थः परिच्छेदः ।।</p>
<!-- NOTES pg=554!-->
१. 'मयूरारावमुखरा' ग.
