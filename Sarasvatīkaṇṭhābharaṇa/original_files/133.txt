<pb n="133"/>
<p><q>लोकांतीत इति</q> । 'अनामये प्रियालापे वार्तं वार्ता च कीर्त्यते । वर्णनास्वपि'
इत्यादिपदविवरणं दृश्यते । कान्तमित्यभिसंबन्धः । लौकिकार्थानुयायि यज्जगति
लोके कान्तमुच्यते तथाभूतमतिक्रम्य यत्कवीनां प्रस्थानं प्रवर्तते तदपि गौडानां
मनसो मुदे प्रोक्तम् । शब्दाडम्बरात्मकगौडरीतिप्रियाणां विदग्धकामाज्ञापकं सद्ग‍ुणी
भवतीति श्लोकार्थः । धिष्ण्यं गृहम् । ननु प्रियालापवर्णनयोरेवंविधा एव लोके
काव्ये च वचनसंदर्भा इति नास्त्यतिमात्रतानतिमात्रतयोर्भेद इति पृच्छति---
<b>अथेति</b> । सुगभमन्यत् ।।</p>
<b><lg><l>परूषं निष्ठुरार्थं तु यदतीव विगर्हितम् ।</l>
<l>विरुद्धलक्षणाद्यासु तदुक्तिषु न दुष्यति ।। १४५ ।।</l></lg></b>
<p>यथा---</p>
<lg><l>'हालाहलं विषं भुङ्क्ष्व सखि मा तत्र विश्वसीः ।</l>
<l>यद्वा न दह्यसे काष्ठैः स्वल्पैस्त्वमिति मे मतिः ।। १८८ ।।'</l></lg>
<p>अत्र पारुष्येऽपि विरुद्धलक्षणयार्थान्तरस्य लक्षितत्वाद्ग‍ुणत्वम् ।।</p>
<p><q>परुषमिति</q> । विरुद्धलक्षणा लौकिकी तस्या हि झटित्यभिधानाविनाभावाद-
परुषार्थप्रतीतेरभिधानतः पारुष्यं न दोषो लक्षणापरिग्रहेण च गुणत्वम् । तदाहुः---
'अभिधेयाविनाभावप्रतीतिर्लक्षणेति या । सैषा काव्ये दग्धवक्रा जीवितं वृत्ति-
रिष्यते ।।' इति ।</p>
<b><lg><l>अप्रस्तुतरसं प्राहुर्विरसं वस्तु सूरयः ।</l>
<l>अप्राधान्ये तदेष्टव्यं शिष्टैः स्याद्रसवस्तुनोः ।। १४६ ।।</l></lg></b>
<p>यथा---</p>
<lg><l>'क्षिप्तो हस्तावलग्न: प्रसभमभिहतोऽप्याददानोंऽशुकान्तं
गृह्णन्केशेष्वपास्तश्चरणनिपतितो नेक्षितः संभ्रमेण ।</l>
<l>आलिङ्गन्योऽवधूतस्त्रिपुरयुवतिभिः साश्रुनेत्रोत्पलाभिः
कामीवार्द्रापराधः स दहतु दुरितं शांभवो वः शराग्निः ।। १८९ ।।'</l></lg>
<p>अत्र करुणे श्रृङ्गारस्याप्रकृ१तत्वेऽपि शंभुप्रभाववर्णनाङ्गभूतत्वेन द्वयो-
रप्यप्राधान्यादवैरस्येन गुणत्वम् ।।</p>
<!-- NOTES pg=133!-->
१. 'स्तुतत्वे' इति सटीकपुस्तकपाठः.
