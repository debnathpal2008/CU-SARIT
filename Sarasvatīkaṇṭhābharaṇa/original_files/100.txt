<pb n="100"/>
<p>एवमशस्तादीनामपि गुणत्वम् ।</p>
<p>यथा---</p>
<lg><l>'भद्रे मारि प्रशस्तं वद सदसि मुदा नृत्य कृत्ये मु१हूर्तं
मृत्यो रत्नैश्चतुष्कं विरचय रचयारात्रिकं कालरा२त्रि ।</l>
<l>चामुण्डे मुण्डमालामुपनय विन३यस्वायतां भैरवीर्ष्या-
मेवं देवे भवानीं वदति परिजनव्याहृतिस्त्रायतां वः ।। १४४ ।।'</l></lg>
<p>अत्र मारीकृत्यादीनामशस्तार्थानामपि पदानां समस्तमङ्गलायतनस्य
भगवतो विश्वेश्वरस्य संबन्धेनोक्तत्वाद्ग‍ुणत्वम् ।।</p>
<p>पुनरपरेण प्रकारेण संव्यानं भवतीत्यप्रशस्ते स्फोरयति । परमेश्वरस्य मङ्गला-
यतनत्वं तत्संबन्धिमात्रस्यैव मङ्गलीभवननियमेन शास्त्रेतिहासादौ प्रसिद्धत्वात् ।
तदुक्तम्---'तथापि स्मर्तॄणां वरद परमं मङ्गलमसि' इति । अयं च प्रकारोऽ-
प्रशस्तार्थ एव भवति । मार्यादयो मातृविशेषाः । आरात्रिकं नीराजनदीपव्यासङ्ग-
पात्रम् । परिजनपदं संबन्धं पुष्णाति ।।</p>
<p>द्वितीयं गोपनप्रकारमशस्तार्थान्तरं व्यञ्जयति---</p>
<p>यथा वा---</p>
<lg><l>'सत्पक्षा मधुरगिरः प्रसाधिताशा मदोद्धतारम्भाः ।</l>
<l>निपतन्ति धार्तराष्ट्राः कालवशान्मेदिनीपृष्ठे ।। १४५ ।।'</l></lg>
<p>अत्र धार्तराष्ट्राः कालवशान्मेदिनीपृष्ठे निपतन्तीत्यस्यामङ्गलार्था-
न्तरत्वेऽपि 'हंसानहं धार्तराष्ट्रानिति व्यपदिशामि' इति वक्ष्यमाणवा४क्य-
गुप्तत्वाद्ग‍ुणत्वम् ।।</p>
<p><q>यथा वेति</q> । पक्षः पतत्रं परिकरश्च । आशा दिक् प्रत्याशा च । मदः क्षीबता
दर्पश्च । निपात आगमनं शस्त्रादिहतानां मेदिनीसंगतिश्च । रङ्गमङ्गलान्तः
स्वस्त्ययनप्रवृत्तस्य सूत्रधारस्य मङ्गलार्थाधिकारवस्तुप्रस्तावनं तावद्ब‍ुद्धिपूर्वकमत्र न
संभवति हंसानहमित्यादिना तात्पर्यस्य नियमितत्वात् । स्वशक्त्या तु पदार्थान्तरमा-
<!-- NOTES pg=100!-->
१. 'मुहुर्ते' ख. २. 'रात्रे' ख. ३. 'विनयस्त्रायतां' ख. ४. 'वाक्यान्तरगुप्तत्वात्' ख.
