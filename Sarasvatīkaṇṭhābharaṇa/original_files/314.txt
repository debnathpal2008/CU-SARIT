<pb n="314"/>
<p>अत्र स्त्रियाः शूलप्रोल्लासनादौ व्यापारे बुद्धिकारितमपि शरीराव-
स्थानमीदृशं जायत इतीदमवस्थानं नाम जातिभेदः ।।</p>
<p><q>पादावष्टम्भेति</q> । उल्लसद्बाहुमूलमिति प्रोल्लसनक्रियाविशेषणम् । सरलितवपुष
इति मध्यभागविशेषणम् । अत एव वलीनां विश्लेषो मिथो विभागः उपरिशरीरा-
कर्षणात्कञ्चुकप्रान्तापसरणम् । मुसलोल्लासनादौ दृष्टमिदमबुद्धिजमेव नारीणां रूप-
मिति भगवतीविषये प्रतिबिम्बनमतिस्फुटमेव । तदाह---<b>आदाविति</b> ।।</p>
<p>वेषो यथा---</p>
<lg><l>'छणपिट्ठधूसरत्थणि महुमअअम्बच्छि कुवलआहरणे ।</l>
<l>'कस्स कअ चूअमञ्जरि पुत्ति तुए मण्डिओ गामो ।। ३ ।।</l></lg>
<lg><l>[क्षणपिष्टधूसरस्तनि मधुमदताम्राक्षि कुवलयाभरणे ।</l>
<l>कस्यकृते चूतमञ्जरि पुत्रि त्वया मण्डितो ग्रामः ।।]</l></lg>
<p>अत्र वसन्तोत्सवे ग्रामतरुणीनामयं वेषो जनमनःप्रमोदाय जायत
इति वेषो नामायं जातिभेदः ।।</p>
<p><q>अत्र वसन्तोत्सव इति</q> । यद्यप्यत्र कालः पात्रं चास्ति तथापि 'संवाल्ल-
णमउलिझविवरउराहइअम्बिरइअउण तालङ्कम् । सिटिलाअन्तं सवणा अरम्भि-
सारेह एक्कावि ।।' इत्यादौ न संकरः कादाचित्कस्त्वसौ गुण एव वेषस्य कथं
रञ्जकतेत्यवशिष्यते । तत्राह---<b>जनमनःप्रमोदायेति</b> । रुच्यर्थित्वमुत्पत्तीनां
प्रतिपक्षगतानामक्षुण्णत्वादिति भावः ।।</p>
<p>व्यापारो यथा---</p>
<lg><l>'अग्रे गतेन वसतिं परिगृह्य रम्या-
मापात्य सैनिकनिराकरणाकुलेन ।</l>
<l>यान्तोऽन्यतः प्लुतकृतस्वरमाशु दूरा-
दुद्बाहुना जुहुविरे मुहुरात्मवर्ग्याः ।। ४ ।।'</l></lg>
<p>अत्र तादृशि व्यापारे व्यापृतानामीदृशमेव स्वरूपं जायत इति व्या-
पारनामायं जातिभेदः ।।</p>
