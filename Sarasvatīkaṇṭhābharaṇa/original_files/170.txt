<pb n="170"/>
<p>संवृतिमुद्रा यथा---</p>
<lg><l>'मणिरत्नं प्रसेनस्य तच्चानार्येण विष्णुना ।</l>
<l>लब्धं येनाद्ययोगेन तेन किं कीर्तितेन वः ।। ४८ ।।'</l></lg>
<p>अत्र 'कथापि खलु पापानामलमश्रेयसे यतः', ततः 'किं तेन वः
कीर्तितेन' इति साभिप्रायसंवृतिकरणादियं संवृतिमुद्रा ।।</p>
<b><lg><l>विधिद्वारेण वा यत्र निषेधेनाथ वा पुनः ।</l>
<l>प्रतीयते विशिष्टोऽर्थः सोक्तिरत्राभिधीयते ।। ४२ ।।</l></lg></b>
<p><q>विधीति</q> । उक्तिरभिधा । सा द्वयी भावाभावविषयत्वात् । तर्हि गोरपत्य-
मयं गौरित्यतः को भेद इत्याशङ‍क्य विधिद्वारेण वेत्यादि । भावज्ञानं विधिरभावज्ञानं
निषेधः । लोके गृहीतव्युत्पत्तिबलेन भावाभावान्यतरसंवित्सरणिमारुह्य काव्यैक-
गोचरे रसाद्यात्मनि पर्यवस्यन्ती भवत्युक्तिरलंकार इति भावः ।।</p>
<p>सोऽयं भावादिप्रपञ्चेन षोढा विधिः प्रथत इत्याह---</p>
<b><lg><l>विधेरथ निषेधात्स्यादधिकाराद्विकल्पतः ।</l>
<l>नियमात्परिसंख्याया उपाधेः सेह षङ‍ि्वधा ।। ४३ ।।</l></lg></b>
<p><q>विधेरिति</q> । उपाधिर्विशेषणम् । विध्यधिकारौ शुद्धभावभेदौ । निषेधनियमौ
शुद्धप्रतिषेधभेदौ । विकल्पपरिसंख्ये संकीर्णभेदाविति । तत्राप्राप्तप्रापणो <b>विधिः</b> ।
प्रसक्तप्रतिषेधो <b>निषेधः</b> । क्रियाफलसंबन्धो<b>ऽधिकारः</b> । तुल्यकक्षयोरेकबाधे-
नान्यसंबन्धो <b>विकल्पः</b> । व्यावृत्तिफलको विधि<b>र्नियमः</b> । शेषविधिनिषेधनान्त-
रीयकौ विशेषनिषेधविधी <b>परिसंख्या</b> ।।</p>
<p>तासु विध्युक्तिर्यथा---</p>
<lg><l>'शुश्रूषस्व गुरून्कुरु प्रियसखीवृत्तिं सपत्नीजने'</l></lg>
<p>अत्राप्राप्तौ प्रापणवचनं विधिः ।।</p>
<p><q>अप्राप्तौ प्रापणवचनमिति</q> । अप्रवृत्तप्रवर्तनात्मको हि विधिः कथमित-
रापेक्षत्वे संगच्छते । अत एवोच्यते---'विधिरत्यन्तमप्राप्तौ' इति ।।</p>
<p>निषेधोक्तिर्यथा---</p>
<lg><l>'भर्तुर्विप्रकृतापि रोषणतया मा स्म प्रतीपं गमः ।'</l></lg>
