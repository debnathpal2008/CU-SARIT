<pb n="301"/>
<p>इत्यनेन श्लोकेनोक्तार्थस्य यथास्थितस्वरानुस्वारविसर्जनीयसंयोगस्य
श्लोकोत्तरस्य बिन्दुभिरेव सूचनाक्रम इति बिन्दुमती । तद्यथा---</p>
<lg><l>'ु॰ाु॰ााा ंुे ंुे ॰ः ।/?/</l>
<l>ा॰े ा॰े ििः ॰॰॰ ॰॰ ी॰ः ।।'/?/</l></lg>
<p>निर्भेदः ।</p>
<lg><l>उदधावुदधावाज्ञा संयुगे संयुगे जयः ।</l>
<l>साहसे साहसे सिद्धिः सर्वत्र तव कीर्तयः ।। ३६४ ।।</l></lg>
<p>अर्थप्रहेलिका यथा---</p>
<lg><l>'उत्तप्तकाञ्चनाभासं संदष्टदशनच्छदम् ।</l>
<l>सरसं चुम्ब्यते हृष्टैर्वृद्धैरपि किमुज्ज्वलम् ।। ३६५ ।।'</l></lg>
<p>सेयमपि सूचितस्यैव पक्वाम्रफलमित्यस्य व्द्यर्थपदप्रयोगेणावगतेरर्थ-
प्रहेलिका ।।</p>
<b><lg><l>क्रियाकारकसंबन्धे पदाभिप्रायवस्तुभिः ।</l>
<l>गोपितैः षड्विधं प्राहुर्गूढं गूढार्थवेदिनः ।। १३५ ।।</l></lg></b>
<p>तेषु क्रियागुप्तं यथा---</p>
<lg><l>'स्तनजघनभराभिराममन्दं गमनमिदं मदिरारुणेक्षणायाः ।</l>
<l>कथमिव सहसा विलोकयन्तो मदनशरज्वरजर्जरा युवानः ।। ३६६ ।।'</l></lg>
<p>अत्र जघनभराभिराममन्दं मदिरेक्षणाया गमनमवलोकयन्तो हे यु-
वानः, कथमिव यूयं मदनशरज्वरजर्जरा न स्थेति क्रियापदस्य स्तन-
शब्देन जघनसांनिध्याद्गोपितेन क्रियागूढमिदम् ।।</p>
<p>कारकगुप्तं यथा---</p>
<lg><l>'पिबतस्ते शरावेण वारि कह्लारशीतलम् ।</l>
<l>केनेमौ दुर्विदग्धेन हृदये विनिवेशितौ ।। ३६७ ।।'</l></lg>
<p>अत्र शराविति कर्मकारकस्य गूढत्वात्कारकगूढमिदम् ।।</p>
