<pb n="544"/>
<p>तेषु भिन्नपदो यथा---</p>
<lg><l>'दोषाकरेण संबध्न१न्नक्षत्रपथवर्तिना ।</l>
<l>राज्ञा प्रदोषो मामित्थमप्रियं किं न बाधते ।। २२६ ।।'</l></lg>
<p>अत्र 'प्रदोषो रात्रेः प्रथमयामः किमिति प्रियारहितं मां न बाधते'
इत्युक्तेर्युक्तिमाह---इत्थमनुभूयमानेन प्रकारेण । राज्ञा संबध्नन् । की-
दृशेन । दोषाकरेण नक्षत्रपथवर्तिनेति । यो हि दोषाणामाकरेण राज-
मार्गातिगामिना च राज्ञा प्रकृष्टदोषः संबध्यते सोऽप्रिय२मवश्यं बाधत
एव; तदत्र पूर्वस्मिन्प्राकरणिकेऽर्थे द्वितीयोऽर्थोऽप्राकरणिकः पदभे-
देनोपश्लिष्यमाणो भिन्नपदश्लेषापदेशमासादयति ।।</p>
<comm><p><q>दोषेत्यादि</q> । प्रकृष्टो दोषो दूषणं यस्य स दुर्जनो मां किं न बाधते, किंतु
बाधत एव । मां कीदृशम् । अप्रियं तस्य द्वेष्यम् । कीदृशः । इत्थमनुभूयमानेन
प्रकारेण राज्ञा भूपेन सह संबध्नन् युञ्जन् । आत्मानमित्यध्याहार्यम् । अत्र कर्मव-
द्भावो न कृतः संबध्यमान इत्यर्थत्वात् । राज्ञा कीदृशेन । दोषाणां दूषणानामाकरेण
स्थानेन । क्षत्रपथः क्षत्रियमार्गस्तत्र वर्तितुं शीलं यस्य तेन । पश्चान्नकारसंबन्धः ।
क्षत्रियधर्मशून्येनेत्यर्थः । पक्षे प्रदोषो रजनीमुखं मामप्रियं प्रियारहितं किं न
बाधते किंतु बाधत एव । कीदृशः । राज्ञा चन्द्रेणेत्थं संबध्यमानः । कीदृशेन ।
दोषाकरेण रात्रिकरेण । नक्षत्रपथं व्योम तदवस्थितिशीलेन च । अत्र राजपदम-
भिन्नम् । शेषपदानां भेदाद्भिन्नपदश्लेषः ।।</p></comm>
<p>अभिन्नपदो यथा---</p>
<lg><l>'असावुदयमारूढः कान्तिमान् रक्तमण्डलः ।</l>
<l>राजा हरति लोक३स्य हृदयं मृदुभिः करैः ।। २२७ ।।'</l></lg>
<p>अत्रायमुदीयमानश्चन्द्रमा लोकस्य हृदयं हरतीत्युक्तेर्युक्तिमाह---
राजानुरक्तमण्डल उदयी मृदुकरः कान्तिमानिति । यो ह्येवंभूतो राजा
<!-- NOTES pg=544!-->
१. 'राजमार्गाभिगामिना' घ. २. 'सोऽपि प्रियम्' ग. ३. 'सर्वस्य' ग.
