<pb n="342"/>
<p>अधिको यथा---</p>
<lg><l>'एको दाशरथिः कामं यातुधानाः सहस्रशः ।</l>
<l>ते तु यावन्त एवाजौ तावद्वा ददृशे स तैः ।। ६४ ।।'</l></lg>
<p>अत्रैकस्य दाशरथेरनेकसंख्यैर्यातुधानैर्यत्समरकर्म तत्र तैरस्य तावद्वा
दृश्‍यमानत्वेनैकसंख्याविरुद्धमाधिक्यं गम्यत इत्ययमधिकाख्यो विरोधः ।।</p>
<p>विषमं यथा---</p>
<lg><l>'दिशामलीकालकभङ‍गतां गतस्त्रयीवधूकर्णतमालपल्लवः ।</l>
<l>चकार यस्याध्वरधूमसंचयो मलीमसः शुक्लतरं भवद्यशः ।। ६५ ।।'</l></lg>
<p>अत्र मलीमसाध्वरधूमसंचयेन यद्यशसः शुक्लीकरणं तद्यद्यादृशादेव
जायते तत्तादृगेव भवतीति प्रसिद्धेर्वैषम्यात्परस्परमसङ‍गतेरयं विषमाख्यो
विरोधः ।।</p>
<p>सामग्र्येकदेशसद्भावमात्रेण कार्यसद्भावे स्थिते विरोधच्छायामूलत्वमिति तद-
नन्तरं संभवः प्राप्तावसर इत्याह---</p>
<b><lg><l>प्रभूतकरणालोकात्स्यादेवमिति संभवः ।</l>
<l>स विधौ वा निषेधे वा द्वये वा न द्वयेऽपि वा ।। २५ ।।</l></lg></b>
<p><q>प्रभूतेति</q> । भूयांसि कारणानि दृष्ट्वा कार्यमुत्पत्स्यते नापि दैवात्कदाचिन्न स्यादिति
ज्ञानसंभवः । न चायं संशय एव नहि स्याद्वा नवेति दोलायते । नापि वितर्को
व्याप्यारोपस्याभावात् । क्व तर्ह्ययमन्तर्भवति न क्वचित्, ज्ञानान्तरस्येवोच्यमानत्वात्,
अनिश्चयरूपतामात्रेण तत्रान्तर्भावेऽतिप्रसङ‍गात्, नापि भ्रान्तिर्न्यग्भूतबाधपुरः सर-
त्वात् । भ्रान्तौ तु सिद्धायां बाधोत्पत्तिरिति वक्ष्यते 'स विधौ वा निषेधे वा' इति ।
संभवो विषयनियतो विधिनिषेधोभयानुभयरूपश्चतुर्विधो विषयः । अप्रवृत्तप्रवर्तनं
द्विरूपम् । प्रयोजकगतं प्रयोज्यगतं च । आद्यं प्रत्युक्त्याख्ये शब्दालंकारे विधि-
द्वारेणेत्यनेनोक्तम्, द्वितीयं तु भूतभवनलक्षणमिहोच्यते । संप्रसक्तस्याभावो
निषेधः । एतेनोभयानुभयरूपौ व्याख्यातौ ।।</p>
