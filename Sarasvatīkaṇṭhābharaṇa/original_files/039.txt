<pb n="039"/>
वाक्यार्थ उतेयमारद्वृत्तिः समीपदेशवर्तिनी । 'आराद्दूरसमीपयोः' । तथा चेदृशं
कुलाङ्गनानुचितं चारित्रखण्डनं द्रष्टुं न क्षमा न सहिष्णुरतोमानयनचापलं
काषींरिति। नानार्थपदप्रक्षेपात्साधकबाधकप्रमाणाभावाच्च संदिह्यत इत्याह---अत्रा-
रात्प्रमृतिशब्दानामिति । न च मिथो विरोधिनोरेकत्र विवक्षा संभवति । न चास्ति
प्रकरणादिकमेकनियामकं । न च मातुः प्रकोपशङ्कया प्रियविलोकनरसोत्काया
मनोरथभङ्गो न भवतीत्यर्थः ।।</p>
<b><lg><l>वाक्यं यत्तु क्रमभ्रष्टं तदपक्रममुच्यते ।। ४८ ।।</l></lg></b>
<p>यथा---</p>
<lg><l>'काराविऊण खउरं गामउलो मज्जिओ अ जिमिओ अ ।</l>
<l>णक्खत्तत्तिहिवारे जोइसिअं पुच्छिउं चलिओ ।। ५५ ।।'</l></lg>
<lg><l>[कारयित्वा क्षौरं ग्रामप्रधानो मज्जितश्च भुक्तवांश्च ।</l>
<l>नक्षत्रतिथिवाराञ्ज्यौतिषिकं प्रष्टुं चलितः ।।]</l></lg>
<p>अत्र क्षुरकर्मणोऽनन्तरं नक्षत्रादिप्रश्नादिदमपक्रमम् ।।</p>
<p><q>वाक्यं यत्त्विति</q> । कारयित्वा क्षौरं गामउलो ग्रामप्रधानपुरुष इति देशीयाः ।
ग्रामेऽपि वा यः कुटोऽव्युत्पन्नः । मज्जिओ अ सुस्नातश्च जिमिओ अ भुक्तवांश्च ततो
नक्षत्रं तिथिवारौ च ज्यौतिषिकं प्रष्टुं चलितः । तिथिवारज्ञानान्तरं क्षुरकर्म, ततः
स्नानभोजने, इति लौकिकः क्रमस्तस्य विपर्यासो व्यक्त एव श्रुतिवचनात् । क्रियमा-
णेऽपि रचनावैपरीत्येन क्रमभ्रंशः समाधीयत इति नासौ शब्ददोषः । अत्र पूर्वार्धोपा-
त्तानां क्रमो न विपर्यस्तः किंतु क्षौरोत्तरार्धोक्तयोरित्याह---अत्र क्षुरकर्मण इति ।।</p>
<b><lg><l>जात्याद्युक्तावनिर्व्यूढं खिन्नमाहुर्महाधियः ।</l></lg></b>
<p>यथा---</p>
<lg><l>'वेवाहिऊण वहुआ सासुरअं दोलिआइ णिज्जन्ती ।</l>
<l>रोअइ दिअरो तं संठवेइ पास्सेण वच्चन्तो ।। ५६ ।।'</l></lg>
<lg><l>[विवाह वधूः श्वाशुरकं दोलिकया नीयमाना ।</l>
<l>रोदिति देवरस्तां संस्थापयति पार्श्वेन व्रजन् ।।]</l></lg>
<p>अत्र प्रक्रान्तस्य नवपरिणयवतीस्वरूपभणनस्या/?/निर्व्यूढत्वात्खिन्नत्वम् ।।</p>
