<pb n="481"/>
'कृताभिषेका महिषी' इत्यमरः । अत्र महिषीवृद्धापदयोर्व्याजात् कपटान्निन्दास्तु-
तिर्लेशत एव ।। इति लेशालंकारनिरूपणम् ।।</p></comm>
<p>सहोक्त‍यलंकारनिरूपणम् ।</p>
<p>सहोक्तिलक्षणमाह---</p>
<b><lg><l>कर्त्रादीनां समावेशः सहान्यैर्यः क्रियादिषु ।</l>
<l>विविक्तश्चाविविक्तश्च सहोक्तः सा निगद्यते ।। ५७ ।।</l></lg></b>
<b><lg><l>वैसादृश्यवती चेयमुच्यमाना मनीषिभिः ।</l>
<l>सहेवादिप्रयोगेषु ससादृश्या च दृश्यते ।। ५८ ।।</l></lg></b>
<comm><p><q>कर्त्रेति</q> । क्रियादिषु कर्त्रादीनामन्यैः सह यः समावेशोऽवस्थानं सा सहोक्तिः ।
आदिपदात्कर्मादिपरिग्रहः । स समावेशो विविक्तः केवलः, अविविक्तो मिश्रः ।।</p></comm>
<p>सा कर्तृविविक्तक्रियासमावेशे यथा---</p>
<lg><l>'कोकिलालापमधुराः सुगन्धिवनवायवः ।</l>
<l>यान्ति सार्धं जनानन्दैर्वृद्धिं सुरभिवासराः ।। १२९ ।।'</l></lg>
<p>अत्र सुरभिवासरा इति कर्तृपदार्थः केवल एव जनानन्दैः सह
वृद्धिप्राप्तिक्रियायां समाविष्ट इति सेयं विविक्तकर्तृक्रियासमावेशा नाम
वैसादृश्यवती सहोक्तिः ।।</p>
<comm><p><q>कोकिलेत्यादि</q> । सुरभिवासरा वसन्तदिवसाः जनहर्षैः सह वृद्धिं यान्ति ।
कीदृशाः । कोकिलालापो मधुरो मनोहरो येषु ते, सुगन्धयः शोभनगन्धवन्तो
वनवायवो मलयानिला येषु ते । अत्र केवलस्य कर्तुर्वसन्तदिनस्य जनानन्दैः सह
वृद्धिप्राप्तिक्रियासमावेशः । स च विसदृश एव । दिनवृद्धेर्दण्डाधिक्यरूपत्वात्,
आनन्दवृद्धेरतिसुखरूपत्वात् ।।</p></comm>
<p>कर्मणो विविक्तक्रियासमावेशे यथा---</p>
<lg><l>'उज्झसि पिआइ समअं तह वि हु रे भणसि कीस किसिअं त्ति ।</l>
<l>उवरिभरेण अ अण्णुअ मुअइ वइल्लो वि अङ‍गइं ।। १३० ।।'</l></lg>
<lg><l>[उह्यसे प्रियया समदं तथापि खलु रे भणसि किमिति कृशेति ।</l>
<l>उपरिभरेण च हे अज्ञ मुञ्चति वृषभोऽप्यङ‍गानि ।।]</l></lg>
