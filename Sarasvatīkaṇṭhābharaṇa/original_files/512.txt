<pb n="512"/>
विशेसि च । हारिकेंति 'हञ् हरणे' तुमुनर्थे ण्वुल् । आजिहीषे इति 'ओहाङ् गतौ'
(आङ्पूर्वः) मध्यमपुरुषैकवचने 'श्लो ६।१।१०' इति द्विर्वचनम् । 'मृञामित्७।४।७५'
इत्याकारस्येत्त्वम् । मङ‍क्ष्यामीति मस्जेर्लटि उत्तमपुरुषे । 'मस्जेरन्त्यात्पूर्व' इति नुमि
नकारलोपे च रूपम् । 'लता प्रतानिनी वीरुद्' इत्यमरः । गोसंदायीति संदानं
बन्धनम् । 'छान्द' इति प्रसिद्धम् । अत्र ण्वुलादिकृता तादर्थ्यपुरस्कारेण क्रिया
विशेष्यते । <b>एवमिति</b> । यत्र 'लक्षणहेत्वोः ।३।२।१२६', 'इङ्धार्यौः' शत्र-
कृच्छ्रिणि २।३।१३०' इत्यनेन लक्षणादिशत्राद्यन्तेन क्रिया विशेष्यते तत्रापि क्रिया-
परिकरो द्रष्टव्यः । यथा पुष्पात् स्ववृक्षे स्वयं गतः फलतस्तु समायात इत्यादि(?) ।।</p></comm>
<p>अव्ययेन यथा---</p>
<lg><l>'सलीलमासक्तलतान्तभूषणं समासजन्त्या कुसुमावतंसकम् ।</l>
<l>स्तनोपपीडं नुनुदे नितम्बिना घनेन कश्चिज्जघनेन कान्तया ।।'</l></lg>
<p>अत्र स्तनाभ्यामुपपीडयन्त्यायं नुनुदे इति । अर्थात् क्रियाविशेष-
णमेवैतदित्ययमपि क्रियापरिकरो भवति ।।</p>
<p>एवं यथाविध्यनुप्रयोगादिष्वपि द्रष्टव्यम् । तेन क्रियायाः क्वचिदा-
न्तरविशेषणयोगाव्द्यङ‍ग्यत्वं भवतीत्यपि व्याख्यातम् ।।</p>
<comm><p><q>सलीलमित्यादि</q> । कश्चिन्नायकः प्रियया जघनेन नुनुदे प्रेरितः । स्तनोप-
पीडं स्तनाभ्यामापीड्य । जघनेन कीदृशेन । नितम्बिना कटितटवता निबिडेन
च । कान्तया कीदृश्‍या । सलीलं सविलासं यथा स्यादेवं पुष्पावतंसकं समासजन्त्या
आरोपयन्त्या । कीदृशम् । आसक्तं संबद्धं लताभूषणं यत्र तत् । स्तनोपपीडमिति
'सप्तम्यां चोपपडी ३।४।४९' इति णमुल् । अत्र णमुलाव्ययेन नोदनक्रियाया
विशेषणं परिकरः ।। <b>एवमिति</b> । तत्र हि यस्माद्धातोर्लोडादिस्तस्मादेवाग्रिमप्रत्यय
इति क्रियाया विशेषणत्वेन परिकरता ।।</p></comm>
<p><b>यथा---</b></p>
<lg><l>'शय्यन्ते हतशायिकाः पथि तरुच्छायानिषण्णाध्वगैः
श्रीकण्ठायतनेषु धार्मिकजनैरास्यन्त उष्ट्रासिकाः ।</l>
<l>शून्ये तत्र निकुञ्जशाखिनि सखि ग्रीष्मस्य मध्यंदिने
सज्जानां दयिताभिसारणविधौ रम्यः क्षणो वर्तते ।। १७९ ।।'</l></lg>
