<pb n="718"/>
<p>नरसिंहप्र१कारो यथा---</p>
<lg><l>'किं द्वारि दैवहतिके सहकारकेण
संवर्धितेन विषपादप एष पापः ।</l>
<l>अस्मिन्मनागपि विका२शविकारभाजि
भीमा भवन्ति मदनज्वरसंनिपाताः ।। ४७५ ।।'</l></lg>
<p>अत्र नरसिंहजाताविव सिंहनरशरीरभा३गौ सहकारवर्णनावागारम्भा-
नुसारेण सखीविषयानुकम्पा सहकारविषया च कुत्सा मिथः संकीर्येते ।
तथा हि दैवहतिके इतिश४ब्देन लब्धायां नियत्युपाधौ सर्वथैवानुक-
म्प्यमानतायां सहकारसंवर्धननिबन्धनत्वमेवास्याः कला द्योत्यते । एवं
नाम त्वं दैवोपहतासि यत्सहकारछद्मानं विषपा५दपं द्वारि संवर्धय-
सीति६ । विषपादपशब्देन च७ लब्धायां सहकारस्य सर्वथैव कुत्सायां
विका८सकाले कामिनीनामसह्यस्मरज्वरसंनिपातहेतुकत्वमेवास्याः क८प्रत्य-
येन प्रत्याय्यते ।। तदुक्तम्---</p>
<lg><l>कुत्सितत्वेन कुत्सावान्सम्यग्वापि हि कुत्सितः ।</l>
<l>स्वशब्दाभिहिते केन विशिष्टोऽर्थः प्रतीयते ।।</l></lg>
<lg><l>न च सांप्रतिकी कुत्सा शब्दभेदे प्रतीयते ।</l>
<l>पू१०ज्यते कुत्सितत्वेऽपि प्रशस्तत्वेऽपि कुत्स्य११ते ।।</l></lg>
<!-- NOTES pg=718!-->
१. 'नरसिंहवद् यथा---' क. २. 'विकासविकारभाजि' क. ३. सिंहनरशरीर-
वागारम्भानुसारेण' क. ख. ४. 'दैवहतिकेशब्देन' क. ख. ५. 'सहकारविषपादपं'
क. ख. ६. 'इति' क. ख. नास्ति. ७. 'च' क. ख. ८. 'विकासकाल' क. घ. ९. 'कन्प्र-
त्ययेन' क. १०. 'युज्यते' ख. ११. 'इति' इत्यधिकं क.﻿
