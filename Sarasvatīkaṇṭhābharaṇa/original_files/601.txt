<pb n="601"/>
<p>आभियोगिकी यथा---</p>
<lg><l>'अलसवलितमुग्धस्निग्घनिष्पन्दमन्दै-
रधिकविकसदन्तर्विस्मयस्मेरतारै; ।</l>
<l>हृदयमशर१णं मे पक्ष्मलाक्ष्याः काटाक्षै-
रपहृतमपविद्धं पीतमुन्मूलितं च ।। ८४ ।।'</l></lg>
<p>सेयमनुरागातिशयसूचकमालतीकटाक्षाभियोगे माधवस्य र२तिरती-
वोत्पद्यते ।।</p>
<p>सांप्रयोगिकी यथा---</p>
<lg><l>'उन्नमय्य सकचग्रहमास्यं
चुम्बति प्रियतमे हठवृत्त्या ।</l>
<l>हुंहुँ मुञ्च मममेति च मन्दं
जल्पितं जयति मानधनायाः ।। ८५ ।।'</l></lg>
<p>अत्र तर्जनार्थ---मोक्षार्थ---वारणार्थानां मन्दं मन्दं प्रयोगान्मानवत्याः
संप्रयोगे रत्युत्पत्तिः प्रतीयते ।।</p>	
<p>आभिमानिकी यथा---</p>
<lg><l>'इयं गेहे लक्ष्मीरियममृतवर्तिर्नयनयो-
रसावस्याः स्पर्शो वपुषि बहल३श्चन्दनरसः ।</l> 
<l>अयं बाहुः कण्ठे शिशिरमसृ४णो मौक्तिकसरः
किमस्या न प्रेयो यदि परमसह्यस्तु विरहः ।। ८६ ।।'</l></lg>
<p>अत्र रुचिविशेषोऽभिमानस्तत एवंप्राया रतयो भवन्ति ।।</p>
<!-- NOTES pg=601!-->
१. 'हृदयमशरणं मे' क. २. 'रतिरेवोत्पद्यते' क.ख. ३. 'बहुलः' ख.
४. 'शिशिरसमृणो' घ.﻿
