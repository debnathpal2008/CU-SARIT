<pb n="085"/>
<l>हु हुं हुं श्रान्तोऽहं शिशयिषुरिहैवापवरके
क्व यामिन्यां यासि स्वपिहि ननु निर्दंशमशके ।। ११९ ।।'</l></lg>
<p>अत्र प्रश्नादर्थमवगम्य उत्तरादर्थान्तरावगमो गतिः ।।</p>
<p><q>गतिरिति</q> । अर्थादर्थविशेषात् । हृदयसंवादिन इति यावत् । अर्थान्तरस्य
तथाभूतस्य । तेन यत्र सहृदयहृदयंगमादर्थात्कांस्यतालानुस्वानुस्वानन्यायेन तादृ-
शमर्थान्तरमवगम्यते सा गतिरिति लक्षणार्थः ।। <b>शुभे कोऽयं वृद्ध इति</b> ।
सर्वाकारमनवद्यायास्तावद्दास्यमपि नायमर्हतीति हृदयानुकूलमर्थं प्रश्नादवगत्य गृह-
परिवृढ इत्युत्तरम् । अस्मादपि मम नायं कोऽपि किं तु गृहस्वामीति हृदयसंवादि-
नमर्थमवधार्य किं कव पितेत्यादिकमप्रश्नोत्तरशृङ्खला गवेषणीया । तदेतव्द्याचष्टे---
उत्तरादिति । उत्तरप्रत्युत्तरवाक्यात् । उत्तरं तु पदं प्रश्नपदमेव ।।</p>
<b><lg><l>रीतिः सा यस्त्विहार्थानामुत्पत्त्यादिक्रियाक्रमः ।। ८७ ।।</l></lg></b>
<p>यथा---</p>
<lg><l>'प्रथममरुणच्छायस्तावत्ततः कनकप्रभ-
स्तदनु विरहोत्ताम्यत्तन्वीकपोलतलद्युतिः ।</l>
<l>प्रभवति पुनर्ध्वान्तध्वंसक्षमः क्षणदामुखे
सरसबिसिनीकन्दच्छेदच्छविर्मृगलाञ्छनः ।। १२० ।।'</l></lg>
<p>अत्रोदयादारभ्य चन्द्रस्योत्पत्त्यादिक्रियाक्रमो रीतिः ।।</p>
<p><q>रीतिरिति</q> । उत्पत्त्यादीनां क्रियाणां क्रमः काव्यशोभावहत्वेन गुणः । नेदं
वस्तुस्वभाववर्णनमिति जातेरर्थव्यक्तेश्च भेदः । सुगममुदाहरणम् ।।</p>
<b><lg><l>उक्तिर्नाम यदि स्वार्थो भङ्ग्या भव्योऽभिधीयते ।</l></lg></b>
<p>यथा---</p>
<lg><l>'त्वमेवंसौन्दर्या स च रुचिरतायाः परिचितः
कलानां सीमानं परमिह युवामेव भजथः ।</l>
<l>अपि द्वन्द्वं दिष्ट्या तदिति सुभगे संवदति वा-
मतः शेषं चेत्स्याज्जितमिह तदानीं गुणितया ।। १२१ ।।'</l></lg>
