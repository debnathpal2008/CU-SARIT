<pb n="658"/>
<p>अत्रोर्वशीविर१हात्पुरूरवा उत्तरां कामाव२स्थां प्रपन्नः प्रियाप्राप्तौ प्रेत्येव
प्रत्युज्जीवितस्तदेवानुसंधत्ते । सोऽयं प्रमापणार्थः प्रवाससिद्धस्तदनन्त-
रेऽपि समाससामर्थ्यादनुवर्तते । कः पुनरत्र समासः । षष्ठीतत्पुरुष
एव । का वृ३त्तिः । न तावदनुत्सृष्टस्वार्था, नहि प्रोष्यसमागतयोः
प्रवाससंबन्धोऽपि विद्यते । उत्सृष्टस्वार्था तदिह भवतु । युक्तं पुनर्य-
दुत्सृष्टस्वार्था नाम वृत्तिः स्यात् । बाढं युक्तम् । एवं हि दृश्यते लोके-
पुरुषोऽयं परकर्मणि प्रवर्तमानः स्वकर्मोत्सृजति । तद्यथा तक्षा राजक-
र्मणि प्रवर्तमानस्तक्षकर्मोत्सृजति । नन्वेवं सति राजपुरुषमानयेत्युक्ते
पुरुषमात्रस्यानयनं प्राप्नोति । नैष दोषः । उत्सृजन्नप्ययं स्वार्थं नात्य-
न्तायोत्सृजति, यः परार्थविरोधी स्वार्थस्तमेवोत्सृजति । तद्यथा तक्षा
राजकर्मणि प्रवर्तमानस्तक्षकर्मोत्सृजति न तु स्थितविहसितकम्पितादीनि ।
न चायमर्थः परार्थविरोधी विशेषणं नाम । तस्मान्नोत्स्रक्ष्यति ।।</p>
<p>करुणानन्तरेऽनुभूतप्रादुर्भा४वान्वयार्थो यथा---</p>
<lg><l>'जयन्ति जायाश्लिष्टस्य शम्भोरम्भोधिमन्थने ।</l>
<l>मग्नामृतविषास्वादमदमूर्च्छा मनोमुदः ।। २९३ ।।'</l></lg>
<p>अत्र दाक्षा५यण्या हैमवतीत्वेन करुणानन्तरत्वम् । तत्र करुणदुःखेन
मूर्च्छादयः प्रादुरासन् । इह त्वानन्देन ते प्रादुर्भवन्ति ।।</p>
<p>तत्रैवोच्चारणान्वयार्थो यथा---</p>
<lg><l>'क्लाम्यन्ती यदुपेक्षितासि पुरतः कामो यदग्रे हतः
क्लिष्टं यत्तपसा वपुर्यदपि च प्रोक्ता बटुच्छद्मना ।</l>
<l>तत्सर्वं प्रणतस्य मेऽद्य दयिते दाक्षायणि क्षम्यता-
मित्युक्त्वा चरणाब्जयोर्विजयते लुण्ठ६ञ्छिवायाः शिवः २९४'</l></lg>
<!-- NOTES pg=658!-->
१. 'विरहे' क.ख. २. 'कामावस्थामापन्नः' क.ख. ३. 'कात्र वृत्तिः' क.ख.
४. 'प्रादुर्भावार्थान्वयार्थो' ख. ५. 'दाक्षायिण्या' ग.घ. ६. 'तुष्यन्' क.ख.﻿
