<pb n="611"/>
<p>तेषु दृष्टं यथा---</p>
<lg><l>'सरसिजमनुविद्धं शैवलेनापि रम्यं
मलिनमपि हिमांशोर्लक्ष्म लक्ष्मीं तनोति ।</l>
<l>इयमधिकमनोज्ञा वल्कलेनापि तन्वी
किमिव हि मधुराणां म१ण्डनं नाकृतीनाम् ।। १२२ ।।'</l></lg>
<p>श्रुतं यथा---</p>
<lg><l>'किं रूपं स्फुटमेव सा शशिमुखी धत्ते तदत्यद्भ‌ुतं
मामुत्साहयितुं परापकरणे चित्तं किमस्मत्स्वसुः ।</l>
<l>इत्यन्तर्विकसद्वितर्कविधुरं चेतस्तथा वर्तते
स्वल्पोऽप्येष मम प्रयाति पुरतः पन्था यथा दीर्घताम् १२३'</l></lg>
<p>अनुमानं यथा---</p>
<lg><l>'शान्तमिदमाश्रमपदं स्फुरति च बाहुः कुतः फलमिहास्य ।</l>
<l>अथवा भवितव्यानां द्वाराणि भवन्ति सर्वत्र ।। १२४ ।।'</l></lg>
<p>संस्कारस्त्रिधा---आदृतः, पटुः, अभ्यस्तश्चेति२ । तत्राश्रयगुणेनादर-
प्र३त्ययादुत्पन्न आदृतो यथा---</p>
<lg><l>'कन्यारत्नमयोनिजन्म भवतामास्ते वयं चार्थिनो
रत्नं यत्क्व४चिदस्ति तत्परिणमत्यस्मासु शक्रादपि ।</l>
<l>कन्यायाश्च परार्थतैव हि मता तस्याः प्रदानादहं
बन्धुर्वो भविता पुलस्त्यपुलहप्रष्ठाश्च संबन्धिनः ।। १२५ ।।'</l></lg>
<p>विषयगुणेन पटुप्रत्ययादुत्पन्नः पटुर्यथा---</p>
<lg><l>'उत्पत्तिर्देवयजनाद्ब्र/?/ह्मवादी नृपः पिता ।</l>
<l>सुप्रसन्नोज्ज्वला मूर्तिरस्याः५ स्नेहं करोति मे ।। १२६ ।।'</l></lg>
<!-- NOTES pg=611!-->
१. 'मण्डनेन' ग. २. 'इति' इत्यधिकं ख. ३. 'आदरादुत्पन्न' क. ख. ४. 'चेत्क्व-
चिदस्ति' मुद्रितमहावीरचरिते. ५. 'मूर्तिरस्यां स्नेह' मुद्रितमहावीरचरिते.﻿
