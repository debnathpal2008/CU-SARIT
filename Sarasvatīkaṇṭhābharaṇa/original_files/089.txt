<pb n="089"/>
<lg><l>त एव विनिवेश्‍यन्ते बीभत्सादौ रसे यदा ।</l>
<l>तदा तं दीपयन्त्येव तेन वर्णा रसच्युताः</l></lg> ।।' इति ।
<p>त्वाष्ट्रा राक्षसास्त्वष्टुरपत्यं वृत्रस्तस्यारिरिन्द्रस्तस्य राष्ट्रे स्वर्गे न सन्ति । भ्राष्ट्रे
चणकादिभर्जनस्थाने न कुण्ठदंष्ट्रा भवन्ति । असितचञ्चुचरणा हैमा१ धार्तराष्ट्रा
व विद्यन्ते । उष्ट्रिण उष्ट्रोपजीविनः ।।</p>
<b><lg><l>यत्पादपूरणाद्यर्थमनर्थकमुदाहृतम् ।</l>
<l>गुणत्वमनुमन्यन्ते तस्यापि यमकादिषु ।। ९३ ।।</l></lg></b>
<p>यथा---</p>
<lg><l>'योषितामतितरां नखलूनं गात्रमुज्ज्वलतया न खलूनम् ।। १२६ ।।'</l></lg>
<lg><l>बभौ मुखेनाप्रतिमेन काचन श्रियाधिकानां प्रति मेनका च न ।। १२७ ।।'</l></lg>
<p>अत्र खलुशब्दस्य चशब्दस्य च पादपूरणमात्रेऽपि प्रयोजने यमक-
त्वाद्ग‍ुणत्वम् ।।</p>
<p><q>यत्पादपूरणेति</q> । द्योतनीयमर्थमन्तरेण प्रयुक्तमव्ययपदमनर्थकमित्युक्तम् ।
पादपूरणार्थत्वं तु दूषणताबीजम् । आदिग्रहणाद्गद्यपूरणम् । सति तूपयोगे तस्य
तद्बिजाभावाद्दोषभावविरहोऽलंकारारम्भे च गुणत्वम् । तदिदमुक्तम्---<b>यमकादि-
ष्विति</b> । आदिशब्दोऽनुप्रासचित्रादिपरः । वाक्यालंकारार्थत्वमपि शब्दालंकारा-
रम्भकत्वमेव । यदाह---'आर्षार्षिपुत्रकर्षिकवैदिकादिवाक्यानामलंकारहेतवो
वाक्यालंकारार्थाः' इति । तेन---</p>
<lg><l>'उत्फुल्लकमलकेसरपरागगौरद्युते मम हि गौरि ।</l>
<l>अभिवाञ्छितं प्रसिध्यतु भगवति युष्मत्प्रसादेन</l></lg> ।।' इति ।
<p>अत्र हि प्र इत्येतयोर्न वाक्यालंकारप्रयोजकत्वमित्युक्तप्रायम् । योषितामित्यादा-
बतितरां नखलूनं योषितां गात्रमुज्ज्वलतया नोनमित्येव पर्याप्ते द्वितीयपादे तदुभय-
मपि यमकारम्भकं सत्प्रस्तुतोपयोगितया कविव्युत्पत्तिपुरस्कार प्रवृत्तमपजहाति दोष-
भावमुपादत्ते च गुणत्वमिति ।।</p>
<b><lg><l>यत्तु रूढिच्युतत्वेन प्रोक्तमन्यार्थसंज्ञितम् ।</l>
<l>प्रहेलिकादिषु प्रायो गुणत्वं तस्य युज्यते ।। ९४ ।।</l></lg></b>
<!-- NOTES pg=089!-->
१. 'हंसा' ख.
