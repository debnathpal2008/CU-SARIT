<pb n="550"/>
<p>उद्भेदेषु व्यक्तो यथा---</p>
<lg><l>'मंतेसि महुमहपणअं संदाणेसि तिअसेसपाअवरअणम् ।</l>
<l>ओजसु मुद्ध१सुहावं संभावेसु सुरणाह जाअव२लोअम् ।। २३५ ।।'</l></lg>
<lg><l>[मनुषे मधुमथप्रणयं संदानयसि त्रिदशेशपादपरत्नम् ।</l>
<l>अपजहि मुग्धस्वभावं संभावय सुरनाथ यादवलोकम् ।।]</l></lg>
<p>अत्र मायाविनो महेन्द्रस्याभिप्रायः सत्यकेन व्यक्तमेवोद्भिन्न इति
व्यक्तोऽयमुद्भेदः ।।</p>
<comm><p><q>मन्तेसीत्यादि</q> । "मनुषे मधुमथप्रणयं संदानयसि त्रिदशेश पादपरत्नम् ।
अपजहि मुग्धस्वभावं संभावय सुरनाथ यादवलोकम् ।।" इह हे सुरनाथ इन्द्र,
यदि मधुमथस्य कृष्णस्य प्रणयं प्रीतिं मनुषे स्वीकरोषि । देवे पादपरत्नं पारिजात-
वृक्षं संददाने सति मुग्धं स्वभावं मौग्ध्यमपजहि त्यज । यादवलोकं संभावय
प्रीणय । अत्रेन्द्राभिप्रायः सत्यकेन तत्सारथिना व्यक्तः प्रकाशितः ।।</p></comm>
<p>अव्यक्तो यथा---</p>
<lg><l>'निःशेषच्युतचन्दनं स्तनतटं निर्मृष्टरागोऽधरो
नेत्रे दूरमनञ्जने पुलकिता तन्वी तवेयं तनुः ।</l>
<l>मिथ्यावादिनि दूति बान्धवजनस्याज्ञातपीडाग३मे
वापीं स्नातुमितो गतासि न पुनस्तस्याधमस्यान्तिकम् ।। २३६ ।।'</l></lg>
<p>अत्र 'वापीं स्नातुमितो गतासि न पुनस्तस्याधमस्यान्तिकम्'
इत्याक्षेपवता प्राक४रणिकोदाहरणेन यद्यपि दूत्या दुश्चेष्टितं निर्भिन्नं त-
थापि न पूर्ववव्द्यक्तमित्यव्यक्तोऽयमुद्भेदः ।।</p>
<comm><p><q>निःशेषेत्यादि</q> । हे दूति, इतः स्थानात्त्वं वापीं पुष्करिणीं स्नातुं गतासि ।
तस्याधमस्यान्तिकं न गतासि । हे मिथ्यावादिनि, हे सुहृज्जनस्याज्ञातदुःखागमे ।
स्नानचिह्नान्याह---स्तनतटं निःशेषच्युतचन्दनमशेषक्षरितचन्दनमस्ति । तवाध-
रोऽपि त्यक्तलौहित्यः । तव नेत्रेऽत्यर्थमञ्जनशून्ये । तथा तवेयं तन्वी कृशा तनुः
<!-- NOTES pg=550!-->
१. 'सुद्ध' इति पाठः. 	२. 'जा अव' ख. ग. 	३. 'पीडागमा' क. ख.
४. 'प्रकृतोदाहरणेन' क. ख.
