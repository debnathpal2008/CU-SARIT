<pb n="012"/>
धारयतेर्मूलविभुजादित्वात्कः । ताभ्यामिति । पङ्क्तिरनेकज इति नाम यस्येत्यर्थात् ।
तुक् तोकं तोक्ममित्यपत्यनामानि । उपलक्षणतयैकदेशं व्याचष्टे । अत्र पशुशब्देन
गोशब्दो लक्ष्यत इति प्रृतापेक्षया । तेनेषवः प्रत्यायन्त इति शेषः ।।</p>
<b><lg><l>न यत्पदं निश्चयकृत्संदिग्धमिति तद्विदुः ।। १२ ।।</l></lg></b>
<p>यथा---</p>
<lg><l>'नीललोहितमूर्तिर्यो दहत्यन्ते जगत्रयम् ।</l>
<l>स एष हि महादेवस्त्रिषु लोकेषु पूज्यते ।। १२ ।।'</l></lg>
<p>अत्र वह्निरर्कः शिवो वेति न निश्चीयते ।।</p>
<p><q>न यत्पदमिति</q> । पदस्वरूपमेव संदिह्यमानमत्र । तथाहि---स एष हि महा-
देव इत्यत्र स किमेष हि महादेव इति च्छेदो विधीयतां महादेव इति वा साधक-
बाधकप्रमाणाभावे संदिह्यते । न च विशेषणनियमहेतुः । वह्न्‌यर्कावपि हि भगवतो
नीललोहितमूर्तिभूतौ हिमापहौ च न निश्चयकृदिति दूषणताबीजप्रदर्शनम् । यदैको
विवक्षितस्तदा दोषः । साधुचर इत्यत्रापि 'भूतपूर्वे चरट्' इति चरट्प्रत्यये किं
पूर्वं साधुरथवा चरेष्टप्रत्यये साधुषु चरतीति पदमेव संदिह्यते तेन पदावयवः
संदिग्ध इति केनचिदुक्तम्, तदप्यपास्तम् ।।</p>
<b><lg><l>विपरीतं विरुद्धार्थप्रकल्पनमिहोच्यते ।</l></lg></b>
<p>यथा---</p>
<lg><l>'अनुत्तमानुभावस्य परैरपिहितौजसः ।</l>
<l>अकार्यसुहृदोऽस्माकमपूर्वास्तव कीर्तयः ।। १३ ।।'</l></lg>
<p>अत्र अनुत्तमा इत्यनेन यथोत्कृष्टस्तथापकृष्टोऽपि । अपिहितमित्य-
नेन यथा नाच्छादितं तथाच्छादितमिति । अकार्यसुहृदित्यनेन यथा-
कार्यमन्तरेण सुहृदेवमकार्ये यः सुहृत्सोऽप्युच्यते । अपूर्वाः कीर्तय
इत्यनेन यथाद्भुताः कीर्तय एवमकीर्तयोऽप्युच्यन्ते ।।</p>
<p><q>विपरीतमिति</q> । विपरीतं प्रकृतोपमर्दकमर्थकल्पनं यत्र । तथा हि---अनुत्त-
मेत्यादौ प्रकरणादिभिः स्तुतिपरत्वे व्यवस्थिते उत्तमत्वाभावादिना विरुद्धेनार्थेन तत्र
