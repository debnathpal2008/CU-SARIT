<pb n="228"/>
मकलङं‍क शान्तं शान्तरूपं अमितमनन्तम् । चः समुच्चये । कमलासनं
ब्रह्माणमभिलक्षीकृत्य विराजन्तं शोभमानं मानय पूजयेति ।।</p>
<p>संस्कृतभाषायां यथा---</p>
<p>रुचिभी रञ्जिता आरिहेतयश्चक्रदीप्तयो येन तम्, जननैर्दशभिरव-
तारैर्भितं परिच्छिन्नम्, सामानि कायति गायति यः स सामकायस्तम्,
न विद्यते कला यस्य सोऽकलस्तम्, कं सन्तं ब्रह्माणं अं विष्णुमितं
गतम्, अभिविराजं गरुत्मन्तमभि तं प्रसिद्धं कमलासनं श्रिया संसक्तं
मा मां नय प्रापयेति ।।</p>
<p>एवं पैशाचादिभिरपि संस्कृतस्य प्राकृतादेश्च परस्परसंभेदनाच्छ्लेषो गवेषणीय
इत्याशयवानाह---<b>यथा वेति</b> । अकलङ‍कं दोषरहितं मानयेति धात्वर्थस्य भाव्य-
त्वेनान्वयात्पूजां कुर्वित्यर्थः । <b>ब्रह्माणमभिलक्षीकृत्येति</b> । रुचय आत्मीयाः ।
अरा विद्यन्ते यस्य तदरि चक्रम् । हेतयः किरणाः । जननं जन्म । सामानि
कायति कीर्तयतीति 'अपवादविषये क्वचिदुत्सर्गः प्रवर्तते' इति कर्मण्यम् । कला
अवयवाः प्रसिद्धाः । वीनां पक्षिणां राजा गरुडस्तभभि इतं गतम् । कमला लक्ष्मी-
स्तस्या आसनमधिष्ठानं मा मां नयेति ।।</p>
<b><lg><l>आवृत्तिर्या तु वर्णानां नातिदूरान्तरस्थिता ।</l>
<l>अलंकारः स विद्वद्भिरनुप्रासः प्रदर्श्‍यते ।। ७० ।।</l></lg></b>
<p>अनुद्भटावृत्तेश्चित्रादुद्भटावृत्तिमनुप्रासं पूर्वं लक्षयति---<b>आवृत्तिरिति</b> । वर्णा-
नामिति वचनमतन्त्रम् । 'सारः सारस्वती मूर्त्तिः' इत्यादावेकवर्णावृत्तेरप्यनुप्रासत्वात् ।
तेन यमकव्यतिरिक्ता वर्णावृत्तिरनुप्रास इति लक्षणमुक्तं भवति । न च श्लेषेऽति-
प्रसङ‍गः । तन्त्राभ्यां विशेषात् । पूर्वजातिप्रतिबिम्बनेन बन्धच्छायार्थकतयानुप्रासो-
ऽलंकारपदवीमध्यास्ते । नच निर्निमित्तमेव प्रतिबिम्बनमत आह---<b>नातिदूरेति</b> ।
अस्ति कश्चिदुञ्चारणस्य ज्ञानस्य वा विशेषो यः शीघ्रमेव संस्कारमुद्बोधयतीति तद्वती
वर्णावृत्तिरभिप्रेता । अत एव प्राचीनवर्णजात्यनुगतः सहृदयावर्जकतया प्रकृष्टश्च
वर्णानामनुप्रास इति काश्‍मीरिका निरुक्तिः ।।</p>
