<pb n="372"/>
<p><q>अत्र मायादीनामिति</q> । न परमेश्वरस्य माया छद्म, न शक्तौ मतिभ्रमः, न
ध्वंसो वीर्यस्य, नवार्जुनादेवार्जुनस्यान्यत्वमिति विषयबाधात् ।।</p>
<p>मीलिते भ्रान्तिरस्तीति भ्रान्त्यनन्तरं मीलितलक्षणमाह---</p>
<b><lg><l>वस्त्वन्तरतिरस्कारो वस्तुना मीलितं स्मृतम् ।</l>
<l>पिहितापिहिते चैव तद्ग‌ुणातद्ग‌ुणौ च तत् ।। ४१ ।।</l></lg></b>
<p><q>वस्त्वन्तरेति</q> । वस्तूनामिति श्लिष्टषष्ठी । वस्त्वन्तरेण तिरस्कारे इति कर्मणि ।
वस्त्वन्तरस्य तिरस्कार इति कर्तरि । फलतः स एवार्थः । तथाचोत्कृष्टगुणेनापकृ-
ष्टगुणस्य तिरस्करणं न्यग्भावनमिति लक्षणार्थः । पृथग्रूपतिरस्कारेणैकरूपतापत्ति-
र्मीलितमुच्यते । तथाच कातन्त्रम्---'मीलितं युक्तमुच्यते' इति । अभिप्रायपूर्व-
स्तिरस्कारो द्विविधः---सिद्धाभिप्रायफलोऽसिद्धाभिप्रायफलश्च यथाक्रमं पिहिता-
पिहिते । न चैतावता विशेषेण पृथग्भावः; सामान्यलक्षणव्याप्तत्वादवान्तरभङ‍गीना-
मानन्त्याच्च । स रूपगुणेन तिरस्कारस्तद्ग‌ुणो विरूपगुणेनातद्ग‌ुणः । एतावपि मीलि-
तविशेषाविति स्फुटम् ।।</p>
<p>अत्र मीलितमभिधीयमानगुणेन प्रतीयमानगुणेन च वस्तुना संभ-
वति । तयोराद्यो(ऽभिधीयमानगुणेन) यथा---</p>
<lg><l>'एन्तोवि ण सच्चविओ गोसे पसरत्तपल्लवारुणच्छाओ ।</l>
<l>मज्जणतंबेसु मओ तह मअतंबेसु लोअणेसु अमरिसो ।। १२६ ।।'</l></lg>
<lg><l>[आगच्छन्नपि न दृष्टः प्रातः प्रसरत्पल्लवारुणच्छायः ।</l>
<l>मज्जनताम्रयोर्मदस्तथा मदताम्रयोर्लोचनयोरमर्षः ।।]</l></lg>
<p>अत्र मज्जनताम्रयोर्लोचनयोर्मदरागो मदताम्रयोः कोपानुरागः साक्षा-
दभिधीयमानेनैव गुणेन तिरस्क्रियमाणो निदर्शित इत्यभिधीयमानगुणेन
वस्तुनैतन्मीलितम् ।।</p>
<p>विभागमाह---<b>अत्र मीलितमिति । एन्तोवीति</b> । सच्चविओ दृष्टः । गोसे
प्रातः । तस्याः मज्जनं स्नानम् । अत्र ताम्रपल्लवारुणरागपदाभ्यामभिधीयते गुणः ।।</p>
