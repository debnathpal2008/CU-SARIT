<pb n="603"/>
<p>प्रीतिविशेषेषु नैसर्गिकी यथा---</p>
<lg><l>'आलक्ष्य दन्तमुकुलाननिमित्त१हासा-	
नव्यक्तवर्णरमणीयवचःफ्र्वृत्तीन् ।</l>
<l>अङ‍काश्रयप्रणयिनस्तनयान्वहन्तो
धन्यास्तदङ‍गरजसा म२लिनीभवन्ति ।। ९२ ।।'</l></lg>
<p>अ३त्र यदा यदा रतिर्जायते तदा तदा पुत्रेषु स्निह्यति पुत्ररूपेण वा
जायत इति जन्मान्तरवासनारूपो निसर्गः संगच्छते ।।</p>
<p>सांसर्गिकी यथा---</p>
<lg><l>'विश्वंभरा भगवती भवतीमसूत
राजा प्रजापतिसमो जनकः पिता ते ।</l>
<l>तेषां वधूस्त्वमसि नन्दिनि पार्थिवानां
येषां कु४ले च सविता च गुरुर्वयं च ।। ९३ ।।'</l></lg>
<p>अत्र विश्वंभरादिसंसर्गात् सीतायां वसिष्ठमिश्राः स्निह्यन्ति ।</p>
<p>औपमानिकी यथा---</p>
<lg><l>'कुवलयदलस्निग्धश्यामः शिखण्डकमण्डनो
बटुपरिषदं पुण्यश्रीकः श्रियैव सभाजयन् ।</l>
<l>पुनरिव शिशुर्भूत्वा वत्सः स मे रघुनन्दनो
झटिति कुरुते दृष्टः कोऽयं दृशोरमृताञ्जनम् ।। ९४ ।।'</l></lg>
<p>अत्र रामौपम्याल्लवे जनकः प्रीयते ।।</p>
<p>आध्यात्मिकी यथा---</p>
<lg><l>'परितस्तं पृथासूनुः स्नेहेन परितस्तरे ।</l>
<l>अविज्ञातेऽपि बन्धौ हि बलात्प्र५ह्लादते मनः ।। ९५ ।।'</l></lg>
<!-- NOTES pg=603!-->
१. 'निमित्तसारान्' क., 'निमित्तहासैः' ख. २. 'परुषीभवन्ति' ग. ३. 'अत्र यदा
रतिर्जायते तदा पुत्रेषु स्निह्यति' ख. ४. 'कुलेषु' क.ख. ५. 'प्रह्नादते' घ.﻿
