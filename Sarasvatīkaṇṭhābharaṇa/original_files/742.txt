<pb n="742"/>
<p>'चतुर' इत्यनेन शास्त्रीयलौकिकव्यवहारवेदिनो नायकस्य धर्मार्थ-
काममोक्षेषु वैचक्षण्यमुच्यते । 'उदात्त' इत्यनेन आशयविभूत्योराभि-
जात्ययौवनादीनां चोत्कर्षः प्रकाश्यते । चतुर्वर्गफलं प्रब१न्धं को वा न
बान्धवीयतीत्यनेन श्रोतॄणां रामादिवद्वर्तितव्यम्, न रावणादिवदिति वि-
धिनिषेधनिबन्धन२स्य प्रबन्धस्याभीष्टतमत्वमाख्यायते । 'मुखं प्रतिमुखम्'
इत्यादिना पञ्चाङ‍गं प्रबन्धशरीरमभिधीयते । तदङ‍गानि चोपक्षेपपरिकरा-
दीनि चतुःषष्टिरपि मुखादिष्वेवान्तर्भवन्ति । अतस्तद्वदेव पञ्चसंध्येक-
मपि वाक्यं प्रबन्धव्यपदेशमासादयति । तद्यथा---</p>
<p>'कथमपि कृतप्रत्यासत्तौ प्रिये' इति मुखम्, 'स्खलितोत्तरे' इति
प्रतिमुखम्, 'विरहकृशया कृत्वा व्याजं प्रजल्पितमश्रुतम्' इति गर्भः,
'असहनसखीश्रोत्रप्राप्तिप्रसादससंभ्रमं विवलितदृशा' इति विमर्शः,
'शून्ये गेहे समुच्छ्वसितं स३मेतम्' इति निबर्हणम् । एतेन प्राचीनप्रब-
न्धार्थेऽपि एकवाक्योक्तेन प्रबन्धत्वमित्याख्यातं न भवति । तद्यथा---</p>
<lg><l>'तुरगनिचयव्यग्रानूर्वीभिदः सगराध्वरे
कपिलमहसा रोषात्प्लुष्टानपि प्रपितामहान् ।</l>
<l>अगणिततनूतापस्तप्त्वा तपांसि भगीरथो
भगवति तव स्पृ्ष्टानद्भिश्चिरादुददीधरत् ।। ५२५ ।।'</l></lg>
<p>'अविस्तृतमसंक्षिप्तम्' इत्यनेन विस्तारभीरूणां कथारसविच्छेदश-
ङ्किनां च चित्तमावर्ज्यते । 'श्र४व्यवृत्तम्' इत्यनेन वृत्तान्तरैराश्वासकादि-
<!-- NOTES pg=742!-->
१. 'प्रबन्धे' ख. २. 'निबन्धस्य' क. ३. 'तदा' क., '(मुहुः)' स्व. ४. 'य-
ञ्या/?/न्तैरित्यनेन' ख.﻿
