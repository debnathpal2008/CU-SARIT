<pb n="156"/>
<p><b>वैदर्भीति</b> ।</p>
<p>वक्ष्यमाणरीत्या वैदर्भीप्राधान्यमभिप्रेत्याह---</p>
<b><lg><l>तत्रासमासा निःशेष श्लेषादिगुणगुम्फिता ।</l>
<l>विपञ्चीस्वरसौभाग्या वैदर्भी रीतिरिष्यते ।। २९ ।।</l></lg></b>
<p><q>तत्रेति</q> । असमासा अनुल्लिखितसमासा । <b>निःशेषश्लेषादीति</b> । श्लेषादयो
नव गुणास्तैर्गुम्फिता । मिथोमिलनेन संमूर्च्छितैरनुपलभ्यमानान्यतभमात्रकैरपि
परस्परविभक्तस्वरूपभावेन सहृदयहृदयसंवादगोचरैरारब्धा । एवं विपञ्चीस्वरसौ-
भाग्या । विपञ्ची वाग्रूपा सरस्वती बिम्बप्रतिबिम्बभावेन द्विविधा । प्रतिबिम्बाधि-
ष्ठानतया दार्वादियन्‍त्रमपि विपञ्चीत्युच्यते । तदीयाः स्वरास्तन्त्रीकण्ठोत्थिताः स्थान-
क्रमवैपरीत्यानुमेयशारीराः प्रतिबिम्बभावाः षड्जादयस्तेषु श्रुतसंमूर्च्छनरूपेष्वपि
मिथोविभक्ताः श्रुतयः श्रोत्ररञ्जकस्वरावस्थामापन्नाः समस्तगान्धर्ववित्साक्षिकाः प्रका-
शन्ते । अत एव वीणैव प्रधानं समस्तस्य स्वरजातस्य तत्रैव श्रुतिमण्डलोन्मेषादिति ।।</p>
<p>यदा तु पानकादिन्यायेन कश्चिदंश उदितो भवति तदा रीत्यन्तरमुत्तिष्ठतीत्याह---</p>
<b><lg><l>समस्तपञ्चषपदामोजःकान्तिविवर्जिताम् ।</l>
<l>मधुरां सुकुमारां च पाञ्चालीं कवयो विदुः ।। ३० ।।</l></lg></b>
<p><q>समस्तेति</q> । ओजःकान्तिविवर्जिताम् ओजःकान्त्योर्विशेषेण वर्जिताम् ।
न्यग्भूतौजःकान्तिगुणामिति यावत् । यतस्तत्प्रतिद्वन्द्विनोर्माधुर्यसौकुमार्ययोस्त-
त्रोद्भवस्तदेतदाह---<b>मधुरां सुकुमारां चेति</b> । अत एवौजःप्रकाशकः षड-
धिकेषु पदेषु समासो न क्रियते ।।</p>
<b><lg><l>समस्तात्युद्भटपदामोजः कान्तिगुणान्विताम् ।</l>
<l>गौडीयेति विजानन्ति रीतिं रीतिविचक्षणाः ।। ३१ ।।</l></lg></b>
<p><q>समस्तेति</q> । अत्युद्भटानि सोल्लेखसमासानि यस्मादोजःकान्त्योरुद्भवे न्यग्भू-
तगुणसप्तकेयं रीतिः ।।</p>
<b><lg><l>अन्तराले तु पाञ्चालीवैदर्भ्योर्यावतिष्ठते ।</l>
<l>सावन्तिका समस्तैः स्याद्द्वित्रैस्त्रिचतुरैः पदैः ।। ३२ ।।</l></lg></b>
<p><q>अन्तराल इति</q> । माधुर्यसौकुमार्ययोः किंचिदुद्भवेन निमीलनाङ‍गप्राधान्येन
वान्तरालकल्पना तां व्यनक्ति---<b>द्वित्रैरिति ।</b> द्वे त्रीणि वा त्रीणि चत्वारि वेति
वार्थे बहुव्रीहिः ।।</p>
