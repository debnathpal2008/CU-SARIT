<pb n="081"/>
<b><lg><l>सौक्ष्म्यमित्युच्यते तत्तु यत्सूक्ष्मार्थाभिदर्शनम् ।। ८४ ।।</l></lg></b>
<p>यथा---</p>
<lg><l>'अन्योन्य१संवलितमांसलदन्तकान्ति
सोल्लासमाविरलसं वलितार्धतारम् ।</l>
<l>लीलागृहे प्रतिकलं किलकिञ्चितेषु
व्यावर्तमानविनयं मिथुनं चकास्ति ।। ११३ ।।'</l></lg>
<p>अत्रान्योन्यसंवलितमांसलदन्तकान्तीत्यादिवाक्ये दंपत्योरनुरागलक्ष-
णस्य सूक्ष्मार्थस्य दर्शनात्सौक्ष्म्यम् ।।</p>
<p><q>सौक्ष्म्यमिति</q> । सूक्ष्ममित्यादिवाक्यैकगोचरोऽर्थः कुशाग्रीयबुद्धितया सूक्ष्म-
स्तस्य दर्शनमुपायवैलक्षण्यात्तत्तद्विशेषवतः प्रत्यक्षायमाणता । सूक्ष्मालंकाराद्भेदस्तृतीये
करिष्यते । स चायं भाव्यो वासनीयश्च । भावनामात्रगम्यो भाव्यो यथा---</p>
<lg><l>'उ२च्चइ आगमहि आवड्ढ सिज्जन्तरो सपरिआरम् ।</l>
<l>पाणौ पसरन्तमत्ताचंवफलिहचसअम्भुहं बाला ।।'</l></lg>
<p>एकाग्रताप्रकर्षगम्यो वासनीयस्तमुदाहरति---<b>अन्योन्येति</b> । व्याजापसृतप-
रिवारे लीलावेश्मनि तत्कालकलितमन्मथोन्माथं विदग्धभि/?/थुनमुत्तरोत्तरमपनीयमा-
नत्रपासाध्वसतया प्रतिकलं नवेन्दुवत्कान्तिविशेषमासादयति । विचित्रमव्यभिचा-
र्यनुप्रवेशे हर्षरुदितस्मितादीनामव्यवस्थिततया व्यतिरेकरूपकिलकिञ्चिताख्यशृङ्गार-
भावोन्मेषः ।।</p>
<b><lg><l>शास्त्रार्थसव्यपेक्षत्वं गाम्भीर्यमभिधीयते ।</l></lg></b>
<p>यथा---</p>
<lg><l>'मैत्र्या/?/यादिचित्तपरिकर्मविदो विधाय
क्लेशप्रहाणमिह लब्धसबीजयोगाः ।</l>
<l>ख्यातिं च सत्त्वपुरुषान्यतयाधिगम्य
वाञ्छन्ति तामपि समाधिभृतो निरोध्‍दुम् ।। ११४ ।।'</l></lg>
<!-- NOTES pg=081!-->
१. 'संचलित' इति सटीकपुस्तके; 'संमिलित' ग.
२. 'उच्यारागच्छेरावर्धय सिद्धान्तरः सपरिवारम् ।
पाणौ प्रसरन्त... ... ... ... ... ...बाला' इति च्छाया.
