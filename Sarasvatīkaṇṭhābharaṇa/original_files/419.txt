<pb n="419"/>
<p>तेषु समस्तं यथा---</p>
<lg><l>'ताम्राङ‍गुलिदलश्रेणिनखदीधितिकेसरम् ।</l>
<l>ध्रियते मूर्ध्नि भूपालैर्भवच्चरणपङ‍कजम् ।। ३३ ।।'</l></lg>
<p>अत्र समस्तोपमायामिव पादाख्यः पङ‍कजाख्यश्चावयवी परस्परमुपमा-
नोपमेयभूतः प्रतीयमानाभिधीयमानसादृश्यैरङ‍गुलिश्रेणिनखदीधितिभि-
र्दलश्रेणिकेसरैश्च सह सामस्त्येन रूपितस्तद्योग्यस्थानविन्यासेन चार्थस्य
प्राधान्यमभिहितमिति समस्तं नाम रूपकमिदमङ्गिप्रधानरूपकेष्वर्थभू-
यिष्ठरूपकभेदः । न चैतद्वाच्यम्---'पाणिपद्मानि भूपाना'मित्यादेरुदाह-
रणादिदं न भिद्यत इति । तत्र हि नखार्चिषां क्रियासमावेशेन प्राधान्य-
मवगम्यते, न नखचन्द्राणां ततश्च न रूपकम् । पाणिपद्मेत्यस्य तु यद्यपि
संकोचक्रियायामस्ति समावेशस्तथापि न तानि वर्णनीयत्वेनोपन्यस्तानि,
अपि तु जिगीषुभाववर्णनाङ‍गतया । अतः समावेशमात्रभणनान्न तत्र
पाणिपद्मानां नापि नखचन्द्राणामर्थप्राधान्यमपि तु शब्दप्राधान्यमेव ।
इह तु चरणपङ‍कजताम्राङ‍गुलिदलश्रेण्यादिविशेषणविशिष्टस्य भूपालमौलि-
विनिवेशनेन प्राधान्यं प्रतीयत इत्युभयमपि निरवद्यम् ।।</p>
<comm><p><q>समस्तमिति । ताम्रेत्यादि</q> । भवच्चरणपद्मं नृपैर्मस्तके ध्रियते । कीदृशम् ।
ताम्राङ‍गुलयो दलश्रेणिः पत्र/?/पङ्क्तिर्यत्र तत् । नखदीधितयः केसराणि यत्र तत् ।
<b>समस्तेति</b> । यथा समस्तोपमायामवयविनोः सामस्त्येनोपमा, तथात्राप्यवयवि-
नोरेव प्राधान्येन सामस्त्येन रूपकमित्यर्थः । अङ‍गुल्यादौ प्रतीयमानता दलादाव-
भिधीयमानता । तर्हि शब्दभूयिष्ठत्वमेव स्यादत आह---<b>तद्योग्येति</b> । शब्दो-
पस्थापितानामर्थानामिह यथास्थानं विनिवेशादर्थप्राधान्यमित्यर्थभूयिष्ठत्वमुक्तमि-
त्यर्थः । शब्दभूयिष्ठरूपकभेदे समस्तेऽतिव्याप्तिमाशङ‍कते---<b>न चेति</b> । तत्रापि
नानाशब्दोपस्थापितानामर्थानामवयविनोरेव प्राधान्यमतो नानयोर्भेद इत्याशयः ।
परिहरति---<b>तत्र हीति</b> । तत्रार्चिषां प्राधान्यं साक्षात्क्रियान्वयात्, समर्थानामव-
यविनोरेव प्राधान्यमतोऽनयोर्भेद इत्याशयः । नखचन्द्राणां तदङ‍गतयान्वयः ।
