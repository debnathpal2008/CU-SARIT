<pb n="056"/>
किंभूतावित्यतो जगतः पितराविति । तेन लक्ष्मीनारायणादिवैधर्म्येण नमस्कार्यत्वम् ।
एकशेषशब्देनैव मातृशब्दार्थः । स्त्रीपुंसयोरित्यौचित्याद्वागर्थाविवेति । किमर्थं नम-
स्कुरुत इत्यत्र वागर्थप्रतिपत्तये इति । तदेवं यादृशो यावांश्च विशेषणविशेष्यप्रका-
रोऽभिमतः स सर्व एव वागित्याद्युपात्तशब्दसमुदायमात्रेण निष्प्रत्यूहमवगम्यत
इत्यर्थव्यक्तिशब्दार्थव्याख्यानेन स्फुटयति---अत्रेति । अर्थसमर्पकत्वादित्यनेन
शब्दगुणता व्यक्तीकृता ।।</p>
<b><lg><l>यदुज्ज्वलत्वं बन्धस्य काव्ये सा कान्तिरुच्यते ।। ६९ ।।</l></lg></b>
<p>यथा---</p>
<lg><l>'निरानन्दः कौन्दे मधुनि विधुरो बालबकुले
न साले सालम्बो लवमपि लवङ‍गे न रमते ।</l>
<l>प्रियङ‍गौ नासङ‍गं रचयति न चूते विचरति
स्मरंल्लक्ष्मीलीलाकमलमधुपानं मधुकरः ।। ८१ ।।'</l></lg>
<p>अत्र बन्धस्य छायावत्वेनौज्ज्वल्यं तदेव च कान्तिरुच्यते ।।</p>
<p><q>यदुज्ज्वलत्वमिति</q> । किं पुनरिदमुज्ज्वलत्वं नाम । केचिदाहुरनुप्रासबहुत्व-
मिति, तदसत्---'तस्याः सुस्राव नेत्राभ्यां वारि प्रणयकोपजम् । कुशेशयपलाशा-
भ्यामवश्यायजलं यथा ।।' इत्यादावनुप्रासबहुलता संभवति । एवंविधं हि पुराण-
च्छायमामनन्ति । कान्तिविपर्ययः पुराणी छाया । यथा---'व्रजति गगनं भल्लातक्या
दलेन सहोपमाम्' इति । अत एवाह---'पुराणचित्रस्थानीयं तेन वन्ध्यं कवेर्वचः'
इति । तस्मादप्रहतपदैरारम्भः संदर्भस्यैव कान्तिः । तद्यथा---कुसुमस्य धनुरिति
प्रहतम् । कौसुममित्यप्रहतम् । जलनिधाविति प्रहतम् । अधिजलधीत्यप्रहतम् ।
गुरुत्वमिति प्रहतम् । गौरवमित्यप्रहतमित्यादि । अत एव प्रहतशङ‍का । चमत्कारित्वं
तु सहृदाह्लादकत्वमस्ति हि तुल्येऽपि वाचकत्वे पदानां कश्चिदवान्तरो विशेषो
यमधिकृत्य किंचिदेव प्रयुञ्जते महाकवयो न तु सर्वम् । यथा---पल्लव इति वक्तव्ये
किसलयमिति । स्त्रीति वक्तव्ये कान्तेति । कमलमिति वक्तव्ये राजीवमित्यादि ।
एतदेव महाकविभिरुपेयते । 'कत्ते मणाम इच्चं सच्चं कविए समं समग्गेसु ।...
सीमठेउण मुस्मितम्मि सच्चण वञ्चेअ ।।' कान्तवर्णानुप्रासोऽपि कान्त एव भवतीति
मत्वानुप्रासोत्कटमुदाहरति---निरानन्द इति । अस्ति कुन्दे मधु परं न कमल-
