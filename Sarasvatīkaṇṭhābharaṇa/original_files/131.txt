<pb n="131"/>
<p>अत्र पौर्वापर्यविपर्ययादपक्रमदोषस्य चन्द्रोदयं प्रति रागोद्दीपनप्रक-
र्षप्रकाशनत्वाददोषः ।।</p>
<p><q>वाक्य इति</q> । अर्थानां कार्यकारणभूतानां तेषामेव पौर्वापर्यनियमाद्य इति
पूर्वार्धेऽध्याहार्यम् । चित्रहेताविति प्रसिद्धरूपविपर्यासेन हेतुवचनद्वारा प्रकृतवाक्या-
र्थपरिपोषाधानं चित्रहेतुः । पर्यस्य विस्तार्य चन्द्रोदयरागोद्दीपनयोः सत्यपि हेतुहे-
तुमद्भावेन पौर्वापर्ये प्रथमं रागसागरः पश्चाच्चन्द्रमण्डलमुदीर्णमिति विपर्यासप्रती-
तिसमसमयमुद्दीपनविभावनानुसंधानाद् हिमांशोरतिशीघ्रकारिताप्रकाशनात् प्रकृत-
शृङ्गाररसो दीप्यते । एवं कुलकादिरूपं प्रबन्धान्तर्गतवाक्येष्वपि गुणत्वमवसेयम् ।।</p>
<b><lg><l>यस्मिन्‍रीतेरनिर्वाहः खिन्नं तदभिधीयते ।</l>
<l>न दोषस्तस्य तु क्वापि यत्र च्छाया न हीयते ।। १४१ ।।</l></lg></b>
<p>यथा---</p>
<lg><l>'अभिनववधूरोषस्वादुः करीषतनूनपा-
दसरलजनाश्लेषक्रूरस्तुषारसमीरणः ।</l>
<l>गलितविभवस्याज्ञेवाद्य द्युतिर्मसृणा रवे-
र्विरहिवनितावक्रक्लैब्यं बिभर्ति निशाकरः ।। १८३ ।।'</l></lg>
<p>अत्रोपमानानि सामान्यवचनैः समस्यन्त इति प्रक्रान्तरीतेरनिर्वा-
हेऽपि समासव्याख्यापरत्वेनैव इवशब्दतद्धितयोः प्रयोगे प्रत्युत च्छा-
योत्कर्ष इति गुणत्वम् ।।</p>
<p><q>यस्मिन्निति</q> । वाक्यार्थस्य धर्मिणो यदलंकारभङ्ग्या प्रक्रमस्थया निर्वहणा-
भावः खेदः । स तु पूर्वालंकारविश्रान्तौ प्रतीतेरस्खलने न दोषः । गुणत्वं च तस्य
भङ्ग्यन्तरैरपि प्रकृतालंकारे ध्वननात् । तथा हि---'अभिनववधूरोषस्वादु अस-
रलजनाश्लेष इव क्रूरः' इत्युपमानानि सामान्यवचनैः समस्यन्त इति समासद्वये-
नोपमामुपक्रम्य मलिनविभवस्याज्ञेवेति समासत्यागाद्विरहिवनितावक्रक्‍लैब्यं बिभर्तीति
चान्तरधर्मारोपेण चोपमात्यागात्सत्यपि रीतेरनिर्वाहे उपमायामेव पर्यवसानं
समाधानहेतुः । गुणत्वहेतुमाह---व्याख्यापरत्वेनेति । गलितविभावाज्ञामसृणेति
समासे कर्तव्ये योऽयमिवशब्दप्रयोगः स इवार्थे पूर्वौ समासौ बोधयति । क्लैब्यं
