<pb n="652"/>
<p>अत्रामुना विरहिवाक्येनापि निर्वेक्ष्याव इति भविष्यत्कालोपाधेः
प्रवासान१न्तरेऽप्यविरुध्यमानेन तं तमात्माभिलाषमित्यादिना तदानीन्त-
नसंभोग२स्य संपूर्णत्वं वर्ण्यते ।।</p>
<p>करुणानन्तरे समृद्धो यथा---</p>
<lg><l>'तीर्थे तोयव्यतिकरभवे जह्नुकन्यासरय्वो-
र्देहत्यागादमरगणनालेख्यमासाद्य सद्यः ।</l>
<l>पूर्वाकाराधिकतररु३चा संगतः कान्तयासौ
लीलागारेष्वरमत पुनर्नन्दनाभ्यन्तरेषु ।। २७९ ।।'</l></lg>
<p>अत्रोत्तरार्धेनेन्दुमत्यजयोर्लोकान्तरप्रत्युज्जीवनेन संभोगसमृद्धिः प्रति-
पाद्यते ।।</p>
<p>प्रथमानुरागानन्तरे सहार्थान्वयो यथा---</p>
<lg><l>'मुहपेच्छओ पई से सावि हु पि४अरूअदंसणुम्मइआ ।</l>
<l>दो वि कअत्था पुह५विं अ६पुरिसमहिलं त्ति मण्णंति ।। २८० ।।'</l></lg>
<lg><l>[मुखप्रेक्षकः पतिस्तस्याः सापि खलु प्रियरूपदर्शनोन्मत्ता ।</l>
<l>द्वावपि कृतार्थौ पृथिवीमपुरुषमहिलेति मन्येते ।।]</l></lg>
<p>अत्र पूर्वार्धे रञ्जयत्यर्थ उत्तरार्धे राजत्यर्थः प्रथमानुरागे सह भा७वेन
सिद्धस्तदनन्तरेऽपि तथैवानुवर्तते ।।</p>
<p>तत्रैव पश्चादर्थान्वयो यथा---</p>
<lg><l>'अद्य प्रभृत्यवनताङ्गि तवास्मि दासः
क्रीतस्तपोभिरिति वादिनि चन्द्रमौलौ ।</l>
<!-- NOTES pg=452!-->
१. 'प्रवेशानन्तरे' क.ख. २. 'भोग्यस्य' क.ख. ३. 'पूर्वाकाराधिकचतुरया'
Mr. S. P. Pandit M. A. संपादिते रघुवंशे, क.ग.घ. ४. 'सवीसेसदं-
सणुम्मइआ' इति गाथासप्त॰ ५. 'पुहइं' इति गाथासप्त॰. ६ 'अमहिलपुरिसं व' इति
गाथासप्त॰. ७. 'सिद्धभावेन सिद्धः' क.ख.﻿
