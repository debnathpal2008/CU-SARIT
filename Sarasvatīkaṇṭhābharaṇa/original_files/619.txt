<pb n="619"/>
<p>स्मितरुदितहसितादीनां हर्षादसकृदेकीकरणं किलकिञ्चितं यथा---</p>
<lg><l>'पाणिपल्लवविधूननमन्तःसीत्कृतानि न१यनार्धनिमेषाः ।</l>
<l>योषितां रहसि गद्गदवाचामस्त्रतामुपययुर्मदनस्य ।। १५६ ।।'</l></lg>
<p>दृष्टजनकथायां तद्भावभावनोत्थितविकारो मोट्टायितं यथा---</p>
<lg><l>'तव सा कथासु परिघट्टयति श्रवणं यदङ‍गुलिमुखेन मुहुः ।</l>
<l>घनतां ध्रुवं नयति तेन भवद्ग‍ुणपूगपूरितमतृप्ततया ।। १५७ ।।'</l></lg>
<p>केशस्तनाधरादिग्रहणाद्द‌ुःखेऽपि सुखबुद्धिचेष्टा कुट्टमितं यथा---</p>
<lg><l>'ह्नीभरादवनतं परिरम्भे रागवानवटुजेष्ववकृष्य ।</l>
<l>अर्पितोष्ठदलमाननपद्मं योषितो मुकुलिताक्षमधासीत् ।। १५८ ।।'</l></lg>
<p>अभीष्टप्राप्तावभिमानगर्वसंभावनानादरकृतो विंकारो वि२व्वोको यथा---</p>
<lg><l>'निर्विभुज्य दशनच्छदं ततो वाचि भर्तुरवधीरणापरा ।</l>
<l>शैलराजतनया समीपगामाललाप विजयामहेतुकम् ।। १५९ ।।'</l></lg>
<p>सुकुमारतया करचरणाङ‌‍गन्यासो ललितं यथा---</p>
<lg><l>'गुरुतरकलनू३पुरानुना४दं सललितनर्तितवामपादपद्मा ।</l>
<l>इतरदनतिलोलमादधाना पदमथ मन्मथमन्थरं जगाम १६०'</l></lg>
<p>वक्तव्यसमयेऽपि वचसाभिभाष्य क्रियानुष्ठानं विहृतं यथा---</p>
<lg><l>'पत्युः शिरश्चन्द्रकलामनेन स्पृशेति सख्या परिहासपूर्वम् ।</l>
<l>सा रञ्जयित्वा चरणौ कृताशीर्माल्येन तां निर्वचनं जघान ।। १६१ ।।'</l></lg>
<p>बाल्यकौमारयौवनसाधारणो विहारविशेषः क्रीडितं यथा---</p>
<lg><l>'मन्दाकिनीसैकतवेदिकाभिः
सा कन्दुकैः कृत्रिमपुत्रकैश्च ।</l>
<!-- NOTES pg=619!-->
१. 'घनरोमविभेदाः' ग. २. 'विच्छोको' घ. ३. 'नूपुरानुरावं' ख. ४. 'नुरावं' क.ख.﻿
