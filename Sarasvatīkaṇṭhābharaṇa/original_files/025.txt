<pb n="025"/>
<p>अत्रापगेव त्वमविगाह्योऽसीति लिङ्गभेदः । नारीणामुत्तितीर्षत इति
लिङ्गभेदो वचनभेदश्च । तदिदं द्वयोरेकमेवोदाहरणम् ।।</p>
<p><q>यत्रोपमेति</q> । उपमाग्रहणमुपलक्षणमित्यग्रे वक्ष्यामः । उपमा उपमितिः
सादृश्‍यभिन्नोपमानवाचिन उपमेयवाचिनश्च लिङ्गं स्त्रीपुंनपुंसकं यस्य सा तथोक्ता ।
एवं भिन्नवचनोपममित्यत्रापि व्याख्येयम् ।। अविगाह्योऽसीति । अविगाह्यतामात्र-
मत्र सादृश्‍यं विवक्षितमेतदुपयुक्तमेव विशेषणमुपमानोपमेययोरुपादानयोग्यमित्यक-
स्मादेव विकृतवचनभेदनिबन्धनः प्रयोजनमाकाङ्क्षति । तथा तदनुसंधानप्रवणस्य
प्रकृतप्रतीतिराच्छाद्यत इति दूषणसिद्धिः । एतेन दूषणता व्याख्याता । विभाग-
वाक्ये सहितावस्थयोरुद्देशादिह च मिलितयोरुदाहरणात्तथाभावो दोषत्वमिति भ्रान्तिं
निरस्यति---तदिदमिति । एकमुदाहरणं नत्वेकः संमित्र उपाधिः प्रत्येकमेव त्वस्ति
समर्थत्वादित्यर्थः । एतदेवानुसंधाय विभागवाक्ये द्वे पदम् ।।</p>
<p>तत्किमुदाहरणस्य संकीर्णत्वमेव नेत्याह---</p>
<p>अथ भिन्नलिङ्गस्यैव यथा---</p>
<lg><l>'वापीव विमलं व्योम हंसीव धवलः शशी ।</l>
<l>शशिलेखेव हंसोऽयं हंसालिरिव ते यशः ।। ३४ ।।'</l></lg>
<p>भिन्नवचनस्यैव यथा---</p>
<lg><l>'सरांसीवामलं व्योम काशा इव सितः शशी ।</l>
<l>शशीव धवला हंसी हंसीव धवला दिशः ।। ३५ ।।'</l></lg>
<p><q>अथ भिन्नलिङ्गस्यैवेति</q> । द्वयमपि निगदव्याख्यातम् ।।</p>
<p>जातिप्रमाणधर्मतो न्यूनता उपमानस्य न्यूनोपमत्वम् । तत्र जातिप्रमाणन्यूनता-
र्थदोषः । धर्मन्यूनता तु धर्माभिधायकपदन्यूनतालक्षणाशब्ददोष एव । एतेना-
धिकत्वं व्याख्यातमित्याशयवानाह---</p>
<b><lg><l>न्यूनोपममिह न्यूनमुपमानविशेषणैः ।</l></lg></b>
<p>यथा---</p>
<lg><l>'संहअचक्कवाअजुआ विअसिअकमला मुणालसंच्छण्णा ।</l>
<l>वावी वहु व्व रोअणविलित्तथणआ सुहावेइ ।। ३६ ।।'</l></lg>
