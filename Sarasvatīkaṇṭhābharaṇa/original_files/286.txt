<pb n="286"/>
<p>द्वितीयो यथा---</p>
<lg><l>देयान्नश्चण्डधामा सलिलहरकरो रूढकन्दारविन्दो
देहे रुग्भङ‍गरागः सुरमनुजदमं त्यागसंपन्निधानम् ।</l>
<l>भन्दं दिक्क्षोभदश्रीः सदसदरवधूखण्डनागीरगम्यो-
ऽदैत्यैधी बन्धहानावततरसनयः शंपरो दिव्यसेव्यः ।। ३२८ ।।'</l></lg>
<p>पुराख्यदानवस्य दवो दावाग्निः स्त्यानायाः घनायाः संविदो निदानम् । दैत्या-
धीशेनान्धकेनानतचरणः । भव्यानामुत्तमानां भाव्यो ध्येयः । रूढकन्दान्यर-
विन्दानि यस्मात् । प्रणतानां रुगनुरागो यस्य । सुराणां मनुजानां च दमं दमतीति
वा । त्यागसंपदो निधानमाश्रयः । दिशां क्षोभदायिका श्रीर्यस्य । सदे उपवने
सदरा सभया या वधूस्तदीयानां खण्डनागिरां निर्भर्त्सनवचसामविषयः । अदैत्यैधी
न दैत्यवर्धनः । संसारबन्धविच्छित्तये विस्तीर्णरयो नयो यस्य । शं सुखं पिपर्ति
पूरयतीति शंपरो दिव्यः सेव्यश्चेति । एवंविधश्चण्डधामा रविर्नोऽस्माकं देहे भन्दं
कल्याणं देयादित्यर्थः ।।</p>
<p>विपरीतगोमूत्रिकायां प्रथमश्लोको यथा---</p>
<lg><l>'विनायकं दानसुगन्धिवक्रं/?/ स्मिताननं मन्दचरं कथासु ।</l>
<l>नमामि विघ्नावलिहारिसारं सतीसुतं शंकरवल्लभं च ।। ३२९ ।।'</l></lg>
<p>विपरीतश्लोको यथा---</p>
<lg><l>'चलल्लतारब्धशमं सुभासं संसारहारं बहुविप्रमान्यम् ।</l>
<l>सुधाकरं चन्द्रमसं नतोऽस्मि सवर्णगर्भं नवकम्बुनाढ्यम् ।। ३३० ।।'</l></lg>
<p>मन्दचरं मन्दालसगमनम् । कथासु भक्तदेवानां वार्तासु महाशयतया स्मेराननम् ।
विघ्नपरम्पराहारिणां च सारमुत्कृष्टम् । चलन्तीनां लतानामारब्धं सान्त्वनं येन ।
बहुविप्रमान्यं द्विजराजशेखरत्वात् । समानवर्णमध्यगम् । नवेन कम्बुनाढ्यमुप-
चितम् । आद्यश्लोकस्याधस्ताद्विपरीतो द्वितीयश्लोको लेख्यः । ततः क्रमगोमू-
त्रिकया परस्परोल्लेखः ।।</p>
<p>भिन्नच्छन्दोगोमूत्रिकायां प्रथमश्लोको यथा---</p>
<lg><l>'नमत चन्द्रकलामयमण्डनं नगसुताभुजसंगतकन्धरम् ।</l>
<l>हरमभाग्यरदं स्तवसादरं समितिरावणशासनविक्रमम् ।। ३३१ ।।'</l></lg>
