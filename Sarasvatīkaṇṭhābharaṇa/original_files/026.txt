<pb n="026"/>
<lg><l>[संहतचक्रवाकयुगा विकसितकमला मृणालसंच्छन्ना ।</l>
<l>वापी वधूरिव रोचनाविलिप्तस्तनी सुखयति ।।]</l></lg>
<p>अत्र नेत्रबाहूपमापदानां वधूविशेषणत्वेनानुक्तत्वादिदं न्यूनोपमम् ।।</p>
<p><q>न्यूनोपममिहेति</q> । इहशब्दो येषु मध्येषूपमानस्य स्तोकविशेषणतयोपमेय-
न्यूनेत्युक्तं तथाधिकोपममिति वक्ष्यति---संहतेत्यादि । अत्र चक्रवाकयुगोपमानम-
पदमेव परमुपात्तम । रोचनाविलिप्तस्तनीत्यनेन कमलस्योपमानं नेत्रपदं मृणालस्यो-
पमानं बाहुपदं च नोपात्तं तदपि च सविशेषणमुपादेयं भवति । येन विकासादि-
समभिव्याहारसामञ्जस्यमपि स्यादिति । पदानामिति बहुवचनाभिप्रायः । अत एव
धर्माणामेकनिर्देशेऽन्यसंवित्साहचर्यादिति नावतरति व्यभिचारात् । किमर्थं तस्योप-
मानमनुसंधेयमित्यपि न वाच्यम् । मात्रापि नानर्थिका कविनोपादेयेति साहित्यवि-
दाम्नायव्यवस्थितावुपमेयविशेषणस्योपमानविशेषणतया प्रयोजनचिन्तायां पूर्ववदेव
प्रतीतिप्रत्यूहस्य सुलभत्वादनुक्तत्वादितिशब्दप्रधानकतामाचष्टे । एवमुत्तरत्र ।।</p>
<b><lg><l>अधिकं यत्पुनस्तैः स्यात्तमाहुरधिकोपमम् ।। २६ ।।</l></lg></b>
<p>यथा---</p>
<lg><l>'अहिणवमणहरविरइअवलअविहूसा विहाइ णववहुआ ।</l>
<l>कुन्दलएव्व समुप्फुल्लगुच्छपरिणित्तभमरगणा ।। ३७ ।।'</l></lg>
<lg><l>[अभिनवमनोहरविरचितवलयविभूषा विभाति नववधूः ।</l>
<l>कुन्दलतेव समुत्फुल्लगुच्छपरिणीयमानभ्रमरगणा ।।]</l></lg>
<p>इदं भ्रमरगणस्योपमानविशेषणस्याधिक्यादधिकोपमानम् ।।</p>
<p><q>अधिकमिति</q> । यद्यप्येकस्य विशेषणाधिक्ये विशेषणन्यूनत्वे वान्यविशेषणस्य
न्यूनाधिकभावो नियतस्तथाप्युपमानगतमेव द्वयं निरूप्यते । तत्र हि दृष्टमुपमेये
प्रतिबिम्बकल्पमुपस्थाप्यते तेनान्तो नोपमेये तयोर्निरूपणमिति ।।</p>
<b><lg><l>भग्नच्छन्द इति प्राहुर्यच्छन्दोभङ्गवद्वचः ।</l></lg></b>
<p>यथा---</p>
<lg><l>'यस्मिन्पञ्च पञ्चजना आकाशश्च प्रतिष्ठितः ।</l>
<l>तमेव धीरो विज्ञाय प्रज्ञां कुर्वीत ब्राह्मणः ।। ३८ ।।'</l></lg>
