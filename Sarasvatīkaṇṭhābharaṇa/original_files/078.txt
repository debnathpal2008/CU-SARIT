<pb n="078"/>
वनस्य कल्पतरुसंबन्धः संपत्, तत्रैव सत्पदेन मुक्तास्तबकमाणिक्यमञ्जरीचीनांशुक-
किसलयादिविशेषद्योतिना प्रकर्षः । पद्मप्रकरस्तोयसंपत्, तत्रैव काञ्चनमयत्वेन प-
द्मानां प्रकर्षः । बहुत्वं शिलावेश्मसंपत्, तत्रैव रत्नरूपताप्रकर्षः । संनिधि स्रीप्र-
तियोगिकतासंपत्, तत्रैव विबुधेति प्रकर्षः । तदिदमाह---सत्कल्पवृक्षादिपदैरिति ।।</p>
<b><lg><l>आशयस्य य उत्कर्षस्तदुदात्तत्वमिष्यते ।</l></lg></b>
<p>यथा---</p>
<lg><l>'पात्रे पुरोवर्तिनि विश्वनाथे क्षोदीयसि क्ष्मावलयेऽपि देये ।</l>
<l>व्रीडास्मितं तस्य तदा तदासीच्चमत्कृतो येन स एव देवः ।। १०७ ।।'</l></lg>
<p>अत्र सकलक्ष्मावलयप्रदानेऽपि जातव्रीडतया बलेराशयोत्कर्षप्रति-
षादनादुदात्तत्वम् ।।</p>
<p><q>आशयस्येति</q> । उत्कर्षः पूर्ववत् । उच्चाशयो लोके उदात्त इति प्रतीतः ।।
<b>पात्र इति</b> । विश्वनाथ इति यदाज्ञावशंवदा त्रिलोकी सोऽपि यत्प्रार्थयत इति,
वलयेऽपीत्यपिशब्देन यस्यैकदेशः कुरुपाण्डवनिधननिदानतया विख्यातस्तस्यापि
देये लज्जत इति । देवासुरकिन्नरादिरयं जङ्गमस्थावरप्रपञ्चो यदुच्छ्वासविलसितं
सोऽपि चमत्कृत इति पदार्थानभिहितः प्रकर्षोऽभिधेयः ।।</p>
<b><lg><l>ओजः स्वाध्यवसायस्य विशेषोऽर्थेषु यो भवेत् ।। ८२ ।।</l></lg></b>
<p>यथा---</p>
<lg><l>'तान्येव यदि भूतानि ता एव यदि शक्तयः ।</l>
<l>ततः परशुरामस्य न प्रतीमः पराभवम् ।। १०८ ।।'</l></lg>
<p>अत्र परशुरामो विजयत एवेत्यस्मिन्नर्थे स्वाध्यवसायप्रतिपादनमोजः ।।</p>
<p><q>ओज इति</q> । अध्यवसायो निश्चयस्तत्र विशेषः पूर्ववत् । स्वपदेन वक्ताभि-
मतः ।। <b>तानीति</b> । यदि हन्तव्यजातीयमेव न विपर्यंस्तम् । ता एवेति । प्रभा-
वोत्साहमन्त्रजास्तद्वदर्थनिबर्हणप्रौढिप्रख्यातकीर्तयः शक्तयो यदि न विलीनताम-
यासिषुः । परशुराम इति । अर्जुनभुजसहस्रच्छेदादिना यस्य परशु(राम)र्वरदानेन
त्रिभुवनेऽपि प्रसिद्ध इत्यादि ।।</p>
