<pb n="008"/>
शब्द एव वृत्तिस्खलितादिभिरपराघ्यति। यदि चार्थापेक्षितामात्रेणार्थदोषत्वं कथम-
साधुप्रभृतीनामपि शब्ददूषणता । नहि तानि स्वरूपत एव तथापि त्वर्थविशेषो
विशेष एवाश्वगोश्वादिवदिति। अर्थदोषास्तु यथा भवन्ति तथा वक्ष्याभः ।</p>
<b><lg><l>यत्तु तुच्छाभिधेयं स्यादपुष्टार्थं तदुच्यते ।। ९ ।।</l></lg></b>
<p>यथा---</p>
<lg><l>'शतार्धपञ्चाशभुजो द्वादशार्धार्धलोचनः ।</l>
<l>विंशत्यर्धार्धमूर्धां वः पुनातु मदनान्तकः ।।६।।'</l></lg>
<p>अत्र दशबाहुः, त्रिलोचनः, पञ्चवक्र इति तुच्छमेवाभिधेयमतुच्छ-
शब्दैरुक्तमिति अपुष्टार्थम् ।।</p>
<p><b>यत्तु तुच्छाभिधेयमिति</b> । स्तोकशब्दाभिलभ्येऽर्थे बहुतरशब्दबहुलमि-
त्यर्थः । नहि तथा क्रियमाणमल्पीयसीमपि प्रकर्षतां पुष्यति येन त्याज्यं न स्यादि-
त्यपुष्टपदेन सूचितम् । शतस्यार्धं पञ्चाशत्तेषां पञ्चतमोंऽशो दश । समासे पूरण-
प्रत्ययलोपः ।।</p>
<b><lg><l>असंगतं पदं यत्तदसमर्थमिति स्मृतम् ।</l></lg></b>
<p>यथा---</p>
<lg><l>'जलं जलधरे क्षारमयं वर्षति वारिधिः ।</l>
<l>इदं बृंहितमश्वानां ककुद्मानेष ह्रेषते ।। ७ ।।'</l></lg>
<p>अत्र जलधरो मेघः, वारिधिः समुद्रः, बृंहितं गजानाम्, ह्रेषितम-
श्वानामिति लोकप्रसिद्धम् । तदिह समुद्र-मेघ-अश्व-वृषभविषयतया
प्रयुज्यमानमसंगतार्थत्वादवाचकमित्यसमर्थम् ।।</p>
<p><b>असंगतमिति</b> । कथं पुनरिदमन्यार्थाद्भिद्यते । अत्राराध्याः । अन्यार्थे केवलं
योगाद्रूढिर्बलवती । असमर्थे तु केवलयोगाद्योगरूढिः । तदपरे दूषयन्ति । तथापि
रूढिच्युतिः साधारण्येव तदवान्तरं विशेषद्वयमन्यदिति । तन्न । भावानवबोधात् ।
किंचिद्धि पदमपवादकारणबलादवगम्यमानमपि योगमनपेक्ष्यैव क्वचिदर्थविशेषे
वर्तते । यथा---गौरिति । नहि गमनस्य वाक्यार्थे प्रवेशः संभवति । किंचित्पुनर-
