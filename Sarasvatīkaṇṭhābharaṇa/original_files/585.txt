<pb n="585"/>
<p>तद्रूपेण रसस्यानुबन्धो यथा---</p>
<lg><l>'असंशयं क्षत्र/?/परिग्रहक्षमा
यदार्यमस्यामभिलाषि मे मनः ।</l>
<l>सतां हि संदेहपदेषु वस्तुषु
प्रमाणमन्तःकरणप्रवृत्तयः ।। ३७ ।।'</l></lg>
<p>अत्र पूर्वार्धोक्तार्थनिर्धारणरूपा मतिरुत्तरार्धेनानुबध्यते ।।</p>
<b><lg><l>गर्वोऽन्येषाम१वज्ञानमात्मसंभावनादिभिः ।। १५० ।।</l></lg></b>
<p>तद्रूपेण रसस्य पुष्टिर्यथा---</p>
<lg><l>'धृतायुधो यावदहं तावदन्यैः किमायुधैः ।</l>
<l>यद्वा न सिद्धमस्त्रेण मम तत्केन सेत्स्यति ।। ३८ ।।'</l></lg>
<p>अत्र कर्णस्यात्मसंभावनयाश्वत्था२मन्यवज्ञा प्रकृष्यते ।।</p>
<b><lg><l>अहेतुरनिव३र्ती च स्नेहश्चित्तार्द्रता मता ।</l></lg></b>
<p>तद्रूपेण रस४स्य निष्पत्तिर्यथा---</p>
<lg><l>'अनेन कस्यापि कुलाङ‍कुरेण
स्पृष्टस्य गात्रेषु सुखं ममैतत् ।</l>
<l>कां निर्वृतिं चेतसि तस्य कुर्या-
द्यस्यायम५ङ‍गात्कृतिनः प्ररूढः ।। ३९ ।।'</l></lg>
<p>अत्र दुष्यन्तस्य सत्त्व६दमनदर्शनादुत्पन्नस्तदङ‍गस्पर्शसुखादिभिरुद्दी-
पितः स्पृहामतिवितर्कवागारम्भैः संसृज्यमानः स्नेहो निष्पद्यते ।।</p>
<b><lg><l>अभीष्टार्थस्य संप्राप्तौ स्पृहापर्याप्तता धृतिः ।</l></lg></b>
<!-- NOTES pg=585!-->
१. 'अभिज्ञानम्' घ. २. 'अवज्ञानम्' क.ख. ३. 'अनिवर्त्यां च' क.ख.
४. 'रसनिष्पत्तिर्यथा' घ. ५. 'यस्यायमङ‍कात्कृतिनः प्ररूढः.' ६. सत्त्वदमनः शकु-
न्तलातनयः.
