<pb n="445"/>
<comm><p><q>अर्थयोरिति</q> । अर्थयोर्वाच्ययोरतिसाम्याद्यत्र मनो दोलायते नैकत्र स्थिरं
भवति इदं वेदं वेति कृत्वा तं संशयमाहुः । स चैकविषयोऽनेकविषयश्च । यत्रैक-
स्मिन्धर्मिण्यनेकः शङ‍क्यते स एकविषयः । यस्मिन्नानाधर्मिण्येकः शङ‍क्यते सोऽनेक-
विषयः ।।</p></comm>
<p>तयोराद्योऽभिधीयमानसादृश्यो यथा---</p>
<lg><l>'आहारे विरतिः समस्तविषयग्रामे निवृत्तिः परा
नासाग्रे नयनं यदेतदपरं यच्चैकतानं मनः ।</l>
<l>मौनं चेदमिदं च शून्यमखिलं यद्विश्वमाभाति ते
तद्‍ब्रूयाः सखि योगिनी किमसि भोः किं वा वियोगिन्यसि ७३'</l></lg>
<p>अत्रैकस्मिन्वस्तुनि वस्तुद्वयस्याभिधीयमानसामान्यप्रत्यक्षं तद्विशेष-
प्रत्यक्षादुभयविशेषस्मरणाच्च यो विमर्शः सोऽयमेकविषयः संशयः ।।</p>
<comm><p><q>आहार इत्यादि</q> । हे सखि, तद्ब्रू/?/यास्त्वं वद । किं योगिन्यसि योगवत्यसि
किं वा वियोगिन्यसि वियोगवत्यसि । उभयसाधर्म्यमाह---आहारे भक्ष्ये विरति-
र्विरागः समस्ते विषयग्रामे स्रगादौ परात्यर्थं निवृत्तिः । नासाया अग्रे नयनं नासि-
काग्रनिरीक्षणमित्यर्थः । एतद्यदपरं यच्च मन एकतानमचञ्चलं ध्येये पत्यौ च ।
इदं च मौनमवचनम् । इदमखिलं विश्वं यच्छून्यमाभाति । सर्वत्र तवेति योज्यम् ।
'आहारलाघवं मौनं नासाग्रस्य च वीक्षणम् । मनःस्थैर्यं वशित्वं च योगिनां विश्व-
शृन्यता ।।' इति योगशास्रम् । 'भक्ष्ये विरागो नयनाग्रवीक्षा मौनं मनोनिश्चलता
वशित्वम् । विश्वस्य शून्यत्वविभावनं च वियोगिकृत्यं मुनयो वदन्ति ।।' इति
भरतः । अत्रैकस्मिन्वस्तुनि सखीविषये वस्तुद्वयस्य योगवियोगरूपस्याभिधीयमानं
यत्साम्यं तस्य प्रत्यक्षाद्दर्शनात् । समानधर्मदर्शनादिति यावत् । विशेषाप्रत्यक्षा-
द्विशेषादर्शनादुभयविशेषयोगवियोगयोः स्मरणाद्विमर्शः संखयः । इह साधारण-
धर्मदर्शनं विशेषादर्शनमारोप्य कोटिद्वयस्मरणकारणमिति संशयकारणमुक्तम् ।।</p></comm>
<p>स एव प्रतीयमानसादृश्यो यथा---</p>
<lg><l>'किं पद्ममन्तर्भ्रान्तालि किं ते लोलेक्षणं मुखम् ।</l>
<l>मम दोलायते चितं पश्यतस्त्वां घनस्तनि ।। ७४ ।।'</l></lg>
