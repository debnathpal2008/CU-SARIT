<pb n="123"/>
विशेष्यमात्रं तु वाक्यार्थे' इति परमार्थः । तेन 'राधा रहः साक्षिणाम्' इत्यादा-
वावश्यकविधेयसाक्षिभावादिगुणतया राधासंबन्धादीनां वैवक्षिकप्राधान्यानामपि
प्रधानत्वाविमर्शो न दोष इत्युक्तं भवति ।।</p>
<b><lg><l>श्लिष्टमस्पृष्टशैथिल्यं शिथिलं तद्विपर्ययः ।</l>
<l>गौडीयैरिष्यते तत्तु बन्धप्राशस्त्यगौरवात् ।। १२६ ।।</l></lg></b>
<p>यथा---</p>
<lg><l>'लीलाविलोलललना ललितालकला१लसाः ।</l>
<l>विलुप्तमालतीमाला जलकालानिला ववुः ।। १६९ ।।'</l></lg>
<p>अत्र शैथिल्यदोषेऽपि बन्धप्राशस्त्येन गौडैरादृतत्वाद्ग‍ुणत्वम् ।।</p>
<p><q>श्लिष्टमिति</q> । पारुष्यशैथिल्याभ्यां विना कृतं श्लिष्टमित्युक्तं तस्य विपर्ययो
विपरीतं वाक्यं शिथिलं भवति । परुषमल्पप्राणाक्षरोत्तरं वेत्यर्थः । एवंविधमपि
चैतदनुप्राससौष्ठवा/?/त्पदानामेकताप्रतिभासे समाधीयत उद्भटानुप्रासतया च कान्ति-
प्राधान्ये गौडीयरीतिप्राधान्येन गुणत्वमासादयति तदिदमुक्तम्---<b>बन्धप्राशस्त्य-
गौरवादिति</b> । गौडीयैर्गौडीयरीतिगोचरहेतुवाक्प्रकर्षशालिभिः ।। <b>लीलेति</b> ।
अत्र दन्त्यवर्णमयत्वेनाल्पप्राणाक्षरोत्तरतायामपि पदैकताप्रतिभासानुप्रासयोरुद्रेकः
कान्तिप्रकर्षोऽवसेयः ।।</p>
<b><lg><l>न दोषः क्वापि वैषम्येऽप्यर्थालंकारकारणात् ।</l>
<l>पौरस्त्यैरादृतत्वाच्च शब्दाडम्बरतोऽपि वा ।। १२७ ।।</l></lg></b>
<p>यथा---</p>
<lg><l>'चन्दनप्रणयोद्गन्धिर्मन्दो मलयमारुतः ।</l>
<l>स्पर्धते रुद्धमद्धैर्यो वररामान२नानिलैः ।। १७० ।।'</l></lg>
<p>अत्र सत्यपि वैष३म्यदोषे शब्दालंकारगुणादर्थालंकारगुणात्पौरस्त्यै-
रादृतत्वाच्च गुणत्वम् ।।</p>
<p><q>न दोष इति</q> । अर्थालंकारकारणादर्थालंकाररूपम् । यत्र हिशब्दस्यार्थोऽन्य-
थान्यथारूपं भजते तत्रावश्यं तदनुयायिना पदसंदर्भेण भिन्नरूपेण भाव्यम् ।
एवमपि छायावैरूप्यं वैरस्यमेवावहतीत्याशङ‍क्य 'शब्दाडम्बर' इत्युक्तम् । आडम्बर
<!-- NOTES pg=123!-->
१० 'लासकाः' क. २. 'मुखा' क. ३. 'शब्दवैषम्यदोषे' ग.
