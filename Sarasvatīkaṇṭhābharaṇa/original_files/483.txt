<pb n="483"/>
<p>कर्तॄणामविविक्तक्रियासमावेशे यथा---</p>
<lg><l>'धीरेण स१मं जामा हिअएण समं अणिट्ठिआ उवएसा ।</l>
<l>उच्छाहेण सह भुआ बाहेण समं गलन्ति से उल्लावा ।। १३२'</l></lg>
<lg><l>[धैर्येण समं यामा हृदयेन सममनिष्ठिता उपदेशाः ।</l>
<l>उत्साहेन सह भुजौ बाष्पेण समं गलन्त्यस्या उल्लापाः ।।]</l></lg>
<p>अत्र यामादीनां बहूनां धैर्यादिभिः सह गलनक्रियायामेकस्यामेवा-
विविक्तः समावेशो दृश्यते; सेयमविविक्तकर्तृक्रियासमावेशा नाम
वैसादृश्यवती सहोक्तिः ।।</p>
<comm><p><q>धीरेणेत्यादि</q> । "धैर्येण समं यामा हृदयेन सममनिष्ठिता उपदेशाः । उत्साहेन
सह भुजौ बाष्पेण समं गलन्त्यस्या उल्लापाः ।।" अस्य रामस्य धैर्येण समं यामा
रात्रिप्रहरा गलन्ति । हृदयेन सममनिष्ठिता अनिर्व्यूढा अनिश्चिता वा उपदेशा
गलन्ति । उत्साहेन सह भुजा बाहवो गलन्ति । बाष्पेण सममुल्लापा आलापा
वचनानि गलन्ति । धैर्यविगमानुचिते सदुपदेशावस्थितिः । ततो मनःशून्यता, तत
उत्साहत्यागः, ततो भुजस्खलनम्, ततोऽश्रुणा सह वचनतेति क्रमेणाधिकार्तितो
मन्मथदशाधिक्यमुक्तम् । उत्साहोऽध्यवसायः । अत्र गलनक्रियाया एकत्वेनावि-
विक्तता । वैसादृश्यं च व्यक्तमेव ।।</p></comm>
<p>कर्मणामविविक्तक्रियासमावेशे इवशब्देन सहशब्दस्य स्थाने ससा-
दृश्या यथा---</p>
<lg><l>'धीरं व जलसमूहं तिमिणिवहं विअ सपक्खपव्वअलोअम् ।</l>
<l>णइसोत्तेव तरङ‍गे रअणाइँ व गरुअगुणसआइँ वहन्तम् ।। १३३ ।।'</l></lg>
<lg><l>[धैर्यमिव जलसमूहं तिमिनिवहमिव सपक्षपर्वतलोकम् ।</l>
<l>नदीस्रोतांसीव तरङ‍गान् रत्नानीव गुरुकगुणशतानि वहन्तम् ।।]</l></lg>
<p>अत्र धैर्येण सह जलसमूहस्य, तिमिनिवहेन सपक्षपर्वतलोकस्य,
नदीस्रोतोभिस्तरङ‍गाणाम्, रत्नैश्च गुरुकगुणशतानां मिथः प्रतीयमानं
सादृश्यमिवेन द्योत्यते । सहार्थश्च वाक्यार्थसामर्थ्येन लभ्यत इति सेयं
<!-- NOTES pg=483!-->
१. 'णिसाआमा' इति सेतुबन्धे पाठः.
