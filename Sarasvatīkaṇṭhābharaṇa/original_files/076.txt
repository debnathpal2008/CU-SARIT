<pb n="076"/>
<p>अत्र सीतायाः पुरीपरिसरेऽपि कियदस्ति गन्तव्यमिति वचनं शृ-
ण्वतो रामस्य शिरीषमृदुतदङ्गावलोकनेनाश्रुणोऽवतारः सौकुमार्यमाह ।।</p>
<p><q>अनिष्ठुरत्वमिति</q> । सामग्रीसंभवेऽपि चित्तद्रुतिमनासादयन्नीरसः कठोरो-
ऽभिधीयते । अतथाभूतस्तु झटिति तन्मयीभवनयोग्यान्तःकरणः सुकुमारस्तदिद-
मुक्तमनिष्ठुरत्वमिति । प्राहुरित्यनेन प्रसिद्धिं द्योतयति---<b>सद्य इति</b> । सहगन्तु-
मुत्सुका कथमेवं सुकुमारप्रकृतिः कान्तारेषु भविष्यसीति वार्यमाणापि हृदयवैमुख्येन
पभ्द्यामतित्वरितं गमिष्यामीति स्नेहमूढा त्रिचतुराणि पदानि जवाद्गतवती । अश्रुणः
प्रथमावतारो भविष्यदश्रुपरम्पराप्रचारभूतः । सौकुमार्यमाहेति अश्रुपातेनानुभा-
वाश्रुनिमित्तभूता चित्तद्रुतिः करतलामलकवत्प्रकाश्यते ।।</p>
<b><lg><l>अर्थव्यक्तिः स्वरूपस्य साक्षात्कथनमुच्यते ।</l></lg></b>
<p>यथा---</p>
<lg><l>'पृष्ठेषु शङ्खशकलच्छविषु च्छदानां
रेखाभिरङ्कितमलक्तकलो१हिताभिः ।</l>
<l>गोरोचनाहरितबभ्रुबहिःपलाश-
मामोदते कुमुदमम्भसि पल्वलस्य ।। १०४ ।।'</l></lg>
<p>अत्र कुमुदस्वरूपस्य साक्षादिव प्रतीयमानत्वेन यत्स्पष्टरूपाभिधान-
मसावर्थव्यक्तिः ।।</p>
<p><q>अर्थव्यक्तिरिति</q> । स्वरूपं स्वमसाधारणं कविप्रतिभैकगोचरं चमत्कारिरूपं तस्य
साक्षात्कथनम् । कविशक्तिवशात्साक्षात्कारसोदरप्रतीतिजनकपदवत्त्वं संदर्भस्यार्थ-
व्यक्तिनामा गुणः । अर्थो यथोक्तस्तस्य व्यक्तिः प्रत्यक्षायमाणता । जातेर्भेदस्तृतीये
वक्ष्यते ।। <b>पृ२ष्ठेष्विति</b> । ईषद्विकस्वरस्य कुमुदस्य किंचिद्विघटमानवहिः पलाशसंब-
न्धिषु शीतातपासंपर्कादत्यन्तविशदानां दलानां पृष्ठानि पाकलोहितरेखाङ्कितानि
दृश्यन्ते । अत एवामोदते किंचिदुद्भिदुरेण मुखेन गर्भपिण्डितमामोदं मुञ्चतीति ।।</p>
<b><lg><l>कान्तिर्दीप्तरसत्वं स्यात् ।</l></lg></b>
<!-- NOTES pg=076!-->
१. 'लोहिनीभिः' ग. २. 'पृष्ठेऽपि' इत्यादर्शपाठः.
