<pb n="144"/>
वस्थितभागद्वयात्मिका मिश्रा । रूपमिश्रणात्तिलतण्डुलन्यायेन संकीर्णा । विजा-
तीयवस्त्वन्तरव्यतिरेक एव लोके संकीर्णव्यवहारात् । या पुनः प्रकृतिभावेनापि
भाषान्तरसंपर्कं न सहते सानन्यगामिनी । संस्कारसंभेदेन वा प्रकृतिभावेन वा
नान्यं गच्छति यतोऽपशब्दरूपा साघभ्रष्टा ।।</p>
<p>तासूत्तमपात्रप्रयोज्या संस्कृतजातिः शुद्धा यथा---</p>
<lg><l>'उन्नमितैकभ्रूलतमाननमस्याः पदानि रचयन्त्याः ।</l>
<l>कण्टकितेन प्रथयति मय्यनुरागं कपोलेन ।। १ ।।'</l></lg>
<p><q>तासूत्तमेति</q> । पात्रलक्षणमुत्तमादिभेदश्च पञ्चमे वक्ष्यते । उन्नमितैकेति ।
पदानि प्रकृतानङ‍गलेखोचितानि निर्व्याजप्रेमगर्भाणि । अत एवावापोद्वापप्रतिसंधान-
निमग्नमानसायाश्चिन्तानुभावरूपं भ्रूलताविरेचितमिवासीत् । हस्ततलनिहितैककपो-
लायास्तादृक्पुलकितैककपोलदर्शनादतिमानात्मा शृङ‍गारः सुप्रबुद्ध इव तत्कालं नायक-
स्यापीति मिथोऽनुबन्धलक्षणापूर्वानुरागकक्षामधिरूढा रतिरेव काव्यसर्वस्वायते । अत्र
च कस्यचित्पदस्य भाषान्तरसाधारण्येऽपि भूयसामुदाहरणत्वम् । एवमन्यत्रापि ।।</p>
<p>मध्यमपात्रप्रयोज्या प्राकृतजातिः शुद्धा यथा---</p>
<lg><l>'तुज्झ ण आणे हिअअं मम उण मअणो दिआ अ रत्तिं अ ।</l>
<l>णिक्किव तवेइ वलिअं तुह जुत्तमनोरहाइं अङ‍गाइं ।। २ ।।'</l></lg>
<p>[तव न जाने हृदयं मम पुनर्मदनो दिवा च रात्रिं च ।
निष्कृप तपति बलवत्त्वयि युक्तमनोरथान्यङ‍गानि ।।]</p>
<p><q>तुज्झेति</q> । वलिअं बलवत्कृतमभिमुखम् ।।</p>
<p>हीनपात्रप्रयोज्या मागधिका यथा---</p>
<lg><l>'शद माणशमंशभालके कुम्भशहश्श वशाहि शंचिदे ।</l>
<l>अणिशं च पिआमि शोणिदे वलिशशदे शमले हुवीअदि ।। ३ ।।'</l></lg>
<p>[शतं मानुषमांसभारकाः कुम्भसहस्रं वसाभिः संचितम् ।
अनिशं च पिबामि शोणितं वर्षशतं समरो भविष्यति ।।]</p>
<p><q>शद माणुशेति</q> । शतं मानुषमांसभारः कुम्भसहस्रं वसाभिः संचितम् ।
अनिशं च पिबामि शोणितं वर्षशतं समरो भविष्यति ।।' अत्र मांसादिलाभहेतुतया
समराशंसनं बीभत्समुन्मुद्रयद्धीनपात्रतां द्रढयति ।।</p>
