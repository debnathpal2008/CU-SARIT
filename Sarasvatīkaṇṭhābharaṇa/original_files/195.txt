<pb n="195"/>
<b>वेति</b> । अपश्यत् शयनभोजनशून्यम् । शयनं शीः, अदनं अत्, निर्झरसंभोगैः
निर्झरजलमात्रोपभोगैरप्यपगतं अत एव बलरहितम् । अत्र च यमकेन संसृष्टिरस्य
बोद्धव्या । आवृत्तिमादाय यमकमन्यथा भविष्यति ।।</p>
<p>अपरे पुनः पठितिमन्यथा कथयन्ति---</p>
<b><lg><l>पदपादार्धभाषाणामन्यथाकरणेन यः ।</l>
<l>पाठः पूर्वोक्तसूक्तस्य पठितिं तां प्रचक्षते ।। ५७ ।।</l></lg></b>
<p><q>अपरे पुनरिति</q> । अन्यथेत्यतः परमपि शब्दोऽध्याहार्यः । पादाद्यन्यथा-
करणेनापि हि प्रकृतमुच्चारणमेव विशिष्यते । यदाह---<b>पूर्वोक्तसूक्तस्येति</b> ।
अत एव श्लोकान्यथाकरणेन पठितिर्न संभवति । तेन प्रागुक्तभेदैः सह द्वादश-
प्रकारा पठितिरिति तात्पर्यम् । यद्यपि च पादाद्यन्यथाकरणमपि पदभेदप्रकार एव
तथापि न तत्र पूर्वोक्तत्यागः, इह तु तत्परित्यागेन पदान्तरकल्पनमित्येतावान्विशेषः ।।</p>
<p>तत्र पदान्यथाकरणं द्विधा---प्रकृतितः, विभक्तितश्च ।</p>
<p>तत्र प्रकृतितो यथा---</p>
<lg><l>'असकलहसितत्वात्क्षालितानीव कान्त्या
मुकुलितनयनत्वाज्ज्ञातकर्णोत्पलानि ।</l>
<l>पिबतु मधुसुगन्धीन्याननानि प्रियाणां
त्वयि विनिहितभारः कुन्तलानामधीशः ।। ८४ ।।'</l></lg>
<p>अत्र त्वयीत्यस्य स्थाने मयीति यदा पठ्यते, तदैतत्प्रार्थनावाक्य-
मप्यनुमतिवाक्यं भवति ।।</p>
<p>विभक्तितो यथा---</p>
<lg><l>'सहभृत्यगणं सबान्धवं सहमित्रं ससुतं सहानुजम् ।</l>
<l>स्वबलेन निहन्ति संयुगे नचिरात्पाण्डुसुतः सुयोधनम् ।। ८५ ।।'</l></lg>
<p>अत्र यदा पाण्डुसुतः सुयोधनमित्यस्य स्थाने 'पाण्डुसुतं सुयोधनम्'
इति पठ्यते, तदैतदमङ‍गलार्थमपि सुयोधने मङ‍गलार्थं भवति ।।</p>
<p>तत्र पदं विभत्त्क्यन्तं विशेषणविशेष्यभेदेन द्विधा क्रियते इत्याह---<b>पदान्य-
थाकरणं द्विधेति</b> ।।</p>
