<pb n="276"/>
त्तिष्ठति तदाह---'राजशेखरकमल' । कविकाव्यनामलाभादंविभक्तिकत्वमप्यदोषः ।
<b>एतेनेति</b> । नामाङ‍कपद्मकथनेन चक्रमपि नामाङ‍कमवसेयम् ।।</p>
<p>चक्रं यथा---</p>
<lg><l>'स त्वं मानविशिष्टमाजिरभसादालम्ब्य भव्यः पुरो
लब्धाघक्षयशुद्धिरुद्धरतरश्रीवत्सभूमिर्मुदा ।</l>
<l>मुक्त्वा काममपास्तभीः परमृगव्याधः स नादं हरे-
रेकौघैः समकालमभ्रमुदयी रोपैस्तदातस्तरे ।। २९६ ।।'</l></lg>
<lg><l>पुरः पुरो लिखेत्पादानत्र त्रीन्षडरीकृतान् ।
तुर्यं तु भ्रमयेन्नेमौ नामाङ‍कश्चक्रसंविधिः ।। २९७ ।।</l></lg>
<p>अत्राङ‍कः---'माघकाव्यमिदं शिशुपालवधः' ।।</p>
<p><q>स त्वमित्यादि</q> । हरेर्नादं सिंहनादं रोपैर्बाणैराजिरभसात्सङ‍ग्रामहर्षादुद्धरतर-
श्रीवत्सभूमिरुन्नतहृदयः स त्वमालम्ब्य मानेन तद्विशिष्टमिति विशेषणम् । प्राप्त-
पापविनाशो मुदा हर्षेण अपगतभीः शत्रुर्हरिणव्याधोऽभ्रमाकाशं पिदधे तदा
तस्मिन्काले सिंहनादमुक्त्वेति संबन्धः ।। न्यासमाह---<b>पुर इति</b> । पुरः पुरो
लिखित्वान्यानग्रे लिखेद्यथा षडराः संपद्यन्ते ।।</p>
<p>एवं चतुरङ‍कमपि यथा---</p>
<lg><l>'शुद्धं बद्धसुरास्थिसारविषम त्वं रुग्जयातिस्थिर
भ्रष्टोद्धर्मरजःपदं गवि गवाक्षीणेन चञ्चद्भ‌ुवा ।</l>
<l>तथ्यं चिन्तितगुप्तिरस्तविधिदिग्भेदं न चक्रं शुचा-
चारोऽप्रांशुरदभ्रमुग्र तनु मे रम्यो भवानीरुचा ।। २९८ ।।'</l></lg>
<p>अत्राङ‍कः---'शुभ्रतरवाचा बद्धचितिचक्रं राजगुरुणेदं सादरमवादि' ।।</p>
<p>यथा वा---<b>शुद्धमित्यादि</b> । चक्रं मे मम गवि वाचि शुद्धमकलुषम्, धर्मादु-
त्कान्तमुद्धर्ममीदृशं यद्रजो राजसभावस्तस्य पदं स्थानं तद्भ्रष्टं विनष्टं यस्मात् ।
अस्ता विधिदिग्दैवपारतन्त्र्यं यत्र तथाविधं, शुचा शोकेन च न वक्रीकृतमनपहत-
मदभ्रमुपचितं यद्भद्रं कल्याणं तत्तनु विस्तारयेति प्रार्थना । बद्धैरलंकारीकृतैः सुराणां
ब्रह्मादीनां सारं शिरस्तदस्थिभिर्बद्धमुण्डमालाभिर्भयानक । रुजां रोगाणां जयेनाति-
