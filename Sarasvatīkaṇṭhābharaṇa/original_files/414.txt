<pb n="414"/>
त्तदा रूपकम् । कथमन्यस्यान्यबोधकतातिप्रसङ‍गात् । तत्राह---<b>गौणेति</b> । गौण-
वृत्तिर्गैणी तदाश्रयणात् । तथा च गौणान्यस्यान्यबोधकता । एवं च यत्रोपमानोप-
मेयपदाभ्यामभेदो गुणादिपुरस्कारेण बोध्यते तत्र रूपकं, यत्र सादृश्यमात्रं तत्रो-
पमेति तयोर्भेदः ।।</p></comm>
<p>विभागमाह---</p>
<b><lg><l>शब्दार्थोभयभूयिष्ठभेदात्रे/?/धा तदुच्यते ।</l>
<l>शब्दभूयिष्ठमेतेषु प्रकृतं विकृतं तथा ।। २५ ।।</l></lg></b>
<b><lg><l>अर्थभूयिष्ठमप्याहुः प्राधान्येङ‍ग्यङ्ग्योर्द्विधा ।</l>
<l>द्विधैवोभयभूयिष्ठं शुद्धसंकीर्णभेदतः ।। २६ ।।</l></lg></b>
<comm><p><q>शब्देति</q> । प्रथमं यावद्रूपकं त्रिधा---शब्दभूयिष्ठार्थभूयिष्ठतदुभयभूयिष्ठभे-
दात् । तत्र शब्दभूयिष्ठं प्रकृतविकृतभेदाद्द्विध्य, अर्थभूयिष्ठमङ्गिप्रधानाङ‍गप्रधा-
नभेदाद्द्विधा, उभयभूयिष्ठमपि शुद्धसंकीर्णभेदाद्द्विधेति विभागः ।।</p></comm>
<p>तत्र प्रकृतशब्दभूयिष्ठविभागमाह---</p>
<b><lg><l>चतुर्धा प्रकृतं तेषु शब्दभूयिष्ठमुच्यते ।</l>
<l>समस्तं व्यस्तमुभयं सविशेषणमित्यपि ।। २७ ।।</l></lg></b>
<p>तेषु समस्तं यथा---</p>
<lg><l>'पाणिपद्मानि भूपानां संकोचयितुमीशते ।</l>
<l>त्वत्पादनखचन्द्राणामर्चिषः कुन्दनिर्मलाः ।। २५ ।।'</l></lg>
<p>अत्र 'उपमितं व्याघ्रादिभिः सामान्याप्रयोगे २।१।५६' इति
समासे पद्मानीव पद्मानि चन्द्रा इव चन्द्रा इत्यभेदोपचारेणोत्पन्नसा-
दृश्यात्पाणीनां नखानां च पद्मचन्द्रादिभिरभिधाने सामान्येवादिशब्दाप्र-
योगादुपमानार्थस्तिरोभूत इति सोऽयं गौणशब्दव्यपाश्रयः समासहेतुकः
समस्तरूपं नाम प्रकृतरूपकेषु शब्दभूयिष्ठरूपकभेदः ।।</p>
<comm><p><q>चतुर्धेति</q> । <b>पाणीति</b> । त्वत्पादनखचन्द्राणामर्चिषस्तेजांसि भूपानां करक-
मलानि संकोचयितुं निमीलयितुमीशते समर्था भवन्ति । अर्चिषः कीदृश्यः ।
