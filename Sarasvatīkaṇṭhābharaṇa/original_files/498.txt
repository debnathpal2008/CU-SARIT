<pb n="498"/>
ग्रामः---' इत्यादि कारणमुक्त्वा ततः 'किं म्रियताम्' इति प्रतिकूल्येन
रुध्यते । तत्र किमः काक्वा सासूयप्रश्नार्थस्य युक्त्या निषेधार्थत्वं गम्यते;
सोऽयं यौक्तः प्रतिकूलनिषेधाक्षेपो रोध इत्युच्यते ।।</p>
<comm><p><q>पउर इत्यादि</q> । "प्रचुरयुक्को ग्रामो मधुमासो यौवनं पतिः स्थविरः ।
जीर्णसुरा स्वाधीना असती भा भवतु किं म्रियताम् ।।" काचिद्व‍ृद्धपतिका चलचि-
त्तेति ज्ञात्वा कयाचित्कस्यैचित्कथितम् । सा तु तत्रोत्तरमाह---<b>प्रचुर इति</b> । प्रचुरा
बहवो युवानस्तरूणा यत्र तादृशः । 'शेषाद्विभाषा ५।४।१५४' इति कप् । मधुमासो
वसन्तः, यौवनम्, स्वामी स्थविरो वृद्धः । जीर्णसुरा पुराणमद्यं स्वाधीनं निजायत्त-
मतोऽसती सा मा भवतु किं म्रियताम् । यद्यस्मिन् वत्सरे सा चञ्चला न स्यान्म्रि-
येतैवेत्यर्थः । सुरा जीर्णा प्रीतिकरीति मद्यपप्रसिद्धः । अत्र किं म्रियतामिति किमः
काकुगर्भतया सासूयप्रश्नार्थता युक्त्या निषेधविषयिणी ज्ञायत इति रोधोऽयम् ।।</p></comm>
<p>यक्त्यैव निषेधेऽनुकूलो यथा---</p>
<lg><l>'कह मा झिज्जउ मज्झो इमाइ १कन्दोट्टदलसरिच्छेहिं ।</l>
<l>अच्छीहिं जो ण दीसइ घणथणभररुद्धपसरेहिं ।। १५५ ।।'</l></lg>
<lg><l>[कथं मा क्षीयतां मध्योऽस्याः कुवलयदलसदृक्षाम्याम् ।</l>
<l>अक्षिम्यां यो न दृश्यते घनस्तनभररुद्धप्रसराभ्याम् ।।]</l></lg>
<p>अत्र 'स्तनादिवदस्या मध्योऽपि मा क्षीयताम्' इति निषेधवादी
केनचिदानुकूल्येन रूध्यते । कथमयं मा क्षीयतामिति । योऽस्याःकुव-
लयदलसदृक्षाभ्यां लोचनाभ्यां घनस्तनरुद्धप्रसराभ्यां न दृश्यते । इयं
ह्येताभ्यामन्यमीक्षमाणा यन्न पश्यति सोऽहमिव मध्योऽपि क्षीयमाणो
लक्ष्यते तत्र किमः प्रश्नार्थत्वे निषेधार्थत्वं गम्यते; सोऽयं यौक्तोऽनु-
कूलश्च निषेधाक्षेपो रोध इत्युच्यते ।।</p>
<comm><p><q>कहमित्यादि</q> । "कथं मा क्षीयतां मध्योऽस्याः कुवलयदलसदृक्षाभ्याम् ।
अक्षिभ्यां यो न दृश्यते घनस्तनभररुद्धप्रसराभ्याम् ।।" इहास्या नायिकाया मध्यः
कथं मा क्षीयतां न क्षीणतां यातु । योऽस्याः कुवलयदलतुल्याभ्यामक्षिभ्यां निबिड-
<!-- NOTES pg=498!-->
१. 'उप्पलिए कलमकन्दोट्टा' इति देशीनाममाला.
