<pb n="506"/>
<p>अत्र भ्रूभ१ङ‍गादेरभावेऽपि योऽयं द्विषतां जयस्तेन वर्णनीयस्य प्रता-
पातिशयः प्रतीयते; सेयं प्रतीयमानविशेषहेतुः क्रियावैकल्यवती
विशेषोक्तिः ।।</p>
<comm><p><q>न बद्धेत्यादि</q> । भ्रूभङ‍गो न बद्धः, अधरोऽपि न स्फुरितः, दृष्टिरपि न रक्ता
वृत्ता, तथापि वीर, त्वया द्विषतां शत्रूणां कुलं जितम् । अत्र भ्रुकुटीत्यादिक्रिया-
निषेधात्क्रियावैकल्यम् । अतिशयस्तु लीलया शत्रुजयः ।।</p></comm>
<p>आदिग्रहणाद्द्रव्यवैकल्येन यथा---</p>
<lg><l>'न रथा न च मातङ‍गा न हया न च पत्तयः ।</l>
<l>स्त्रीणामपाङ‍गदृष्ट्यैव जीयते जगतां त्रयम् ।। १६८ ।।'</l></lg>
<p>अत्र रथादेरभावेऽपि जगत्र/?/यविजयहेतुः स्त्रीणामपाङ‍गावलोकनमभि-
धीयते; सेयमभिधेयविशेषहेतुर्द्रव्यवैकल्यवती विशेषोक्तिः ।।</p>
<comm><p><q>न रथा इत्यादि</q> । न रथा न च हस्तिनो नाश्वा न वा पदातयः सन्ति
तथापि स्त्रीणामपाङ‍गदृष्ट्यैव कटाक्षेणैव लोकत्रयं जीयते । 'हस्त्यश्वरथपादातं सेनाङ‍गं
स्याच्चतुष्ट्यम् ।' इत्यमरः । तदिह सेनाङ‍गनिषेधाद्द्रव्यवैकल्यम्, अतिशयस्तु तद-
भावेऽपि त्रिभुवनजयः । द्रव्यस्यापि वैकल्येनैकदेशविकलतया अपरा विशेषोक्तिः ।
प्रथमा द्रव्यवैकल्यवती, इयं तु द्रव्यैकदेशवैकल्यवतीति भेदः ।।</p></comm>
<p>द्रव्यस्यापि वैकल्येन यथा---</p>
<lg><l>'एकचक्रो रथो यन्ता विकलो विषमा हयाः ।</l>
<l>आक्रामत्येव तेजखी तथाप्यर्को जगत्र/?/यम् ।। १६९ ।।'</l></lg>
<p>अत्र रथादीनां द्रव्याणामेकचक्रत्वादिभिर्वैकल्येऽपि यदेतद्भगवतो
भास्करस्य भुवनत्रयाक्रमणं तस्येह तेजस्विता हेतुरभिधीयते; सेयमभि-
धेयविशेषहेतुर्वैकल्यवद्द्रव्या नामापरा विशेषोक्तिः ।।</p>
<comm><p><q>एकेत्यादि</q> । रथस्यैकं चक्रम्, यन्ता सारथिरनूरुर्विकलश्चरणहीनः, अश्वा
<!-- NOTES pg=506!-->
१. 'भ्रुकुटिभङ‍गादेः' इति क-पुस्तके पाठः.
