<pb n="545"/>
सोऽवश्यं लोकस्य हृदयहारी भवति । अत्रापि च प्राकरणिकेऽर्थेऽप्रा-
करणिक उपश्लिष्यमाणः पदानामभेदेनाभिन्नपदश्लेषो भवति ।।</p>
<comm><p><q>असावित्यादि</q> । असौ राजा नृपो मृदुभिरपीडाकरैः करै राजग्राह्यैर्लोकस्य
हृदयं हरति । कीदृशः । उदयं वृद्धिमारूढः प्राप्तः । कान्तिमान् शोभायुक्तः ।
रक्तमनुरक्तं मण्डलं देशो यस्य सः । पक्षे असौ राजा चन्द्रः करैः किरणैर्मृदुभिः
शीतलैर्जनस्य हृदयं हरति गृह्णाति । कीदृशः । उदयमुदयाद्रिमुपगतः । कान्तिमान्
दीप्तियुक्तो रक्तमण्डलो लोहितबिम्बश्च । 'उदयो वृद्धावुदयपर्वते' इति विश्वः ।
'मण्डलं बिम्बदेशयोः' इति च । अत्र राजादिपदानामभेदेनाभिन्नपदश्लेषत्वम् ।।</p></comm>
<p>भिन्नक्रियो यथा---</p>
<lg><l>'मधुरा रागवर्धिन्यः कोमलाः कोकिलागिरः ।</l>
<l>आकर्ण्यन्ते मदकलाः श्लिष्यन्ते चासितेक्षणाः ।। २२८ ।।'</l></lg>
<p>अत्र 'आकर्ण्यन्ते, श्लिष्यन्ते च' इति क्रियापदद्वितयस्य प्राधा-
न्यतः समुच्चयेनोपात्तस्य 'मधुरा---' इत्यादिभिः श्लिष्टपदैः 'कोकिला-
गिरः', 'असितेक्षणाः' इति वा विशेष्यैकपदवर्जं पर्यायतः संबन्धो
भवति । तद्यथा---आकर्ण्यन्ते । काः । कोकिलागिरः । कीदृश्यः ।
मधुराः, रागवर्धिन्यः, कोमलाः । पुनरपि किंभूताः । आसिते उपवे-
शिते निश्चलीकृते अन्तःप्रमोदानुभावादीक्षणे याभिस्तास्तथा । सर्वोऽपि
हि मधुरं शब्दमाकर्णयन् निश्चलाक्षो भवति । श्लिष्यन्ते च । काः ।
असितेक्षणाः हरिणचक्षुषः । किंभूताः । मदकलाः, कोकिलागिरः,
कोमलाः, रागवर्धिन्यः, मधुरा इति । सोऽयं द्वयोर्विभिन्नक्रिययोर्भि-
न्ना१र्थे च रूपिणां पदार्थानामुपश्लेषो भिन्नक्रियः श्लेष उच्यते ।।</p>
<comm><p><q>मधुरा इत्यादि</q> । कोकिलागिर आकर्ण्यन्ते, असितेक्षणाः श्यामनेत्राः
प्रियानाश्लिष्यन्ते च । कीदृश्यः । मधुराः श्रुतिसुखा रम्याश्च । रागवर्धिन्योऽनुराग-
जनिका रतिजनिकाश्च । कोमला मनोज्ञा मृद्वङ‍ग्यश्च । मदकला यौवनवसन्तादिकृत-
<!-- NOTES pg=545!-->
१. 'भिन्नार्थैकरूपाणाम्' ख.
