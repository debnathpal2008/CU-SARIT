<pb n="118"/>
यत्परास्तस्यैवोपमानताप्रतीतिस्तथा चानेनेदं तुल्यमिति साधारणधर्मविधिरूपा
कथमुपमेत्यत उक्तम्---<b>तुल्यधर्माणां त्विति</b> । नात्र वचनश्लेषतुल्यधर्मागमः,
अपि तु तथा 'व्यवस्थितानामेव शब्दतन्त्रता' इति 'धर्मस्य प्रभवः' इत्यादिभि१र्द्वि-
वचनश्लेषैस्तथापि विषयोपहृत इति । यदि चेवादिमन्तरेण नोपमाप्रतीतिस्तर्हि
प्रसिद्धमुपमोदाहरणं भज्येतेत्याह---<b>यथेति</b> । अग्रतश्चतुर्थपरिच्छेदे । अत्राप्यु-
पमामनङ‍गीकुर्वतो मतमाशङ‍कते---<b>नन्विति</b> । इहापि चकाराभ्यां युगपत्पल्लवाध-
रयोरेकधर्मविधानस्य तुल्यत्वादिति देश्याभिप्रायः । उक्तयुक्तया दूषयति---<b>उच्यत
इति</b> । तर्हि प्रकृतोदाहरणे नास्त्येवोपमा, कथं वचनभेदस्य गुणीभाव उदाह्रियत
इत्याह---<b>यत्रेति</b> । यद्यप्यभिधीयमानं नास्ति सादृश्यम्, तथापि प्रतीयमानोपमा
व्यवह्रियतामित्यर्थः । शब्दमात्रसाम्यं श्लेषसंकीर्णमेवेत्युपेक्षितवान् । ननु यत्रोप-
मया काव्यव्यपदेशस्तत्र प्रतीयमानमपि सादृश्यमूरीक्रियते । यत्र त्वलंकार-
स्वभावव्यवस्थापितमेव काव्यं न तत्रापीत्याह---<b>उपलक्षणमिति</b> । प्रतिपत्ति-
वैरूप्यस्यालंकारान्तरसाधारण्यादुपमातोऽन्यत्रापि लिङ‍गवचनभेदो दूषणमेव । तद्यथा
'मुखं पद्मम्' इति रूपके, 'मुखं पद्मं वा' इति संशये, 'न मुखं पद्ममेव' इत्यपह्नवे ।
एवमन्येऽपि । अत एव द्वे भिन्नलिङ‍गवचने इत्यत्र नोपमाग्रहणम् । यद्येवं कथमु-
पमायामेव दूषणमुदाह्रियत इत्यत आह---<b>केवलमिति</b> । चिरंतनैर्हि भरत-
मुनिप्रभृतिभिर्द्वे एव यमकोपमे शब्दानुगतालंकारत्वे नेष्टे । तत्प्रपञ्चनमात्रं तु
पुनरन्यैरलंकारकारैः कृतमुपमायाः प्रभूतविषयतया प्राधान्याच्चोदाहृतमतिस्फुटं
भवतीति संक्षेपः ।।</p>
<b><lg><l>यत्रोपमानधर्माः स्युर्नोपमेयेन संमिताः ।</l>
<l>तद्धीनोपममित्याहुस्तत्प्रसिद्धौ न दुष्यति ।। १२१ ।।</l></lg></b>
<p>यथा---</p>
<lg><l>'स मारुताकम्पिंतपीतवासा बिंभ्रत्सलीलं शशिभासमब्जम् ।</l>
<l>यदुप्रवीरः प्रगृहीतशार्ङ‍गः सेन्द्रायुधो मेघ इवाबभासे ।। १६४ ।।'</l></lg>
<p>अत्र सेन्द्रायुध इति का२र्मुकमात्रस्योपादानं वासःशङ‍ख्योस्त्वनुपादा-
नादूनोपमत्वम् । तत्रेन्दुविद्युतोरतिप्रसिद्धत्वाददोषत्वम् ।।</p>
<!-- NOTES pg=118!-->
१. 'र्भिहिं वचनश्लेष' इति स्यात्. २. 'कार्मुकमात्रोपादानं' क; 'कार्मुकस्योपादा' ग.
