<pb n="480"/>
एव दुःखमयता । प्राकृतोऽविविक्तो जनो धन्योऽस्ति । कीदृशः । अव्युत्पन्ना अवि-
शेषवती मतिर्यस्य सः । न सता साधुना कृतेन कार्येण नैवासता असाधुना कार्येण
व्याकुलः । साध्वसाधुकार्यरहित इत्यर्थः । अत एव इदं कृत्यमिदमकृत्यमिति विचार-
शून्यहृदयश्च । अत्रापि रोषभयादेव लेशतोऽभिधानम् । दोषगुणीभावो गुणदोषीभा-
वश्च व्यस्तोऽत्र कथं न लेश इति पृच्छति---<b>अथेति</b> । अत्तरम् । <b>दोषेति</b> । आद्य-
स्याप्रस्तुतस्तुत्याम्, अन्त्यस्य व्याजस्तुत्यां विषयीकरणात्तयोरेवान्तर्भाव इत्यर्थः ।।</p></comm>
<p>व्याजस्तुतिरपि द्विधा---शुद्धा मिश्रा च । तयोः शुद्धा यथा---</p>
<lg><l>'पुंसः पुराणादाच्छिद्य श्रीस्त्वया परिभुज्यते ।</l>
<l>राजन्निक्ष्वाकुवंश्यस्य किमिदं तव युज्यते ।। १२७ ।।'</l></lg>
<p>अत्र शुद्धपरदारापहरणलक्षणनिन्दाव्याजेन स्तुतेर्विहितत्वादियं शुद्धा-
नाम व्याजस्तुतिर्गुणदोषीभावलक्षणाल्लेशान्न पृथक् ।।</p>
<comm><p><q>पुंस इत्यादि</q> । पुराणात्पुंसः पुराणपुरुषाद्विष्णोः श्रीः कमला आच्छिद्य
गृहीत्वा त्वया परिभुज्यते सेव्यते । हे राजन्, इक्ष्वाकुर्नृपविशेषो वंश्यो यस्य
तस्य तवेदं किं युज्यते । किंतु नार्हतीति निन्दाभासः । अथ च पुराणात्पुंसो वृद्धा-
त्पुरुषाच्छ्रीः/?/ संपदाच्छिद्य त्वया भुज्यत इति तात्पर्यार्थः । अत्र श्रीपदे व्याजः ।
स च शुद्ध एव । तेन च शुद्धिरिह ।। लेशाभेदमाह---<b>गुणेति</b> ।</p></comm>
<p>मिश्रा यथा---</p>
<lg><l>'प्रियोऽसि प्राज्ञोऽसि प्रभुरसि कुलीनोऽस्यसि युवा
युवत्यस्त्वामेवं कति न पतिमुर्वीश वृणते ।</l>
<l>अतश्चैतां कीर्तिं रघुनहुषमान्धातृमहिषीं
पराम्रष्टुं वृद्धामधिगतनयो नार्हति भवान् ।। १२८ ।।'</l></lg>
<p>अत्र स्तुतिपदमिश्रैव व्याजगर्हया स्तुतिरितीयं मिश्रानाम व्याज-
स्तुतिर्लेशभेदः ।।</p>
<comm><p><q>प्रिय इत्यादि</q> । हे राजन्, प्रियः प्रीतोऽसि । प्राज्ञ उत्कृष्टमतिरसि । ईश्व-
रोऽसि । शुद्धवंशोऽसि । तरुणोऽसि । एवं सति कियत्यस्तरुण्यस्त्वां पतिं न वृणते न
स्वीकुर्वन्ति । अतो हेतोरेतां कीर्ति पराम्रष्टुमाक्रमितुं भवान्नार्हति । कीदृशीम् ।
रघुनहुषमान्धातॄणां नृपविशेषाणां महिषीं महादेवीमत एव वृद्धामतिवयस्कां च ।
