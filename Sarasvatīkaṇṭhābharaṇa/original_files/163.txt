<pb n="163"/>
<b><lg><l>अन्योक्तीनामनुकृतिश्‍छाया सापीह षड्विधा ।</l>
<l>लोकच्छेकार्भकोन्मत्तपोटामत्तोक्तिभेदतः ।। ३९ ।।</l></lg></b>
<p><q>अन्योक्तीनामिति</q>। लोके बिम्बप्रतिबिम्बयोः प्रतिबिम्बं चमत्कारितया
प्रसिद्धम् । अत एव 'श्रव्यात्प्रेक्ष्यं ज्यायः' इत्याह । शब्दालंकारकाण्डे वाक्यानु-
करणमेव प्रतिबिम्बवाचिना छायापदेन गुणवृत्तेनाख्यायते । तदेतदनुकरणमनु-
कार्यभेदादेव षोढा व्यवतिष्टत इत्याह---<b>छेकेति</b> । छेकादीनां लोकविशेषाणामेव
शोभाकारित्वेन पृथगुपादानेऽर्थात्तदितरानेकविचित्रतत्तदनुकार्यपरो लोकशब्दः ।
छेका विदग्धाः । 'पोटा स्त्रीपुंसलक्षणा' । सहजकेलिरिति प्रसिद्धा पोटा । भुजिष्या
दासीत्यन्ये । अत्र केचिदन्यच्छायायोनिजमपि काव्यं छायालंकारव्यवहारभूमिमाहुः ।।</p>
<p>प्रकृतिपरिणामः, परपुरप्रवेशः, खण्डसंघात्यम्, चूलिका, परिमल इति पञ्च
योनिजकाव्यभेदाः । तत्र किंचिद्विकृतार्थः <b>प्रकृतिपरिणामः</b> । यथा---</p>
<lg><l>'धुअमेहं महुअरानुव्वणसमअहियओ णअविमुक्काओ ।</l>
<l>णहया अवसाहाओ णिअ अव्वाण वयडि गआओ दिसाओ ।।'</l></lg>
<p>यथा च---</p>
<lg><l>'सिसिरपडिरोहमुक्कपरिहुत्तम्पअ अवलिअक्कम् ।</l>
<l>इहरइ अरया अलिअं वित्थरदि दिसाहिं कट्ठिअं वणहअलम् ।।'</l></lg>
<p>अत्राकाशदिशां विस्तारभणनं मनाग्विकृतमुपलक्ष्यत इति प्रकृतिपरिणामनामायं
योनिजकाव्यभेदः ।।</p>
<p>भाषामात्रभिन्नः <b>परपुरप्रवेशः</b> । यथा---</p>
<lg><l>'देवाधिपो वा भुजगाधिपो वा धराधिपो वा यदि हैहयः स्याम् ।</l>
<l>संदर्शनं ते गुणकीर्तनं ते सेवाञ्जलिं ते तदहं विदध्याम् ।।'</l></lg>
<p>यथा च---</p>
<lg><l>'सविमो अणज्जुणमिअं अमहिन्दमवामुइअ अप्पाणम् ।</l>
<l>सेडं जालदंसण गुणकहामुत इजणूपज्जत्तम् ।।'</l></lg>
<p>अत्र भाषामात्रं भिन्नमिति परपुरप्रवेशनामायं योनिजकाव्यभेदः ।।
विकीर्णमसमाहारः <b>खण्डसंघात्यम्</b> । यथा---</p>
<lg><l>'द्वित्राण्यम्बुजिनीदलानि सरसामुत्सङ‍गमध्यासते
मौलौ किंशुकशाखिनस्त्रिचतुरानाबिभ्रते कोरकान् ।</l>
