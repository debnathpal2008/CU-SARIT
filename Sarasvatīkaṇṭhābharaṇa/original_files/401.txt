<pb n="401"/>
<p>प्रसिद्धस्योपमेये समासेनैव प्रतिपादितत्वादियमन्तर्भूतसामान्या नाम स-
मासोपमासु पदोपमाभक्तिः ।।</p>
<comm><p><q>चन्द्र इति</q> । 'चन्द्रसदृशं मुखमस्या अमृतसदृक्षश्च मुखरसस्तस्याः । सकच-
ग्रहरभसोज्ज्वलचुम्बनं कस्य सदृशं तस्यः ।।' कश्चिन्मनोविनोदार्थं वयस्याय कान्ता-
प्रकर्षं कथयति---<b>चन्द्रेति</b> । कचग्रहे केशपाशग्रहणे यो रभस आवेशस्तेन
सहितमुज्ज्वलं मनोज्ञं चुम्बनम् । इहान्तर्भूतं समासेन बोधितं सामान्यसाधर्म्यं
सौकुमार्यादिकमित्यन्तर्भूतसामान्या । न श्रूयते चेत्रास्त्येवेत्यत आह---<b>प्रतीयत
इति । द्योतकादितीति</b> । सादृश्यस्य सप्रतियोगिकतया तत्प्रत्यायकत्वमेव
द्योतकत्वमित्यर्थः । <b>उपमानेति</b> । उपमीयते सादृश्यमानीयतेऽनेनोत्कृष्टगुणेना-
न्यदित्युपमानमित्यर्थः । <b>उपमेय इति</b> । उपमीयते न्यूनगुणं यत्तदुपमेयमित्यर्थः ।।</p></comm>
<p>अन्तर्भूतोभयार्था यथा---</p>
<lg><l>'कमलकरा रम्भोरूः कुवलअणअणा मिअङ‍कवअणा सा ।</l>
<l>कहं णु णवचम्पअङ‍गी मुणालबाहू पिआ तवइ ।। ३ ।।'</l></lg>
<lg><l>[कमलकरा रम्भोरूः कुवलयनयना मृगाङ‍कवदना सा ।</l>
<l>कथं नु नवचम्पकाङ‍गी मृणालबाहुः प्रिया १तपति ।।]</l></lg>
<p>अत्र कमलमिव ताम्रौ, रम्भे इव पीवरौ, कुवलयमिव, श्यामे,
मृगाङ‍क इव प्रेक्षणीयं, नवचम्पकमिव गौरम्, मृणालमिव कोमलौ करौ,
ऊरू, नयने, वदनम्, अङ‍गम्, बाहू यस्याः सा तथोक्तेत्यन्यपदार्थेन
समासेनैव द्योतकसामान्ययोरुक्तत्वादियमन्तर्भूतेव सामान्या नाम समा-
सोपमासु पदोपमाभाक्तिः ।।</p>
<comm><p><q>कमलेत्यादि</q> । 'कमलकरा रम्भोरूः कुवलयनयना मृगाङ‍कवदना सा । कथं
नु नवचम्पकाङ‍गी मृणालबाहुः प्रिया दहति ।।' इति । ईदृशी कान्ता कथं नु (न)
दहति तापयति किंतु तापयत्येव । रम्भे कदल्याविवोरू यस्याः सा । नवचम्पकं
चम्पककलिका । इह कमलमिव ताम्रौ करौ यस्याः सेत्यादाविवशब्दो द्योतकः
सामान्यं ताम्रत्वादिकं तयोश्च समासेनैवोक्ततयान्तर्भूतोभयार्थेयम् ।।</p></comm>
<!-- NOTES pg=401!-->
१. 'दहति' इति टीकासमतः पाठः.
