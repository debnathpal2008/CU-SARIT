<pb n="016"/>
<p><q>खेटक इति</q> । अतृप्तः सुखस्येयत्तापरिच्छेदाभावात् । खेटके ग्रामे यद्भक्तं
सूपश्चोत्पद्यते तस्य पत्तनस्य नगरस्य या वलभी तस्यां सुहितार्थयोगे षष्ठीनिषेधा-
ल्लिङ्गादनुमीयते तृप्त्यर्थयोगे षष्ठी भवति । अन्ये तु व्याचक्षते---भक्तसूपपदनामा
दक्षिणापथे विषयस्तत्सद्मनि खेटके वलभीनाम कस्यचिद्विरूपाक्षाधिष्ठानस्य तत्रैव
पत्तनस्य हेहले इति स्त्रीणामव्याजमन्योन्यप्रेमातिशयगर्भस्य भाषितस्येति ।।</p>
<p>अशस्तार्थान्तरं यथा---</p>
<lg><l>'प्रवासयति या कान्तं वसन्ते गृहसंस्थितम् ।</l>
<l>विनाशपथदानेन पिशाची सा न चाङ्गना ।। २० ।।'</l></lg>
<p>अत्र प्रवासयति-संस्थितं-विनाशपथदानेन-पिशाचीपदानामशस्तार्था-
न्तरत्वम् ।।</p>
<p><q>प्रवासयतीति</q> । शपथदानेन विना प्रवासयति अन्यत्र प्रहिणोति गृहे
सम्यक् स्थितं प्रियं साङ्ना न, किं तु पिशाचीवदनुचितकारिणीत्यर्थोऽभिमतः ।
अन्यत्र प्रवासनमुच्चाटनं संस्थानं विनाशः विनाशस्य पन्थास्तस्य दानम् । पिशित-
मश्नातीति पिशाची । पृषोदरादित्वात् । तदेतव्द्याचष्टे---अत्र प्रवासयतीति ।</p>
<p>अशस्तस्मृतिहेतुर्यथा---</p>
<lg><l>'मारीचोऽयं मुनिर्यस्य कृत्या कालान्तकालये ।</l>
<l>पत्न्यां संक्रन्दनादीनां सुतानामाप्तयेऽभवन् ।। २१ ।।'</l></lg>
<p>अत्र मारीचकृत्या कालान्तक-संक्रन्दन-पदानामशस्तार्थस्मृतिहेतुत्वम् ।।</p>
<p><q>मारीचोऽयमिति</q> । मरीचेरपत्यं मारीचः काश्यपः संक्रन्दनादीनिन्द्रादीन्
द्वादश पुत्रानादित्यानुत्पादितवान् । तच्च कालान्तकस्य भगवतो महादेवस्यालये याः
कृत्याः क्रिया भगवदाराधनरूपास्तासां फलमित्यर्थः । मारीचशब्दे मारकदेशः कृत्या
इति सुबन्तपदे कृत्येत्येकदेशः, कालान्तकालय इत्यत्रान्तकेति, संक्रन्दने शब्द-
क्रन्दनेति ।।</p>
<b><lg><l>पदमर्थ घृणावन्तं यदाहार्थान्तरं च यत् ।</l>
<l>घृणावत्स्मृतिहेतुर्यत्तद्धृणावदिह त्रिधा ।। १७ ।।</l></lg></b>
