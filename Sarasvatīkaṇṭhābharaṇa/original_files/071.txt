<pb n="071"/>
<p><q>विशिष्टेति</q> । लोकोत्तराः सन्ति हि भणितिप्रकारा लोकप्रसिद्धाः । यथा
सुप्तोऽसीति प्रश्ने गृहे देवकुले वेत्यादि । एतत्प्रसिद्धिव्यतिक्रमेण तु या काचित्क-
विप्रतिभया भणितिराकृष्यते सा भवति लोकोत्तरा । तथा च प्रतिभाकृष्टतया चम-
त्कारित्वाद्गुणत्वम् । अत एव कवय इत्याह । कविसहृदयानामेव तादृशोक्तिपरिच-
यसंभवात् । तथा हि---प्रकृतोदाहरणे कुशलप्रश्ने कुशलं वेति लोकप्रसिद्धमतस्त-
देव वक्तुमर्हति । यत्तु तदपहाय जीवतीत्युपात्तमपरत्रापि प्रश्ने तथैवोक्तं तत्प्रति-
भाकृष्टतया सामिप्रायमुन्नीयत इत्याह---अत्र कुशलमकुशलमित्यादि ।।</p>
<p>संप्रति प्रकर्षकाष्ठालक्षणं वाक्यस्य गुणं लक्षयति---</p>
<b><lg><l>उक्तेः प्रौढः परीपाकः प्रोच्यते प्रौढिसंज्ञया ।</l></lg></b>
<p>यथा---</p>
<lg><l>'अभ्युद्धृता वसुमती दलितं रिपूरः
क्षिप्तक्रमं कवलिता बलिराजलक्ष्मीः ।</l>
<l>अत्रैकजन्मनि कृतं यदनेन यूना
जन्मत्रये तदकरोत्पुरुषः पुराणः ।। ९८ ।।'</l></lg>
<p>अत्र प्रकृतिस्थकोमलकठोरेभ्यो नागरोपनागरग्राम्येभ्यो वा पदेभ्यो-
ऽभ्युद्धृतादीनां ग्राम्यादीनामुभयेषां वा पदानामावापोद्वापाभ्यां सन्निवेश-
चारुत्वेन योऽयमाभ्यासिको नालिकेरपाको मृद्वीकापाक इत्यादिर्वाक्य-
परिपाकः सा प्रौढिरित्युच्यते । तथा चैतद्वाक्यं नालिकेरपाक इत्यु-
च्यते । एवं सहकारमृद्वीकापाके अप्युदाहरणीये इति ।।</p>
<p><q>उक्तेरिति</q> । उक्तेर्वाक्यस्यायं पाकः सा प्रौढिः । शब्दानां पर्यायपरिवर्तासहत्वं
पाकः । यदाह---'यत्पदानि त्यजन्त्येव परिवृत्तिसहिध्णुताम् । तं शब्दन्यायनिष्णा-
ताः शब्दपाकं प्रचक्षते ।।' इति । प्रौढ इति । उपक्रमोपसंहारयोर्निर्व्यूढः स चायं
नायं नालिकेरसहकारमृद्वीकोपलक्षणैस्त्रिविधो गीयते । तद्यथा---नालिकेरफलं पक्वं
त्वचि कठिनं शिरास्वविवृतकोमलप्रायं कपालिकायां कठिनतरं तथा कश्चित्संदर्भो
मुखे कठिनस्तदनन्तरं मृदुप्रायस्ततः कठिनतरो नालिकेरपाक इत्युच्यते । तथा
हि---प्रकृतोदाहरणे प्रथमपादेऽभ्युद्धृतेति वर्णचतुष्टयमारम्मे कठिनं 'वसुमती दलि'
