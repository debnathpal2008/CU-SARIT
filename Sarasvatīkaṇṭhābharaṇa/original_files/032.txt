<pb n="032"/>
<p><q>वाक्यमिति</q> । संपूर्णं वाक्यत्वमर्थव्यक्तिं करोतीति वक्ष्यति । सर्वस्य
वाक्यस्य विशेषणविशेष्यभावबोधकत्वनियमे यावतां विशेषणविशेष्यभावोऽभिम-
तस्तावत्प्रतिपादकपदोपादानं संपूर्णता । सा च विशेषणविशेष्यभावानुरूपार्थनिरूप-
णीयतयार्थप्रधानेति तद्विपर्ययोऽपि तत्प्रधान इति पूर्ववन्नेयम् । अत एव विव-
क्षितवाक्यान्यथानुपपत्त्या नेयः कल्पनीयोऽर्थो यस्येति नेयार्थमित्यर्थोऽपि घटते ।
महीति । पूर्वार्ध एव काव्यं निर्वर्तितम् । न च तावता विवक्षितार्थलाभः । तथा
हि---समुद्रमध्यात्पृथिव्यामुद्ध्रियमाणायां महासुरविमर्दे तेषां दंष्ट्रया पाटनेन रुधि-
रशबलतया लोहितत्वमुदधेरिति वाक्यार्थोऽभिप्रेतः । लक्षणाया अभावान्न नेयार्थत्वं
पददूषणमत्र संभावनामारोहति । दूषणताबीजं चात्र स्फुटमेव । अशरीरं तु क्रिया-
पदशून्यमित्युक्तम् । तदेतत्सर्वमभिप्रेत्याह---तदिदं निगदेनैवेति ।।</p>
<b><lg><l>कान्तेर्विपर्याद्वाक्यं ग्राम्यमित्यपदिश्‍यते ।</l></lg></b>
<p>यथा---</p>
<lg><l>'विरहे ते विषीदन्तं निषीदन्तं तवान्तिके ।</l>
<l>कन्ये कामयमानं मां त्वं न कामयसे कथम् ।। ४६ ।।'</l></lg>
<p>इदमुक्तेर्ग्राम्यतया कान्तिहीनमित्यर्थप्रधानोऽयं कान्तिविपर्ययो दोषः ।।</p>
<p><q>कान्तेरिति</q> । रसस्य दीप्तिः कान्तिरग्रे विवरिष्यते तेनार्थप्रधानता व्यक्ता ।
तस्यामस्ति वाक्यवाच्ययोर्व्यापारः । वाक्यं विदग्धोक्तिकं व्याप्रियते । अतथाभूतस्य
रसाव्यञ्जकत्वनियमात् । तथाहि---कन्ये इति संबोधनेन रसविरोधिनीविलसिता
क्षमता प्रतीयते । कामयमानमित्यनेनानावरणमुच्यमानोऽर्थः कथं न वैरस्यमाव-
हतीत्यादिकमुन्नेयम् । तदिदमाह---इदमुक्तेर्ग्राम्यतयेति ।।</p>
<b><lg><l>ओजोमाधुर्यमौदार्यं न प्रकर्षाय जायते ।। ३५ ।।</l></lg></b>
<b><lg><l>यस्मिंस्तमाहुरुभयप्रधानं तद्विपर्ययात् ।</l>
<l>वाक्ये यः खण्डयन्‍रीतिं भवत्योजोविपर्ययः ।</l>
<l>असमस्तमिति प्राहुर्दोषं तमिह तद्विदः ।। ३६ ।।</l></lg></b>
<p>यथा---</p>
<lg><l>'स्मरः खरः खलः कान्तः कायः कोपधनः कृशः ।</l>
<l>च्युतो मानोऽधिको रागो मोहो जातोऽसवो गताः ।। ४७ ।।</l></lg>
