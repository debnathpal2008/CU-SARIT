<pb n="338"/>
<p>धर्मिरूपो यथा---</p>
<lg><l>'मधुविकचसितोत्पलावतंसं शशिकरपल्लवितं च हर्म्यपृष्ठम् ।</l>
<l>मदनजनितविभ्रमा च कान्ता सुखमिदमर्थवतां विभूतयोऽन्याः ।।'</l></lg>
<p>अत्र मधुप्रभृतीनां विभूतिभ्यः सारभूतानामुद्धरणादयं धर्मिरूपः
सारः ।।</p>
<p><q>विभूतिभ्य इति</q> । विभूतयः प्रथमानिर्दिष्टास्तेन पूर्ववन्नामूषां धर्मिभावेन
प्रतीतिभासोऽस्तीति विशिष्टमध्वादिरूपं वस्तुनाङ्गभावेन गम्यत इति ।।</p>
<p>अथ व्यतिरेकेण धर्मरूपो यथा---</p>
<lg><l>'पोढमहिलाणं जज्जं सुसिक्खिअं तं रए सुहावेइ ।</l>
<l>जज्जं असिक्खिअं णववहूणं तंतं रइं देइ ।। ५६ ।।'</l></lg>
<lg><l>[प्रौढमहिलानां यद्यत्सुशिक्षितं तद्रतौ सुखयति ।</l>
<l>यद्यदशिक्षितं नववधूनां तत्तद्रतिं ददाति ।।]</l></lg>
<p>अत्र प्रौढानां सुशिक्षितं सुरतकर्म, अप्रौढस्त्रीणां पुनरशिक्षितं सुख-
यतीति कर्मान्तरलक्षणेभ्यो धर्मेभ्यः सुशिक्षिताशिक्षितरतकर्मलक्षणा
धर्माः स्त्रीधर्माव्यतिरेकेण प्रतिपाद्यन्त इति धर्मव्यतिरेकरूपोऽयं सारः ।।</p>
<p><q>अप्रौढस्त्रीणामिति</q> । षष्ठ्या धर्मधर्मिभावोऽभिहितः । तर्हि निर्धारणं
कस्मादित्यत आह---<b>कर्मान्तरेति</b> । रत इत्यनेन सामान्यत उपादानात् प्रौढ-
स्त्रीसंबन्धिनो ललितस्य सुशिक्षितत्वं विशेषमुपादाय मुग्धस्त्रीसंबन्धिनोऽशिक्षि-
तत्त्वं व्यतिरेकी विशेष उपात्तः ।।</p>
<p>व्यतिरेकेण धर्मिरूपो यथा---</p>
<lg><l>'राज्ये सारं वसुधा वसुधायां पत्तनं पुरे सौधम् ।</l>
<l>सौधे तल्पं तल्पे वराङ्गनानङ्गसर्वस्वम् ।। ५७ ।।'</l></lg>
<p>अत्र वसुधादयो धर्मिण उत्तरोत्तरक्रमेण पूर्वतः पूर्वतो व्यतिरि-
च्यन्त इत्ययं धर्मव्यतिरेकः सारः ।।</p>
