<pb n="537"/>
<l>विश्वं सक्ष्यति वक्ष्यति क्षितिमपामीशिष्यतेऽशिष्य१ते
नागै रागिषु रंस्यतेऽत्स्यति जगन्निर्वेक्ष्यति द्यामिति ।। २१६ ।।'</l></lg>
<p>अत्रानयोक्तिभङ‍ग‍या ब्रह्माद्यस्तमयेऽप्यनस्तमितस्य भगवतो महेश्वरस्य
प्रभावो वर्ण्यते, तत्र च 'यदीयां लिपिं क्वापि क्वापि गण्माः पठन्ति
पदशो नातिप्रसिद्धाक्षराम्' इत्यनेनैव वाक्येऽस्मिन्नाकाङ‍क्षोत्थाप्यते ।
सा च 'विश्वं स्रक्ष्यति' इत्यस्मिन्नीदृशी---ब्रह्माणां२ चतुर्युगसहस्रान्ते
दिनमेकमिति मानेनैष वर्षशतजीवी विश्वं स्रक्ष्यति ब्रह्मेति ज्ञाप्यते,
कपालं चास्य भगवतो भूषणं भविष्य३ति । 'वक्ष्यति क्षितिम्' इत्यस्मि-
न्नीदृशी---ब्रह्माणाम४यं (?) वर्षशतेनैकं दिनमिति मानेनैष पुरुषायुष-
जीवी क्षितिं वक्ष्यति विष्णुरिति ज्ञाप्यते, कपालं चास्य भगवतो भूषा
भविष्यतीति । एवम् 'अपामीशिष्यते---' इत्यादिषु वरुणकामयमेन्द्र-
विषयत्वेन योजनीयम् । सेयमनेकप्रकारेण ब्रह्मादीनां साक्षादनभि-
धानेन साकाङ‍क्षोक्तिभङ्गि ।।</p>
<comm><p><q>शान्त्या इत्यादि</q> । जगतां पत्युर्हरस्य कपालदाम ललाटमाला वो युष्माकं
शान्त्यै शमायास्तु । पञ्चवक्रतया कपालानां माला । यदीयां लिपिं यत्संबन्धिनी-
मक्षरालीं गणा नन्द्यादयः क्वापि पदशः पदक्रमेण पठन्ति वाचयन्ति । कीदृशीम् ।
नातिप्रसिद्धवर्णाम् । अत एव क्वाचित्कः पाठः । पाठविषयमाह---अयं शिवो
विश्वं जगत् स्रक्ष्यति निर्मास्यति । क्षितिं भूमिं क्क्ष्यति धारयिष्यति । अपामी-
शिष्यते जलेष्वैश्वर्यं लप्स्यते । नागैः सर्पैरशिष्यते भोक्ष्यते । अयं रागिषु विषया-
सक्तेषु रंस्यते क्रीडिष्यति । जगदयमत्स्यसि भक्षिष्यति । द्यां स्वर्गं निर्वेक्ष्यत्युप-
भोक्ष्यति । इति । स्रक्ष्यतीति 'सृज विसर्गे' लृटू । 'सृजिदृशोर्झल्यमकिति'
<!-- NOTES pg=537!-->
१. 'शिष्यते' ग. २. 'ब्रह्माणश्च' इति युक्तं प्रतिभाति । 'चतुर्युगसहस्रान्ते
ब्रह्माणो दिनमुच्यते' इत्यत्र प्रमाणम्. ३. 'भविष्यतीति' क. ख. ४. 'ब्रह्माणामेवं
वर्षशतेन' इति भवेत् । यत्र ब्राह्मे वर्षे मानुषचतुर्युगसहस्रात्मकमेकं दिनमित्यर्थः.
