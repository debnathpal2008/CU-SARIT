<pb n="086"/>
<p>अत्राभीष्टस्य नायकनायिकासंगमस्य भङ्ग्या भणनमुक्तिः ।।</p>
<p><q>उक्तिरिति</q> । स्वीयोऽभीष्टोऽर्थः स्वार्थः । तस्य साक्षात्प्रतिपादनमनुचितमिति
अर्थान्तरभङ्गिभिः प्रतिपादनमर्थगुणः । भव्यो मनोहरः । सुगममन्यत् । नायक-
नायिकासंगमस्येति । नायकस्य नायिकया तस्याश्च नायकेनेति परस्परोत्कण्ठाप्रकर्षो
विवक्षितः । तेनैकशेषो न भवति ।।</p>
<b><lg><l>विवक्षितार्थनिर्वाहः काव्ये प्रौढिरिति स्मृता ।। ८८ ।।</l></lg></b>
<p>यथा---</p>
<lg><l>'त्वद्वक्रे/?/न्दुविलोकनाकुलधिया धात्रा त्वदीयां श्रियं
निक्षिप्य प्रतिराजकेषु विदुषां लक्ष्म्या त्वमापूरितः ।</l>
<l>तेनैते नियतं दरिद्रति गृहेष्वेषामियं दृश्‍यते
नैनामाद्रियसे त्वमिच्छसि नु तां त्वामेव सा धावति ।। १२२ ।।'</l></lg>
<p>अत्र त्वद्वक्र/?/विलोकनाकुलेन धात्रा त्वदीया लक्ष्मीः शत्रुषु निक्षिप्य
विदुषां च लक्ष्मीस्त्वय्यारोपिता । अ१तस्त्वं विपक्षलक्ष्मीमाद्रियसे सा
च त्वामनुधावति । या च विदुषां लक्ष्मीस्तया त्वमापूरितस्तेन ते
दरिद्राः । अत एव त्वमेनां नाद्रियसे । इयं च विद्वद्गेहेष्वेव दृश्‍यते
इत्येतावतः प्रभूतस्यार्थस्यानेकवाक्येन प्रतिपादितत्वाद्विवक्षितार्थनिर्व-
हणं प्रौढिः ।।</p>
<p><q>विवक्षितेति</q> । कवेरभिमतस्य भूयसोऽप्यर्थस्य स्वल्पेनैव वाक्येन प्रतिपादनं
प्रौढिः । तथा हि---त्वां निर्माय जगद्विलक्षणवस्तुनिर्वहणचमत्कृतस्य धातुस्त्व-
द्वक्रे/?/न्दुविलोकनं तदासङ्गेन त्वदर्थनिर्भितायाः श्रियः प्रतिराजकेषु भ्रमणक्रमेण
संचारणं तत्पूर्वापरप्रतिसंघात (न)बलाद्विद्वभ्द्यो लक्ष्मीमाकृष्येत्यादिको भूयानर्थः
स्तोकेन वाक्येनोपनीत इति ।।</p>
<!-- NOTES pg=086!-->
१. 'यतः' ग.
