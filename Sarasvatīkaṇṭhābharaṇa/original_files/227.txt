<pb n="227"/>
णेतरीति । उमाया एव वा इमानि संबोधनविशेषणानि । कान्तापक्षे
तु---हे कान्ते, तव योऽयं हरिनार्याः श्रियाः सार उत्कृष्टो देहस्तत्र
यद्वरं श्रेष्ठं विलोचनाननस्तनजघनादि तन्मे भावमभिलाषं हरतु । का-
मान्पूरयत्वित्यर्थः । किंभूते देहे । कुटिलालसभ्रूलेखे महिमोहहरे गृहे
हारिणि विच्छिन्ने च तनुमध्यत्वादिभिरिति ।।</p>
<p>दिव्या संस्कृता । प्राकृता महाराष्ट्री । भावश्चेतसो लयः । लालस इच्छा
तस्माद्भवतीति लालसभूः संकल्प़योनित्वात्कामस्तं लेढीति कर्मण्यण् । ऊहस्तर्कः
संशयपृष्ठभावी विपरीतप्रत्ययविशेषः । कथं तं हरतीत्यत आह---<b>महेश्वरसंनि-
धाविति</b> । संनिधिः साक्षात्काररूपः । सर्वज्ञानानि संस्कारप्रवर्तकानि । 'तुहिर
अर्दने' तोहतीति इगुपधत्वात्कप्रत्यये तुहा अरयः । ते द्विधा-आन्तराः, बा-
ह्याश्च । आन्तरा मदमानादयः षट्, बाह्याः क्षेत्रापहारकादयः । तत्र पूर्वावच्छेदे
च हरिणारिसारदेहत्वं हेतुरुक्तः । हरिणारिसार इव सारो यस्येत्युत्तरपदलोपे हरि-
णारिसारो देहो यस्येति विग्रहवाक्यमवसेयम् । यथाश्रुत्यर्थकथनमात्रमुमाया
एवेत्यत्र लालसभूलेह इत्यच‍्प्रत्यये व्याख्येयम् । तुशब्दस्तवार्थे । 'तुतुवतुह्मतुब्भ-
तुज्झा डसः' इति सूत्रात् । हरिनारी लक्ष्मीस्तस्याः सकाशात् सारः प्रकर्षशाली
देहः । 'पञ्चमी' इति योगविभागात्समासः । कुरुलाश्चूर्णकुन्तलाः । महीशब्देन
भूगोलवर्तिनः प्राणिनोऽभिमतास्तेषां मोहगृह इति व्याख्येयम् । विच्छिन्नो
विभक्तावयवः ।।</p>
<p>यथा वा---</p>
<lg><l>रुचिरञ्जितारिहेतिं जननमितं सामकायमकलङ‍कम् ।</l>
<l>सन्तममितं च मानय कमलासनमभिविराजन्तम् ।। १६४ ।।'</l></lg>
<lg><l>'भूतसंस्कृतभाषाभ्यां द्विर्नमस्कृत्य माधवम् ।</l>
<l>जगाम समरं कोऽपि कस्य श्रेयसि तृप्तयः ।। १६५ ।।'</l></lg>
<p>तत्र भूतभाषायां यथा---</p>
<p>रुचिरं मनोहरं जितारिहेतिं भग्नसपत्नायुधं जनैर्नमितं श्‍यामकाय-
