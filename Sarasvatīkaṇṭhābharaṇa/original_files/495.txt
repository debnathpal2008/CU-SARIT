<pb n="495"/>
<p>मिश्रो यथा---</p>
<lg><l>'सच्चं गुरुओ गिरिणो को भणइ जलासआ ण गम्भीरा ।</l>
<l>धीरेहिं उवम माउं तह वि खु मह णत्थि उच्छाहो ।। १५० ।।'</l></lg>
<lg><l>[सत्यं गुरवो गिरयः को भणति जलाशया न गम्भीराः ।</l>
<l>धीरैरुपमातुं तथापि खलु मम नास्त्युत्साहः ।।]</l></lg>
<p>अत्र 'सत्यं गुरवो गिरयः' इति विधिः, 'क आह जलाशया न
गम्भीराः' इति परमताक्षेपस्ताभ्यां गिरीणां गुरुत्वम् सागराणां च गा-
म्भीर्यं यदयमुत्तरार्धेन धीरापेक्षया निषेधति, अन्यापेक्षया तत्तदेव वि-
धत्ते; स एष मिश्रो निषेधाक्षेपः ।।</p>
<comm><p><q>सच्चमित्यादि</q> । 'सत्यं गुरवो गिरयः को भणति जलाशया न गम्भीराः ।
धीरैरुपमातुं तथापि मम नास्त्युत्साहः ।।' इह पर्वता निश्चितं गुरुत्वाश्रयाः । को
वदति जलाशयाः सागरा न गम्भीराः किंतु गम्भीरा एव । गिरिसागरौ धीरैः
सहोपमातुं सदृशीकर्तुं तथापि मम नोत्साहोऽस्ति धीराणां तयोराधिक्यात् । 'जला-
शयो जलाधारः' इति कोषाद्यद्यपि जलाशयपदं जलाधारमात्रार्थकं तथाप्यतिगा-
म्भीर्ययोग्यतया सागरपरम् । अत्र विधिनिषेधाभ्यां गुरुत्वगाम्भीर्यनिषेधोऽन्या-
पेक्षया विधिश्चेति मिश्रता ।।</p></comm>
<p>'रोधो नाक्षेपतः पृथक्' इति यदुक्तं तत्रैतावान्विशेषः---</p>
<b><lg><l>क्रियासूत्तिष्ठमानस्य वारणं कारणेन यत् ।</l>
<l>उक्त्या युक्त्या च रोधो य आक्षेपः सोऽयमुच्यते ।। ६५ ।।</l></lg></b>
<b><lg><l>प्रतिकूलोऽनुकूलश्च विधौ रोधोऽभिधीयते ।</l>
<l>निषेधेऽप्युक्तियुक्तिभ्यां द्विप्रकारः स कथ्यते ।। ६६ ।।</l></lg></b>
<p>रोधे विशेषमाह---<b>क्रियास्विति</b> । क्रियासूद्योगिनां हेतुद्वारा यन्निवारणमुक्त्या
युक्त्या च स रोधः । स च शेषीभूत आक्षेप एव । विधिनिषेधयोगित्वमथाक्षेप-
साधारण्यम् ।। ६५ ।। ६६ ।।</p>
