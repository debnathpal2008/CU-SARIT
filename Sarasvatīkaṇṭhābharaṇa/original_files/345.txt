<pb n="345"/>
<p>पूर्वेषां संभवलक्षणमुपन्यस्य दूषयति---</p>
<b><lg><l>द्रोणस्य संभवः खार्यां शते पञ्चाशतो यथा ।</l>
<l>तथान्ये संभवं प्राहुः सोऽनुमानान्न भिद्यते ।। २६ ।।</l></lg></b>
<p>भिद्यते तु यद्यनिश्चयः स्यात् ।</p>
<p><q>द्रोणस्येति</q> । समुदायज्ञानादेकदेशज्ञानसंभव इति प्राच्यानामभिप्रायः । तथा च
समुदायस्य समुदायिव्याप्तत्वादियं खारी द्रोणवती खारीत्वादिति सुलभम् । अनुमान
एवास्यान्तर्भाव इत्यर्थः । कथं तर्हि तवापि संभवो भिद्यते सामग्री कार्यव्याप्तेति
तत्राप्यनुमानमेव भविष्यतीत्यत आह---<b>भिद्यत इति</b> । नहि सामग्री दृष्टा यतः
कार्यमनुमीयते, किंतु प्रभूतकारणदर्शनेन कार्यस्य ज्ञानमन्यदेवोत्पद्यत इति वक्त-
व्यम् । तथा चास्माकं दर्शने युक्तः पृथग्भावः ।।</p>
<p>यस्तूदाहरणविशेषं न प्रतिसंधत्ते तं बोधयितुमुदाहरणान्तरमाह---</p>
<p>यथा---</p>
<lg><l>'रुद्धापाङ‍गप्रसरमलकैरञ्जनस्नेहशून्यं
प्रत्यादेशादपि च मधुनो विस्मृतभ्रूविलासम् ।</l>
<l>त्वय्यासन्ने नयनमुपरिस्पन्दि शङ‍के मृगाक्ष्या
मीनक्षोभाकुलकुवलयश्रीतुलामेष्यतीति ।। ७१ ।।'</l></lg>
<p>अत्र यथा खार्यां द्रोणः शते पञ्चाशदिति नियमो नैवं विप्रल-
म्भेऽलकानामकल्पनमनञ्जनमक्ष्णोर्मधुनो वा प्रत्यादेशः, सुहृदुदन्तला-
भारम्भे वा नयनस्पन्दनानि, संभाव्यन्ते च प्रभूतकारणलोकादित्येषोऽपि
विधिरूप एव संभव इति ।।</p>
<p><q>रूद्धापाङ‍गेत्यादि</q> । एवं विश्लेषदुःखेन कर्शिता यथाऽचेतनामप्यलकानां करुणो-
त्पन्नैव लक्ष्यते । तस्मादियं मा जलधरं द्राक्षीदिति निसर्गचपलस्यापाङ‍गस्य प्रसर-
मवरुन्धन्ति । स्नेहपदेन नयनाञ्जनयोरनुपधिरनुबन्धो व्यज्यते । तेन मिथो
मैत्रीयोग्यत्वम् । तेन तन्नयनादन्यत्र नाञ्जनं कान्तिमाप्नोतीति कोऽपि लावण्य-
प्रकर्षस्तथाभूतस्याप्यञ्जनस्य त्यागे यदेकतानतया नात्मानमपि प्रतिसंधातुं समर्थेति
व्यनक्ति । एवं संपदान्तरेष्वपि स्वरसोऽनुसंधेयः । विप्रलम्भरूपकारणालोकाच्चोपरि-
