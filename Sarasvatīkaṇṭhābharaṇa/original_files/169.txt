<pb n="169"/>
विकरणः । आत्मनेपदपरस्मैपदयोरेकान्तरितो निवेशः । श्रिय इति प्रकृतिभागे
इयङादेशो विकारो विभक्तावपि विकारः । विपद इति प्रकृतिरविकृता । विभक्तिस्तु
रुत्वेन विकृता । यशांसीति द्वे अपि विकृते । मलिनमिति वैकल्पिकपरसवर्णविधौ
द्वयमविकृतम् । संस्कारशौचेनेति प्रकृतिरविकृता । प्रत्ययस्त्विनादेशेन विकृतः ।
तथा श्रिय इति माङ‍गल्यम्, विपद इति विपरीतमिति क्रमेण शुद्धा बुद्धिः काम-
धेनुरिति । मङ‍गलपरम्परानिवेशनेनोपसंहारश्चित्रांशुकोज्ज्वल इव प्रतिभासमानो
नु बिम्बमिव कामपि कान्तिमभिव्यञ्जयत्तूपलक्ष्यते । <b>मङ‍गलामङ‍गलार्थपदपर-
त्वेनेति</b> । मङ‍गलामङ‍गलेभ्यः पदेभ्यः परवर्तित्वेनेत्यर्थः ।।</p>
<p>वचनमुद्रा यथा---</p>
<lg><l>'विश्वभरा भगवती भवतीमसूत
राजा प्रजापतिसमो जनकः पिता ते ।</l>
<l>तेषां वधूस्त्वमसि नन्दिनि पार्थिवानां
येषां कुलेषु सविता च गुरुर्वयं च ।। ४६ ।।'</l></lg>
<p>अत्र वयमित्यात्मनि बहुवचनेन सविता चेति सवितर्येकवचनेन
सवितुरप्यहं बहुमत इत्यभिप्रायो वक्तुरितीयं वचनमुद्रा ।।</p>
<p><q>विश्वंभरेति</q> । अहंकारप्ररोहस्य पूर्वं गुणप्रयोजकत्वमुक्तम् । इह तु कवेर-
भिप्रायविशेषस्यालंकारघटकतेति विभागः ।।</p>
<p>समुच्चयमुद्रा यथा---</p>
<lg><l>'जातश्चायं मुखेन्दुस्ते भ्रुकुटिप्रणयी पुरः ।</l>
<l>गतं च वसुदेवस्य कुलं नामावशेषताम् ।। ४७ ।।'</l></lg>
<p>अत्र 'आशंसायां भूतवच्च' (३।३।१३२) इति भूतवद्भावस्य हय-
ग्रीवप्रभावातिशयशंसिनः समुच्चयद्वारेण निवेशादियं समुच्चयमुद्रा ।।</p>
<p><q>अत्राशंसायामिति</q> । गतमिति निष्ठाप्रत्ययेन भूतताद्योतनादाशंसाप्रती-
तावपि कथं प्रकृतपोष इत्यत उक्तम्---<b>समुच्चयद्वारेणेति</b> । तेन हि तुल्य-
कक्षताप्रतीतौ त्वं चेदङ‍गीकृतरोषस्तदा सिद्धमेव समीहितमिति वक्तुरध्यवसाय-
विशेषप्रर्तीतौ समुच्चय एव मुद्रापदवीमारोहतीति । शेषं सुबोधम् ।।</p>
