<pb n="202"/>
<p>आमर्शनं प्रोञ्छनम् । दलत्कुवलयमिति क्रियाविशेषणम् । तरङ‍गाणामितस्ततो
चलनेन प्रौढतरकुवलयकलिकास्फुटनजातिः ।।</p>
<p>एवमावृत्त्याधिक्येऽप्यव्यपेतमुदाहार्यम् । यथा---</p>
<lg><l>'वियद्वियद्व‌ृष्टिपरंपरं परं घनाघनाली रसितासिता सिता ।</l>
<l>सरःसरस्यः स्वरसारसारसा सभा सभा रात्रिरतारतारता ।। १०४ ।।'</l></lg>
<p>आवृत्तिः सकृदावर्तनेनैव निर्वहति तत्किमसकृदावृत्तौ यमकं न भवतीत्यत
आह---<b>एवमिति</b> । आवृत्तिसामान्यमधिकमनधिकं वा द्वयमप्यावृत्तिपदेनाभि-
मतमित्यर्थः । वियदाकाशम् । वियती अपगच्छन्ती वृष्टिपरंपरा यस्मात्तत्तथा ।
परमुत्कृष्टरमणीयम् । घनाघनाली मेघपङिक्तः/?/ । रसिते स्तनिते आसितावलम्बिता ।
सिता शुभ्रा । सरांसि च सरस्यश्च सरःसरस्यः । स्वरसारास्तत्कालोन्मिषितकूजित-
कान्तिप्रधानाः सारसाः पक्षिणो यत्र तास्तथाभूताः । सभा गृहरूपा जलसमुदायो
वा । सभाः सदीप्तिः । ताराणां तारता निर्मलताप्रकर्षः किंचिद्धनरोधसद्भावादीष-
तारता यस्यां सा तथा ।।</p>
<p>आवृत्त्येकरूपतायामपि । तत्रादियमकं यथा---</p>
<lg><l>'याम यामत्रयाधीनायामया मरणं निशा ।</l>
<l>यामयाम धियास्वर्त्याया मया मथितैव सा ।। १०५ ।।'</l></lg>
<p><q>आवृत्तीति</q> । यज्जातीयमाद्यपादे पदमावृत्तं तज्जातीयमेव द्वितीयादिपादेष्वपि
यथास्थानमावर्तत इति प्रकारान्तरमप्यावृत्तिपदेनैव संगृहीतमित्यर्थः । यामत्रयाधी-
नायामया प्रहरत्रयविश्रान्तियावद्दीर्घताप्रकारया निशा रात्र्या मरणं यामेति वियोग-
खिन्नस्य प्रार्थना । किमित्येवममङ‍गलमाशास्यत इत्याह---<b>यामिति</b> । धिया वुध्द्या
यामयां जीवितसर्वस्वाभिमानगोचरतामनैषं सा अनया कल्पकोटिशतायमानयामया
रजन्या असूनां प्राणानामार्तिः पीडा तया द्वारभूतया प्रायेण मथितैव भविष्यतीति
सुकुमारतरकान्ताजीवितानध्यवसायोक्तिरियम् । अत्र यामेत्येव पदं पादचतुष्टयेऽ-
प्यावृत्तम् । एवमुत्तरत्र ।।</p>
<p>तथैव मध्ययमकं यथा---</p>
<lg><l>'स्थिरायते यतेन्द्रियो न हीयते यतेर्भवान् ।</l>
<l>अ१मायतेयतेऽप्यभूत्सुखाय तेऽयते क्षयम् ।। १०६ ।।'</l></lg>
<!-- NOTES pg=202!-->
१. 'नमायते' क.
