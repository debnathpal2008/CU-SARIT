<pb n="732"/>
<p>समाधिरूपकेण यथा---</p>
<lg><l>'शिखण्डे खण्डेन्दुः शशिदिनकरौ कर्णयुगले
दृशस्तारास्ताराश्चलमुडुपचक्रं च कुचयोः ।</l>
<l>तडित्काञ्ची सन्ध्या सिचयरुचयः कालि तदयं
तवाकल्पः कल्पव्युपरमविधेयो विजयते ।। ५०२ ।।'</l></lg>
<p>अत्र भयानको रसः समाधिरूपकाद्युपकल्पिताकल्परामणीयकाक्षि-
प्तेन शृङ‍गाराभासेन संकीर्यमाणः श्रोतुः प्रेयोरसाङ‍गतां गच्छन्संगच्छते ।
एवमियममनेकप्र१कारसंसृष्टिर्गुणालंकारसंकरप्रभवाभिमन्तव्या तत्रापि प्रधा-
नाङ‍गभावेन समकक्षतया च व्यक्ताव्यक्तोभयात्मकरूपास्तिलतन्दुल२क्षीर-
जलाच्छायादर्शकादयो भेदा य३थायोगमवगन्तव्याः । ते किं वक्तव्या
न वक्तव्याः । कथमनुक्ता गम्यन्ते । उक्तेष्वेवान्तर्भावात् । तद्यधा---
अर्थोभयालंकाराभिधाने 'खं वस्ते' इति 'चर्चां पारयति' इति विभक्ति-
मुद्रा, कलविङ‍कण्ठमलिनं कादम्बिनीकम्बलम् इति पदमुद्रा च शब्दा-
लंकारावपि संकीर्यमाणौ प्रतीयेते ।</p>
<p>एवमन्यत्रापि ।</p>
<b><lg><l>अङ‍गाङ्गिभावावस्थानं सर्वेषां समकक्षता ।</l>
<l>इत्यलंकारसंसृ४ष्टेर्लक्षणीया द्वयी गतिः ।। १७६ ।।</l></lg></b>
<p>तत्राङ‍गाङ्गिभावेनावस्थानं यथा---</p>
<lg><l>'आक्षिपन्त्यरविन्दानि मुग्धे तव मुखश्रियम् ।</l>
<l>कोषदण्डसमग्राणां किमेषामस्ति दु५ष्करम् ।। ५०३ ।।'</l></lg>
<p>अत्रा६रविन्दानि 'मुग्धे तव मुखश्रियमाक्षिपन्तीति' उपमा, 'कोष-
<!-- NOTES pg=732!-->
१. 'अनेकप्रकारसंसृष्टिः' ख. २. 'तण्डुल' क.ख. ३. 'यथायोग्यं' ख. ४. 'सं-
सृष्टिः' घ. ५. 'अतिदुष्करं' घ. ६. 'अत्र---' इत्यारभ्य 'दुष्करम्' इत्यन्तः पाठो
ग.घ. नास्ति.﻿
