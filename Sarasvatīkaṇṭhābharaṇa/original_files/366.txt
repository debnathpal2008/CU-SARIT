<pb n="366"/>
<p><q>समर्थये इति</q> । विभाविताप्रिय इति युक्तः पाठः, प्रियादिषु पुंवद्भावप्रति-
षेधात् । नात्राभावारोपः स्फुटोऽवगम्यत इति प्रकरणमादाय व्याचष्टे---<b>अत्राङ‍गी-
कृतेति</b> । न च वाच्यं दोलायमानतया संशयरूपमिदं ज्ञानमिति । यतो नास्त्ये-
वात्र प्रियतमा तथापि तदारोपेण मनस्तापातिवाहनमुचितमिति जानतः पुरूरव-
सोऽनुबन्धप्रकर्षः पुष्यति नान्यथेति सहृदयहृदयसाक्षिकमिदम् । तदेतन्मनाक्
स्फुटयति---<b>पूर्वानुभूतैवंविधेति</b> ।।</p>
<p>तत्त्वेऽप्यतत्त्वरूपोपेक्षाहेतुर्यथा---</p>
<lg><l>'चिक्रंसया कृत्रिमपत्रिपङ‍क्तेः कपोतपालीषु निकेतनानाम् ।</l>
<l>मार्जारमप्यायतनिश्चलाङ‍गं यस्यां जनः कृत्रिममेव मेने ।। ११३ ।।'</l></lg>
<p>अत्र तत्त्वरूपेऽपि मार्जारे कृत्रिमोऽयमिति बुद्धौ जातायां तस्यां
प्रयोजकत्वेन यदुपेक्षणं सेयं तत्त्वेऽप्यतत्त्वरूपोपेक्षाहेतुर्भ्रान्तिः ।।</p>
<p><q>प्रयोजकत्वेन यदुपेक्षणमिति</q> । या प्रवृत्तिं निवृत्तिं वा न प्रसूतेऽपेक्षा-
बुद्धिं वेत्यर्थः ।।</p>
<b><lg><l>भ्रान्तिमान्भ्रान्तिमाला च भ्रान्तेरतिशयश्च यः ।</l>
<l>भ्रान्त्यनध्यवसायश्च भ्रान्तिरेवेति मे मतम् ।। ३८ ।।</l></lg></b>
<p><q>भ्रान्तिमानिति</q> । भूम्नि मतुप् । भूमार्थो द्विविधो बहूनां भ्रान्तीनामेकविष-
यतो भिन्नविषयाणां वा समानकर्तृता । आद्यो भ्रान्तिमतो विषयो, द्वितीयो भ्रान्ति-
मालायाः । न हि भ्रान्तिमति मालाक्रमनियमोऽस्ति युगपदपि भिन्नकर्तृकाणां जाय-
मानत्वात् । भ्रान्तेरतिशयः शब्दोपनीतप्रकर्षा भ्रान्तिरिति स्वकार्यभूतं वितर्कमा-
दाय प्रतीयमानो विपर्ययहेतुर्भ्रमान्तरानुबन्धी ।।</p>
<p>तत्र भ्रान्तिमान् यथा---</p>
<lg><l>'कपोले मार्जारः पय इति कराँल्लेढि शशिन-
स्तरुच्छिद्रप्रोतान्बिसमिति करी संकलयति ।</l>
<l>रतान्ते तल्पस्थान्हरति दयिताप्यंशुकमिति
प्रभामत्तश्चन्द्रो जगदिदमहो विभ्रमयति ।। ११४ ।।'</l></lg>
