<pb n="597"/>
स्थायिभावस्तदीयावयवदर्शनादिभिरुद्दीपनविभावैरुद्दीप्यमानः समुत्पन्नेषु
वागारम्भानुमेयेषु हर्षरोमोद्गमखेदगद्गदादिषु व्यभिचारिषु निष्पद्यमानोऽ-
द्भ‍ुत इत्युच्यते ।।</p>
<lg><l>'इदं मघोनः कुलिशं धारासंनिहितानलम् ।</l>
<l>स्मरणं यस्य दैत्यस्त्रीगर्भपाताय कल्पते ।। ७१ ।।'</l></lg>
<p>अत्र महेन्द्रकुलिशाद्धारासंनिहितानलादालम्ब१नविभावात्स्मर्यमाणा-
दपि दैत्यस्त्रीणामुत्पन्नो भ२यस्थायिभावस्तद्विदीर्णदानवमरणस्मरणादिभि-
रुद्दीपनविभावैरुद्दीप्यमानः स्व३गर्भपातादिभिरनुभावादिभिस्तदनुमितैश्च
स्वेदस्तम्भवेपथुप्रभृतिभिर्व्यभिचारिभिः संसृज्यमानो भयानकरसरूपेण
निष्पन्नः केनचिदाख्यायमानोऽपि भयानक इत्याख्यायते ।।</p>
<lg><l>'पायं पायं तवारीणां शोणितं पाणि४संपुटैः ।</l>
<l>कौणपाः सह नृत्यन्ति कबन्धैरन्त्र/?/भूषणाः ।। ७२ ।।'</l></lg>
<p>अत्रालम्बनविभावभूतेभ्यः कौणपेभ्यः कस्यचिद्रिपु५जयशंसिनः पुंस
उत्पन्नो जुगुप्सास्थायिभावः शिरश्छेदविगलद्रुधिरघारापरिप्लुतप्रण६र्ति-
तकबन्धकौणपान्त्र/?/भूषणशोणितपानादिभिरुद्दीपनविभावैरुद्दीप्यमानः समु-
त्पन्नेषु वा७गारम्भानुमेयेषु भयावेशशङ‍कावहित्थादिषु व्यभिचारिषु निष्पन्नो
बीभत्स इति निगद्यते ।।</p>
<lg><l>'इदमम्लानमानाया लग्नं स्तनतटे तव ।</l>
<l>छाद्यतामुत्तरीयेण नवं नखपदं सखि ।। ७३ ।।'</l></lg>
<!-- NOTES pg=597!-->
१. 'संनिहितानलालम्बन' ख. २. 'भयस्थायिभावः' क.ख. ३. 'सगर्भपा-
तादिभिः' ध. ४. 'करसम्पुटैः' क.ख. ५. 'रिपुविजयाशंसिनः' ख. ६. 'प्रवर्तित'
ख. ७. 'व्यभिचारादिषु' क.
