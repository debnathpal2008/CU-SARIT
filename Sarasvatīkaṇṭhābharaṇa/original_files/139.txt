<pb n="139"/>
<p>अत्रापन्न: शत्रुरभियातव्य इति नीतिः, तच्च मानिनो ह्रिये भव-
ती१तिविरुद्धमपि उद्धतपुरुषभाषितत्वान्न दुष्यतीति गुणत्वम् ।</p>
<p><q>अर्थशास्त्रेति</q> । उद्धतपुरुषभाषितत्वादिति । पूर्वपक्षतया सिद्धान्तोपोद्धात-
त्वादित्यर्थः ।।</p>
<p>कामशास्त्रविरुद्धस्य यथा---</p>
<lg><l>'दोलातिप्रेरणत्रस्तवधूजनमुखोद्गतम् ।</l>	
<l>कामिनां लयवैषम्याद्गेयं रागमवर्धयत् ।। २०४ ।।'</l></lg>
<p>अत्र त्रासतो लयवैषम्येण गेयस्य रागहेतुत्वेऽपि कामिनीमुखोद्गी-
र्णत्वाद्रागविवर्धनत्वेन गुणत्वम् ।।</p>
<p><q>कामशास्त्रेति</q> । लयवैषम्यादिति गीतस्य कलाप्रकथनात्तस्य च विषमलय-
स्यारञ्जकत्वात्कथं रागवर्धनमिति दूषणं दोलागतागतत्रस्तकामिनीगीतप्रभावोक्तेश्चम-
त्कारित्वात्तिरोधीयत इति गुणभावं च नीयते । भावान्तरालवर्ती कामो लयः ।।</p>
<b><lg><l>इत्थं गुणाश्च दोषाश्च काव्ये दोषगुणाश्च ये ।</l>
<l>आख्यातास्ते स्फुटं संप्रत्यलंकारान्प्रचक्ष्महे ।। १५७ ।।</l></lg></b>
<p>ननु गुणैरेव शब्दार्थयोः सनाथीकरणे किमलंकारविवेचनप्रयासेनेत्यत आह---</p>
<b><lg><l>युवतेरिव रूपमङ‍ग काव्यं स्वदते शुद्धगुणं तदप्यतीव ।</l>
<l>विहितप्रणयं निरन्तराभिः सदलंकारविकल्पकल्पनाभिः ।। १५८ ।।</l></lg></b>
<p><q>युवतेरिति</q> । अङ‍गेत्याक्षेपसंबोधने । अलंकारसाहित्यबुद्धिसंगतिः प्रणयः ।।</p>
<p>विकल्पो विशेषस्तर्हि किमुत्तरसिद्धौ पूर्वेणेति न्यायेन त्यज्यन्तां गुणा इत्यत आह---</p>
<lg><l>यदि भवति वचश्च्युतं गुणेभ्यो
वपुरिव यौवनबन्धमङ‍गनायाः ।</l>
<l>अपि जनदयितानि दुर्भगत्वं
नियतमलंकरणानि संश्रयन्ते ।। १५९ ।।</l></lg>
<p><q>यदि भवतीति</q> । विवृतमेतत् ।।</p>
<!-- NOTES pg=139!-->
१. 'तोऽति' मूलपुस्तकपाठः.
