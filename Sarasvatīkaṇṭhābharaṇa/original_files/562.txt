<pb n="562"/>
<b><lg><l>प्रपूर्वको वसिर्ज्ञेयः कारितान्तःप्र१मापणे ।</l>
<l>तूष्णीं प्रवासयेदेनमिति वृद्धानुशासनात् ।। ७३ ।।</l></lg></b>
<b><lg><l>अभूतोत्पादनायां कृञ् दृष्टः कुरु घटं यथा ।</l>
<l>दृष्टश्चोच्चारणे चौरंकारमाक्रोशतीतिवत् ।। ७४ ।।</l></lg></b>
<b><lg><l>दृष्टोऽवस्थापनेऽश्मानमितः कुरु यथोच्यते ।</l>
<l>अभ्यञ्जनेऽपि च यथा पा२दौ मे स४र्पिषा कुरु ।। ७५ ।।</l></lg></b>
<b><lg><l>मूर्च्छाविलापौ कुरुते कुरुते साहसे मनः ।</l>
<l>करोति चि५त्तं दुःखेन योऽसौ करुण उच्यते ।। ७६ ।।</l></lg></b>
<b><lg><l>भुजिः पालनकौटिल्याभ्यवहारानुभूतिषु ।</l>
<l>भुनक्ति भुग्नो भूङ्क्तेऽन्नं भूङ्क्ते सुखमितीष्यते ।। ७७ ।।</l></lg></b>
<b><lg><l>समीचीनार्थसंपूर्वात्ततो घञ्‌प्रत्यये सति ।</l>
<l>भावे वा कारके वापि रूपं संभोग इष्यते ।। ७८ ।।</l></lg></b>
<b><lg><l>स पा६लनार्थः पूर्वानुरागानन्तर उच्यते ।</l>
<l>उत्पन्ना हि रतिस्तास्मिन्नानुकूल्येन पाल्यते ।। ७९ ।।</l></lg></b>
<b><lg><l>स मानानन्तरं प्राप्तः कौटिल्यार्थं विगाहते ।</l>
<l>स्वतोऽपि कुटिलं प्रेम किं नु७ मानान्वये सति ।। ८० ।।</l></lg></b>
<b><lg><l>प्रवासानन्तरे तस्याभ्यवहारार्थतेष्यते ।</l>
<l>तत्र ह्युपोषितैरन्नमिव निर्विश्यते रतिः ।। ८१ ।।</l></lg></b>
<b><lg><l>करुणानन्तरगतोऽनु८भावार्थः स कथ्यते ।</l>
<l>विस्त्र९म्भवद्भिरस्मिन्हि सुख१०मेवानुभूयते ।। ८२ ।।</l></lg></b>
<!-- NOTES pg=562!-->
१. अन्तःप्रमापणमाभ्यन्तरो वधः. २. मे पादौ सर्पिषाभ्यञ्जयेत्यर्थः. ३. 'पादौ मे कुरु सर्पिषा क. ख.' ४. 'कुरुते साहसं मनः' क. ख. ५. 'करोति दुःखं चित्तेन' क. ख. ६. 'स पावनार्थः' क. ७. 'किमु मानान्वये सति' क. ८. 'ऽनुभावार्थः स कथ्यते' क.ख.
९. 'विश्रम्भवद्भिः' क.ख.ग. १०. 'मुखमेवानुभूयते' घ. 
