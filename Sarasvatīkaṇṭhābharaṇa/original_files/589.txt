<pb n="589"/>
<l>यानि त्रीणि कुतो१मुखान्यपि पदान्यासन्खरायोधने
यद्वा कौशलमिन्द्रसूनुद२मने तत्राप्यभिज्ञो जनः ।। ४८ ।।'</l></lg>
<p>अत्र यद्यपि सोल्लुण्ठदोषकीर्तनादिभिर्जुगुप्सा निष्यद्यते तथापि न
तया स्वनिष्पत्तिहेतुरसूया संकीर्यते ।।</p>
<b><lg><l>ईर्षामाहुः समानेषु मानदानाद्यम३र्षणम् ।। १५५ ।।</l></lg></b>
<p>तद्रूपेण रसस्य प्रकर्षो यथा---</p>
<lg><l>'हुं४ णिल्लज्ज समोसर तं च्चिअ५ अणुणेसु जाइ दे एअं ।</l>
<l>पाअ६ग्गंगुट्ठालत्तएण तिलअं विणिम्मविअं ।। ४९ ।।'</l></lg>
<lg><l>[हुं निर्लज्ज समपसर तामेवानुनय यस्यास्त एतत् ।</l>
<l>पादाग्राङ‍गुष्ठालक्तकेन तिलकं विनिर्मितम् ।।]</l></lg>
<p>अत्र कस्याश्चित् प्रेयसि सपत्नीं प्रसादयितुं गते तन्मानममृष्यमा-
णायाः समुत्पन्नेर्ष्या प्रियानुनयादिभिर्भृशायमानतया निष्पन्नालक्तकतिल-
कानुमेयैस्तत्पादपतनादिभिरुद्दीप्ता हुंकाराक्षेपभर्त्सनप्रतिभेदाविनाभूतैर्भ्रू-
भङ‍गताडनाङ‍गक्षेपवेपथुस्वेदगद्गदादिभिः संसृज्यमाना प्रकृष्यते ।।</p>
<b><lg><l>विषादश्चेतसो ग्लानिरुपायाभावनाशयोः ।</l></lg></b>
<p>तद्रूपेण रसस्य प्रकर्षो यथा---</p>
<lg><l>'व्यर्थं यत्र कपीन्द्रसख्यमपि मे क्लेशः७ कपीनां वृथा
प्रज्ञां जाम्बवतोऽपि यत्र न गतिः पुत्रस्य वायोरपि ।</l>
<l>मार्गं यत्र न विश्वकर्मतनयः कर्तुं नलोऽपि क्षमः
सौमित्रेरपि पत्रि/?/णामविषयस्तत्र प्रिया क्वापि मे ।। ५० ।।'</l></lg>
<!-- NOTES pg=589!-->
१. 'त्रीण्यकुतोमुखानि' क., 'त्रीण्यकुतोभयानि' क. टिप्पण्याम्, 'त्रीणि कुतोसु-
खानि' ख. २. 'इन्द्रसूनुदलने' ग.घ. ३. 'मानदानाद्यमर्षणात्' ग. ४. 'हुम्' घ.
नास्ति. ५. 'विअ' ख. ६. 'पाअग्ग' ख. ७. 'वीर्य हरीणां वृथा' क.ख.
