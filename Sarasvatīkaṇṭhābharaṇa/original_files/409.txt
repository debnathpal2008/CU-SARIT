<pb n="409"/>
<p>वैधर्म्यवती यथा---</p>
<lg><l>'प्रहितः प्रधनाय माधवानहमाकारयितुं महीभृता ।</l>
<l>न परेषु महौजसश्छलादपकुर्वन्ति मलिम्लुचा इव ।। १६ ।।'</l></lg>
<p>अत्र सत्युपमाने सत्युपमेये सत्यपि चेवशब्दे महौजसां मलिम्लु-
चानां च योऽयं छलापकरणं नाम वस्तुधर्मः स उपमान एव नकारेण
नियम्यत इति वैधर्म्यवतीनामेयं वाक्यार्थोपमासु वाक्योपमाभक्तिः ।।</p>
<comm><p><q>प्रहित इत्यादि</q> । अयं विविध उच्यतासदृशोपमविशेषगुणे(?) इहान्य-
रूपैः साम्येऽपि वाच्यधर्म उपमान एव निषेधेन नियमित इति वैधर्म्यम् ।
तद्वतीयमुपमा ।</p></comm>
<p>प्रपञ्चोपमाया अष्टविधत्वमाह---</p>
<b><lg><l>यत्रोक्तिभङ‍ग्या वाक्यार्थे सादृश्यमवगम्यते ।</l>
<l>वाक्यार्थयोर्विस्तरतः सा प्रपञ्चोपमेष्यते ।। १९ ।।</l></lg></b>
<comm><p><q>यत्रेति</q> । वाक्यार्थे वचनभङ‍ग्या यत्र वाक्यार्थयोर्विस्तरेण सादृश्यं ज्ञायते सा
प्रपञ्चोपमा ।।</p></comm>
<p>तस्या विभागमाह---</p>
<b><lg><l>सा तु प्रकृतरूपा स्याद्रूपेण विकृता तथा ।</l>
<l>तयोः प्रकृतरूपा सा विज्ञेया च चतुर्विधा ।। २० ।।</l></lg></b>
<b><lg><l>स्यात्समस्तोपमा तद्वदेकदेशोपमा परा ।</l>
<l>मालोपमा तृतीया स्याच्चतुर्थी रसनोपमा ।। २१ ।।</l></lg></b>
<comm><p><q>सेति</q> । प्रकृतरूपं साहजिकं विकृतं रूपमौपाधिकम् ।।</p></comm>
<p>तासु समस्तोपमा यथा---</p>
<lg><l>'अलिवलयैरलकैरिव कुसुमस्तबकैः स्तनैरिव वसन्ते ।</l>
<l>भान्ति लता ललना इव पाणिभिरिव किसलयैरधिकम् ।। १७ ।।'</l></lg>
