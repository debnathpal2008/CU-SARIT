<pb n="120"/>
<b>विशेषस्त्विति</b> । उपमेयांशे विशेष१विशेषणमुपादाना(?)दुपमानविशेषणात्प्रती-
यते । शतह्रदा विद्युत् । उपमानत्वेनाविवक्षितत्वादित्यापाततः । उपमानविशेषणानां
यावत्प्रतीति न ग्रहणमिति प्रकाशयितुं पारमार्थिकस्त्वयं सिद्धान्त इत्याह---<b>यदि
वेति</b> । उपमानधर्मस्याधिकस्योद्धाटनमभिधानं तस्यानु पश्चान्मानं ज्ञानम् ।
कथमेतदित्याह---<b>इ२ति प्रसिद्धेरिति</b> ।।</p>
<b><lg><l>यदा तीव्रप्रयत्नेन संयोगादेरगौरवम् ।</l>
<l>न च्छन्दो३भङ‍ग इत्याहुस्तदा दोषाय सूरयः ।। १२३ ।।</l></lg></b>
<p>यथा---</p>
<lg><l>'जह ण्हाउं ओइण्णे अब्भन्तमुल्हासिअमंसुअद्धन्तम् ।</l>
<l>तह अ ण्हाआ सि तुमं सच्छे गोलाणईतूहे ।। १६६ ।।'</l></lg>
<lg><l>[यथा स्नातुमवतीर्णे आर्द्रीभूतमुल्लासितमुंशुकार्धान्तम् ।</l>
<l>तथा च स्नाता भवसि त्वं स्वच्छे गोदानदीतीर्थे ।।]</l></lg>
<p>अत्र द्वितीयैकादशत्रयोविंशतिवर्णानां संयोगपरत्वाद्ग‌ुरुत्वेऽपि ण्हाल्हा-
दिसंयोगस्य तीव्रप्रयत्नोच्चारणेन पू४र्वलघुत्वे न छन्दोभङ‍ग इति गुणत्वम् ।।</p>
<p><q>यदेति</q> । प्रयतनं प्रयत्नः स्थानकरणव्यापारस्तस्य तीव्रत्वमुद्रेकस्तत एव हि
पिण्डाक्षरादीनामकठोरत्वमाभासते । आदिग्रहणादिव५हिकारौ सानुस्वारौ च केवलौ
पदान्ते वर्तमानौ तत्तद्भाषाविषयेऽवसेयौ । क्वचिदेव हि वर्णे तथावभासते न तु
सर्वत्र । तदुपलक्षणमेव 'रह वंजणसंजोए' [ 'रहौ व्यञ्जनसंयोगे' ] इत्यादिकं
छन्दोविचितौ दर्शितम् । <b>जहेति</b> । स्नातुमवतीर्णे त्वयि अंशुकार्धमुद्भ्रष्टं सदब्भ-
न्तमार्द्रोभूतं यथा चल६त्वं स्थितेस्तथावगम्यते न त्वन्तर्जलं जलकेलिस्थानमवतीर्ण
इत्यभिप्रायशेषः । कथमन्यथा गोदावरीनद्याः स्वच्छं जलं दृश्यते इति । तूहं
तीर्थम् । अत्र द्वितीयैकादशादिस्थानेषु यद्यपि संयोगात्पूर्वभावे गुरुत्वं विद्यते
<!-- NOTES pg=120!-->
१ इति मूले पाठः. २. 'विशेषादिति' इत्यादर्शपाठः. ३. 'भङ‍गमप्याहुः' क. 
४. 'पुनर्लघु' ग. ५. 'इहिकारा विन्दुजुआ' इति प्राकृतपिङ‍गलोक्त्या 'इकारहिकारौ' 
इति; 'इहिकारौ' इति वा पाठः. ६. 'लब्धम्' स्यात्.
