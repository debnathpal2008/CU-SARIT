<pb n="108"/>
<p>यथा---</p>
<lg><l>'हन्यते सा वरारोहा स्मरेणाकाण्डवैरिणा ।</l>
<l>हन्यते चारुसर्वाङ‍गी हन्यते मञ्जुभाषिणी ।। १५६ ।।'</l></lg>
<p>अत्र हन्यते हन्यत इति शब्दपुनरुक्तं चारुसर्वाङ‍गी वरारोहेत्यर्थ-
पुनरुक्तं तदुभयमप्यनुकम्पाद्यतिशयविवक्षायामदोष इति गुणत्वम् ।।</p>
<p><q>अनुकम्पेति</q> । संभ्रमादौ यावद्बोधमित्यादिना पदद्विरुक्त्‍यादेरनुमतत्वान्न दोष-
त्वम् । अभिप्रायव्यञ्जननैयत्येन प्रकृतिपोषानुगुणतया गुणत्वम् । तथाहि---हन्यत
इत्यादौ हन्यत इति यद्यप्यभिधेयतात्पर्यमिति शब्दपुनरुक्तजातीयं भवति, यद्यपि
च वरारोहेत्यभिधाय चारुसर्वाङ‍गीत्यभिन्नाभिधेयतात्पर्यं पर्यायरूपत्वादर्थपुनरु-
क्तजातीयम्, तथापि विरहवेदनादूनायामनुकम्पातिशयादसकृदुपादानमहिरहिर्बु-
ध्यस्वेति लोकानुसारात् । अनुकम्पाभयाद्यस्य हि तादृशी पदद्विरुक्तिरभिप्रायविशे-
षार्थनिष्पादितया गुणकक्षाधिरोहणक्षमैवेत्याशयवान्व्याचष्टे---<b>तदुभयमपीति</b> ।।</p>
<b><lg><l>पदानां व्युत्कमो यत्र क्रमेण व्युत्कमेण वा ।</l>
<l>तव्द्याकीर्णं विदुस्तस्य न दोषः क्वापि तद्यथा ।। ११६ ।।</l></lg></b>
<lg><l>'जुगुप्सत स्मैनमदुष्टभावं मैवं भवानक्षतसाधुवृत्तः ।</l>
<l>इतीव वाचो निगृहीतकण्ठैः प्राणैररुध्यन्त महर्षिसूनोः ।। १५७ ।।'</l></lg>
<p>अत्र 'मा स्म जुगुप्सत' इति वक्तव्ये 'जुगुप्सत स्मैनमदुष्टभावं मैवम्'
इति पदव्यतिक्रमस्य 'व्यस्तेऽपीच्छन्ति केचित्' इति लुङ्लङो/?/र्वि-
शेषलक्षणत्वाद्ग‍ुणत्वम् ।।</p>
<p><q>पदानामिति</q> । एकस्मिन् वाक्ये पदानामुचितसंनिवेशविपर्यासः क्रमभ्रंशः ।
स द्विधा भवति---पूर्वापरभावनियतानां तादृशक्रमप्रच्यावनेन वा । यथा बहुतृण-
मित्यन्योऽर्थः, तृणं बह्वित्यन्यः । पूर्वापरनियमशून्यानामिति तादृगुच्चारणविपर्यासेन
वा । यथा कपालमनुलिम्पति, दुकूलं परिदधातीत्यत्र क्रमनियमोऽभिमतः । अनु-
लिम्पति कपालम्, परिदधाति वस्त्रमित्यपि कृतेन तस्यैवार्थस्य लाभात् । यदा तु
कपालं परिदधाति दुकूलमनुलिम्पतीति क्रियते तदा भवति संनिधिविपर्यासस्तदे-
तव्द्याकीर्णसंकीर्णयोस्तुल्यं, तदिदमुक्तम्---<b>क्रमेण व्युत्क्रमेण वा</b> । ननु 'स्मोतरे
