<pb n="082"/>
<p>अत्र मैत्र्या/?/दिपदानां शास्त्रार्थसव्यपेक्षत्वाद्गाम्भीर्यम् ।।</p>
<p><q>शास्त्रार्थ इति</q> । एकपुरुषार्थप्रयोजनकपदार्थव्युत्पादनं विधिनिषेधव्युत्पत्ति-
फलकं शास्त्रं तदर्थसव्यपेक्षत्वम् । तदुक्तप्रक्रियानिरूपणाधीननिरूपणत्वं वाक्यार्थस्य
गाम्भीर्यम् । मैत्रीकरुणामुदितोपेक्षा इति चतस्त्रश्चित्तसंमार्जनाः । अविद्यास्मितारा-
गद्वेषाभिनिवेशाः पञ्च क्लेशाः । चित्तवृत्तिनिरोधो योगः; स एव व्युत्थानहेतुभिर-
नास्कन्दनीयः सबीजः । सत्त्वं प्रधानम्, पुरुषश्चिद्रूपस्तयोर्भेदः प्रथाख्‍यातिरिति
सांख्यप्रक्रिया । अत्र मैत्र्र्यादिपदानामिति । वाक्यार्थस्यैव यथोक्तरूपत्वे तत्प्रतिपा-
दकपदानामवश्यं तथाभावो भवतीति वैशेषिकाद्भेदो वक्ष्यते ।।</p>
<b><lg><l>विस्तरोऽर्थविकासः स्यात्</l></lg></b>
<p>यथा---</p>
<lg><l>'संग्रामाङ्गणमागतेन भवता चापे समारोपिते
देवाकर्णय येन येन सहसा यद्यत्समासादितम् ।</l>
<l>कोदण्डेन शराः शरैररिशिरस्तेनापि भूमण्डलं
तेन त्वं भवता च कीर्त्तिरनघा कीर्त्या च सप्ताब्धयः ।। ११५ ।।'</l></lg>
<p>अत्र विपक्षवधात्सप्ताब्धिव्यापिनी कीर्तिरर्जितेत्येतावतोऽर्थस्य ब१हु-
विधं विकासितत्वाद्विस्तरः ।।</p>
<p><q>विस्तर इति</q> । वाक्यार्थस्य पल्लवभूततत्तत्सहृदयचमत्कारिविशेषप्रसारणं संवृ-
तविवृतपटवत् विस्तराख्यो गुणः । विस्तर इव विस्तरः शब्दप्रपञ्चवदित्यर्थः ।
अन्यथा विस्तार इति स्यात् । संग्रामाङ्गणेत्यादौ तु शत्रुशिरश्छेदात्सप्ताब्धिव्यापिनी
त्वया कीर्तिरार्जितेत्येतावान्वाक्यार्थो लौकिकसाधारणतया च चमत्कारास्पदमिति
संग्रामाङ्गणसंगतिरेव न तथा यथा वीरमात्रस्योचिता तत्रापि चापसमारोपणमिति
काप्युत्साहशक्तिः । अत एव बलवदाश्रयप्रसक्तलुण्टाकवधेन यदवसितं तेनैव तदा-
सादितमिति सोपस्कारकर्तृकर्मप्रपञ्चेन विकासनमेव काव्यपदवीप्राप्तिबीजम् । तदि-
दमाह---बहुविधं विकासितत्वादिति । नात्र शब्दविकासाधीनः प्रकर्ष इति शब्द-
विस्तराद्भेदः ।।</p>
<b><lg><l>संक्षेपस्तस्य संवृतिः ।। ८५ ।।</l></lg></b>
<!-- NOTES pg=082!-->
१. 'बहुधा' क.
