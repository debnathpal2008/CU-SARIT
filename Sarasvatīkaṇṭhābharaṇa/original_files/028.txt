<pb n="028"/>
<lg><l>[शैलसुतारुद्धार्धं मूर्धाबद्धभुग्नशशिलेखम् ।</l>
<l>शीर्षपरिष्ठितगङ्गं संध्याप्रणतं प्रमथनाथम् ।।]</l></lg>
<p>क्रियापदाभावादशरीरमिदम् ।।</p>
<p><q>क्रियापदेति</q> । क्रियेत्युपलक्षणम्। प्रधानपदहीनमिति बोद्धव्यम् । प्रधाना-
विमर्शे हि वाक्यशरीरमेव न निष्पन्नं स्यात् ।। शैलेति । वाक्ये क्रियाप्रधानमिति
दर्शने तत्पदानुपादानादत्र प्रधानाविमर्शः। शैलसुतयावरुद्धमर्धं यस्य । मुद्धाणो
मूर्धा तत्राबद्धा भुग्ना शशिलेखा येन । शीर्षे प्रतिष्ठा गङ्गा येन । यश्च संध्यायै
प्रणतस्तं प्रमथनाथं प्रमथा गणास्तेषां नाथम् । कर्मविभक्तेः क्रियामन्तरेणाचरितार्थ-
त्वात्क्रियाया नमस्काररूपाया व्यभिचारेणार्थापत्तिविषयतानुपपत्तेरिति । अस्यां च
गाथायां स्त्रीमयव्यापाररूपता भगवतः प्रतीयते इति रहस्यमाराध्या मन्यन्ते ।।</p>
<p>गुणभङ्गद्वारकदोषनिरूपणावसरोऽयमित्याशयवानाह---</p>
<b><lg><l>गुणानां दृश्यते यत्र श्लेषादीनां विपर्ययः ।। २८ ।।</l></lg></b>
<b><lg><l>अरीतिमदिति प्राहुस्तत्रि/?/धैव प्रचक्षते ।</l>
<l>शब्दार्थोभययोगस्य प्राधान्यात्प्रथमं त्रिधा ।। २९ ।।</l></lg></b>
<b><lg><l>भूत्वा श्लेषादियोगेन पुनस्त्रेधोपजायते ।</l>
<l>अत्र यः श्लेषसमता सौकुमार्यविपर्ययः ।। ३० ।।</l></lg></b>
<b><lg><l>शब्दप्रधानमाहुस्तमरीतिमतिदूषणम् ।</l></lg></b>
<p>तत्र---</p>
<b><lg><l>विपर्ययेण श्लेषस्य संदर्भः शिथिलो भवेत् ।। ३१ ।।</l></lg></b>
<p>यथा---</p>
<lg><l>'आलीयं मालतीमाला लोलालिकलिला मनः ।</l>
<l>निर्मूलयति मे मूलात्तमालमलिने वने ।। ४१ ।।'</l></lg>
<p>अत्र भिन्नानामपि पदानामेकपदता प्रतिभासहेतुरनतिकोमलो बन्ध-
विशेषः श्लेषः । तद्विपर्ययेण शब्दप्रधानोऽयं श्लेषविपर्ययः ।।</p>
