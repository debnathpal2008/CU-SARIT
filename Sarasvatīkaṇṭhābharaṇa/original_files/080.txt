<pb n="080"/>
<b><lg><l>अदारुणार्थपर्यायो दारुणेषु सुशब्दता ।। ८३ ।।</l></lg></b>
<p>यथा---</p>
<lg><l>'देवव्रते वाञ्छति दीर्घनिद्रां द्रोणे च कर्णे च यशोऽवशेषे ।</l>
<l>लक्ष्मीसहायस्य तवाद्य वत्स वात्सल्यवान्द्रौणिरयं सहायः ।। १११ ।।'</l></lg>
<p>अत्र मुमूर्षामरणादीनां दारुणार्थानां दीर्घनिद्रां वाञ्छति यशोऽव-
शेष इत्यादिभिः सुशब्दैः पर्यायेण भणनं सुशब्दता । सा च मुख्या-
र्थव्यतिक्रमस्य वाक्यार्थत्वान्न शब्दगुणः ।।</p>
<p><q>अदारुणेत्यादि</q> । झटित्यातङ्कदायी दारुणस्तस्य साक्षादभिधाने विवक्षितप्र-
तीतिस्खलनखेदसंभवात्तदुपनीतस्य वस्तुनस्तदध्यासान्तरितस्य वाक्यार्थत्वादिति ।
सर्वत्रैव हि लक्षणायामर्थाध्यासोऽङ्गीक्रियते । लौकिकी चेयं लक्षणेति न प्रयोजन-
गवेषणमपीति । सुगममुदाहरणम् ।।</p>
<b><lg><l>व्याजावलम्बनं यत्तु स समाधिरिति स्मृतः ।</l></lg></b>
<p>यथा---</p>
<lg><l>'दर्भाङ्कुरेण चरणः क्षत इत्यकाण्डे
तन्वी स्थिता कतिचिदेव पदानि गत्वा ।</l>
<l>आसीद्विवृत्तवदना च विमोचयन्ती
शाखासु वल्कलमसक्तमपि द्रुमाणाम् ।। ११२ ।।'</l></lg>
<p>अत्र गमने सति प्रियजनावलोकनाभिलाषिण्याः शकुन्तलाया
दर्भाङ्कुरचरणक्षतिवल्कलव्यासङ्गादिव्याजावलम्बनं समाधिः ।।</p>
<p><q>व्याजेति</q> । चित्तवृत्तिषु बलादाविर्भवन्तीषु प्रकृतरसौचित्यविरोधिप्रकर्षात्प्र-
कटमनावरणीयासु च यदन्यथा समर्थनं तव्द्याजावलम्बनं प्रस्तुतोचितसमाधाना-
त्मकत्वात् । तथा हि---पूर्वानुरागे त्रपासाध्वसविवशायास्तावन्नायकसमीपादपसर-
णमौचित्यापन्नम् । अनन्तरं तूत्कण्ठातरलितायाः कथमालोकमात्रेणापि कृतार्थः स्या-
दिति परावर्तनम् । तत्र च मौग्ध्यभङ्गशङ्कायां दर्भाङ्कुरक्षतिप्रभृतिव्याजावलम्ब-
नमेव कार्यसर्वस्वभाभासत इति ।।</p>
