<pb n="715"/>
<lg><l>आश्लिष्टं श्लथभावां तु पुराणच्छायमाश्रिताम् ।</l>
<l>मधुरां सुकुमा१रां च पाञ्चालीं कवयो विदुः ।।</l></lg>
<lg><l>माधुर्यमपि वाञ्छन्त; प्रसादं च सुभेधसः ।</l>
<l>समासवन्ति भूयांसि न पदानि प्रयुञ्जते ।।</l></lg>
<lg><l>लाटीयावन्त्ययो रीत्योर्मागध्यां च क्वचित्क्वचित् ।</l>
<l>केचिदोजोऽभिधित्सन्तः समस्यन्ति बहून्यपि ।।</l></lg>
<lg><l>प्रतीतशब्दमोजस्वि सुश्लिष्टपद२संधि च ।</l>
<l>प्रसादि स्वभिधानं च यम३कं कृतिना मतम् ।।' इति ।</l></lg>
<p>मा भूदलंकारतुल्यकक्षतया अर्थस्य प्राधा४न्यं शब्दगुणस्य तु श्लाघ्य-
विशेषगुणयोग उदात्तमित्यादेः किमिति प्राधान्यं न भवति दोषगुणा-
नामतीवोल्लेखवत्त्वेन५ प्राधान्यात्६ ।।</p>
<lg><l>सा७ वामनप्रसिद्धिर्लङ्घितनभसो बलिद्विषोऽद्यापि ।</l>
<l>मत्सरिणः खलु लोका मर्माण्येवानुबध्नन्ति ।।</l></lg>
<p>दोषस्य यो गुणीभावः स ततोऽप्यधिकं प्रकाशत इति ।।</p>
<p>शब्दालंकारप्राधानो यथा---</p>
<lg><l>'यच्चन्द्रकोटिकरकोरकभार८भाजि
बभ्राम बभ्रुणि जटापटले हरस्य ।</l>
<l>तद्वः पुनातु हिमशैलशिलानिकुञ्ज-
झा९त्कारडम्बरविरावि सुरापगाम्भः ।। ४६९ ।।'</l></lg>
<!-- NOTES pg=715!-->
१. 'सुकुमारीं च' ख. २. 'सुश्लिष्टपदसंघिता' क., 'सुश्लिष्टपदसंधिमत्त' ख.
३. चायामकं कृतिनां मतम्' क. ख. ४. 'अर्थप्रधानोदारगुणस्य' ख. ५. 'मतीवोल्ले-
खविधित्वेन' क. ख. ६. 'प्र(प्रा)धान्यात्' क. ७. अत्र 'यथा---' इत्यधिकं क.
८. 'कोरकभारभाजि' क., 'कोरकहारभाजि' ख. ९. 'टाङ‍कारडम्बरविरावि' क.,
'प्राकारडम्बरविरावि' ख.﻿
