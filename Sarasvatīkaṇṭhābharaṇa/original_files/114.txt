<pb n="114"/>
<p>यथा---</p>
<lg><l>'दिङ्मातङ‍गघटाविभक्तचतुराघाटा मही साध्यते
सिद्धा सा च वदन्त एव हि वयं रोमाञ्चिताः पश्यत ।</l>
<l>विप्राय प्रतिपाद्यते किमपरं रामाय तस्मै नमो
यस्मादाविरभूत्कथाद्भ‌ुतमिदं यत्रैव चास्तं गतम् ।। १६० ।।'</l></lg>
<p>अत्र 'यथोक्ता मही साध्यते, सिद्धा सा च विप्राय प्रतिपाद्यते
इति वक्तव्ये, येयं वीराद्भ‌ुतरसवशप्रवृत्तेन 'वदन्त एव हि वयं रोमा
ञ्चिताः पश्यत' इति वाक्येन प्रकृतवाक्योक्तेरसमाप्तावेव 'विप्राय
इत्यादिपदविच्छित्तिः सा रसान्तरतिरस्कृतिरित्युच्यते । तया चेदं
वाक्यान्तरसगर्भमपि वाक्यं न दोषाय भवति ।।</p>
<p><q>वाक्यान्तरेति</q> । रसान्तरं रसविशेषः प्रकृतरसानुसंहितो रसस्तेन तिरस्कारो
दोषभावस्य, तस्मिन् सति तथाकृतं वाक्यमिष्टमेव कवीनामुपादानयोग्यमेव अन्यथा
नेष्टं दुष्टमेवेत्यर्थः । तेनायमर्थो भवति---प्रकृतरसतिरोधायकत्वं किल दूषणताबीजं
तदतिरोधानेनैव निवर्तते । प्रत्युत द्वितीयपरिच्छेदे वक्ष्यमाणगर्भादिवाक्ययोजन-
प्रकारसंपत्तावलंकारलाभे गुणत्वं भवति । तथा हि---दिङ्मातङ‍गानां घटया विभक्ताः
पृथगुद्भिद्य व्यवस्थापिताश्चत्वार आघाटा यस्यां सा, तथा तेन 'सप्तद्वीपा वसुमती
साध्यते' इति विवक्षितम् । ये तावद्भरतभगीरथप्रभृतयः प्रथितप्रतापातिशयास्तेषां
तद्द‌ूषणपरिनिष्ठितशक्तीनामेकस्यापि समस्तक्षत्र/?/वंशोन्मूलनेन नवखण्डमेदिनीसिद्धौ
नोत्साहशक्तिः श्रवणगोचरतामयासीदिति लोकोत्तरा परशुरामस्योत्साहशक्तिरावेद्यते ।
'सिद्धा सा च' इत्यनेन यावदभिलषितं तावदेव सिद्धमित्यहो विजिगीषुतेति
पूर्ववदेवाभिप्रायः । न चेदसौ सिद्धिमभिसंधाय प्रवृत्तः । अनुपदमेव सा संपन्नेति
चकारेण द्योत्यते । एवमभिहिते 'विप्रा१य' इत्यादिकमस्ति वाक्यशेषभूतम्,
तद्विच्छिद्यैव मध्ये 'वदन्त एव हि वयं रोमाञ्चिताः' इति वाक्येन सगर्भता, सा
न दोषाय । अनेन हि वाक्येन लोकोत्तरवस्तुभावनात्मकविभावसंपत्तौ प्रादुर्भवन्
वक्तुमभिमतो रसो व्यज्यते । स च वीरानुसंधानहेतुर्वीराद्भ‌ुतयोः समानभूमि-
कयोरन्योन्यानुगमनेन प्रतिकूलता विरहता । तत्र यथा शृङ‍गाररौद्रबीभत्सानामेक-
<!-- NOTES pg=114!-->
१. 'ऽभिप्राये' इत्यादर्शे पाठ आसीत्.
