<pb n="147"/>
<p>नात्युत्तमभूमिकास्थोत्तमपात्रप्रयोज्या संस्कृतपैशाची साधारणी यथा---</p>
<lg><l>'चम्पककलिकाकोमलकान्तिकलापाथ दीपितानङ‍गी ।</l>
<l>इच्छति गजपतिगमना चपलायतलोचना लपितुम् ।। ८ ।।'</l></lg>
<p>एवं संस्कृतापभ्रंशादिसाधारण्यः प्राकृतादिभाषान्तरसाधारण्यश्च
द्रष्टव्याः ।।</p>
<p><q>नात्युत्तमेति</q> । अनङ‍गस्येयमानङ‍गी ।।</p>
<p>वक्तृविषयौचित्यादिप्रयोज्या मिश्रा यथा---</p>
<lg><l>'जयति जनताभिवाञ्छितफलप्रदः कल्पपादपो गिरिशः ।</l>
<l>जअइ अ तमल्लिअन्ती गिरितनया पणइकप्पलआ ।। ९ ।।'</l></lg>
<lg><l>[जयति च तमालीयमाना गिरितनया प्रणयिकल्पलता ।]</l></lg>
<p>एवं भाषान्तराणामपि मिश्रीभावो द्रष्टव्यः ।।</p>
<p><q>वक्तृविषयेति</q> । यदोत्तमादिषु नानावक्तृभिरेका काव्यसमस्या क्रियते, भिन्न-
भाषोचितवर्णनीयविषयं वा काव्यमेकमुपक्रम्यते, यदा वा शक्तिनिरूपणाय कवेरेव
नानाभाषामयं काव्यमारब्धं स्यात्, तदा कथं नालंकारपदवीमध्यास्ते । अत
आह---मिश्रेति । तमल्लिअन्ती तमालीयमाना ।।</p>
<p>दुर्विदग्धादिपात्रप्रयोज्या संकीर्णा यथा---</p>
<lg><l>'अकटगुमटी चन्द्रज्योत्स्ना कलं किल कोइलो
लवइ अ मुहुर्याम्यो वायुर्निवाअर वाइ अ ।</l>
<l>अवि सखि अला रक्ताशोकस्तवापि मनोमुदे
न कज न कजं मानेनाद्य प्रियं प्रतिजाहुदा ।। १० ।।'</l></lg>
<p>सोऽयं संस्कृतमहाराष्ट्रापभ्रंशयोगस्तिलतण्डुलवत्संकीर्णा जातिः ।
एवं प्राकृतापभ्रंशसंकरोऽपि द्रष्टव्यः ।।</p>
<p><q>दुर्विदग्धादीति</q> । नागरकभावमवाप्तस्तद्भ‌ूमिकामवलम्बमानो दुर्विदग्धः ।
आदिपदात्पूर्वोक्ताः समस्यादयः । अकटमाश्चर्यम् । गुमटी मनोज्ञा । आस्फालि-
तखङ‍गस्येव स्फुरणे लवइ इति महाराष्ट्रदेशी । तथा च प्रयोगः---'लवइ अ
