<pb n="083"/>
<p>यथा---</p>
<lg><l>'श्रूयतां धर्मसर्वस्वं श्रुत्वा चैवावधार्यताम् ।</l>
<l>आत्मनः प्रतिकूलानि प१रेषां न समाचरेत् ।। ११६ ।।'</l></lg>
<p>अत्र शास्त्रे विस्तरप्रतिपादितस्य धर्मस्य श्लोकार्धेनोक्त२त्वादयमर्थ-
संकोचः संक्षेपः ।।</p>
<p><q>संक्षेप इति</q> । तस्येत्यर्थस्य समासे गुणीभूतस्यापि बुध्द्या विभज्य परामर्शः ।
यथा---'अथ शब्दानुशासनम् । केषां ? शब्दानामि'ति । अशेषविशेषोपग्राहक-
पुरस्कारेण वाक्यार्थस्याभिधानं विवृतसंवृतपटवत्संक्षेपः ।। श्रूयतामिति । अत्र
तेन तेन विशेषेण विस्तरतः प्रतिपादयितव्यस्य धर्मस्य यत्किंचिदात्मनः प्रतिकू-
लमन्यस्य नाचरणीयमिति सामान्येनाभिधानमप्रवृत्तप्रवर्त‌ने प्रगल्भायमानमतिसु-
न्दरमाभासते । नात्र रचनासंकोचप्रतिष्ठितं काव्यमिति शब्दगुणाद्भेदः ।।</p>
<b><lg><l>शब्दार्थौ यत्र तुल्यौ स्तः संमितत्वं तदुच्यते ।</l></lg></b>
<p>यथा---</p>
<lg><l>'इन्दुर्मूर्ध्नि शिवस्य शैलदुहितुर्वक्रो नखाङ्कः स्तने
देयाद्वोऽभ्युदयं द्वयं तदुपमामालम्बमानं मिथः ।</l>
<l>संवादः प्रणवेन यस्य दलता कायैकतायां तयो-
रूर्ध्वद्वारविचिन्तितेन च हृदि ध्यातः स्वरूपेण च ।। ११७ ।।'</l></lg>
<p>अत्र प्रणवलक्षणस्यार्थस्य तुल्यत्वेन यथावद्विभज्य विनिवेशनं सं-
मितत्वम् ।।</p>
<p><q>शब्दार्थाविति</q> । शब्दस्यार्थौ तयोर्विभज्य विनिवेशनं संमितत्वमिति केचित्,
तन्न । शब्दग्रहणवैयर्थ्यप्रसङ्गात् । द्वित्वाविवक्षाप्रसङ्गाच्च ।</p>
<lg><l>'प३ल्लविअं विअ करपल्लवेहिं पप्फुल्लिअं व मुणहअच्छेहिम् ।</l>
<l>फलिअंमिव पीणपओहरेहिं अज्जाइ लावण्णम् ।।'</l></lg>
<!-- NOTES pg=083!-->
१. 'न परेषाम्' ख.ग. २. 'प्रतिपादितत्वात्' ख.
३. 'पल्लवितमिव करपल्लवाभ्यां प्रफुल्लितगिव मुग्धाक्षिभ्याम् ।
फलितमिव पीनपयोधराभ्यामार्याया लावण्यम् ।।' इति छाया.
