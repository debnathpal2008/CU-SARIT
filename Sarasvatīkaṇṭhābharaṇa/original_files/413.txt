<pb n="413"/>
<comm><p><q>तवेति</q> । हे प्रिये, त्वां कथं नु लभेमहि । कीदृशीम् । पद्मिनीकदम्बे
निलीनां स्थिताम् । मुखेनापि न लाभ इत्याह---तव मुखमिव पद्मम् पद्ममिव
मुखम् । इह प्रथमपक्षे विपर्यासोऽथोभयोपमानोपमेयभावादुभयोपमेयम् ।।</p></comm>
<p>उत्पाद्योपमा यथा---</p>
<lg><l>'उभौ यदि व्योम्नि पृथक्प्रवाहावाकाशगङ‍गापयसः पतेताम् ।</l>
<l>तदोपमीयेत तमालनीलमामुक्तमुक्तालतमस्य वक्षः ।। २३ ।।'</l></lg>
<p>अत्रोपमानार्थमुत्पाद्योपमेयेन प्रतीयमानमभिधीयमानं च सादृश्यम-
भिहितमिति सेयमुत्पाद्योपमानाम विकृतरूपोपमासु प्रपञ्चोपमाभक्तिः ।।</p>
<comm><p><q>उभाविति</q> । उभावित्यादिविवृतोऽयं श्लेषगुणे । इह यद्येते पतेतामित्युपमानता
तस्योत्पाद्यत इतीयमुत्पाद्योपमा । अनेकेषामुपमितेः प्रपञ्चोफ्मात्वम् ।।</p></comm>
<p>अनन्वयोपमा यथा---</p>
<lg><l>'त्वन्मुखं त्वन्मुखमिव त्वद्द‌ृशौ त्वद्द‌ृशाविव ।</l>
<l>त्वन्मूर्तिरिव मूर्तिस्ते त्वमिव त्वं कृशोदरि ।। २४ ।।'</l></lg>
<p>अत्र त्वमेवेदृशी नान्या त्वत्सदृशीत्यनन्वये सति उपमानोपमेयभा-
वविवक्षयैकस्यापि वस्तुनो भेदमुपकल्प्य प्रतीयमानसादृश्यमौपम्येना-
भिहितमिति सेयमनन्वयोपमानाम विकृतरूपोपमासु प्रपञ्चोपमाभक्तिः ।।</p>
<comm><p><q>त्वदित्यादि</q> । विवृतोऽयं लाटानुप्रासे । इहान्या त्वत्सदृशी नेत्युपमानान्तर-
संबन्धाभावोऽनन्वयः । तदुपमितिः कथं तस्या भेदगर्भत्वादत आह---<b>एकस्या-
पीति</b> । तथा चाभेदेऽपि भेदकल्पनाददोषः । औपम्येनोपमायाः, स्वार्थे कः
ष्यञ् । इत्युपमालंकारनिरूपणम् ।।</p></comm>
<p>रूपकालंकारनिरूपणम् ।</p>
<p>रूपकलक्षणमाह---</p>
<b><lg><l>यदोपमानशब्दानां गौणवृत्तिव्यपाश्रयात् ।</l>
<l>उपमेये भवेद्व‌ृत्तिस्तदा तद्रूपकं विदुः ।। २४ ।।</l></lg></b>
<comm><p><q>यदेति</q> । यदोपमानपदानां पद्मादीनामुपमेयेषु मुखादिषु वृत्तिर्बोधकता भवे-
