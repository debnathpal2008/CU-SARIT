<pb n="531"/>
<comm><p><q>शब्दस्येति</q>। शब्दार्थयोः परिपाठ्या भणनं क्रमः । शब्दतदर्थतदुभयभेदात्स
त्रिधेति विभागः ।।</p></comm>
<p>अत्र शब्दपरिपाटी द्विधा---पदतो वाक्यतश्च । तयोराद्या यथा---</p>
<lg><l>'तस्याः प्रवृद्धलीलाभिरालापस्मितदृष्टिभिः ।</l>
<l>जीयन्ते वल्लकीकुन्दस्रगिन्दीवरसंपदः ।। २०७ ।।'</l></lg>
<p>अत्रालापस्मितदृष्टिभिः पदार्थौर्वल्ल१कीकुन्दस्रगिन्दीवरसंपदः पदार्था
जीयन्त इति शब्दपरिपाट्या भणनम्; सेयं पदतः शब्दपरिपाटी
क्रमः ।।</p>
<comm><p><q>तस्या इत्यादि</q> । तस्या आलापस्मितदृष्टिभिर्वचनेषद्धासालोकनैर्वल्लकीकुन्दस्र-
गिन्दीवरसंपदो वीणाकुन्दमालानीलाब्जसंपत्तयो जीयन्ते । कीदृशीभिः । उपचित-
विलासाभिः । अत्र शब्दस्य पदरूपस्य परिपाट्या भणनमिति पदघटितः शाब्दक्रमः ।।</p></comm>
<p>वाक्यतो यथा---</p>
<lg><l>'इन्दुर्मूर्ध्नि शिवस्य शैलदुहितुर्वक्रो नखाङ‍क स्तने
देयाद्वोऽभ्युदयं द्वयं तदुपमामालम्बमानं मिथः ।</l>
<l>संवादः प्रणवेन यस्य दल२ता कायैकतायां तयो-
रूर्ध्वद्वा३रि विचिन्तितेन च हृदि ध्यात४स्वरूपेण च २०८'</l></lg>
<p>अत्र 'इन्दुर्मूर्ध्नि शिवस्य', शैलदुहितुर्वक्रो नखाङ‍कः स्तने' इति
वा५च्यार्थवाचिनौ शब्दसमुदायौ क्रमेण 'ऊर्ध्व३द्वारि विचिन्तितेव च',
'हृदि ध्यातस्व४रूपेण च' इति वाक्यार्थद्वयवाचिभ्यां शब्दसमुदायाभ्यां
संबध्येते; सेयं वाक्यतः शब्दपरिपाटि क्रमः ।।</p>
<comm><p><q>इन्दुरित्यादि</q> । विवृतोऽयं संमितत्वगुणे । अत्र वाक्यार्थाभिधायकौ शब्द-
समुदायौ तादृशाभ्यां शब्दसमुदायाभ्यां संबद्धाविति वाक्यघटितः शाब्दक्रमः ।।</p></comm>
<!-- NOTES pg=531!-->

१. 'वल्लक्यादयः पदार्थाः' ध. २. 'लसता' ख. ३---३. 'ऊर्ध्वद्वारविचिन्तितेन'
ख. ग. ४---४. 'हृदि ध्यातः, स्वरूपेण च' क. ग. ५. 'चान्यार्थवाचिनौ' क. ख.
