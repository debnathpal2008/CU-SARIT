<pb n="503"/>
<p>तेषूभयन्यासो यथा---</p>
<lg><l>'ते विरला सप्पुरिसा जे अभणन्ता घडन्ति कज्जालावे ।</l>
<l>थोअच्चिअ ते वि दुमा जे अमुणिअकुसुमणिग्गमा देन्ति फलम् ।।'</l></lg>
<lg><l>[ते विरलाः सत्पुरुषा येऽभण्यमाना घटन्ते कार्यालापम् ।</l>
<l>स्तोका एव तेऽपि द्रुमा येऽज्ञातकुसुमनिर्गमा ददति फलम् ।।]</l></lg>
<p>अत्र विद्यमानमपि साध्यसाधनभावमप्रतिपाद्य यदुभयोर्वस्तुनोर्न्य-
सनं सोऽयमुभयन्यासः ।।</p>
<comm><p><q>ते विरला इत्यादि</q> । "ते विरलाः सत्पुरुषा येऽभण्यमाना घटन्ते कार्याला-
पम् । स्तोका एव तेऽपि द्रुमा येऽज्ञातकुसुमनिर्गमा ददति फलम् ।।" इह ते सज्जना
विरलाः परिमिताः । अल्पा इति यावत् । ये कार्यार्थमालापमाज्ञामभण्यमाना घटन्ते
कार्यारूढा भवन्ति, तेऽपि वृक्षाः स्तोका एवाल्पा एव येऽज्ञातपुष्पोद्गमाः सन्तः
फलं ददति । अभण्यमाना इति णिज्गर्भत्वेन द्विकर्मकता । यद्वा कार्यालापे कार्य-
करणे घटन्ते । कीदृशाः । अभण्यमाना अनुक्ताः । 'आलापो वचने कृतौ' इति
शाश्वतः । अत्र हेतुहेतुमद्भावपुरस्कारेणोभयोरुपन्यासः ।।</p></comm>
<p>प्रत्यनीकन्यासो यथा---</p>
<lg><l>'विरला उवआरिच्चिअ णिरवेक्खा जलहरव्व वट्टन्ति ।</l>
<l>झिज्जन्ति ताण विरहे विरलच्चिअ सरिप्पवाहव्व ।। १६३ ।।</l></lg>
<lg><l>[विरला उपकृत्यैव निरपेक्षा जलधरा इव वर्तन्ते ।</l>
<l>क्षीयन्ते तेषां विरहे विरला एव सरित्प्रवाहा इव ।।]</l></lg>
<p>अत्र यदिदमुपकृत्यानपेक्षितप्रत्युपकाराणां गमनम्, यच्चाकृतप्रत्युप-
काराणां तद्विरहेऽवसादनं तदुभयमपि जलधरसरित्प्रवाहयोरन्योन्याति-
शयितयोरुपन्यस्यमानं प्रत्यनीकन्यासो भवति ।।</p>
<comm><p><q>विरला इत्यादि</q> । "विरला उपकृत्यैव निरपैक्षा जलधरा इव वर्तन्ते । क्षीयन्ते
तेषां विरहे विरला एव सरित्प्रवाहा इव ।।" इह ये उपकृत्य उपकारं कृत्वा निर-
पेक्षाः प्रत्युपकारानपेक्षा वर्तन्ते ते विरला अल्पाः । मेघा इव । यथा मेधा उपकारं
कृत्वा प्रत्युपकारनिस्पृहा वर्तन्ते तथेत्यर्थः । तेषामुपकारिणां विरहे विरला एव
