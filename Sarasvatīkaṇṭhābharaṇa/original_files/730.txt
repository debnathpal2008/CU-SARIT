<pb n="730"/>
<p>श्लेषाद्यलंकारसामर्थ्यात्तु क्वचिदवास्तवमपि रसाभाससंकरं कवयः
प्रकल्प१यन्ति ।।</p>
<p>स रूपकश्लेषेण यथा---</p>
<lg><l>'राममन्मथशरेण ताडिता दुःसहेन हृदये निशाचरी ।</l>
<l>गन्धवद्रुधिरचन्दनोक्षिता जीवितेशवसतिं जगाम सा ।। ४९७ ।।'</l></lg>
<p>अत्र बीभत्सो रसः श्लेषरूपकसामर्थ्यादविद्यमानेनापि श्रृङ‍गाररसेन
संकीर्ण इव प्रतीयते ।।</p>
<p>श्लेषानुविद्धार्थान्तरन्यासेन यथा---</p>
<lg><l>'द२ट्ठोट्ठ हो असिलअघा३ओ देवि मउलावइ लोअणभउ४हो वे ।</l>
<l>सुपओहरकु५वल अपत्तलच्छि कह मोह ण६ जणइ ण लग्गवच्छि ।।'</l></lg>
<lg><l>[दष्टौष्ठ हो असिलताधातो देवि मुकलयति लोचनभ्रुवौ द्वे अपि ।</l>
<l>सुपयोधरकुवलयपत्र/?/लक्ष्मीः कथं मोहं न जनयति न लग्ना वक्षसि ।।]</l></lg>
<p>अत्र वीरो रसः श्लेषसामर्थ्यादविद्यमानेनापि विप्रलम्भश्रृङ‍गारेण
संकीर्यते ।।</p>
<!-- NOTES pg=730!-->
१. 'वर्णयन्ति' क., 'कल्पयन्ति' ख., २. 'अस्यार्थस्तत्र वीररसे तावत्---हो इत्या-
श्चर्यसंबोधने । दष्टौष्ठअसिलताघातः खङ‍गप्रहारस्तवापि मुकुलयति लोचनभ्रुवौ द्वे अपि ।
अथ च सुष्ठु पान्ति ये योधास्तान् रांत्यादत्ते तादृशानेव महावीरान्स्वीकरोति ईदृशी
या कुवलयप्राप्ता सकलमेदिनीमण्डलप्राप्ता लक्ष्मीः कथं मोहं न न जनयति । लग्रा
वक्षसि काक्वा जनयत्येवेत्यर्थः । अपि च विप्रलम्भश्रृङ‍गारे हे दष्टौष्ठ पीताधरामृत भोग-
शीलक, घातः अर्थात्तव प्राणसमाया नखाघातोऽपि ते तव मुकुलयति लोचनभ्रुवौ द्वे
अपि अथ च सुष्ठुपयोधरौ स्तनौ यस्याः सा । कुवलयपत्र/?/लाक्षी नीलोत्पलदलसमान-
नयना न लग्ना वक्षसि कथं न मोहं न जनयति । अपि तु जनयतीत्यर्थः । सहृदय
हृदयंगम ।' घ. टिप्पणी. ३. 'असिलवाअच्चाओ' ख. ४. 'लोअणभउन्तो' क.,
'लोअणभओहो' ग. घ. ५. 'कुवलअपत्तिलच्छि' क., 'कुवलय' ख., ६. 'कहमोनु-
भाइणगाजणवच्छि' क.﻿
