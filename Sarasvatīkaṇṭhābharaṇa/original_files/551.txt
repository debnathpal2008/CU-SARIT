<pb n="551"/>
शरीरं पुलकिता रोमाञ्चवती च । अत्र स्नानसंभोगयोस्तुल्यचिह्नस्योपदर्शनेन प्रक-
रणपरिप्राप्तं दूतीदुश्चेष्टितमुद्भिन्नम्, न च प्राग्वव्द्यक्तता ।।</p></comm>
<p>उभयरूपो यथा---</p>
<lg><l>'अम्लानोत्पलकोमले सखि दृशौ नीलाञ्जनेनाञ्चिते
कर्पूरच्छुरणाच्च गण्डफलके संवेल्लितः१ पाण्डिमा ।</l>
<l>श्वासाः सन्तु च कन्दुकभ्रमिभुवः किंतु प्रभावाहिना-
मङ‍गानां क्रशिमानमुत्कटममुं को नाम नोत्प्रेक्षते ।। २३७ ।।'</l></lg>
<p>अत्र 'दृशोर्म्लानता, गण्डयोः पाण्डुरत्वम्, श्वासानां दैर्ध्यम्' इत्यु-
त्कण्ठाचिह्ननिह्नवाय योऽयमविनयवत्या नीलाञ्जनादिप्रयोगस्तस्य तथा२-
भ्युपगमेऽपि 'अङ‍गानां क्रशिमानमुत्कटममुं को नाम नोत्प्रेक्षते' इति
योऽयं सखीव्याहारस्तेन तदभिप्राय उद्भिन्नोऽनुद्भिन्नश्च भवतीत्युभय-
रूपोऽयमुद्भेदः । तेऽमी त्रयोऽप्युद्भेदा भाविकान्न भिद्यन्ते ।।</p>
<comm><p><q>अम्लानेत्यादि</q> । किंतु हे सखि, तवाङ‍गानाममुमुद्भटं क्रशिमानं कृशत्वं को
न नामोत्प्रेक्षते किंतून्नयत एव । यद्यपि तव दृशावम्लाने म्लानिहीने उत्पन्ने इव
कोमले मनोज्ञे स्तः । कीदृशे । नीलकज्जलेनाञ्चिते । यतः कर्पूरस्य छुरणात् संबन्धात्
पाण्डिमा पाण्डुरत्वं गण्डफलके संवेल्लितः संबद्धः । श्वासाश्च कन्दुकक्रीडनार्थं या
भ्रमिर्भ्रमणं तत्प्रभवाः सन्तु । अङ‍गानां कीदृशानाम् । प्रभावाहिनां प्रभां दीप्तिं वोढुं
धर्तुं शीलं येषां तेषाम् । सहजरम्याणामित्यर्थः । अविनयवत्या असत्याः ।
अत्राविनयवत्या आशयः किंचिव्द्यक्तीकृतः । किंचिच्चाव्यक्तीकृत इत्युभयरूपता ।।
इति भाविकालंकारनिरूपणम् ।।</p></comm>
<p>संसृष्ट्यलंकारनिरूपणम् ।</p>
<p>संसृष्टिलक्षणमाह---</p>
<b><lg><l>संसृष्टिरिति विज्ञेया नानालंका३रसंकरः ।</l>
<l>सा तु व्यक्ता तथाव्यक्ता व्यक्ताव्यक्तेति च त्रिधा ।। ८८ ।।</l></lg></b>
<!-- NOTES pg=551!-->
१. 'न पुनस्तस्याधमस्यान्तिकम्' क. ख. २. 'तत्त्वाभ्युपगमेऽपि' क. ख.
३. 'सर्वालंकारसंकरः' क. ख.
