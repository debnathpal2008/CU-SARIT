<pb n="527"/>
<p>पदावृत्तिर्यथा---</p>
<lg><l>'उत्कण्ठयति मेघानां माला वृन्दं कलापिनाम् ।</l>
<l>यूनामुत्कण्ठयत्यद्य मानसं मकरध्वजः ।। २०० ।।'</l></lg>
<p>अत्रोग्द्रीवं करोति, उत्कण्ठावन्तं करोतीत्यर्थयोः 'उत्कण्ठयति' इति
पदमावर्त्यमानं वाक्यद्वयमपि दीपयति; सेयं पदावृत्तिर्दीपकस्य भेदः ।।</p>
<comm><p><q>उत्कण्ठ्यतीत्यादि</q> । मेघानां पङ्क्तिः, मयूराणां वृन्दं समूहमुत्कण्ठययत्युग्द्रीव-
यति । अद्येदानीं कामश्च यूनां चित्तमुत्कण्ठयत्युत्सुकयति । अत्रोत्कण्ठयतीति पद-
मावर्त्यमानं वाक्यद्वयदीपकम् ।।</p></comm>
<p>उभयावृत्तिर्यथा---</p>
<lg><l>'जय देव भुवनभावन जय भगवन्निखिलवरद निगमनिधे ।</l>
<l>जय रुचिरचन्द्रशेखर जय मदनान्तक जयादिगुरो ।। २०१ ।।'</l></lg>
<p>अत्र जयेत्यर्थः शब्दश्चावर्त्यमानः सर्ववाक्यानि दीपयति; सेयमु-
भयावृत्तिर्दीपकस्य भेदः ।।</p>
<comm><p><q>जयेत्यादि</q> । हे देव महादेव, भुवनस्य जगतो भावन जनक, जय । हे भग-
वन्नखिलेषु जनेषु वरप्रद, निगमस्य१ वेदस्य निधे आश्रय, जय । रम्यचन्द्रचूड,
जय । मदननाशक, जय प्रथमगुरो, जय । 'निगमो नगरे वेदे' इति मेदिनीकारः ।
अत्र जयशब्दस्तदर्थश्चावर्त्यमानः सर्ववाक्यदीपकः ।।</p></comm>
<p>आवली यथा---</p>
<lg><l>'त्वमर्कस्त्वं सोमस्त्वमसि पवनस्त्वं हुतवह-
स्त्वमापस्त्वं व्योम त्वमु धरणिरात्मा त्वमिति च ।</l>
<l>परिच्छिन्नामेवं त्वयि परिणता बिभ्रति गिरं
न विद्मस्तत्तत्त्वं वयमिह तु यत्त्वं न भवसि ।। २०२ ।।'</l></lg>
<p>अत्र पूर्वार्धे त्वमिति शब्दार्थयोः प्रथमावृत्तिः प्रथमपादस्थया
<!-- NOTES pg=527!-->
१. 'निगमो वाणिजे पुर्यां कटे वेदे वणिक्पथे' इति मेदिनी.
