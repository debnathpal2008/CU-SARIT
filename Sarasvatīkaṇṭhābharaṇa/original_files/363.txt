<pb n="363"/>
<l>रोमाञ्चोद्गम एव सर्षपकणः पाणी पुनः पल्लवौ
स्वाङ‍गैरेव गृहं प्रियस्य विशतस्तन्व्या कृतं मङ‍गलम् १०७'</l></lg>
<p>अत्रागच्छतः प्रियस्येयं वन्दनमालिकादिमङ‍गलक्रिया मनःपरितोष-
हेतुस्तस्यास्तन्वङ‍ग्या इङ्गिताकारैरेव यन्निवर्तनं सोऽयमाकस्मिकः स्वबु-
द्धिपूर्वकश्च तत्सहकारिकारणत्वाददैवकृतश्च समाहितभेदः ।।</p>
<p><q>अत्रागच्छतः प्रियस्येति</q> । मङ‍गलक्रियामात्रं न चमत्कारास्पदमत उक्तं
मनःपरितोषहेतुरिति । स्मितं बुद्धिपूर्वम् । रोमाञ्चो न बुद्धिपूर्वः । एवं दृष्ट्यादौ
यथायथं वेदितव्यमिति ।।</p>
<p>बुद्धिपूर्वायां सहायाप्तौ क्वचिद्भ्रान्तिरप्यस्ति ततस्तदनन्तरं तां लक्षयति---</p>
<b><lg><l>भ्रान्तिर्विपर्ययज्ञानं द्विधा सापि प्रयुज्यते ।</l>
<l>अतत्त्वे तत्त्वरूपा च तत्त्वे चातत्त्वरूपिणी ।। ३५ ।।</l></lg></b>
<b><lg><l>अतत्त्वे तत्त्वरूपा या त्रिविधा सापि पठ्यते ।</l>
<l>अबाधिता बाधिता च तथा कारणबाधिता ।। ३६ ।।</l></lg></b>
<p><q>भ्रान्तिरिति</q> । अतस्मिंस्तदिति निश्चयो भ्रान्तिः । सैव विपर्ययः । न चैवं
संशयादय इत्युक्तपूर्वम् । सा द्विधा---यस्य यत्रासद्भावस्तस्य तत्र सद्भावारोपः,
यस्य वा यत्र सद्भावस्तस्य तत्रासद्भावारोपः । सोऽयं भावाभावकृतो नियमो भ्रान्ते-
र्बाधनियमेऽपि क्वचिद्वारोपन्यासो भवति क्वचिन्न भवति । उपन्यासो द्विरूपोऽभि-
धया वृत्त्यन्तरेण च । यत्र बाधोपन्यासे बाधितानुपन्यासे वाऽबाधिता तस्मिन्नेव
वाक्येऽविज्ञातबाधेत्यर्थः । उपन्यासेतरप्रकारेण ज्ञातबाधका बाधिता । बाधकारणो-
क्तेर्बाधपर्यवसानाभिप्रायत्वात् तदेतद्दर्शयति---<b>अबाधिता बाधिता चेति</b> ।।</p>
<p>तत्रातत्त्वे तत्त्वरूपाऽबाधिता यथा---</p>
<lg><l>'मोहविरमे सरोसं थोरत्थणमण्डले सुरवहूणम् ।</l>
<l>जेण करिकुम्भसम्भावणाइ दिट्ठी परिट्ठविआ ।। १०८ ।।'</l></lg>
<lg><l>[मोहविरमे सरोषं स्थूलस्तनमण्डले सुरवधूनाम् ।</l>
<l>येन करिकुम्भसंभावनया दृष्टिः परिस्थापिता ।।]</l></lg>
