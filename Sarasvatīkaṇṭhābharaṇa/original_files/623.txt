<pb n="623"/>
<p>चकितं स्त्रिया यथा---</p>
<lg><l>'णव१लइ पहारतुठ्ठाइ२ तं कअं किं पि हलिअसोण्हाए ।</l>
<l>जं अज्ज वि जुअइजणो घरे घरे सिक्खिउं भमइ ।। १७५ ।।'</l></lg>
<lg><l>[पतिनामप्रश्नपूर्वकप्रहारतुष्टया तत्कृतं किमपि हालिकस्नुषया ।</l>
<l>यदद्यापि युवतिजनो गृहे गृहे शिक्षितुं भ्रमति ।।]</l></lg>
<b><lg><l>हेला हा३वश्च भावश्च व्याजो विस्रम्भभाषणम् ।</l>
<l>चाटु प्रेमाभिसंधानं परिहासः कुतूहलम् ।। १६८ ।।</l></lg></b>
<b><lg><l>चकितं चेति निर्दिष्टाश्चेष्टाः काश्चिद्विलासिनाम् ।</l>
<l>शेषा/?/णां विप्रलम्भादौ रूपमाविर्भविष्यति ।। १६९ ।।</l></lg></b>
<p>तत्र नायकयोः प्रागसंगतयोः, संगतयोश्च, संगतवियुक्तयोर्वा,
मिथोदर्शनश्रवणाभ्यामवस्थिताभिमानजन्मा परस्परानुरागोऽन्यतरानुरागो
वाभिलषणीयालिङ‍गनादीनामनवाप्तौ सत्यां समुपजायमानैस्तैस्तैरुत्कण्ठा-
दिभिर्व्यभिचारिभावैर्मनोवाग्बुद्धिशरीरारम्भजन्मभिश्चानुभावैरनुबद्धः प्रा-
प्तप्राप्यप्रकर्षावस्थो विप्रलम्भश्रृङ‍गाराख्यां लभते । स चतुर्धा---पूर्वानु-
रागो, मानः, प्रवासः, करुणश्च ।।</p>
<p>तेषु प्रागसंगतयोः पूर्वानुरागः पुरुषप्रकाण्डे यथा---</p>
<lg><l>'दूरं मुक्तालतया बिससितया विप्रलोभ्यमानो मे ।</l>
<l>हंस इव दर्शिताशो मानसजन्मा त्वया नीतः ।। १७६ ।।'</l></lg>
<p>अत्र पुण्डरीकस्य महाश्वेतायां प्रागसंगतायां समुत्पन्नः संकल्परम-
णीयोऽभिलाषस्तदनाप्तावुक्तप्रकारेण प्रकृष्यमाणस्त्वया मे मा४नसजन्मा
दूरं नीत इत्युत्तरकामावस्थया प्रकाश्यते ।।</p>
<!-- NOTES pg=623!-->
१. 'णवलइआपाहरं' क. दोलाविलाससमये 'जत्थ पलासलयाए जणेहि पइणाम
पुच्छिआ जुवई । अकहन्ती णिहणिज्जइ णिअमविसेसो णवलया सा ।।' देशीनाम-
माला. २. 'तुट्ठाए' क. ख. ३. 'भावश्च हावश्च' ख. ४. 'स' ख.﻿
