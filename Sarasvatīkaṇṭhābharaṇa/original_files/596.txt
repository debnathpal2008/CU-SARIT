<pb n="596"/>
<lg><l>'अजित्वा सार्णवामुर्वीमनिष्ट‍वा विविधैर्मखैः ।</l>
<l>अदत्त्वा चार्थमर्थिभ्यो भवेयं पार्थिवः कथम् ।। ६७ ।।'</l></lg>
<p>अत्र वसुधाविजयादेरालम्बनविभावादुत्पन्नः स्थाय्युत्साहभावः स्थैर्य-
धैर्यादिभिरुद्दीपनविभावैरुद्दीप्यमानैः समुत्पन्नेषु वागारम्भानुमीयमानेषु
स्मृतिमतिवितर्कादिषु निष्पन्नो वीररससंज्ञया व्यवह्रि/?/यते ।।</p>
<lg><l>'यस्याः कुसुमशय्यापि कोमलाङ‍ग्या रुजाकरी ।</l>
<l>साधिशेते कथं देवी हुताशनवतीं चिताम् ।। ६८ ।।'</l></lg>
<p>अत्र चालम्बनविभावभूतदेवीमरणादुत्पन्नः शोकः स्थायिभावश्चितानि-
वेशनहुताशनाङ‍गज्वालादिभिरुद्दीपनविभावैरुद्दीप्यमानो वागारम्भानुमेयै-
र्निर्वेदग्लानिवैवर्ण्यादिभिर्व्यभिचारिभिः संसृज्यमानः करुण इति ज्ञायते ।।</p>
<lg><l>'निगृह्य केशेष्वाकृष्टा कृष्णा येन ममाग्रतः ।</l>
<l>सोऽयं दुःशासनः पापो लव्धः किं जीवति क्षणम् ।। ६९ ।।'</l></lg>
<p>अत्र दुःशासनालम्बनविभावाय क्रुध्यतो भीमसेनस्य पूर्वमुत्पन्नः क्रोधः
स्थायिभावस्तदवाप्तेः स्मर्यमाणसमक्षकृतद्रौपदीनिग्रहकेशकर्षणादिभिरुद्दी-
पनविभावैरुद्दीप्यमानः समुत्पन्नेषु वागारम्भानुमीयमानेष्वसूयावेगवेपथु-
श्रमादिषु दुःखात्मकेषु व्यभिचारिषु नि१प्पद्यमानो रौद्र इति निष्पद्यते ।।</p>
<lg><l>'अंशुकानि प्रवालानि पुष्पं हारादिभूषणम् ।</l>
<l>फलं मधूनि हर्म्याणि शाखा नन्दनशाखिनाम् ।। ७० ।।'</l></lg>
<p>अत्र शाखिनां प्रवालपुष्पफलशाखासंपन्नं निजं रूपं नन्दनशाखिनां
पुनः प्रवालादिस्थाने२ष्वंशुकहारमधुमन्दिराणि तदेतदाश्चर्यम् । अतश्चै-
तेभ्य आलम्बनविभावेभ्यः कस्यचिद्देवभूयंगतस्य समुत्पन्नो विस्मयः३
<!-- NOTES pg=596!-->
१. 'निष्पाद्यमानो' ख. २. 'प्रवालादिस्थानेंशुकहार' क.ख. ३. 'विस्मयस्था-
यिभावः' क.ख.
