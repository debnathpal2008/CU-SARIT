<pb n="282"/>
द्वारिकां सर्वनामतामाहुः । गणे चान्यतरशब्दं न पठन्ति । अव्युत्पत्तिमात्रं
चेदम् । अनिर्धारितैकाभिधायकस्त्वन्यतमशब्दः ।।</p>
<p>शरयन्त्रबन्धो यथा---</p>
<lg><l>'नमस्ते जगतां गात्र सदानवकुलक्षय ।</l>
<l>समस्तेऽज सतां नात्र मुदामवन लक्षय ।। ३१७ ।।'</l></lg>
<lg><l>चतुर्ष्वपि च पादेषु पङ्क्तिशो लिखितेष्विह ।</l>
<l>आदेरादेस्तु रङ‍गस्य पादैः पादः समाप्यते ।। ३१८ ।।</l></lg>
<p><q>नमस्त इत्यादि</q> । जगतां नामरूपप्रपञ्चस्य गात्रभूत दानवकुलक्षयेण सहित
मुदां हर्षाणां रक्षक अज विष्णो, अत्र जगति सतां मध्ये न कोऽपि ते तव समः ।
ततो लक्षय दृक्पातेनानुगृहाण । मामिति शेषः ।। न्यासमाह---<b>चतुर्ष्वपीति</b> ।
शेषं सुबोधम् ।।</p>
<p>व्योमबन्धो यथा---</p>
<lg><l>'कमलावलिहारिविकासविशेषवहं जनकाङ‍क
न नगामिकरं दिवि सारमनारमणं जरतां न ।</l>
<l>तमसां बलहानिविलासवशेन वरं जनकान्त
न नमामि चिरं सवितारमनादिमहं जगतां न ।। ३१९ ।।'</l></lg>
<b><lg><l>अष्टादशशिखरचरीं गोमूत्रिकया चतुष्पदीं पश्येत् ।</l>
<l>यत्राद्यन्तैर्दृष्टां स ज्ञेयो व्योमबन्ध इति ।। १११ ।।</l></lg></b>
<p>कमलावलिषु पद्मखण्डेषु प्रशस्तेषु हारी मनोज्ञो यो विकास[विशेष]स्तस्य वोढारं
जनैर्लोकैः स्तुत्यं तदीयं कं शिरस्तत्राङ‍क चिह्नभूत, न नगामिकरं, किंतु विसृत्वर-
किरणमेव दिवि वैमानिकपथे सारभूतं जरतां परिणतानामनारमणं न, किंतु प्रीति-
करमेव । तमसां बलहानौ यो विलासवशः संततो व्यापारस्तेन वरमुत्कृष्टं, जनकान्त
लोकहृदयंगम, जगतामनादिं न, किंत्वादिमेव । एवंविधं भगवन्तं सवितारमहं न
नमामि किंतु नमाम्येव ।। न्यासमाह---<b>अष्टादशेति । आद्यन्तैर्दृष्टामिति</b> ।
पादाद्यन्तवर्णयोरैक्यादिति बोध्यम् ।।</p>
