<pb n="184"/>
<b><lg><l>अतिक्रान्तेन कुत्रापि पदार्थं वर्णयोः क्वचित् ।</l>
<l>वाक्यार्थे वाक्ययोः क्वापि प्रकीर्णानां च दृश्यते ।। ५५ ।।</l></lg></b>
<p><q>अतीति</q> । पदार्थं पदसिध्द्यर्थम्, एवं वाक्यार्थमिति ।।</p>
<p>तासु प्रक्रान्तघटना यथा---</p>
<lg><l>'स तथेति प्रतिज्ञाय विसृज्य कथमप्युमाम् ।</l>
<l>ऋषीञ्ज्योतिर्मयान्सप्त सस्मार स्मरशासनः ।। ७१ ।।'</l></lg>
<p>सेयं सप्तर्षीणामागमनस्य प्रक्रान्तस्यैव घटना ।।</p>
<p><q>सेयं सप्तर्षीणामिति</q> । गौरीपरिणयप्रापकतया प्रकरणसंगतसप्तर्षिवृत्तान्तः ।।</p>
<p>अप्रक्रान्तघटना यथा---</p>
<lg><l>'अत्राप्युदाहरन्तीममितिहासं पुरातनम् ।</l>
<l>निषादस्य च संवादमृषेः संवरणस्य च ।। ७२ ।।'</l></lg>
<p>सेयमप्रक्रान्तस्य निषादसंवरणसंवादस्य घटनादप्रक्रान्तघटना ।।</p>
<p><q>इयमप्रक्रान्तस्येति</q> । संवरणनिषादसंवादस्य पूर्वापरप्रकरणानुपयोगेऽपीति-
हासरूपेण संगतिः ।।</p>
<p>अतिक्रान्तघटना यथा---</p>
<lg><l>'तस्य चक्रुश्चमत्कारं व्यतीतसमया अपि ।</l>
<l>स्मितार्द्रमुकुलोद्भेदाः कदम्बवनराजयः ।। ७३ ।।'</l></lg>
<p>इयमतिक्रान्तस्यापि कदम्बवनराजीनामार्द्रमुकुलोद्भेदस्य विरहिमन-
श्चमत्कारकारिणो रामस्य स्मृतिद्वारेण घटनादतिक्रान्तघटना ।।</p>
<p><q>इयमतिक्रान्तस्यापीति/?/</q> । कदम्बकुसुमोद्भेदस्य प्रत्यक्षस्यैव विरहिजनता-
तङ‍कदायित्वं संभवतीति कथमतीतस्य तद्भयस्येत्युक्तं 'स्मृतिद्वारेण' इति । संकल्प-
वशेन प्रत्यक्षायमाणस्येत्यर्थः । एवमनागतयोजनापि गुणादिना बोद्धव्या ।।</p>
<p>पदघटना यथा---</p>
<lg><l>'छिन्नेन पतता वह्नौ यन्मुखेन हठात्कृते ।</l>
 <l>स्वेतिहेति हरेणोक्तेः स्वाहासीत्सैष रावणः ।। ७४ ।।'</l></lg>
 
