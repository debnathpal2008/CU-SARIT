<pb n="739"/>
<p>प्रवर्तको यथा---</p>
<lg><l>'आसादितप्रकटनिर्मलचन्द्रहासः
प्राप्तः शरत्समय ए१ष विशुद्धका२न्तः ।</l>
<l>उत्खाय गाढतमसं घनकालमुग्रं
रामो दशास्यमिव संभृतबन्धुजीवः ।। ५१० ।।'</l></lg>
<p>अवलगितं यथा,---अमुमेव शरत्समयमाश्रित्य गीयताम्, तथा ह्य३स्याम्</p>
<lg><l>'सत्पक्षा मधुरगिरः प्रसाधिताशा मदोद्धतारम्भाः ।</l>
<l>निपतन्ति धार्तराष्ट्राः कालवशान्मेदिनीपृष्ठे ।। ५११ ।।'</l></lg>
<p>स्वध४र्मात्प्रचलितानां तापसादीनामुपहासपरं वचः प्रहसनम् । यथा---</p>
<lg><l>'श्रमणः श्रावकवध्वाः सुरतविधौ दशति नाधरं दत्तम् ।</l>
<l>मदिराक्षि मांसभक्षणमस्मत्समये निषिद्धमिति ।। ५१२ ।।'</l></lg>
<p>संक्षिप्तिका, अवपातः, वस्तूत्थापनम्, संस्फोटः, इति चत्वारि
आरभट्यङ‍गानि ।।</p>
<p>तेषु माहेन्द्रजालनेपथ्यादिभिर्वस्तुसंक्षेपः संक्षिप्तिका । यथा---</p>
<lg><l>'रक्षसा मृगरूपेण वञ्चयित्वा सराघवौ ।</l>
<l>जहार सीतां पक्षीन्द्रप्रयासक्षणविघ्नितः ।। ५१३ ।।'</l></lg>
<p>भयादिभिर्विद्रवादिकर्मानुप्रवेशनिर्गमनमवपातः । यथा---</p>
<lg><l>'मृगरूपं परित्यज्य विधाय विकटं वपुः ।</l>
<l>नीयते रक्षसा तेन लक्ष्मणो युधि संशयम् ।। ५१४ ।।'</l></lg>
<!-- NOTES pg=739!-->
१. 'एव' क. २. 'विशुद्धकीर्तिः' क. ख. ३. 'तथा ह्यस्याः' ख. 'तथा ह्यस्याम्'
घ. नास्ति. ४. 'स्वधर्मविप्रचलितानाम्' क., 'स्वधर्मवित्प्रचलितानां' ख.﻿
