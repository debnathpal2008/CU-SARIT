<pb n="106"/>
प्रायविशेषः । तथा हि---बन्धुत्याग इत्यादौ बन्धुत्यागतनुत्यागदेशत्यागान्कमेणो-
द्दिश्‍य तथैवानुदेशोऽप्यर्हति न त्वादिममुद्दिश्‍य ततोऽन्त्यस्ततो मध्य इति उद्देशानु-
देशलक्षणशास्त्रक्रमभ्रंशजातीयत्वेऽपि संबन्धज्ञानहेतुयत्नकरणाददूषणत्वं व्यवस्था-
प्यते । यत्नश्चायमेव यदादिपदैरुल्लेखः । तानि हि तत्तत्स्थानविशेषगामिन एव
प्रतीतिमुपजनयन्ति । अवश्‍यं चानेन क्रमेणात्र वक्तुमुचितं तनुत्यागस्य विजाती-
यताविवक्षया पृथगेव वक्तुमर्हत्वात् । एवं चानुपपत्तिर्लोके बन्धुत्यागापेक्षया शरीर-
त्यागस्यातिकृच्छ्रत्वेन प्रसिद्धिः । अतश्च 'मध्यम आयतक्लेश आद्यन्तौ क्षणिक-
ज्वरौ' इति वचनमुचितमिति आर्थक्रभमभ्रंशः कथं न भवति तत्राह---<b>वक्तुश्चेति</b> ।
अभिम१तमित्यनेनाभिप्रायविशेषोऽपवादहेतुः---'यथारुचि यथार्थित्वं यथाव्युत्पत्ति
भिद्यते । आभासो व्यर्थ एकस्मिन्ननुसंधानसाधितः ।।' इत न्यायादुपपन्नमेवैतदिति ।।</p>
<b><lg><l>विरूपसंधि यत्पूर्वं विसंधि च निरूपितम् ।</l>
<l>न च दुर्वचके प्रायः प्रगृह्यादौ च दुष्यति ।। ११३ ।।</l></lg></b>
<p>तत्र दुर्वचके विरूपसंधिर्यथा---</p>
<lg><l>'जयन्ति वर्षास्विति भर्गदुर्गयोः सुदुर्वचा दुर्वचकप्रयुक्तयः ।</l>
<l>अभेण्नगेड्जे खमपोग्रभोग्र/?/ग्ध्रुड्‌भ्रमब्रुण्मुखि सध्र्यगेधि नः ।। १५३ ।।'</l></lg>
<p>अत्रोत्तरार्धस्य विरूपसंधित्वेऽपि दुर्वचकत्वेन कलाविद्भिराद्दतत्वा-
द्ग‍ुणत्वम् ।</p>
<p>यदाहुः---</p>
<lg><l>'शुकस्त्रीबालमूर्खाणां मुखसंस्कारसिद्धये ।</l>
<l>प्रहासाय च गोष्ठीषु वाच्या दुर्वचकादयः ।। १५४ ।।'</l></lg>
<p>प्रगृह्यादौ विगतसंधिर्यथा---</p>
<lg><l>'कमले इव लोचने इमे अनुबध्नाति विलासपद्धतिः ।</l>
<l>स इतोऽब्दऋतावृतप्रियो न ऋचस्त्वं न यजूंषि ऊहसे ।। १५५ ।।'</l></lg>
<p>अत्र विसधेः प्रगृह्यादिहेतुकत्वाद्ग‍ुणत्वम् ।</p>
<!-- NOTES pg=106!-->
१. 'मतत्वादि' इति स्यात्.
