<pb n="475"/>
कीर्तनमभिधानं सा तुल्ययोगिता । गुणोऽत्र धर्मः साधुरसाधुर्वा । अत्र एव स्तुतिर्वा
निन्दा वा स्यात् ।।</p></comm>
<p>सा अभिधीयमानतुल्यगुणत्वेन स्तुत्यर्था यथा---</p>
<lg><l>'शेषो हिमगिरिस्त्वं च महान्तो गुरवः स्थिराः ।</l>
<l>इमां लङ्घितमर्यादां चलन्तीं बिभृथ क्षितिम् ।। ११७ ।।'</l></lg>
<p>अत्राभिधीयमानमहत्त्वादिगुणोत्कृष्टाभ्यां शेषाहितुषारशैलाभ्यां सह
स्तुत्यर्थं तुल्ययोगेन क्षितिपतेरभिहितत्वादियं स्तुत्यर्था तुल्ययोगिता ।।</p>
<comm><p><q>शेष इत्यादि</q> । शेषः सर्पंभदो हिमालयस्त्वं च सर्वे यूयमिमां क्षितिं बिभृथ
धारयथ । कीदृशाः । महान्तो महत्त्ववन्तः गुरवो गुरुत्वाश्रयाः स्थिराः
स्थैर्यवन्तश्च । कीदृशीम् । लङ्घितातिक्रान्ता मर्यादा यया तामत एव चलन्तीमि-
तस्ततो गामिनीं च । अत्र महत्त्वादिकमभिहितम् । भूपस्य च शेषहिमाद्रिभ्यां
तुल्यताख्यापनेनोत्कृष्टसाम्यकथनात्स्तुतियोगः ।।</p></comm>
<p>अभिधीयमानतुल्यगुणत्व एव निन्दार्था यथा---</p>
<lg><l>'संगतानि मृगाक्षीणां तडिद्विलसितान्यपि ।</l>
<l>क्षणद्व‍यं न तिष्ठन्ति घनारब्धान्यपि स्वयम् ।। ११८ ।।'</l></lg>
<p>अत्र घनारब्धान्यपीत्यादिभिरभिधीयमानतुल्यगुणानां मृगाक्षीसंग-
तानां तडिद्विलसितानां च निन्दार्थं तुल्ययोगेनाभिधानादियं निन्दार्था
तुल्ययोगिता ।।</p>
<comm><p><q>संगतानीत्यादि</q> । मृगाक्षीणां संगतानि संगमाः स्वयं घनं निरन्तरमारब्धा-
न्यपि कृतान्यपि, तथा तडितां विद्युतां विलसितानि च घनैर्मेधैरारब्धान्यपि क्षण-
द्वयमारम्भक्षणादूर्ध्वमपरमपि क्षणं न तिष्ठन्ति; कुतो दीर्घकालम् । अत्र प्रसिद्धचा-
पलया विद्युता स्‍त्रीणां संगमस्य चपलता समीकृत्योच्यत इति निन्दातुल्ययोगितेयम् ।।</p></comm>
<p>प्रतीयमानतुल्यगुणत्वे स्तुत्यर्था यथा---</p>
<lg><l>'यमः कुबेरो वरुणः सहस्राक्षो भवानपि ।</l>
<l>बिभ्रत्यनन्यविषयां लोकपाल इति श्रुतिम् ।। ११९ ।।'</l></lg>
