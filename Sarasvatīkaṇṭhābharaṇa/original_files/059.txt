<pb n="059"/>
द्योत्यते । शत्रूणामिति बहुवचनेन यदैकावस्कन्दमुद्दिश्यायं प्रचलति तदा सर्वेषा-
मियं दशा भवतीति प्रत्याय्यते । अत एवासमासः सजीवः । वियोगवेदनादून-
मानसानामुद्गतोऽपि बाष्पस्रावादन्तरेव विच्छिद्यत इति लवपदेन ध्वन्यते । पुनः
समागमाशंसनशीलानाममङ‍गलभिया बाष्पस्तम्भो लवपदरहस्यमित्येके मन्यन्ते ।
अन्यस्य बाष्पस्य निर्गमनानुपपत्तौ पुटयोरार्द्रभावमात्रम् । शुभ्र इति यत्र चन्द्रा-
तपेन पल्लविताः कान्तयः क्षणदाविलासविहारेषु कामपि रसमात्रामुत्कर्षयन्तीति
व्यनक्ति । तदनन्तरमेव व्याप्यामित्याह---नवाम्भोरुहीति । पूर्ववत्संभोगोद्गारः ।
सशाद्वल इत्यनेन रतिकुतूहलोत्कण्ठितानामद्रिशृङ‍गारोहणश्रान्तानां तदेवास्तरणमिति
प्रकटीक्रियते । विवलितग्रीवतया च पभ्द्यां पलायनमेव न तु शरीरवलनमपीति ।
शृङ‍गाराद्भयानक एव रसः स्थायीति ध्वनितम् । तदेतत्सर्वमभिप्रेत्याह---अत्रेति ।।</p>
<p>अरीतिमत्करणोक्तमभिप्रेत्यौजोलक्षणमाह---</p>
<b><lg><l>ओजः समासभूयस्त्वम्न</l></lg></b>
<p>यथा---</p>
<lg><l>'जयति भुजगरज्जुग्रन्थिनिष्पीडितेन्दु-
स्रवदमृतनिवृत्तप्रेमभावैः कपोलैः ।</l>
<l>विरचितनुतिबन्धो मूर्ध्नि सद्यः पुरारेः
परिणतबहुकल्पब्रह्मणां ब्रह्मघोषः ।। ८४ ।।'</l></lg>
<p>अत्र भुजगरज्जुग्रन्थीत्यादिना समासभूयस्त्वादोजः ।।</p>
<p><q>ओज इति</q> । वैपुल्यवृत्तैर्बहुशब्दस्येयसुनि भूय इति रूपम् । तथा च समा-
सस्य भूयस्त्वं वैपुल्यविकटत्वमिति यावत् । न चैवं गौडीया रीतिरेवेयमिति
वाच्यम् । क्वचित्समासभूयस्तामात्रस्यैवौचितीवशेन विशेषशोभावहत्वात् । यथा---
'वाद्यन्ति दिग्गजगण्डकषणैर्भग्नस्रस्ता' इति । न च समासाभावो नोचितः । नह्येक
एव समासो रूपभेदमादाय गुणत्वमनलंकारत्वं च प्रयोजयतीति किमनुपपन्नम् ।
एवं प्रकृतोदाहरणेऽपि । तथा हि---परिणताः परिणामं गताः । बहूनां कल्पानां
ब्रह्माण इति चतुर्णां पदार्थानां पिण्डत्वे चत्वारिपदानि समबहुव्रीहिरूढिभिर्भुज-
गरज्जुभिरिति ग्रन्थिदृढताबोधनाय रूपकम् । अत एव निवीत्युपसर्गस्तात्पर्यवान् ।
सद्यो विरचितनुतीत्यनेन कपालानामसाधारणो व्यापारः । बन्धो हि ब्राह्मरूपस्ता-
ल्वादिकमन्तरेण न निष्पद्यते । जीवनानन्तरमेव त्रासावेशात्स्तुतिरूप एव व्रह्म-
