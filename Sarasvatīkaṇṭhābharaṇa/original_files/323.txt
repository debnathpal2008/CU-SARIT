<pb n="323"/>
<p>अत्र बलप्रत्युज्जीवनमरणक्रिययोः सप्तमीवाच्यनैमित्तिकाधिकरणका-
रकभावेन हनूमानाविशन्प्रयोजको भवतीति क्रियाविष्टोऽयं प्रयोजको
नाम कारकहेतुभेदः ।।</p>
<p><q>तस्मिञ्जीवतीति</q> । जीवनमरणयोर्बलस्यैव स्वातन्त्र्यं हनूमान्प्रयोजयति ।
प्रयोजकता चास्य (ते एव) जीवत्युज्झितप्राणे इति पदाभ्यामुपात्ता । कतभत्का-
रकमिदं भवतीत्याह---<b>सप्तमीवाच्येति</b> । ननु च---'अङ‍गुल्यग्रे मदकलघटा-
न्दर्शयन्तीव धूर्ता' इत्यादौ काल्पनिकादावपि सप्तमीभावात्कथं कारकतेत्यत आह---
<b>नैमित्तिकेति</b> । अन्यस्यासंभवादिति भावः ।।</p>
<p>स एव क्रियानाविष्टो यथा---</p>
<lg><l>'मानयोग्यां करोमीति प्रियस्थानस्थितां सखीम् ।</l>
<l>बाला भ्रूभङ‍गजिह्माक्षी पश्‍यति स्फुरिताधरा ।। २४ ।।'</l></lg>
<p>अत्र मानाभ्यासक्रियाया भ्रूभङ‍गजिह्माक्षिप्रेक्षणादिरूपाया आत्मन्ये-
वात्मनः समावेशो न भवतीति क्रियानाविष्टोऽयमिति शब्दाभिधेयप्र-
योजको नाम कारकहेतुभेदः ।।</p>
<p><q>मानयोग्यामिति</q> । भ्रूभङ‍गजिह्माक्षिस्फुरिताधरादिप्रेक्षणारूपायां मानाभ्या-
सक्रियायामपि बालायाः स्वातन्त्र्यं, तादृशीं तु तामिति शब्दनिर्देश्‍योऽभिप्रा-
यविशेषः प्रयुङ‍क्ते । तस्य तु न क्रियान्तरमुपात्तम् । उपात्तायास्तु मानक्रियायाः
स्वात्मनि समावेशोऽनुपपन्नः । अभिप्रायोऽपि हि व्यापारप्रचयरूपक्रियान्तर्भूत
एव । यदाह <b>महाभाष्यकारः</b>---'यत् किंचित्तदभिसंधिपूर्वकं प्रेषणमध्येषणं वा
तत्सर्वं पच्यर्थ' इति । स्मरणादिकं चास्य व्यापारः संभवतीत्यतो नाकारकत्वं
वाच्यम् । तदेतदभिसंधायाह---<b>आत्मन्येवात्मन इति</b> ।।</p>
<b><lg><l>द्वितीया च तृतीया च चतुर्थी सप्तमी च यम् ।</l>
<l>क्रियानाविष्टमाचष्टे लक्षणं ज्ञापकश्च सः ।। १४ ।।</l></lg></b>
<p>स द्वितीयावाच्यो यथा---</p>
<lg><l>'तां प्रत्यभिव्यक्तमनोरथानां महीपतीनां प्रणयाग्रदूत्यः ।</l>
<l>प्रवालशोभा इव पादपानां शृङ‍गारचेष्टा विविधा बभूवुः ।। २५ ।।१</l></lg>
