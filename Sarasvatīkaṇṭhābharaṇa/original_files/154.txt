<pb n="154"/>
<p>अर्धसमच्छन्दसि विलम्बिता यथा---</p>
<lg><l>'विहितां प्रियया मनः प्रियामथ निश्चित्य गिरं गरीयसीम् ।</l>
<l>उपपत्तिमदूर्जिताश्रयं नृपमूचे वचनं वृकोदरः ।। २० ।।'</l></lg>
<p>उत्कलिकाप्रायगद्ये द्रुता मध्या च यथा---</p>
<lg><l>'व्यपगतघनपटलममलजलनिधिसदृशमम्बरतलं विलोक्यते ।</l>
<l>अञ्जनचूर्णपुञ्जश्यामं शार्वरं तमः स्त्यायते ।। २१ ।।'</l></lg>
<p><q>उत्कलिकाप्रायेति</q> । उच्चावचभावेन प्रतिभासमानमुत्कलिका । यथा---
'सलीलकरकमलतालिकातरलयावलीकम्' इति । तथैव तदपि प्रकृतोदाहरणमिति
व्यक्तम् । 'पाताल---' इत्यादौ वसन्ततिलकाभाग इव, 'हर इव' इत्यादावार्याभाग
इव प्रतिभातीति ।।</p>
<p>पद्यगन्धिगद्ये वृत्तगन्धौ मध्या, जातिगन्धौ द्रुता यथा---</p>
<lg><l>'पातालतालुतलवासिषु दानवेषु ।'</l>
<l>'हर इव जितमन्मथो गुह इवाप्रतिहतशक्तिः ।। २२ ।।'</l></lg> इति ।
<p><q>वृत्तगन्धौ मध्या, जातिगन्धाविति</q> । 'तृतीयादिषु भाषितपुंस्कं पुंवद्गा-
लवस्य' (७।१।७४) इति पुंवद्भावेन नुम्न भवति ।।</p>
<p>गद्यादौ मिश्रे गद्यपद्ययोर्द्रुतमध्या यथा---</p>
<p>'हन्त, पुण्यवानस्मि, यदहमतर्कितोपनतदर्शनोल्लसितनयनयानया---</p>
<lg><l>अविरलमिव दाम्ना पौण्डरीकेण नद्धः
स्नपित इव च दुग्धस्त्रोतसां निर्झरेण ।</l>
<l>कवलित इव कृत्स्नश्चक्षुषा स्फारितेन
प्रसभममृतवर्षेणैव सान्द्रेण सिक्तः ।। २३ ।।'</l></lg>
<p><q>हन्तेति</q> । आश्चर्यस्तिमितस्य हन्तेत्येव वागनुभावस्ततोऽभिमानोन्मेषे पुण्य-
वानस्मीति अनन्तरं लोकोत्तरविभाववर्णनात्त्वरितस्य यदहमित्यागद्यपर्यवसान
एवाविरलमित्यादिवृत्तमाविरासीदिति । मध्ये विच्छेदकारणानुपपत्तौ गद्यपद्याभ्या-
मेकवाक्यम् ।।</p>
