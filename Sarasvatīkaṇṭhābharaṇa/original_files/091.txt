<pb n="091"/>
शब्दविकासे न दोषः, किं तु गुण एव । प्रकृतोदाहरणे द्विरष्टवर्षाकृतिमिति कल्पो-
पपदं महीरुहमिति च निदर्शनं मन्यन्ते । षोडशादिशब्दानामपि वंशस्थप्रवेशत्वा-
दनन्यगतिकत्वाभावात् । हिरण्यपूर्वं कशिपुमिति तु संगच्छते । नहि हिरण्यकशि-
पुशब्दोऽत्र प्रविशति । प्रदर्शनार्थं तु द्वयमन्यदप्युपात्तम् । एवंविधः शब्दविस्तरो
गुणतामासादयतीत्याशयात् । तेनायमर्थः---पल्लवाख्यशब्दगुणे तावत्तुच्छता चम-
त्कारकारितया गुणधुराधिरूढैवाविस्तरविविक्तविषयतया क्व विशेषगुणस्य भवतीति
जिज्ञासायां तु छन्दोऽनुरोधो विहितः । सोऽपि हि कादाचित्कः करोत्येव दोष-
भावव्यावृत्तिमिति ।।</p>
<b><lg><l>प्रतिपादितमादौ यदसमर्थमवाचकम् ।</l>
<l>तस्यापि खलु मन्यन्ते गुणत्वं सीत्कृतादिषु ।। ९६ ।।</l></lg></b>
<p>यथा---</p>
<lg><l>'आशु लङ्घितवतीष्टकराग्रे नीविमर्धमुकुलीकृतदृष्ट्या ।</l>
<l>रक्तवैणिककराहततन्त्री मण्डलक्वणितचारु चुकूजे ।। १३० ।।'</l></lg>
<p>अत्र कूजितस्य पक्षिणोऽन्यत्रावाचकत्वेऽपि कामशास्त्रेऽनुमतत्वा-
द्ग‍ुणत्वम् ।।</p>
<p><q>प्रतिपादितमिति</q> । अस्ति कश्चिदेवं विषयो यत्रासमर्थस्य चारुतया गुण-
भावः । तथा हि---यद्यपि गणपाठादव्यक्तशब्दः कूजितम्, तथापि लोके पक्षि-
विषय एव नियतम्, तथा चाभिमतविषये प्रयुक्तं पक्षिविरुताकारमावेदयति ।
'हारीतप्रभृति---' इत्यादिना कामशास्त्रकारैः सीत्कारोपदेशनात् । सीत्कारस्य च
चतुःषष्टिकलात्वेन प्रवणतयात्यन्तमुपादेयत्वात् । तदाह---'अन्यान्यप्याकृतिग्रह-
णान्युपलक्षयेत्' इति ।।</p>
<b><lg><l>शास्त्रमात्रप्रतीतत्वादप्रतीतं यदुच्यते ।</l>
<l>गुणत्वं तस्य तद्विद्यसंभाषादौ विदुर्बुधाः ।। ९७ ।।</l></lg></b>
<p>यथा---</p>
<lg><l>'सर्वकार्यशरीरेषु मुक्ताङ्गस्कन्धपञ्चकम् ।</l>
<l>सौगतानामिवात्मान्यो नास्ति मन्त्रो महीभृताम् ।। १३१ ।।'</l></lg>
