<pb n="015"/>
<p>असभ्यार्थान्तरं यथा---</p>
<lg><l>'विद्यामभ्यसतो रात्रावेति या भवतः प्रिया ।</l>
<l>वनितागुह्यकेशानां कथं ते पेलबन्धनम् ।। १७ ।।'</l></lg>
<p>तदेतद्या भवतः प्रिया गुह्यकेशानां पेलबन्धनशव्दानामसभ्यार्थान्त-
रत्वादसभ्यार्थान्तरम् ।।</p>
<p><q>विद्यामिति</q> । या रात्रौ विद्यामभ्यसतो मन्त्रमावर्तयतस्तव प्रिया समायाति
सा यक्षिणी । अतः कथं ते धनं पेलवं कोमलम् । खल्पमिति यावत् । किं तु
यक्षिणीप्रसादाद्बहु धनं तवोचितमित्यर्थः । प्रकृतपदानि त्वसभ्यार्थान्तराणि तान्यु-
द्धृत्य व्याचष्टे---तदेतद्या भवतः प्रियेति । असभ्यार्थप्रकाशनमेव षष्ठ्या आक्रोश
इत्यर्थः । या भवतः प्रियेति एकं पदं याभो मैथुनं तद्वतः प्रियेत्यर्थात् । योनिर्व-
निताया गुह्यस्तस्य केशाः । पेलशब्दो मुष्कयोः प्रसिद्धः । तत्र बन्धनमिति ।।</p>
<p>असभ्यस्मृतिहेतुर्यथा---</p>
<lg><l>'उत्कम्पयसि मां चूत पिकवाक्काटवेन किम् ।</l>
<l>कृतः कृकाटिकायां ते पादः प्राणेन यास्यता ।। १८ ।।'</l></lg>
<p>तदिदं काटवकृकाटिकापादयोरसभ्यस्मृतिहेतुत्वादसभ्यस्मृतिहेतुता ।।</p>
<p><q>उत्कम्पयसीति</q> । हे चूतवृक्ष, कोकिलस्य वाचा कटुत्वेन दुःखदायित्वात् किं
मां भापयसि । ननु तव कृकाटिकायां प्रीवायां पादं दत्त्वा चलिता मम प्राणास्तेन
मया जितम् । व्यर्थस्तवायं परिश्रम इति वाक्यार्थो विवक्षितः । काटवशब्दे काट
एकदेशः कृकाटिकाशव्दे काटिकेति लोपः । काटः काटिका ।।</p>
<b><lg><l>लोकेषु यदशस्तार्थमशस्तार्थान्तरं च यत् ।</l>
<l>अशस्तस्मृतिहेतुश्चामङ्गलार्थं त्रिधैव तत् ।। १६ ।।</l></lg></b>
<p>तेष्वशस्तार्थं यथा---</p>
<lg><l>'खेटके भक्तसूपस्य वलभ्याः पत्तनस्य च ।</l>
<l>अतृप्तोऽहं मरिष्यामि हेहले भाषितस्य च ।। १९ ।।'</l></lg>
<p>अत्र मरिष्यामीतिपदमशस्तार्थम् ।।</p>
