<pb n="298"/>
<p>गूढोक्तिर्द्विधा । मुख्या गौणी च । तयोर्मुख्या यथा---</p>
<lg><l>'केशव यमुनातीरे व्याहृतवानुषसि हंसिकां कोऽद्य ।</l>
<l>कान्ताविरहभयातुरहृदयः प्रायः प्रियेऽहं सः ।। ३५२ ।।'</l></lg>
<p>अत्र प्रिये हंस इत्यत्रावर्णलोपे प्रिये अहं स इत्यर्थस्य मुख्ययैव
वृत्त्या गूढत्वादियं मुख्या गूढोक्तिर्नाम वाकोवाक्यम् ।।</p>
<p>गौणी यथा---</p>
<lg><l>'निरर्थकं जन्म गतं नलिन्या यया न दृष्टं तुहिनांशुबिम्बम् ।</l>
<l>उत्पत्तिरिन्दोरपि निष्फलैव कृता विनिद्रा नलिनी न येन ।। ३५३ ।।'</l></lg>
<p>ताविमौ पूर्वोत्तरार्धयोरन्योन्योक्त्या गूढकामलेखावितीयं गौणी
गूढोक्तिर्नाम वाकोवाक्यम् ।।</p>
<p>प्रश्नोत्तरोक्तिर्द्विधा । अविधीयमानहृद्या प्रतीयमानहृद्या च । तयो-
राद्या यथा---</p>
<lg><l>'क्क प्रस्थितासि करभोरु घने निशीथे
प्राणेश्वरो वसति यत्र मनःप्रियो मे ।</l>
<l>एकाकिनी वद कथं न बिभेषि बाले
नन्वस्ति पुङ्खितशरो मदनः सहायः ।। ३५४ ।।'</l></lg>
<p>सेयं हृद्गतप्रष्टव्यस्यैव स्पष्टमभिधायैवाभिधानादभिधीयमानहृद्या नाम
प्रश्नोक्तिर्वाकोवाक्यम् ।।</p>
<p>द्वितीया यथा---</p>
<lg><l>'कियन्मात्रं जलं विप्र जानुदघ्नं नराधिप ।</l>
<l>तथापीयमवस्था ते नहि सर्वे भवादृशाः ।। ३५५ ।।'</l></lg>
<p>सेयं शब्दविद्यावैशारद्यस्य हृद्यस्य प्रतीयमानत्वात्प्रतीयमानहृद्यप्र-
श्नोत्तरोक्तिर्वाकोवाक्यम् ।।</p>
