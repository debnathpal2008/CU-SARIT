<pb n="127"/>
<b><lg><l>अ१नलंकारमित्याहुरलंकारोज्झितं वचः ।</l>
<l>पूर्वोत्तरानुसंधाने तस्य साधुत्वमिष्यते ।। १३४ ।।</l></lg></b>
<p>यथा---</p>
<lg><l>'निशम्य ताः शेषगवीरभिधातुमधोक्षजः ।</l>
<l>शिष्याय बृहतां पत्युः प्रस्तावमदिशद्द‍ृशा ।। १७६ ।।'</l></lg>
<p>अस्यानलंकारत्वेऽपि पूर्वापरानुसंधानप्रयोजनभूतत्वाद्ग‍ुणत्वम् ।।</p>
<p><q>अनलंकारमिति</q> । अनुत्कृष्टाप्रविष्टविशेषणवद्वाक्यं निरलंकारः पूर्वोत्तर-
वाक्यसंगतिकरणप्रयोजनकतया न दोषः । कथं तथाभूतस्य काव्यत्वमित्यपि न
वाच्यम् । अनुगतेन वक्रीभावेन तत्समर्थनात् । व्यक्तमुदाहरणम् ।।</p>
<p>सूत्रकार एव वाक्यार्थदोषगुणीभावविवेचनं संगमयति---</p>
<b><lg><l>वाक्याश्रयाणां दोषाणां गुणीभावोऽयमीरितः ।</l>
<l>अथ वाक्यार्थदोषाणामदोषः कथ्यतेऽधुना ।। १३५ ।।</l></lg></b>
<b><lg><l>समुदायार्थशून्यं यत्तदपार्थं प्रचक्षते ।</l>
<l>तन्मत्तोन्मत्तबालानामुक्तेरन्यत्र दुष्यति ।। १३६ ।।</l></lg></b>
<p>यथा---</p>
<lg><l>'क्वाका२र्यं शशलक्ष्मणः क्व च कुलं भूयोऽपि दृश्येत सा
दोषाणामुपशान्तये श्रुतमहो कोपेऽपि कान्तं मुखम् ।</l>
<l>किं वक्ष्यन्त्यपकल्मषाः कृतधि३यो रेखैव सान्यादृशी
चेतः स्वास्थ्यमुपेहि कः खलु युवा धन्योऽधरं धास्यति ।। १७७ ।।</l></lg>
<p>अत्र समुदायार्थशून्यत्वेनापार्थस्याप्युन्मत्तवचनत्वाद्ग‍ुणत्वम् ।।</p>
<p><q>वाक्याश्रयाणामिति</q> । ४सत्तादिवचनान्यनुक्रियमाणानि चमत्कारमर्पयन्ति ।
अत एव छायालंकारप्रादुर्भावाद्ग‍ुणः । अनित्यदोषतया चानुकरणादन्यदपि गुणी-
भवनबीजमुन्नेयमित्युदाहरणेन व्यञ्जयन्नाह---<b>क्वाकृत्यमिति</b> । अत्र श्रुतिशालिनो
<!-- NOTES pg=127!-->
१. 'निरलंकार' ग. २. 'कृत्यं' ग. ३. 'धियः स्वप्नेऽपि सा दुर्लभा' ग.
४. 'मत्तादिववनान्य' पाठः.
