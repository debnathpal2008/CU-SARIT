<pb n="252"/>
<p>जोण्हा उण्हा रिसो रसो इत्यादिका प्रतिपादं मध्यान्तस्थाननियमेनावृत्तिः ।
क्षतोऽर्पितः क्षारः । जलार्द्रा जलार्द्रे वस्त्रे ।।</p>
<p>मिथुनं यथा---</p>
<lg><l>'पुरः पाराऽपारातटभुवि विहारः पुरवरं
ततः सिन्धुः सिन्धुः फणिपतिवनं पावनमतः ।</l>
<l>तदग्रे तूदग्रो गिरिरिति गिरिस्तस्य पुरतो
विशाला शालाभिर्ललितललनाभिर्विजयते ।। २२४ ।।'</l></lg>
<p>तदेतत्प्रतिपादं द्वयोर्द्वयोः पदानुप्रासयोर्विन्यासान्भिथुनम् ।।</p>
<p>पाराभिधाना नदी । अपारा पाररहिता । सिन्धुर्नदी सिन्धुनामा । विशाला
उज्जयिनी । शालाभिरितीत्थंभूतलक्षणें तृतीया । अत्र पारापारेति सिन्धुः सिन्धु-
रिति दग्रे दग्र इति शालाशालेति क्रमेण प्रथमादिपादेषु द्वयोरेवानुप्रासयोर्विन्यासः ।
यद्यपि तृतीयपादे गिरिगिरीति द्वितीयमपि मिंथुनं संभवति तथापि वर्णद्वयव्यवधा-
नादनुल्लेखीत्युपेक्षितवान् ।।</p>
<p>मिथुनावली यथा---</p>
<lg><l>'शिरसि शरभः क्रोडे क्रोडः करी करटे रट-
न्नुरसि च रुरुर्मर्मण्येणः शिखी मुखरो मुखे ।</l>
<l>कविरपि हृदि न्हा/?/दी दूराद्धरिर्द्विपजिद्धतो
धनुषि लघुता लक्ष्येऽपूर्वो जयोऽस्य यशस्विनः ।। २२५ ।।'</l></lg>
<p>सेयं द्वयोः पादयोर्निरन्तरमावृत्तिर्मिथुनावलीत्युच्यते ।।</p>
<p><q>शिरसीति ।</q> शरभोऽष्टापदः । क्रोडो वराहः । रुरुर्बहुशृङ‍गो मृगः । हरिः
सिंह । स्वरभागविवक्षायां व्यञ्जनयुगलावृत्तिर्मिथुनम् । तदेवावृत्तिभूम्ना मिथुना-
वली शरशरेति क्रोडक्रोडेति करकरेति दवदवेत्यादिना क्रमेण सुप्रत्यभिज्ञानैव ।।</p>
<p>गृहीतमुक्तो यथा---</p>
<lg><l>'पुंनागनागकेसरकेसरपरिवासवासनासुरभिः ।</l>
<l>सुरभिर्मधुरमधुप्रियषट्चरणाचरणवान्प्राप्तः ।। २२६ ।।'</l></lg>
<p>सोऽयं चक्रवालवदनुप्रासो गृहीतमुक्त इत्युच्यते ।।</p>
