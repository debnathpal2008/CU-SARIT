<pb n="190"/>
परदुर्गग्रहणादौ महाननुबन्धो दृष्टः । स इह प्रस्तुतायां विरहवतीसंतापलक्षणायां
प्रवृत्तौ लक्ष्यत इत्येकलक्षणाव्यवधानेनेयं लक्षणा । एवं लक्षणाद्वयव्यवधानेनापि
भवतीत्याह---<b>ते चेति</b> । श्रावणादयः स्वधर्मसंपदो निरन्तरवर्षणादेः स्वार्थावि-
नाभावेन लक्षितायाः प्रत्यासन्ना सदृशी तेषां लोचनादीनां धर्मसंपदश्रुप्रभावादि-
लक्षणा लक्ष्यत इति द्वितीया लक्षणा । तत्पुरःसरां तृतीयामाह---<b>असावसा-
विति</b> । एवं लक्षणात्रयपूर्वापि लक्षणा बोद्धव्येत्याह---<b>कमितरीति</b> । स्नेह-
प्रतीत्या तु विभावादिसंवलितया रसो व्यज्यते, न तु लक्ष्यत इत्यन्यत्र विस्तरः ।
कस्याः पुनः स्वधर्मसंपदः प्रत्यासन्ना का तद्धर्मसंपदित्यतो विवेचयति---<b>तत्रेति</b> ।
यदि श्रावणादिपदेषु समुदायलक्षणा न स्यात्तदा मासानुपक्रम्य ऋतूनामभिधाने
प्रक्रमभेदो भवेत् ! न भवेच्च तत्तदृतुप्रतीत ऋतुसंपत्प्रतीतिः क्वचिदिति युक्तैव
समुदायलक्षणा । <b>एताभ्यामिति</b> । प्रत्येकं न तु पदद्वये लक्षणा संभवति ।
<b>विभक्तिश्रुत्येति</b> । सप्तमीप्रथमाविभक्तिभ्यामाधाराधेयभावः स्वशक्त्या प्रति-
पाद्यते तदनुपपत्त्यार्थान्तरलक्षणा प्रादुर्भवति । एवं चैत्रवैशाखसमुदायात्मनो
वसन्तस्योत्तरावयवो वैशाखस्तद्वाचकेऽपि माधवपदे समुदायलक्षणाद्वारेण लक्षणा
भवति । <b>प्रशंसावचनस्यापीति</b> । गर्भीकृतसारूप्या हि व्याघ्रादय उपमे-
यवाचिभिः समस्यन्ते । तच्च सारूप्यं प्रकर्षलक्षणमेवेति प्रशंसापरत्वे स्थितेना-
भिधेयमप्रतीत्यसारूप्यं वा रूपान्तरं वा प्रत्येतुं न शक्यत इत्यभिधेयप्रतीत्यनु-
निष्पादिनी घण्टानुस्वानसोदरा स्वधर्मसंपद्यथोक्ता प्रतीयते । स्वने किल शरदा-
काशकुसुमहंसादिका स्वसंपद्विस्तार्यते । न मुखचन्द्रादिवत्सुखासिकातिलवनयोः
सादृश्यप्रतीतिर्न च तदभिधीयमानं किंचिदत्रास्तीति पृच्छति---<b>का पुनरिति</b> ।
मा भूत्तथा प्रसिद्धिः कवेरभिप्रायारूढा तु प्रतीयत इत्युत्तरमाह---<b>येयमिति</b> ।
न स्नेहो नाम द्वयोरेकः कश्चिदस्ति न चानभिधीयमानमपि सादृश्यं शब्दसामा-
न्यमाश्रयत इत्यतः प्रकारान्तरमाह---<b>अभिसारिकाणां चेति</b> । कथमेतदवग-
तमित्यत आह---<b>यदित्थमिति</b> । ननु कमलिनीशब्दस्यात्र बहुमानगोचरता
प्रतिपादिता, न तु तिलवनस्येत्यत आह---<b>अत एवेति</b> । उपमानोपमेययोर्द्वयोरपि
कामिनीबहुमानगोचरतां वितरन्ती शिशिरेण सांप्रतं तिलवाटिकालवनमपि वर्तत
इत्यभिप्रैतीति भावः । 'मुखमर्धं शरीरस्य' इत्यादिन्यायेन मुखशब्दः प्राधान्यं
लक्षयति, ततो मुखपङ‍कजसरसि शिशिर इति तद्भावापत्त्या हेमन्तस्यापि ऋतुषु
प्रथमतया प्राधान्यमेव द्योतितमिति । तदुक्तम्---'पडिकम्मदूइपेसणभाणग्गहणे-
सु/?/भासुरपहुय्यन्तो । हेमन्तिओ सुहाअइ मलिणमिअङ‍को वि कामिणीणयओसो ।।'</p>
