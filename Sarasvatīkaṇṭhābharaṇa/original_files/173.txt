<pb n="173"/>
<p><q>योगेति</q> । योगेत्यादौ द्वन्द्वपरवर्ती परम्पराशब्दः प्रत्येकमन्वीयते । योगो
योगरूढिः । कारणं कार्यकारणभावः । निरूढाः प्रमिताः । पदसिद्धये पदसमुदाया-
त्मकवाक्यैकदेशतासिद्धये ।।</p>
<p>यद्यपि पदानामर्थद्वारक एव संबन्धः, तथापि तदौपयिकविशेषः क्वचित्पदेष्वेव
साक्षादवसीयते क्वचित्पदार्थेष्वित्यभिप्रेत्याह---</p>
<b><lg><l>विरुद्धानां पदार्थानां जात्यादीनां परस्परम् ।</l>
<l>योजना येह तां युक्तिं पदार्थविषयां विदुः ।। ४७ ।।</l></lg></b>
<p><q>विरुद्धानामिति</q> । एवं वाक्यवाक्यार्थयोरपि वाक्यमध्यवर्तिप्रकृतरसानु-
गुणरससमर्पकं वाक्यान्तरम् ।।</p>
<b><lg><l>गर्भः सह निगर्भेण संवृत्तिः ससमुच्चया ।</l>
<l>हेतवो वाक्ययुक्तीनां क्रियतामेवमादयः ।। ४८ ।।</l></lg></b>
<p><q>गर्भ इति</q> । गर्भस्तस्यैकदेशभूतस्तथाभूतो <b>निगर्भः</b> । उक्तेरुपसंहारवचनं
<b>संवृत्तिः</b> । तुल्यप्रधानभावानां युगपदेकार्थसंबन्धः <b>समुच्चयः</b> । आदिपदाद-
न्वाचयादयः ।।</p>
<b><lg><l>यत्तदादेरुपादानं क्रियाभ्याससमुच्चयौ ।</l>
<l>क्रियासमभिहारश्च वाक्यार्थान्युज्यते मिथः ।। ४९ ।।</l></lg></b>
<p><q>यत्तदादेरिति</q> । यत्तदोरुद्देश्‍यविधेयगामिनोरादिग्रहणादिदमेतदासां क्रिया-
णामावृत्तिर<b>भ्यासः</b> । विजातीयानामेकदैकत्र संबन्धः <b>समुच्चयः । समभिहारो</b>
भृशत्वं प्रकर्ष इति यावत् ।।</p>
<b><lg><l>यदश्रद्धेयशैलादिवर्णनाभ्युपपत्तये ।</l>
<l>वाक्यं सेह प्रकरणविषया युक्तिरिष्यते ।। ५० ।।</l></lg></b>
<p><q>यदिति</q> । अतिमात्रतया प्रतिभासमानत्व<b>मश्रद्धेयता</b> ।।</p>
<b><lg><l>प्रबन्धविषयाप्येवं युक्तिरुक्ता मनीषिभिः ।</l>
<l>उ१दाहरणमालासां रूपव्यक्त्‍यै निदर्श्‍यते ।। ५१ ।।</l></lg></b>
<p>तदेतासां युक्तीनामतिदुरूहत्वादाह---<b>उदाहरणमेवेति</b> ।।</p>
<!-- NOTES pg=173!-->
१. 'उदाहरणमेवासाम्' इति पाठष्टीकासंमतः.
