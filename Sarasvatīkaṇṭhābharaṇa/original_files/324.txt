<pb n="324"/>
<p>अत्र क्रियानाविष्टतयैवेन्दुमत्यां महीपतीनां शृङ‍गारचेष्टा भवन्त्यो
लक्ष्यन्ते । सोऽयं लक्षणहेतुः प्रतिना योगे द्वितीयामुत्पादयति ।।</p>
<p>इह पञ्चैव लक्षणे विभक्तयो विहिताः । तद्यथा । 'अनुर्लक्षणे १।४।८४', 'लक्षणे-
त्थंभूत १।४।९०' इत्यादिना कर्मसंज्ञां विधाय 'कर्मप्रवचनीययुक्ते २।३।८' इति
द्वितीया । 'येनाङ‍गविकारः २।३।२०', 'इत्थंभूतलक्षणे २।३।२१' इत्येताभ्यां तृतीया ।
'उत्पातेन ज्ञापिते च १।४।४४ वा.' इति चतुर्थी । 'यस्य च भावेन भावलक्ष-
णम् २।३।३७' इति सप्तमी । 'षष्ठी चानादरे २।३।३८' इति षष्ठी । तदेतदाह---
<b>द्वितीया चेति</b> । षष्ठीमग्रे वक्ष्यति । 'षष्ठी चानादरे २।३।३८' इति सूत्रे चकारस्य
समुच्चेयतया न प्रधाना सेति नात्र तुल्यकक्षतया गणिता । क्रियानाविष्टं स्वव्यापार-
शून्यं तटस्थमेव यव्द्याप्रियते, तेन कारकाद्भेदः । अत्र हि क्रियानाविष्टस्यैव
इन्दुमत्यामितीन्दुमतीमालम्बनविभावीकृत्य (विधीय)मानाः शृङ‍गारचेष्टास्तयैवा-
वच्छिद्यन्ते, तदवस्था एव च लक्ष्यन्ते, ततो भवति हेतुत्वं लक्षणत्वमवधित्वं चेति ।
ननु कथमत्र द्वितीया, यावता हेतुत्वात्तृतीयया भवितव्यमित्यत आह---<b>द्विती-
यामिति</b> । नाप्राप्तायां तृतीयायामियं विधीयमाना बलवती तां बाधत इत्यर्थः ।।</p>
<p>तृतीयावाच्यमित्थंभूतलक्षणं यथा---</p>
<lg><l>'कण्ठेकालः करस्थेन कपालेनेन्दुशेखरः ।</l>
<l>जटाभिः स्निग्धताम्राभिराविरासीद्व‍ृषध्वजः ।। २६ ।।</l></lg>
<p>अत्र कण्ठेकाल इत्यादीनि क्रियायामनिविशमानान्येव वृषध्वजं
ज्ञापयन्ति यथा जटाभिस्तापस इति ।।</p>
<p><q>कण्ठेकाल इत्यादीनीति</q> । यद्यपि कपालेन जटाभिरित्येवोदाहरणं तथापि
प्रसङ‍गादितरव्द्याख्यानं ज्ञापकत्वम् । उभयत्रापि तुल्यविभक्तिवाच्यतायां तु विशेषः ।
तेनान्योऽप्येवंजातीयो लक्षणप्रकारः स्वयमूहनीय इत्युक्तं भवति, यद्वक्ष्यति 'उप-
लक्षणं चैतत्' इत्यादिना । उक्तमेव प्रसिद्धोदाहरणेन द्रढयति---<b>यथा जटाभि-
रिति</b> । यथाहीत्थंभूतस्य तेनैव प्रकारेण प्रकारवतो लक्षणं जटा भवन्ति तथेहापि
कपालादिकमिति भावः ।।</p>
<p>तृतीयावाच्य एवाङ‍गविकारलक्षणं यथा---</p>
<lg><l>'स बाल आसीद्वपुषा चतुर्भुजो मुखेन पूर्णेन्दुनिभस्त्रिलोचनः ।</l>
<l>युवा कराक्रान्तमहीभृदुच्चकैरसंशयं संप्रति तेजसा रविः ।। २७'</l></lg>
