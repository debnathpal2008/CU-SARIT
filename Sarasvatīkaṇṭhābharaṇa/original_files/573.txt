<pb n="573"/>
संगमस्य तस्याकस्मिकदर्शनेनोद्दीप्यमाना सद्यःसमुपजायमानसात्त्विक-
स्वेदस्तम्भवेपथूपलक्षितैर्हर्ष१स्मृत्यावेगसाध्वसादिभिर्व्यभिचारिभा२वैः प३द-
निक्षेपलक्षणेन च शरीरानुभावेन संसृज्यते । सोऽयं विभावानुभाव-
व्यभिचारिसंयोगे४ रतिरूपेण रसो निष्पद्यते ।</p>
<p>रतिरूपेणैव रस५पुष्टिर्यथा---</p>
<lg><l>'पीनश्रोणि गभीरनाभि निभृतं मध्ये भृशोच्चस्तनं
पायाद्वः परिरब्धमब्धिदुहितुः कान्तेन कान्तं वपुः ।</l>
<l>स्वावासानुपघातनिर्वृतमनास्तत्कालमीलद्द‍ृशे
यस्मै सोऽच्युतनाभिपद्मवसतिर्वेधाः शिवं ध्यायति ।। ८ ।।'</l></lg>
<p>अत्र सर्वदैव श्रीवत्सलक्ष्मणो लक्ष्मीविषये महाकुलीनतौदार्यस्थि-
रानुरागितारूपयौवनवैदग्ध्यशीलसौभाग्यमहाभाग्यादिभिः समुत्पन्ना र-
तिस्तदवयवविशेषकामनीयकविभावनेनोद्दीपनविभावातिशयेनोद्दीप्य-
मानां ब्रह्मणः समक्षमप्यालिङ‍गनलक्षणेन शरीरारम्भानुभावेनानुमीयमानां
लज्जाप्रणाशलक्षणां प्रेमपुष्टेरष्टमीमवस्थामध्यास्ते । अत्र चानुक्ता अपि
सात्त्विका व्यभिचारिणोऽन्येऽपि चानुभावविशेषाः प्रतीयन्ते । श्रियोऽपि
च समग्रात्मगुणसंपदाश्रये श्रीवत्सलक्ष्मणि तथाभूता तदभ्यधिका वा६
रतिः प्रवृद्धप्रेमप्रियतमालिङ‍गनलक्षणेनोद्दीपनविभावेवोद्दीप्यमाना नयन-
निमीलनानुमेयां समस्तसात्त्विकानुभावव्यभिचारिहेतुं प्रेमपुष्टेरुत्त७मामव-
स्थामाश्रयति । सोऽयं विषयसौन्दर्यादाश्रयप्रकृतेः संस्कारपाटवादुद्दीपना-
तिशयाच्च परां कोटिमावहन् रसः पुष्ट इत्युच्यते । अत्रैव ब्रह्मणः
श्रियं प्रति मनोहरा ममेयं सृष्टिरिति, रत्नाकरस्येयमात्मजेति, चन्द्रा-
<!-- NOTES pg=573!-->
१ 'हर्षधतिस्मृत्यावेग-' क.ख. २. 'व्यभिचारिभिर्भावैः' क.ख. ३. 'विक्षेपल-
क्षणेन' क.ख. ४. 'संयोगैः' क.ख. ५. 'रतिपुष्टिः' क. ६. 'च' घ. ७. 'रुत्तरा' ख.
