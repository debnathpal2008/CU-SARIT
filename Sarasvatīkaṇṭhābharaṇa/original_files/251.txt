<pb n="251"/>
<p>खिन्नो यथा---</p>
<b><lg><l>'कुलजातिसमाकुलीकृतानां सुखदसुखाशयमूढचेतनानाम् ।</l>
<l>अभवविभवलाभलोलुभानां भव भवबन्धविभेदनाय भूयः ।। २२१ ।।'</l></lg></b>
<p>अत्र रीतेरनिर्वाहात्खिन्नता । सोऽयं पदानुप्रासः खिन्न इत्युच्यते ।।</p>
<p><q>कुलेति</q> । अत्र प्रथमपादे कुलेति अविवक्षितस्वरादिवर्णयुग्ममक्षरचतुष्टयव्य-
वधानेन कुलीत्यावृत्तम् । द्वितीयतृतीयपादयोस्तु सुखदसुखेति अभवविभवेति
चैकवर्णव्यवधानेनावृत्तिः । चतुर्थपादे तु भवभवेति रीतिभङ‍गो न च दोषः ।
प्रतीत्यव्यवधानात् ।।</p>
<p>स्तबकवान्यथा---</p>
<lg><l>'भासयत्यपि भाषादौ कविवर्गे जगत्र/?/यीम् ।</l>
<l>के न यान्ति निबन्धारः कालिदासस्य दासताम् ।। २२२ ।।'</l></lg>
<p>सोऽयं वर्णानुप्रासवत्पदानुप्रासोऽपि स्थाने स्थाने विनिवेशात्स्तब-
कवानित्युच्यते ।।</p>
<p>वैचित्रीविशेषेणालंकारभावो भासयतीत्यादावाद्यन्तयोर्दूरान्तरितैवावृत्तिः । स्थान-
नियमस्तु न विवक्षितः । तदिदमुक्तम्---<b>स्थाने स्थान इति</b> ।।</p>
<p>स्थानी यथा---</p>
<lg><l>'परं जोण्हा उण्हा गरलसरिसो चन्दणरसो
खदक्खारो हारो मलअपवणा देहतवणा ।</l>
<l>मुणाली वाणाली जलदि अ जलद्दा तणुलदा
वरिट्ठा जं दिट्ठा कमलणअणा सा सुवअणा ।। २२३ ।।'</l></lg>
<lg><l>[परं ज्योत्स्ना उष्णां गरलसदृशश्चन्दरसः
क्षतक्षारो हारो मलयपवना देहतपनाः ।</l>
<l>मृणाली बाणाली ज्वलति च जलार्द्रा तनुलता
वरिष्ठा यद्द‍ृष्टा कमलनयना सा सुवदना ।।]</l></lg>
<p>सोऽयं पदानुप्रासः स्थाननियमात्स्थानीत्युच्यते ।।</p>
