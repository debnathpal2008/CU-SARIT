<pb n="703"/>
<p>अर्थानुबन्धि अर्थोदर्कं यथा---</p>
<lg><l>'भूत्वा चिराय चतुरन्त१महीसपत्नी
दौष्यन्तिम२प्रतिरथं तनयं प्र३सूय ।</l>
<l>म४र्त्रा तदर्पितकुटुम्बभरेण सार्धं
शान्ते करिष्यसि पदं पुनराश्रमेऽस्मिन् ।। ४५२ ।।'</l></lg>
<p>यत्पुनः काममेवानुबध्नाति तत्कामोदर्कं यथा---</p>
<lg><l>'अद्वैतं सुखदुःखयोरनु५गुणं सर्वास्ववस्थासु य-
द्विस्रम्भो६ हृदयस्य यत्र जरसा यस्मिन्नहार्यो रसः ।</l>
<l>कालेनावरणात्ययात्परिणते य७त्स्नेह८सारे स्थितं
भ९द्रं तस्य सुमानुषस्य कथमप्येकं हि यत्प्राप्य१०ते ।। ४५३ ।।'</l></lg>
<p>'नानालंकारसंसृष्टेः प्र११काराश्च रसोक्तयः ।'</p>
<p>इत्युक्तं तत्र 'अलंकारसंसृष्टेः' इतीयत्येव व१२क्तव्ये नानालंकारग्र१३हणं
गुणरसानामुपसंग्रहार्थम् । तेषामपि हि काव्यशोभाकरत्वेनालंकार-
त्वात् ।। यदाह---</p>
<lg><l>काव्यशोभाकरान्धर्मानलंकारान्प्रचक्षते ।</l>
<l>ते चाद्यापि विकल्प्यन्ते कस्तान्कार्त्स्न्येन वक्ष्यति ।।</l></lg>
<lg><l>काश्चिन्मार्गविभागार्थमुक्ताः प्रागप्यलंक्रियाः ।</l>
<l>साधारणमलंकारजा१४तमन्यत् प्रदर्श्यते ।।</l></lg>
<!-- NOTES pg=703!-->
१. 'सदिगन्तमहीसपत्नी' ख. २. 'दौष्षन्तिम्' ख. ३. 'निवेश्य' इति मुद्रिते
शाकुन्तले. ४. 'तत्संनिवेशितभरेण सहैव भर्त्रा' क. ख. ५. 'अनुगतं' इति मुद्रित उत्त-
ररामचरिते. ६. 'विश्रामो' क. ख. मुद्रित उत्तररामचरिते च. ७. 'परिणतेर्यत्' ख. ग.
८. 'प्रेमसारे' इति मुद्रित उत्तररामचरिते. ९. 'भद्रे' घ. 'भद्र'(द्रे वा द्रं?)ग. १०. 'त-
त्प्रार्थ्यते' क. मुद्रित उत्तररामचरिते च । 'यत्प्रार्थ्यते' ख. ११. 'प्रकाराश्च' घ.
१२. 'इत्येव' क. ख. १३. 'नानालङ‍कारग्रहणं' ख. १४. 'अलङ‍कारं जातमन्यत्' ख.﻿
