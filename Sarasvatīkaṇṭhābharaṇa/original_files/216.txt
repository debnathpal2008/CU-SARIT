<pb n="216"/>
<p>पादसंधौ स्थूलव्यपेतं यथा---</p>
<lg><l>'हठपीतमहाराष्ट्रीदशनच्छदपाटला ।</l>
<l>पाटलाकलिकानेकैरेकैका लिलिहेऽलिभिः ।। १३६ ।।'</l></lg>
<p>अत्रापि प्राग्वदेव यतिविच्छेदात्पूर्वोत्तरार्धयोरसंहितायां पाटला पा-
टलेत्यावृत्तेर्नाव्यपेतयमकत्वम् । न चैतत्पादयोरादावन्ते वा शक्यते
वक्तुम् । अपि त्वेकस्यादावन्यस्य वान्त्यस्थाने यमकमिदं स्थूलावृत्तेः
स्थूलव्यपेतमुच्यते । न चैतद्वाच्यमुपोढरागेत्यादौ काञ्चीयमकेऽप्ययं
न्याय इति । तस्यैव तथाभूतलक्षणत्वात् ।।</p>
<p><q>हठेति</q> । हठपानेन ताम्बूलरागो निःशेषितस्तेन प्राप्तपरभागसहजरागोन्मेषः ।
व्यवधायकशब्दाभावे कथमिदं व्यपेतमित्यत आह---<b>अत्रापि प्राग्वदिति</b> ।
ननूपोढरागेत्यादौ पूर्वोदाहृतेऽपि यतिविच्छेदादस्ति व्यवधानात्कोऽस्य विशेष
इत्याशङ‍क्या/?/ह---<b>न चेति</b> ।</p>
<p>काञ्चीयमक एवाव्यपेतास्थानयमकभेदे सूक्ष्मव्यपेतं यथा---</p>
<lg><l>'धराधराकारधरा धराभुजां भुजा महीं पातुमहीनविक्रमाः ।</l>
<l>क्रमात्सहन्ते सहसा हतारयो रयोद्ध‌ुरा यानधुरावलम्बिनः ।। १३७ ।।'</l></lg>
<lg><l>अत्रान्त्यपादे धुरा धुरेति सूक्ष्मव्यपेतं वर्तते ।</l>
<l>धराधरः शेषो महीं पातुं सहत इत्यन्वयः ।।</l></lg>
<p>स्वभेदान्यभेदयोः स्थूलं सूक्ष्मं च यथा---</p>
<lg><l>'सालं वहन्ती सुरतापनीयं सालं तडिद्भासुरतापनीयम् ।</l>
<l>रक्षोभरक्षोभरसत्रिकूटा लङ‍काकलङ‍काकलिकाद्रिकूटा ।। १३८ ।।'</l></lg>
<p>अत्र सालं सालमिति स्वभेदे सुरतापनीयं सुरतापनीयमिति स्थूलः ।
रक्षोभरक्षोभ लङ‍काकलङ‍केति अन्यभेदे कूटा कूटेति सूक्ष्मव्यपेते भेदो
वर्तते । तदिदमस्थानयमकं स्थूलसूक्ष्ममुच्यते ।।</p>
<p><q>सालमिति</q> । सालः प्राकारः । सुराणां तापनं संतापजननं तस्मै हितमल-
