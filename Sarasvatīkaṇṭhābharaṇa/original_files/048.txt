<pb n="048"/>
<b><lg><l>धर्मार्थकामशास्त्रादिविरोधः कोऽपि यो भवेत् ।</l>
<l>तमागमविरोधाख्यं दोषमाचक्षते बुधाः ।। ५७ ।।</l></lg></b>
<p>तेषु धर्मशास्रविरोधो यथा---</p>
<lg><l>'असावनुपनीतोऽपि वेदानधिजगे गुरोः ।</l>
<l>स्वभावशुद्धस्फटिको न संस्कारमपेक्षते ।। ७२ ।।'</l></lg>
<p>अत्रानुपनीतस्य वेदाध्ययनानधिकाराद्धर्मशास्रविरोधः ।।</p>
<p><q>धर्मार्थेति । वेदाध्ययनानधिकारादिति</q> । 'अकृतव्रतबन्धे तु गुरावुप-
रते सति । नाभिव्याहारयेद् ब्रह्म स्वधानिनयनादृते ।।' इति धर्मशास्रम् ।।</p>
<p>अर्थशास्रविरोधो यथा---</p>
<lg><l>'कामोपभोगसाकल्यफलो राज्ञां महीजयः ।</l>
<l>अहंकारेण जीयन्ते द्विषन्तः किं नयश्रिया ।। ७३ ।।'</l></lg>
<p>अत्र महीजयस्य फलत्वेन कामोपभोगानामर्थशास्रकारैरननुमतत्वा-
च्छत्रुविजये चाहंकारस्याहेतुत्वादर्थशास्रविरोधः ।।</p>
<p><q>कामेति । अत्र महीजयस्येति</q> । महीजयस्य धर्मः फलमिति नीतिशास्रे
स्थितम् । अहंकारो मानः स न शत्रुविजये साधनम् । अरिषङ्वर्गत्यागे हीन्द्रिय-
जयः । तथा विजिगीषुता । तया च शत्रुपरिभव इति । यदाह---स रघुराष्ट्रो
विललास इत्युपक्रम्य कौटिल्याचार्यः मानाद्रावणः परदारानप्रयच्छन् दुर्योधनो
राज्यांशं चेति ।।</p>
<p>कामशास्रविरोधो यथा---</p>
<lg><l>'तवोत्तरोष्ठे बिम्बोष्ठि दशनाङ्को विराजते ।</l>
<l>पूर्णसप्तस्वरः सोऽयं भिन्नग्रामः प्रवर्तते ।। ७४ ।।'</l></lg>
<p>अत्रोत्तरोष्ठे दशनाङ्कस्य कामशास्रकारैरननुज्ञानात्कामशास्रविरोधः ।
भिन्नग्रामाणां च पूर्णसप्तस्वरत्वानुपपत्तेः । कलाविरोधेऽपि तदंशत्वा-
त्कामशास्रविरोध एव ।।</p>
<p><q>तवेति</q> । अत्रोत्तरोष्ठ इत्युपरितन ओष्ठ उत्तरोष्ठमन्तरमुखं नयनान्तं च मुक्त्वा
