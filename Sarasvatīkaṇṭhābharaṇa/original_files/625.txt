<pb n="625"/>
<p>संगतवियुक्तयोः प्रवासः । स नवानुरागो यथा---</p>
<lg><l>'प्रियमाधवे किमसि मय्यवत्सला
ननु सोऽहमेव यमनन्दयत्पुरा ।</l>
<l>अ१यमागृहीतकमनीयकङ‍कणः
स२खि मूर्तिमानिव महोत्सवः करः ।। १८० ।।</l></lg>
<p>अत्र विवाहानन्तरमेव मालत्याः कपालकुण्डलयापहारान्माधवमाल-
त्योरयं नवानुरागः प्रवास उच्यते ।।</p>
<p>स एव प्रौढानुरागो यथा---</p>
<lg><l>'त्वामालिख्य प्रणयकुपितां धातुरागैः शिलाया-
मात्मानं ते चरणपतितं यावदिच्छामि कर्तुम् ।</l>
<l>अस्रैस्तावन्मुहुरुपचितैर्दृष्टिरालुप्यते मे
क्रूरस्तस्मिन्नपि न सहते संगमं नौ कृतान्तः ।। १८१ ।।'</l></lg>
<p>अत्र प्राचीनप्रणयप्रसादनाभिरनुरागस्य प्रौढिरवगम्यते ।।</p>
<p>संगतयोरेवान्यतरव्यपाये करुणः । स स्त्रीव्यपाये पुरुषस्य यथा---</p>
<lg><l>'ध्रुवमस्मि शठः शुचिस्मिते कलितः कैतववत्सलस्त्वया ।</l>
<l>परलोकमसंनिवृत्तये यदनाम३/?/व्य गतासि मामितः ।। १८२ ।।'</l></lg>
<p>अत्रेन्दुमतीव्यपायादजस्य दुःखातिशयः करुण उच्यते ।।</p>
<p>स एव पुरुषस्य व्यपाये स्त्रिया यथा---</p>
<lg><l>'हृदये वससीति मत्प्रियं यदवोचस्तदवैमि कैतवम् ।</l>
<l>उपचारपदं न चेदिदं त्वमनङ‍गः कथमक्षता रतिः ।। १८३ ।।'</l></lg>
<p>अत्रानङ‍गविषये रतेः शोक४प्रकर्षः करुण इत्याख्यायते ।।</p>
<!-- NOTES pg=625!-->
१. 'स्वयमागृहीत' इति Dr. R. G. Bhandarkar संपादिते मालती-
माधवे. २. 'तव' क. घ. मुद्रिते च 'विदितः कैतववत्सलस्तव'. ३. 'यदनापृच्छ्य'
इति मुद्रितरघुवंशे. ४. 'शोकप्रकर्षात्' क. ख.
