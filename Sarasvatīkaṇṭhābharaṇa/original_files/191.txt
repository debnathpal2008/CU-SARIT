<pb n="191"/>
<b><lg><l>काकुस्वरपदच्छेदभेदाभिनयकान्तिभिः ।</l>
<l>पाठो योऽर्थविशेषाय पठितिः सेह षड्विधा ।। ५६ ।।</l></lg></b>
<p>सा काक्वा यथा---</p>
<lg><l>'यदि मे वल्लभा दूती तदाहमपि वल्लभा ।</l>
<l>यदि तस्याः प्रिया वाचस्तन्ममापि प्रिय प्रिया ।। ७८ ।।'</l></lg>
<p>अत्रैकया काक्वा विधिरन्यया निषेधः प्रतीयते ।।</p>
<p><q>काकुस्वरेति</q> । किंचिदेकपरतया प्रवृत्तमुच्चारणमर्थान्तरविवक्षया यदन्यथा
क्रियते सा पठितिः । अन्यथाकरणं च काकुप्रभृतिभिः षड्‌भिरिति । तत्र 'भिन्न-
कण्ठध्वनिर्धीरैः काकुरित्यभिधीयते ।' सा द्विधा---विधिकाकुः, निषेधकाकुश्च ।
तयोर्निषेधे परोच्चारणान्यथाकरणेन विधिपर्यवसायिनी विधिकाकुः । यथा---
'शल्यमपि स्खलदन्तः सोढुं शक्येत हालहलदिग्धम् । धीरैर्न पुनरकारणकुपित-
खलालीककटुवचनम् ।।' एवं विधिपरोच्चारणान्यथाकरणेन निषेधव्यञ्जिका निषेध-
काकुः । तामुदाहरति---<b>यदीति</b> । यदि दूती प्रिया तदाहमपि प्रियेत्यादि
ऋजूक्त्या शठनायकविषया कृत्रिमा प्रीतिः प्रतीयते, काक्वा तु तवैव नाहं प्रिये-
तीर्ष्यारोषः ।।</p>
<p>स्वरेण यथा---</p>
<lg><l>'सुभ्रूस्त्वं कुपितेत्यपास्तमशनं त्यक्ता कथा योषितां
दूरादेव मयोज्झिताः सुरभयः स्रग्गन्धधूपादयः ।</l>
<l>रागं रागिणि मुञ्च मय्यवनते दृष्टे प्रसीदाधुना
सत्यं त्वद्विरहाद्भवन्ति दयिते सर्वा ममान्घा दिशः ।। ७९ ।।'</l></lg>
<p>अत्र दृष्टे इत्यत्र प्लुतस्वरकरणात्कुपितकान्ताप्रसादनपरमपीदं वाक्य-
मुत्कुपितदृष्टिप्रसादनतां प्रतिपद्यते ।।</p>
<p>स्वराः प्लुतादय उदात्तादयश्च । नामीषां वेद इव काव्ये भूयान्प्रयोग इति
किंचिदुदाहरति---<b>सुभ्रूस्त्वमिति</b> । चरणतलाग्रपतिते मयि दृष्टे सति त्वं
प्रसीदेति दीर्घमात्रोच्चारणे कुपितकान्ताप्रसादपरत्वं, यथोक्तप्लुतकरणे तु दूराह्वानादौ
तदनुशासनात्कुपितदृष्टिसंबोधनवुद्धिरुपजायते । अशनादयो हि द्वयोः साधारणा
