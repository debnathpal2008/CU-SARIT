<pb n="038"/>
चेति । शब्दवृत्त्यैवावगतस्य शब्दवृत्त्या पुनरुक्तम् । अर्थंतो लब्धस्य शब्दवृत्त्या
मणनमिंत्येकः प्रकारः । अर्थतो लाभं व्युत्पादयति---शास्त्रेति । अस्य रघुकुलभुवः
शरभङ्गाश्रमगमनमितिहासाच्चक्षुषः प्राप्तस्यैव ज्ञानजनकत्वं शास्त्रात् । शरभङ्गसंब-
न्धिन्येव तनुर्लोकव्युत्पत्तेस्तेन नियमेन ह्यर्थतः प्राप्तिर्भवतीत्यभिप्रायः ।।</p>
<b><lg><l>उक्त्यभिन्नार्थमेकार्थ</l></lg></b>
<p>यथा---</p>
<lg><l>'प्रसाधितस्याथ मुरद्विषोऽभूदन्यैव लक्ष्मीरिति युक्तमेतम् ।</l>
<l>वपुष्यशेषेऽखिललोककान्ता सानन्यकान्ता ह्युरसीतरा तु ।। ५२ ।।'</l></lg>
<p>इत्युक्तैकार्थमेवाह---</p>
<lg><l>'कपाटविस्तीर्णमनोरमोरःस्थलस्थितश्रीललनस्य तस्य ।</l>
<l>आलिङ्गिताशेषजना बभूव सर्वाङ्गसङ्गिन्यपरैव लक्ष्मीः ।। ५३ ।।'</l></lg>
<p>अनयोः श्लोकयोरभिन्नार्थमेकं वाक्यं महावाक्ये दुष्यति ।।</p>
<p><q>उक्त्यभिन्नार्थमिति</q> । वाक्यान्तरोक्त्याभिन्नस्तात्पर्यार्थो यस्य तत्तथोक्तम् ।
तथा हि---'प्रसाधितस्य-' इत्यादिश्लोके श्लेषोपहितेन व्यतिरेकेण काप्यपूर्वा
कृष्णस्य लक्ष्मीस्तत्काले बभूवेति तात्पर्यार्थः । तेनैव प्रकारेणं 'कपाट-' इत्यग्रि-
मश्लोकें स एवास्ति । तुल्यार्थत्व उपादानं भिन्नार्थत्वेऽपि । तदिदमाह---अनयोः
श्लोकयोरिति । महावाक्ये श्लोकद्वयरूपे एकम्, अन्यतरद्दुष्यति । हेयं भवतीत्यर्थः ।।</p>
<b><lg><l>संदिग्धार्थ संसशयम् ।</l></lg></b>
<p>यथा---</p>
<lg><l>'मनोरथप्रियालोकरसलोलेक्षणे सखि ।</l>
<l>आराद्वृत्तिरियं माता न क्षमा द्रष्टुमीदृशम् ।। ५४ ।।'</l></lg>
<p>अत्रारात्प्रभृतिशब्दानामुभयार्थत्वान्माता द्रक्ष्यति न वेति संदिग्धम् ।।</p>
<p><q>संदिग्धार्थमिति</q> । शब्दस्वरूपनिश्चयेऽपि वाक्यार्थो दोलायित इत्यर्थदोष-
त्वम् । तथा हि---मनोरथेत्यादौ मनोरथे यः प्रियो वल्लभस्तदालोकरसेन लोले-
क्षणे चपललोचने तव मातेयमाराद्वृत्तिर्दूरवार्तिनी । अतो नैतादृशं सानुरागाङ्गना-
जनयोग्यं द्रष्टुं क्षमा इति व्यवस्थापनान्नावलोकयितुं शक्ता ततो निःशङ्कमालोकस्वेति
