<pb n="189"/>
लक्षणा । तदुक्तम्---'अभिधेयाविनाभूतप्रतीतिर्लक्षणेति या । सैषा विदग्धवक्रो-
क्तिजीवितं वृत्तिरिष्यते ।।' सा द्विधा---शुद्धा, लक्षितलक्षणा च । तत्र साक्षा-
त्स्वार्थसंबन्ध्यविनाभूतविषया शुद्धा । यथा---'यत्तालीदलपाकपाण्डुवदनम्',
'अभिनवकरिदन्तच्छेदपाण्डुः कपोलः' इति । यया पूर्वपूर्वलक्षितमेव लक्ष्यते सा
लक्षितलक्षणेति केचित् । यथा---'मधु द्विरेफः कुसुमैकपात्रे', 'भीमो भीमप-
राक्रमः' इति । अत्र हि द्विरेफादिना शब्देन लक्षित एव भ्रमरप्रभृतिर्लक्ष्यते न
तु कुररादिः । अन्ये तु लक्षणाव्यवहिता लक्षणा लक्षितलक्षणेत्याहुः । यथा---
'सुवर्णपुष्पां पृथिवीं चिन्वते पुरुषास्त्रयः । शूरश्च कृतविद्यश्च यश्च जानातिं
सेवितुम् ।।' तद्भावापत्त्यादिविशेषसमभिव्याहारेण मुख्यादिशब्दास्तदितरतथाभूत-
त्वागोचरा इति पूर्ववव्द्याख्येयम् । क्व पुनः पदैकावृत्तिरित्यत आह---<b>अत्रेति</b> ।
'एक्कहि अच्छिहिं अण्णहिं महिअलसत्थरे गण्डत्थले अङ‍गहिं' इत्यादि षडाधार-
वचनाः । अत्र यद्यपि गण्डस्थलपदं गौणमेव, तथाप्यनादिप्रयोगयोगितया मुख्य-
कल्पमिति षट्स्वाधारवचनेष्वित्युक्तम् । अङ‍गादिपदानि च स्वार्थविशिष्टान्यपरा-
ण्येव प्रयुक्तानीति मुख्यैव वृत्तिः । एवं मुग्धाया इति संबन्धिपदेऽपि ।
'सुहच्छितिलवणे मुहपङ‍कअसरि' इति द्वावाधारवचनौ शेषौ । अत्र तिलवनसरः-
पदयोः स्नेहनिर्भरत्वसरसत्वलक्षणगुणद्वारकैव सुखासिकामुखपङ‍कजयोर्वृत्तिः । मुख-
पङ‍कजसरसीत्यत्र यद्यपि पदद्वयं गौणं तथापि पङ‍कजपदस्य वृत्तिरभिधातुल्येति न
कविसंरम्भगोचरस्तेन व्यवहारोऽयुक्तः । 'सावण-भद्दवअ-माहव-मग्गसिरु' इति
चत्वारो मासवचनाः । ते च स्वार्थसंबन्धव्यवहितं वर्षाप्रभृतिसभुदायं लक्षयन्तीति
वक्ष्यमाणरीत्या वर्षादयः षडाधेयवचनास्ते च विरहवतीशरीरे युगपच्चासंभवदव-
स्थितयो जलादिसंपदादिस्वस्वप्रवृत्तिनिमित्ताध्यासेन प्रयुज्यमानास्तद्भावापत्तिरूपां
वृत्तिमासादयन्ति । अस्याश्च विवर्तपरिणामाध्यासादयः षट्प्रकारा गौरवभिया न
दर्शिताः । श्रुतार्थानुपपत्तिमूला कल्पना श्रुतार्थापत्तिः । राजादेरासिते आवासित-
शब्दो मुख्यवृत्त्यैव विशेषणतया रूढः । स स्वविशेषगुणव्यवहितेऽर्थान्तरे प्रयुक्तो
गौणीवृत्तिमनुभवन् वसन्तादेरपि विशेषणतामासादयति । लक्षणाव्यवहिता लक्षणा
लक्षितलक्षणा । सा कथमावासितेतिशब्दे संपद्यत इत्यत आह---<b>स उपचारे-
णेति</b> । कथंचित्सारूप्येण श्रावणादिषु प्रयोगादुपचारस्तमुपजीव्य प्रयुक्तः स्वार्था-
विनाभूतं महत्त्वादिकं प्रकृतेषु लक्षणया संक्रामयतीति । आद्या लक्षणा तव्द्यवहितां
द्वितीयामाह---<b>प्रस्तुताया अपीति</b> । आवासितस्यापि हि यथोक्तविशेषणस्य
