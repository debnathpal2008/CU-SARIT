<pb n="143"/>
<p><b>ब्रह्मन्विज्ञापयामि त्वां स्वाधिकाराजिहासया ।</b>
<b>गौडस्त्यजतु वा गाथामन्या वास्तु सरस्वती ।। ११ ।।</b></p>
<p><q>ब्रह्मन्निति</q> । बह्मन्नित्यादिना निन्दार्थानुवादेन गौडेषु प्राकृतानौचित्यं <b>राज-
शेखरे</b>ण व्यञ्जितम् ।।</p>
<p>समयौचितीं दर्शयति---</p>
<p><b>केऽभूवन्नाढ्यराजस्य राज्ये प्राकृतभाषिणः ।</b>
<b>काले श्रीसाहसाङ‍कस्य के न संस्कृतवादिनः ।। १५ ।।</b></p>
<p><q>केऽभूवन्निति</q> । आढ्यराजः <b>शालिवाहनः</b> । साहसाङ‍को <b>विक्रमादित्यः</b> ।
ग्रन्थकृत्पूर्वजतया श्रीपदम् ।।</p>
<p>ता इमाः परस्परसंकीर्णाः षडेव संस्कृतादिभाषा भवन्तीति सामान्यविभागमे-
तद्विरचनप्रयोजनं चोपसंहरति---</p>
<p><b>गिरः श्रव्या दिव्याः प्रकृतमधुराः प्राकृतधुराः
सुभव्योऽपभ्रंशः सरसरचनं भूतवचनम् ।</b>
<b>विदग्धानामिष्टे मगधमथुरावासिभणिति-
र्निबद्धा यस्तेषां स इह कविराजो विजयते ।। १६ ।।</b></p>
<p><q>गिर इति</q> । दिव्याः संस्कृताः । भूतवचनं पैशाचम् । मथुरावासिभणितिः
शौरसेनी । तेषामिति । तच्च भूतवचनं स चापभ्रंशस्ताश्च दिव्याद्या इति 'नपुंस-
कमनपुंसकेन' इत्येकशेषः । पाक्षिकं बहुवचनम् । प्रतिभार्थप्राणानां जीवद्वर्ण-
नानिपुणो हि कविः, स एव हि सर्वपथीनतादृगुक्तिसिद्धिसंपन्नः कविराजः, अत
एव विजयते सकललोकशास्त्रवचननिर्मातृभ्यः प्रकर्षेण वर्तत इति ।।</p>
<p>संस्कृतादिषु यथायोगं शुद्धादिभेदेन जातिः षोढा भिद्यत इत्याह---</p>
<p><b>शुद्धा साधारणी मिश्रा संकीर्णा नान्यगामिनी ।</b>
<b>अपभ्रष्टेति साचार्यैर्जातिः षोढा निगद्यते ।। १७ ।।</b></p>
<p><q>शुद्धा साधारणीति</q> । इह भाषारूपविषयमेदेन भिन्नाः संस्कारा यानधिकृत्य
<b>पाणिनि-वररुचि</b>-प्रभृतीनामनुशासनानि व्यवतिष्टन्ते । तद्यत्रैक एव संस्कारः
प्रत्यभिज्ञायते सा शुद्धा । संस्कारान्तराग्रहणात् । यत्र तु लक्षणसंभेदेन नाना-
संस्कारसंपातः क्षीरनीरवत्सा साधारणी । रूपसाधारण्यान्नरसिंहवद्भाषाभेदव्य-
