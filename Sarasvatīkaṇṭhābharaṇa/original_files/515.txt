<pb n="515"/>
<comm><p><q>शतमित्यादि</q> । हे प्रियसखि, तथापि स धृष्टो मां क्लिश्‍यन् क्षणमपि न
विरमति न विरक्तो भवति । कीदृशः । परुषैर्निष्ठुरैर्वचनैः शतं वारान्यथा स्यादेव-
मुक्तः, पदे निपतितः, स च पार्ष्णिहतिभिः पादतलप्रहारैः सहस्रं वारान्निर्धूत-
श्चालितः, इह विषये भ्रुकुटयः पुनः कियत्कृत्वः कियद्वारान् न बद्धा इति न
वेद्मि । वारानिति 'वृञ् वरणे' भावे घञ् । तेन वारपदमावृत्तिवचनं स्वत एव
कियत्कृत्व इति । 'निष्ठुरं परुषं ग्राम्यम्' इत्यभरः । अत्र वारशब्दः कृदन्तः ।
कियत्कृत्व इत्यत्र वारसंख्यावाचकतायां कृत्वसुजिति कृदर्थता । कृदन्तस्य कृदर्थस्य
चावृत्तिरूपेण पौनःपुन्यतया क्रियाविशेषणता । 'नपुंसकत्वं कर्मत्वं तुल्यत्वं च
तथैकता । क्रियाविशेषणस्यैव मतं सूरिभिरादरात् ।।' इति मतमनुमत्य क्लीबत्वमु-
ष्ट्रासिकादीनां शङ‍कते---<b>नन्विति</b> । समाधत्ते---<b>त्रिधेति</b> । यत्र धर्मधर्मिणोर-
भेदोपचारस्तत्र धर्मोऽजहत्स्वरूप एव धर्मिविशेषकः । सोऽयमित्यादौ विशेषरूपेण
लिङ‍गसंख्ययोरन्वये उष्ट्रासिकादौ कथमन्यलिङ‍गग्रहः । 'गुणवचनानामाश्रयतो लिङ‍ग-
वचनानि' इति गुणरूपाणां विशेष्यलिङ‍गता ।।</p></comm>
<p>त१द्धितकृत्वसुचोक्तः, थालादिनोच्यते---</p>
<p>यथा---</p>
<lg><l>अ४कृतकवलारम्भैर्भूयो भयस्थगितेक्षणाः
किमपि वलितग्रीवं स्थित्वा मुहुर्मृगपङ‍क्तयः ।</l>
<l>गगनमसकृत्पश्‍यन्त्येतास्तथाश्रुघनैर्मुखै-
र्निपतति यथा शृङ‍गाग्रेभ्यो भ्रमन्नयनोदकम् ।। १८१ ।।'</l></lg>
<p>अत्राद्यः प्रकारवचने थाल् अनेकवारानित्यर्थे 'असकृत्' इति त-
द्धितेन, 'पश्‍यन्ति' इति क्रि२यायाम्, 'वलितग्रीवम्' इति समासेन,
'किमपि' इति नाम्नाव्ययेन, 'स्थित्वा' इति कृता, 'मुहुः' इति कृदर्थे
वीप्सया च क्रियाविशेषणेन सह विशेषयति, द्वितीयश्च 'यथा भ्रम-
न्नयनोदकं निपतति' इति शतृलक्षितया 'पत३ति' इति क्रियया तमे-
वार्थमनुसंदधानः पूर्वक्रियाया एव विशेषणं भवति, सो४ऽयं कृत्तद्धित-
<!-- NOTES pg=515!-->
१. तद्धितकृत्समासाव्ययोक्तस्थानादिनोच्यते' घ. २. 'क्रियाम्' 'क्रियायाः' वा
भवेत्. ३. 'पतनक्रियया' क. ख. ४. 'योऽयम्' ग. घ.
