<pb n="540"/>
<b><lg><l>प्रभावातिशयो यश्च यश्चानुभवनात्मकः ।</l>
<l>अन्योन्यातिशयो यश्च तेऽपि नातिशयात्पृथक् ।। ८३ ।।</l></lg></b>
<b><lg><l>अलंकारान्तराणामप्येकमाहुः परायणम् ।</l>
<l>वागीशमहितामुक्तिमिमामतिशयाह्व याम् ।। ८४ ।।</l></lg></b>
<comm><p><q>विवक्षेति</q> । विशेषस्य प्रकर्षस्य लोकसीमातिवर्तिनी लोकमर्यादातिशयिता
या विवक्षा वक्तुमिच्छा सातिशयोक्तिः । केवलस्य, अखण्डाया जातेश्चातिशयाभावा-
‍द्ग‍ुणक्रिययोरेवातिशय इत्याह---<b>सा चेति</b> । उपकल्प्यते समर्थ्यते ।। <b>अल-
मिति</b> । न केवलं प्रभावादीनामेवातिशयोक्तिरपि त्वलंकाराणामपीमामतिशयामि-
धानामुक्तिमेकं परायणमाश्रये वदन्ति । कीदृशीम् । वागीशेन वाक्पतिना महितां
पूजिताम् । 'परायणमाश्रये' इति विश्वः ।।</p></comm>
<p>तत्र गुणातिशयेन महत्त्वातिशयो यथा---</p>
<lg><l>'अहो विशालं भूपाल भुवनत्रितयोदरम् ।</l>
<l>माति मातुमशक्योऽपि यशोराशिर्यदत्र ते ।। २२० ।।'</l></lg>
<p>अत्रैवं यशोराशोरशक्यमानस्याप्यतिशयोक्त‍य विशेषविवक्षा । येन
त्रिभुवनोदरमपि संकीर्णमाशङ‍क्यते; सोऽयं महत्त्वातिशयो नामाति-
शयभेदः ।।</p>
<comm><p><q>अहो इत्यादि</q> । हे भूपाल, यस्मादत्र भुवनत्रितयोदरे मातुं परिच्छेत्तुम-
शक्योऽपि तव यशोराशिर्माति संमाति । तस्माद्भ‍ुवनत्रितयोदरं विशालमत्राहो
आश्चर्यम् । अत्र यशोराशिरूपस्य गुणस्यातिशयेन महत्त्वातिशयः स्फुट एव ।।</p></comm>
<p>तनुत्वातिशयो यथा---</p>
<lg><l>'स्तनयोर्जघनस्यापि मध्ये मध्यं प्रिये तव ।</l>
<l>अस्ति नास्तीति संदेहो न मेऽद्यापि निवर्तते ।। २२१ ।।'</l></lg>
<p>अत्रैवं मध्यस्य लोकसीमतिक्रमेण तानवातिशयविवक्षा येन तदस्ति
नास्तीति वा संदिह्यते; सोऽयं तनुत्वातिशयो नामातिशयभेदः ।।</p>
