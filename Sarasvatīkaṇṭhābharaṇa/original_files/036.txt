<pb n="036"/>
<b><lg><l>हीनोपमं भवेच्चान्यदधिकोपममेव च ।</l>
<l>असदृक्षोपमं चान्यदप्रसिद्धोपमं तथा ।। ४५ ।।</l></lg></b>
<b><lg><l>निरलंकारमश्लीलं विरुद्धमिति षोडश ।</l>
<l>उक्ता वाक्यार्थजा दोषास्तेषां वक्ष्यामि लक्षणम् ।। ४६ ।।</l></lg></b>
<b><lg><l>समुदायार्थशून्यं यत्तदपार्थ वचः स्मृतम् ।</l></lg></b>
<p>यथा---</p>
<lg><l>'जरद्गवः कम्बलपादुकाभ्यां द्वारि स्थितो गायति मङ्गलानि ।</l>
<l>तं ब्राह्मणी पृच्छति पुत्रकामा राजन्‍रुमायां लशुनस्य कोऽर्थः ।। ५० ।।'</l></lg>
<p>अत्र समुदायार्थः कोऽपि नास्तीत्यपार्थमिदम् ।</p>
<p><q>अपार्थमिति</q> । उद्देशे दोषाणां व्यासेनोक्तिः पूर्वोक्तप्रयोजनानुरोधेनेति ।
समुदायिपदानां विशेषणविशेष्यभावः समुदायार्थः । तेन शून्यं पदजातमपार्थकं
पदार्थानामसंसर्गेण पदानामसंसर्गोऽभिधीयते । तेनार्थदोषत्वम् । जरद्गव इति ।
कम्बलपादुकाभ्यामिति लक्षणे तृतीया । न च ताभ्यां वृद्धोक्षस्य संबन्धः । कथं
च तस्य मङ्गलानां धवलादीनाम् । 'मद्रकाणाम्' इति पाठे गीतकविशेषाणां वा
संगतिः, कथं वा पुत्रकामायास्तत्प्रश्नसंसर्गः, कथं च राजन्निति संबोधनं घटते,
पुत्रकामायाश्च रुमालवणार्थप्रश्नः । रुमा लवणाकरः । तथा च प्रयोगः---'रुमाधास-
कान्तादिलवणात्मव/?/' इति ।।</p>
<b><lg><l>व्यर्थमाहुर्गतार्थ यद्यच्च स्यान्निष्प्रयोजकम् ।। ४७ ।।</l></lg></b>
<p>यथा---</p>
<lg><l>'आहिषातां रघुव्याघ्रौ शरभङ्गाश्रमं ततः ।</l>
<l>स्वामहौषीत्तनुं वह्नौ दृष्ट्‍वा तौ रामलक्ष्मणौ ।। ५१ ।।'</l></lg>
<p>अत्राहिषातां दृष्ट्वेत्येताभ्यामेव ताविति, रघुव्याघ्रावित्यनेनैव राम-
लक्ष्मणाविति, तनुमित्यनेनैव खामिति, अहौषीदित्यनेनैव वह्नाविति,
गम्यत इति गतार्थत्वम् । न च शरभङ्गाश्रमगमनं तनुहोमो वाग्रतः
कथाशरीरोपयोगीति निष्प्रयोजकत्वम् । अतोऽयं व्यर्थनामा वाक्यस्य
