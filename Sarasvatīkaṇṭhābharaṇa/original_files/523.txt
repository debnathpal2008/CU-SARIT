<pb n="523"/>
यद्वा पर्वतभेदिना पविना त्रायते इति पर्वतभेदिपवित्रस्तम् । हे नर नल इति संबो-
ध्रनम् । रलयोरेकत्र स्मरणात् । कस्य बहुमतमीषन्मतं जैत्रं किंतु सर्वस्यैव संपूर्णमेव
स्वीकृतम् । बहुमतमितीषदसमाप्तौ बहुच् । स चादौ भवति 'विभाषा सुपो बहुच्
पुरस्तात्तु ५।३।६८' इति सूत्रेण । गहनं कठोरम् । हरिः सिंहस्तमिव पर्वतस्य ।
भिद्यत इति भेदो विवरम् । गुहेति यावत् । तत्संबद्धं तच्छायित्वात् । पवित्रं
श्वेतं नरकस्य प्रशस्तपुंसोऽपि जेतारम् । बहुर्बहुमानविषयो मतङ‍गो मुनिभेदो येषां
ते बहुमतङ‍गा हस्तिनस्तेषां पितृत्वेन तस्य पूज्यत्वात् तान् हन्ति तम् । हरिर्वि-
ष्णुस्तमिव । पर्वतस्य गोवर्धनस्य भेदकमुत्थापकत्वात् । पवेर्वज्रात् त्रः त्राणं
यस्मात्तत् । विष्णुस्मरणस्य तदपि फलम् । नरकस्य दैत्यभेदस्य जैत्रम् । बहु-
मतङ‍गान् हिंस्त्रान् हन्ति यस्तम् । हरिर्वायुस्तमिव सोऽप्यतिवेगित्वादद्रिभेदी, पवित्रः
पवनत्वात् । अत एव नरकस्य कश्‍मलस्य निवारकः । बहूनां वातयोगिनां स्वीकृतः
गहनः कष्टेन परिचेयश्च भवति । 'इन्द्रे सिंहेऽनिले विष्णौ हरिः शमनसूर्ययोः ।'
इति शाश्व१तः । अत्र हरिमिवेत्यादिशब्दरूपैकावल्या विशेषणत्वेन पयोरूपस्य
कर्मकारकस्य परिष्कारः ।।</p></comm>
<p>अर्थैकावली यथा---</p>
<lg><l>'किमिति कबरी यादृक् तादृग् दृशौ किमकज्जले
न खलु लिखिताः पत्रावल्यः किमद्य कपोलयोः ।</l>
<l>अयमयमयं किंच क्लाम्यत्यसंस्मरणेन ते
प्रियसखि सखीहस्तन्यस्तो विलासपरिच्छदः ।। १९३ ।।'</l></lg>
<p>अत्र 'अयमयमयम्' इति सर्वनामपरामृश्‍यमानया प्रागुपन्यस्तका-
रणभूतया ततोऽन्यया वा तथाविधयार्थैकावल्या 'परिच्छदः' इति
कर्तृकारकमभिन्नार्थ इव परिष्क्रियते; सेयमर्थैकावली परिकरस्यैव भेदः ।।</p>
<comm><p><q>किमित्यादि</q> । हे शशिमुखि, सखीहस्तारोपितोऽयमयं विलासार्थं परिच्छ-
दस्तवासंस्मरणेन किंचित्क्लाम्यति । तदाह---कबरी केशवेशः । किमिति यादृक्
तादृक् । न रम्य इत्यर्थः । 'कबरी केशवेशः स्यात्' इत्यमरः । दृशौ नेत्रे अकज्जले
<!-- NOTES pg=523!-->
१. शाश्वतकोषे तु 'इन्द्रचन्द्राश्ववातार्कशुकभेकयमाहिषु । कपौ सिंहे सुवर्णाभे
वर्णे विष्णौ हरिं विदुः ।।' इति विद्यते ।
