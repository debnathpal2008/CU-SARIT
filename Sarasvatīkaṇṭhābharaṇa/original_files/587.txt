<pb n="587"/>
<p>अत्र---</p>
<lg><l>'प्रणम्य शितिकण्ठाय विबुधास्तदनन्तरम् ।</l>
<l>चरणौ रञ्जयन्त्वस्याश्चूडामणिमरीचिभिः ।। ४३ ।।'</l></lg>
<p>इत्यादे१र्देवर्षिवाक्यादुद्भ‍ू२तः प्रहर्षाकारो गुरुसंनिधौ लज्जितया ली-
लाकमलपत्रगणन३व्याजेन गौर्या गोप्यते ।।</p>
<b><lg><l>सुखदुःखादिजनितो मोहश्चित्तस्य मूढता ।</l></lg></b>
<p>तद्रूपेण रस४निष्पत्तिर्यथा---</p>
<lg><l>'कान्ते तल्पमुपागते विगलिता नीवी स्वयं बन्धना-
द्वासो विश्लथमेखलागुणधृतं किंचिन्नितम्बे स्थितम् ।</l>
<l>एतावत्सखि वेद्मि केवलमहं तस्याङ‍गसङ‍गे पुनः
५कोऽयं का वयमत्र किं नु सुरतं स्वल्पापि मे न स्मृतिः ४४'</l></lg>
<p>अत्र स्थायिनी रतिर्मोहनिष्पत्त्या प्रकृष्यते ।।</p>
<b><lg><l>संमोहानन्दसंभेदो मदिरादिकृतो मदः ।। १५३ ।।</l></lg></b>
<p>तद्रूपेण रसस्य निष्पत्तिर्यथा---</p>
<lg><l>'घूर्णमाननयनं स्खलत्कथं खेदबिन्दुमदकारणस्मितम् ।</l>
<l>आननेन न तु तावदीश्वरश्चक्षुषा चिरमुमामुखं पपौ ।। ४५ ।।'</l></lg>
<p>अत्र नयनघूर्णनाकारणस्मितादयः संमोहानन्दसंभेदा६दुद्भवन्तो मदं
निष्पादयन्ति ।</p>
<b><lg><l>मनःप्रसादो हर्षः स्यादिष्टावाप्तिस्तवादिभिः ।</l></lg></b>
<!-- NOTES pg=587!-->
१. 'इत्यादिदेवर्षिवाक्यादुद्भ‍ूतः' ध. 'इत्यादेर्मुनिवाक्यादुद्भ‍ूतः' क. ख. २. 'उ-
द्भ‍ूतप्रहर्षाकारो' ख. ३. 'गणनेन' क.ख. ४. 'रसस्य निष्पत्तिः' ख. ५. 'कोऽसौ
कास्मि रतं नु किं कथमिति' क.ख. ६. 'संभेदा उद्भवन्तो' ख.
