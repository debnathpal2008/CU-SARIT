<pb n="001"/>
<head>सरस्वतीकण्ठाभरणम् ।</head>
<p>श्रीरत्नेश्वरविरचितया रत्नदर्पणाख्यया व्याख्यया समेतम् ।</p>
<p>प्रथमः परिच्छेदः ।</p>
<lg><l>एकेन यस्य यमिनः प्रमदेव देहमर्धेन राजति पुमानिव चापरेण ।</l>
<l>तत्त्वक्रमादथ च न प्रमदा पुमान्वा श्रेयांसि वर्धयतु स स्मरशासनो वः ।।</l></lg>
<lg><l>श्रीरामसिंहदेवेन दोर्दण्डदलिताद्विषा ।</l>
<l>क्रियतेऽवन्तिभूपालकण्ठाभरणदर्पणः ।।</l></lg>
<lg><l>कण्ठाभरणमनर्घ्यं वाग्देवीरत्नदर्पणोत्सङ‍गे ।</l>
<l>अस्मिन्पश्यतु निभृतं प्रकाशसर्वाङ‍गलावण्यम् ।।</l></lg>
<p>ग्रन्थारम्मे समुचितेष्टदेवतानसस्कारेण शिष्टाचारमनुवर्तते---</p>
<b><lg><l>ध्वनिर्वणाः पदं वाक्यमित्यास्पदचतुष्टयम् ।</l>
<l>यस्याः सूक्ष्मादिभेदेन वाग्देवीं तामुपास्महे ।। १ ।।</l></lg></b>
<p><q>ध्वनिरिति ।</q> वाचामधिष्ठात्री देवी द्योतमाना स्वप्रकाशशब्दब्रह्मरूपा भारती ।
कथमुपास्यते । सूक्ष्मादिभेदेन ध्वन्यादिभेदेन च विवक्षितो नमस्कारः । शब्दब्रह्म-
णश्चतस्त्रो भिदा भवन्ति । सूक्ष्मा, पश्यन्ती, मध्यमा, वैखरी चेति । तत्राविकार-
दशा सूक्ष्मा । सा हि सर्वस्य प्राणापानान्तरालवर्तिनी विगतप्रादुर्भावतिरोभावा
स्रम्यक्प्रयोगपरिशीलनात्मना कर्मयोगेन मननादिना ज्ञानयोगेन च सम्यगधिग-
म्यते । 'सेयमाकीर्यमाणापि नित्यमागन्तुकैर्मलैः । अन्त्या कला हि सोमस्य नात्य-
न्तमभिभूयते ।। तस्यां विज्ञातमात्रायामधिकारो निवर्तते । पुरुषे षोडशकले तामा-
