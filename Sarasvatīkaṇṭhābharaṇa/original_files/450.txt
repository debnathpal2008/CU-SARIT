<pb n="450"/>
<p>तत्राभिधीयमानौपम्यवती यथा---</p>
<lg><l>'गिम्हे दवग्गिमसिमइलिआइं दीसन्ति विज्झसिहराइं ।</l>
<l>आससु पउत्थवइए ण होन्ति णवपाउसब्भाइं ।। ८० ।।'</l></lg>
<lg><l>[ग्रीष्मे दावाग्निमसीमलिनानि दृश्यन्ते विन्ध्यशिखराणि ।</l>
<l>आश्वसिहि प्रोषितपति के न भवन्ति नवप्रावृडभ्राणि ।।]</l></lg>
<p>अत्र नवप्रावृडभ्राणां विन्ध्यशिखरैरभिधीयमानसादृश्यैरपह्नुतत्वाद-
भिधीयमानौपम्यवत्यपह्नुतिः ।।</p>
<comm><p><q>गिम्हे इत्यादि</q> । 'ग्रीष्मे दावाग्निमसीमलिनितानि दृश्यन्ते विन्ध्यशिखराणि ।
आश्वसिहि प्रोषितपतिके न भवन्ति नवप्रावृडभ्राणि ।।' इह विरहिणी दावाग्निना
दिग्धे विन्ध्ये मेघभ्रान्त्या आर्ता सख्या समाश्वास्यते---<b>ग्रीष्म इति</b> । हे विरहिणि,
विन्ध्यशिखराणि ग्रीष्मे वनाग्निना श्यामितानि दृश्यन्ते । नतु नूतनवर्षाकालीन-
(लिक)मेघा अमी भवन्तीति समाश्वासं कुरु । अत्र श्यामिकया विन्ध्यशिखर-
नवमे घयोः साम्यमभिहितमत औपम्यवतीयम् ।।</p></comm>
<p>प्रतीयमानौपम्यवती यथा---</p>
<lg><l>'न केतकीनां विलसन्ति सूचयः प्रवासिनो हन्त हसत्ययं विधिः ।</l>
<l>तडिल्लतेयं न चकास्ति चञ्चला पुरः स्मरज्योतिरिदं विजृम्भते ८१'</l></lg>
<p>अत्र केतकीसूचीनां विधिविहसितैः प्रतीयमानसादृश्यैस्तडिल्लता-
याश्च स्मरज्योतिषापह्नुतत्वादियं प्रतीयमानौपम्यवत्यपह्नुतिः ।।</p>
<comm><p><q>नेत्यादि</q> । केतकीनां सूचयोऽग्राणि न विलसन्ति शोभन्ते । हन्त विषादे ।
अयं विधिः स्रष्टा प्रवासिनः पान्थान् हसत्युपहसति । केतकीसूचीरूपेण । इयं
चञ्चला चपला तडिल्लता न शोभते । पुरोऽग्रे इयं स्मरदीप्तिंर्विजृम्भते प्रकाशते ।
'सूच्यग्रे सीमनद्रव्ये' इति विश्वः । अत्र किंचित्प्रकाशेन केतकीसूचीविधिहसितयोः
साम्यप्रतीतिरेवमितरत्र । औपम्यमप्युभयत्र व्यक्तमेव ।।</p></comm>
<p>अनौपम्याभिधीयमानापह्नोतव्यवस्तुः पूर्वा यथा---</p>
<lg><l>'राजकन्यानुरक्तं मां रोमोद्भेदेन रक्षकाः ।</l>
<l>अवगच्छेयुरां ज्ञातमहो शीतानीलं वनम् ।। ८२ ।।'</l></lg>
<p>अत्र राजकन्यानुरागलक्षणस्य रोमाञ्चकारणस्य रक्षकावगतिहेतोः
