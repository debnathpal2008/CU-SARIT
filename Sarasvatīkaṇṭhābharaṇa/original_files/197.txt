<pb n="197"/>
<p>भाषान्यथाकरणेन यथा---</p>
<lg><l>'किं तादेण नरेन्दसेहरसिहालीढग्गपादेण मे
किं वा मे ससुरेण वासवसहासीहासणद्धासिणा ।</l>
<l>ते देसा गिरिणो अ ते वणमही स ज्जेअ मे वल्लहा
कोसल्लातणअस्स जत्थ चलने वन्दामि णन्दामि अ ।। ९० ।।'</l></lg>
<p>अत्र यदि भाषान्तरेण पठ्यते तदैतच्छौरसेनीभाषया सीतावाक्यं
संस्कृतभाषायां सुमन्त्रेण दशरथाय निवेदितम् । तद्यथा---</p>
<lg><l>'किं तातेन नरेन्द्रशेखरशिखालीढाग्रपादेन मे
किं वा मे श्वशुरेण वासवसभासिंहासनाध्यासिना ।</l>
<l>ते देशा गिरयश्च ते वनमही सा चैव मे वल्लभा
कौसल्यातनयस्य यत्र चरणौ वन्दामि नन्दामि च ।। ९१ ।।'</l></lg>
<p>सेयमेवंप्रकारा पठितिः ।।</p>
<p>भाषाभेदेन कथं स्त्रीपुंसवचनता गम्यत इत्यत आह---तदैतच्छौरसेनीति/?/ ।
विभागन्यूनतामाशङ‍क्य यथोक्तप्रकारेण समाधानमभिसंधायाह---<b>सेयमेवंप्रकार
पठितिरिति</b> ।।</p>
<b><lg><l>विभिन्नार्थैकरूपाया या वृत्तिर्वर्णसंहतेः ।</l>
<l>अव्यपेतव्यपेतात्मा यमकं तन्निगद्यते ।। ५८ ।।</l></lg></b>
<p>अथावृत्त्युपजीविनोऽलंकारा लक्षयितव्याः । तेषां समग्रकाव्यपर्यन्तावृत्तिसमा-
श्रयणाद्यमकं प्रधानमित्याशयेनाह---<b>विभिन्नेति</b> । विभिन्नार्थेत्यर्थाभेदव्यतिरेक-
परम् । तेन द्वयोरेकस्य वा निरर्थकत्वेऽपि यमकमुपगृहीतं भवति । एवमपि 'सरो
रसः' इत्यादावतिप्रसङ‍ग इत्यत उक्तम्---<b>एकरूपेति</b> । रूपमानुपूर्वी, विभिन्नार्था
चासावेकरूपा चेति विग्रहः । विविधधवेत्यादावेकवर्णावृत्तावप्यावृत्तिसमुदाय एव
यमकक्रममुल्लिखतीत्यभिसंधाय संहतेरित्युक्तम् । विभिन्नार्थैकरूपाया वर्णसंहतेर्या
आवृत्तिः सा यमकमिति व्यवहितेनान्वयः ।।</p>
<p>आवृत्तिर्द्विधा---अनावृत्ता व्यवहिताव्यवहिता चेति ।</p>
