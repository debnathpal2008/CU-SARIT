<pb n="176"/>
गर्भबिमर्शनिर्वहणाख्याः पञ्च । प्रकृतरसावस्थारूपाणि च पञ्चैव । बीजबिन्दुपता-
काप्रकरीकार्याणि तत्तत्प्रकरणप्रबन्धरूपवाक्यैकदेशयोजनान्यवगन्तव्यानि ।।</p>
<p>यत्तत्तदाद्युपादाननिमित्ता वाक्यार्थयुक्तिर्यथा---</p>
<lg><l>'तिष्ठ द्वारि भवाङ‍गणे व्रज बहिः सद्मेति वर्त्मेक्षते
शालामञ्च तमङ‍गमञ्च वलभीमञ्चेति वेश्‍माञ्चति ।</l>
<l>दूतिं संदिश संदिशेति बहुशः संदिश्‍य सास्ते तथा
तल्पे कल्पमयीव निर्घृण यथा नान्तं निशा गच्छति ।। ५६ ।।'</l></lg>
<p>अत्र प्रथमपादे क्रियासमुच्चयः, द्वितीये क्रियाभ्यासः, तृतीये दूतीं
संदिश संदिशेति यावत्क्रियासमभिहारः । शेषे तु तथा सास्ते यथा
निशान्तं न गच्छतीति यत्तदोरुपादानं वाक्यार्थयुक्तेर्हेतुः प्रतीयते ।
सेयमुक्तलक्षणा वाक्यार्थयुक्तिर्भवति ।।</p>
<p>अश्रद्धेयपर्वतादिवर्णनोपपत्तिहेतुः प्रकरणविषया यथा---</p>
<lg><l>'मुदे मुरारेरमरैः सुमेरोरानीय यस्योपचितस्य शृङ‍गैः ।</l>
<l>भवन्ति नोद्दामगिरां कवीनामुच्छ्रायसौन्दर्यगुणा मृषोद्याः ।। ५७ ।।'</l></lg>
<p>प्रबन्धव्यापिवस्तूपपत्तेर्हेतुस्तु प्रबन्धविषया युक्तिर्भवति । सा यथा---</p>
<lg><l>'धूमज्योतिःसलिलमरुतां संनिपातः क्व मेघः
संदेशार्थाः क्व पटुकरणैः प्राणिभिः प्रापणीयाः ।</l>
<l>इत्यौत्सुक्यादपरिगणयन्गुह्यकस्तं ययाचे
कामार्ता हि प्रकृतिकृपणाश्चेतनाचेतनेषु ।। ५८ ।।'</l></lg>
<p><q>तिष्ठेति</q> । उपस्थितिसमयसीमामतिक्रामति प्रियतमे तत्कालद्विगुणितोत्कण्ठात-
रलितान्तःकरणः कदाचित्प्रागिव गर्भगृहद्वारि तिष्ठति । ततस्तत्रानवलोकमाना गृहा-
ङ‍गणे भवति । तदनन्तरं वेश्‍मनो बहिर्व्रजति । सोऽयं विजातीयक्रियार्थनानाधातु-
गोचरः सर्वकालेषु 'समुच्चयेऽन्यतरस्याम्' (३।४।३) इति लोटो हिरनुशिष्यते ।
अत एव दर्शनावच्छेदभूतद्वारावस्थानादिसामान्यवचनः 'समुच्चये सामान्यवचनस्य'
(३।४।५) इत्यनुशासनान्नियमितप्रयुक्तिरीक्षतिरनुप्रयुज्यते । नायकस्य सर्वथा हृदय-
