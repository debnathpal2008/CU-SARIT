<pb n="185"/> 
<p>इयं स्वेतिहेतिवर्णाभ्यां स्वाहेति पदस्य घटितत्वात्पदघटना ।।</p>
<p><q>इयं स्वेति</q> । स्वाहाकारप्रदानो होमस्तत्र सद्यश्छिन्नेन शिरसा प्राणशेषयोगात्
पदार्धमात्रे निष्पादिते तदैव भूतकरुणासंतानशान्तात्मना परमेश्वरेण खेदाविष्कार-
वाची हाशब्दः प्रयुक्तस्तेनैव निरन्तरमुच्चरता स्वाहापदं सिद्धमिति ।।</p>
<p>वाक्यघटना यथा---</p>
<lg><l>'हंस प्रयच्छ मे कान्तां गतिस्तस्यास्त्वया हृता ।</l>
<l>विभावितैकदेशेन स्तेयं यदभियुज्यते ।। ७५ ।।'</l></lg>
<p>इयं पूर्वशास्त्रनिबद्धस्योत्तरार्धस्य तदर्थाननुयायिनापि प्रस्तुतार्थावि-
रुद्धेन पूर्वार्धेनैकवाक्यतयैव घटितत्वाद्वाक्यघटना ।।</p>
<p><q>इयं पूर्वशास्त्रेत्यादि</q> । सुगभम् ।।</p>
<p>प्रकीर्णघटना यथा---</p>
<lg><l>'एक्किंहिं अच्छिहिं सावणु अण्णहिं भद्दवउ
माहउ महिअलसत्थरि गण्डत्थल सरउ ।</l>
<l>अङ‍गहिं गिम्ह सुहच्छिइ तिलवण मग्गसिरु
मुद्धिहिं मुहपङ‍कअसरि आवासिउ सिसिरु ।। ७६ ।।'</l></lg>
<lg><l>[एकस्मिन्नक्ष्णि श्रावणोऽन्यस्मिन्भाद्रपदः
माधवो महीतलस्रस्तरे गण्डस्थले शरत् ।</l>
<l>अङ‍गे ग्रीष्मः सुखासिका तिलवने मार्गशीर्षः
मुग्धाया मुखपङ‍कजसरसि आवासितः शिशिरः ।।]</l></lg>
<p>अत्र श्रावणादीनामयुगपद्भावित्वेन विप्रकीर्णानां घटनादियं प्रकी-
र्णघटना । प्रकीर्णशब्दश्चायं शेषवाची । तेनान्यासामपि प्रकीर्णघटना-
नामिहावकाशो भवति, तेन या इमा महाकविप्रबन्धेषु मुख्यगौणी-
लक्षणास्तद्भावापत्तिरुपचरिता लक्षितलक्षणेति शब्दवृत्तयस्ता अपीह
श्रूयन्ते । यत्रादितः षट्स्वाधारवचनेषु मुग्धाया इति संबन्धिपदे च
