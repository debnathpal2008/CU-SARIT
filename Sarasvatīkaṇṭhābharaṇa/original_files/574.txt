<pb n="574"/>
मृतादीनामियं सोदर्येति, विष्णोरियं प्रियतमेति, कामस्येयं जननी-
त्यादिभ्य आलम्बनेभ्यः समुत्पन्ना प्रीतिः स्वावासानुपघातिना शरीरसं-
निवेशेन दृङ्मिमीलनजनितया च तदुपघातशङ‍कयोद्दीप्यमाना तत्क्षणोप-
जायमानतया आवेगस्मृतिवितर्कोन्मादमोहचिन्तादिभिर्व्यभिचारिभावै-
स्तदनुमेयैश्च स्तम्भवेपथुप्रभृतिसात्त्विकैः शिवानुध्यानलक्षणेन बुध्द्यार-
म्भानुभावेन संसृज्यमाना परं प्रकर्षमारोह१न्ती प्रतीयते ।।</p>
<p>रतौ भयादिसंकरो यथा---</p>
<lg><l>'राहोश्चन्द्रकलामिवाननचरीं दैवात्समासाद्य मे
दस्योरस्य कृपाणपातविषयादाच्छिन्दतः प्रेयसीम् ।</l>
<l>आतङ‍काद्विकलं द्रुतं करुणया विक्षोभितं विस्मयात्
क्रोधेन ज्वलितं मुदा विकसितं चेतः कथं वर्तताम् ।। ९ ।।'</l></lg>
<p>अत्र माधवस्य मालत्यां पूर्वमुत्पन्ना रतिस्तदवस्था२लोकनादिभिरुद्दी-
पनविभावैरुद्दीप्यमाना भयशोकविस्मयक्रोधहर्षैरपि रसान्तरैः पृथक्-
पृथग्विभावानुभावव्यभिचारिसंयोगान्निष्पद्यमानैः संकीर्यमाणा मनोवा-
ग्बुद्धि३शरीरारम्भानुभावैर्भयाद्यनुरूपैश्च सात्त्विकव्यभिचारिभिः संपर्के परं
प्रकर्षमारोहन्ती प्रतीयते । तत्र चेतसो वैकल्यादिपरिभावनं मनआ-
रम्भः, वाक्योच्चारणं वागारम्भः, राहोरिव दस्योश्चन्द्रकलामिव प्रेयसी-
मित्यादि बुध्द्यारम्भः, आच्छि४न्दत इत्यादि शरीरारम्भः, भयादीनां च
पञ्चानामपि यथाक्रमं राहोरिति, चन्द्रकलामिवाननचरीमिति, दैवात्स-
मासाद्य मे इति, दस्योरस्य कृपाणपातविषयादिति, आच्छिन्दतः प्रेय-
सीमित्यालम्बनविभावास्तत्स्वरूपपरिभावनान्युद्दीपनविभावाः, विकलम्,
<!-- NOTES pg=574!-->
१. 'मारोहतीति' क.ख. २. 'तदवस्थावलोकनादिभिः' ग.घ. ३. 'शारीरानु-
भावैः' घ. ४. 'आच्छिद्यत' घ.
