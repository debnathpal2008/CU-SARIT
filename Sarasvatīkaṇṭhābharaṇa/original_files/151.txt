<pb n="151"/>
<p><q>तत्रेति</q> । वर्णनियतं छन्दोवृत्तम् । मात्रानियतं जातिः । समप्रस्तावं समम् ।
प्रथमतृतीययोर्द्वितीयचतुर्थयोश्च तुल्यप्रस्तावमर्धसमम् । उभयबहिरर्धं विषमम् ।।</p>
<b><lg><l>गद्यमुत्कलिकाप्रायं पद्यगन्धीति च द्विधा ।</l>
<l>द्विधैव गद्यपद्यादिभेदान्मिश्रमपीष्यते ।। २५ ।।</l></lg></b>
<p><q>गद्यमिति</q> । उत्कलिका कल्लोलस्तत्प्रायम् । उच्चावचमिव प्रतिभासमानमि-
त्यर्थः । यथा---'सलीलकरकमलतालिकातरलवलयावलीकम्' इति । वृत्तगन्धि
प्रतिभातवृत्तैकदेशम् । तदेतदल्पाख्यायामुत्पन्नेन समासान्तेन व्यञ्जितम् । तदय-
मर्थः--- सामान्यतः पद्यादिभेदेन गतिस्त्रिधा । तत्रापि जात्यादिभेदेन षट्प्रकाराः ।
तेऽपि द्रुतादिभेदेन षट्‌त्रिंशदिति ।।</p>
<p>ननु ललितादयो गद्यभेदाः कैश्चिदलंकारकारैः परिसंख्यातास्ते कस्मान्नोच्यन्त
इत्यत आह---</p>
<b><lg><l>ललितं निष्ठुरं चूर्णमाविद्धं चेति योऽपरः ।</l>
<l>विशेषः स तु गद्यस्य रीतिवृत्त्योर्भविष्यति ।। २६ ।।</l></lg></b>
<p><q>ललितमिति</q> । सुकुमारसंदर्भं ललितम् । यथा---'कमलिनीवनसंचरणव्य-
तिकरलग्ननलिननालकण्टके वने क्वचिन्निर्भरं पदमादधाति' इति । प्रस्फुटसंदर्भं
निष्ठुरम् । यथा---'उत्तम्भितकुटिलकुन्तलकलापः श्मशानवाटमवतरति' इति ।
अनुल्लिखितसमासं चूर्णम् । यथा---'अभ्यासो हि कर्मणः कौशलमादधाति । न
खलु संनिपातमात्रेणोदबिन्दुरपि ग्रावणि निम्नतामादधाति' इति । उद्भटसभा-
समाविद्धम् । यथा---'कुलिशशिखरखरतरस्वरप्रचयप्रचण्डचपेटपाटितमत्तमात-
ङ‍गमदच्छटाच्छुरितचारुकेसरभारभासुरमुखे केसरिणि' इति । रीतिवृत्त्योरिति
विषयसप्तमी । तथा ललितं कैशिक्यादौ, निष्ठुरभारभट्यादौ, चूर्णं वैदर्भ्यादौ,
आविद्धं गौडीयाप्रभृतौ, यथायथमन्तर्भवतीति नोक्तभेदाः परिसंख्याता इत्यर्थः ।।</p>
<p>उक्तप्रकारेषु किंचिदुदाहरति---</p>
<p>तत्र पद्यभेदेषु समवृत्ते द्रुता गतिर्यथा---</p>
<lg><l>'अयि विजहीहि दृढोपगूहनं त्यज नवसंगमभीरु वल्लभम् ।</l>
<l>अरुणकरोद्गम एष वर्तते वरतनु संप्रवदन्ति कुक्कुटाः ।। १३ ।।'</l></lg>
<p>सेयं समवृत्ते लघुसंयुक्ताक्षरभूयस्त्वाद्द्र‍ु/?/‍ता गतिः ।।</p>
<p><q>तत्रेति</q> । नवसंगमभीर्विति संबोधनम् । भीरुशब्दा/?/दूंङू, तस्मात्संबोधनह्रस्वे
