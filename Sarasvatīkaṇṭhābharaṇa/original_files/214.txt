<pb n="214"/>
मकरन्दा । अत एव मत्ता नमन्ति तामरसानि यस्याः सकाशात्सा तथा । भरनमित-
पद्मकुहरप्रवेशान्मधुरससेवया च भ्रमरमालया खेदो नाधिगतः । अत्र द्वितीयच-
तुर्थपादयोः 'रविं दधाने रविन्द्रधाने' इति, 'रसा नमत्ता रसा न मत्ता' इति द्वाभ्या-
मेव वृत्तिभ्यां व्याप्तत्वादाद्यादिविभागासंभवे अस्थानयमकमेवेदम् । व्यपेतं तु कथं
भवतीत्यत आह---<b>मा भूदिति</b> ।।</p>
<p>पाद एव सूक्ष्मव्यपेतं यथा---</p>
<lg><l>'करेणुः प्रस्थितोऽनेको रेणुर्घण्टाः सहस्रशः ।</l>
<l>करेऽणुः शीकरो जज्ञे रेणुस्तेन शमं ययौ ।। १३३ ।।'</l></lg>
<p>अत्र विषमपादयोः करेणुः करेऽणुरित्यादावावृत्तम् । समपादयोस्तु
रेणुरेणुरिति । तत्तु स्वापेक्षया न मध्यमन्यापेक्षया नादिरित्यस्थानयम-
कमिदं सूक्ष्मव्यपेतमुच्यते ।।</p>
<p><q>करेति</q> । करेणुर्हस्ती प्रस्थितश्चलितस्तेन घण्टा रेणुरशब्दायन्त । सहस्रश
इति क्रियाविशेषणम् । स्थूलहस्तेऽणुः सीत्कारविकीर्णतया परमाणुसाद्भ‍ूतः । तेन
शीकरेण । ननु विषमपादयोराद्यक्षरेण विनाकरणेन मध्ये समपादयोः पुनरादावेव
रेणुरित्यावृत्तिरस्ति तत्कथमस्थानयमकमिदमित्यत आह---<b>तत्त्विति</b> । अन्तो
वृत्तैरसंभावितत्वादादौ मध्ये वा सा वाच्या । न चेयमपि संभवति । रेणुरेणुरिति
शब्दभागमपेक्ष्य प्रवृत्तायामावृत्तौ तद्विरहात् ।।</p>
<p>श्लोके स्थूलव्यपेतं यथा---</p>
<lg><l>'जयन्ति ते सदा देहं नमस्यन्ति जयन्ति ते ।</l>
<l>भवान्यतो नमस्यन्ति सदादेहं भवान्यतः ।। १३४ ।।'</l></lg>
<p>अत्र स्थूलव्यपेतावृत्तिचतुष्टयेन श्लोकोऽपि व्याप्त इत्यादिमध्यान्ता-
भावादस्थानयमकमिदं स्थूलव्यपेतमुच्यते ।।</p>
<p>हे जयन्ति, ये तव देहं दुर्गातारादिरूपेण प्रपञ्चमानां मूर्तिं सदा नमस्यन्ति ते
जयन्ति सर्वोत्कर्षेण वर्तन्ते । यतस्त एव भवान्संसारसरणिमस्यन्ति क्षिपन्ति ।
भवात्परमेश्वरात् अन्यता भेदस्तेनोनमतः श्रेयस आदानं ग्रहणं यत्र तादृशी ईहा
चेष्टा यत्रेति द्वयमसनक्रियाविशेषणम् । अत्र जयन्ति ते इति प्रथमद्वितीययोराद्यन्तौ
