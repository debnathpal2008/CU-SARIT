<pb n="130"/>
<b><lg><l>संशयायैव संदिग्धं यदि जातु प्रयुज्यते ।</l>
<l>स्यादलंकार एवासौ न दोषस्तत्र तद्यथा ।। १३९ ।।</l></lg></b> 
<lg><l>'कुत्तो लम्भइ पन्थिअ सत्थरअं एत्थ गामणिघरम्मि ।</l>
<l>उण्णअपओहरे पेक्खिऊण जइ वससि ता वससु ।। १८१ ।।'</l></lg>
<lg><l>[कुतो लभ्यते पथिक स्रस्तरकमत्र ग्रामणीगृहे ।</l>
<l>उन्नतपयोधरान्प्रेक्ष्य यदि वससि तदा वस ।।]</l></lg>
<p>अत्र केनापि पथिकयूना प्रावृडारम्भे ग्रामणीवधूः पीनोन्नतस्तनी
सत्थरअमिति स्रस्तरकव्याजेन शस्तरतं याचिता । तं प्रत्याचक्षाणेव
यथोक्तं ब्रूते---'कुतोऽत्र ग्रामणीगृहे स्रस्तरकः, कुतो वा शस्तं रतम् ।
उन्नतौ पयोधरौ मम हृदये नभसि वा पयोधरान्दृष्ट्वा यदि वससि तदा
वस' इति तदेतस्य गोपनाय व्द्य१र्थैरेव पदैः प्रयुक्तमिति संदिग्धस्या-
प्यस्य गुणत्वम् ।।</p>
<p><q>संशयायैवेति</q> । मिश्रो विरुद्धार्थवाक्यं संशयापादनेन दुष्यतीत्युक्तम् । यदा
तु संदेह एव तात्पर्यमवधार्यते तदा स एव रञ्जकतयालंकारतामारोहतीति क२त्थनं
गुणीभाव इति, तदिदंभुक्तम्---<b>स्यादलंकार एवेति</b> । कुतो लभ्यते पथिक
स्रस्तरः शस्तरतं चात्र ग्रामणीगृहे । ग्रामणीर्ग्रामप्रधानम् । उन्नतपयोधरान्मेधान्
पयोधरौ स्तनौ वा दृष्ट्वा यदि वससि तद्वस । अत्र प्रष्टुः संदेहजनकत्वेन निभृता-
नुरागप्रकाशनं पथिकविषये प्रतीयते ।। <b>द्व्यर्थैरिति</b> । तदुक्तम्---'व्द्यर्थैः पदैः
पिशुनयेच्च रहस्यवस्तु' इति ।।</p>
<b><lg><l>वाक्ये प्रबन्धे चार्थानां पौर्वापर्यविपर्ययः ।</l>
<l>दोषः सोपक्रमो नाम चित्रहेतौ च दुष्यति ।। १४० ।।</l></lg></b>
<p>यथा---</p>
<lg><l>'पश्चात्पर्यस्य किरणानुदीर्णं चन्द्रमण्डलम् ।</l>
<l>प्रागेव हरिणाक्षीणामुदीर्णो रागसागरः ।। १८२ ।।'</l></lg>
<!-- NOTES pg=130!-->
१. 'नानार्थैरेव' ग. २. 'कथं न' स्यात्.
