<pb n="696"/>
<p>कृतज्ञता यथा---</p>
<lg><l>'कृतककुपितैर्बाष्पाम्भोभिः सदैन्यविलोकितै-
र्वनमसि गता यस्य प्रीत्या धृतापि तथाम्बया ।</l>
<l>नवजलसधरश्यामाः पश्यन्दिशो भवतीं विना
कठिनहृदयो जीवत्येव प्रिये स कव प्रियः ।। ४२१ ।।'</l></lg>
<p>रूपसंपद् यथा---</p>
<lg><l>'व्यूढोरस्को वृषस्कन्धः शालप्रांशुर्महाभुजः ।</l>
<l>आत्मकर्मक्षमं देहं क्षात्रो/?/ धर्म इवाश्रि१तः ।। ४२२ ।।'</l></lg>
<p>यौवनसंपद् यथा---</p>
<lg><l>'महोक्षतां वत्सतरः स्पृशान्निव द्विपेन्द्रभावं कलभः श्रयन्निव ।</l>
<l>रघुः क्रमाद्यौवनभिन्नशैशवः पुपोष गम्भीरमनोहरं वपुः ।। ४२३ ।।'</l></lg>
<p>वैदग्ध्यसंपद् यथा---</p>
<lg><l>'कोऽयं भामिनि भूषणं कितव ते शोणः कथं कुङ्कुमा-
त्कूर्पासान्तरितः प्रिये विनिमयः पश्यापरं क्वा२स्ति मे ।</l>
<l>पश्यामीत्यभिधाय सान्द्रपुलकौ मृद्नन्मृडान्याः स्तनौ
हस्तेन प्रतिनिर्जितेन्दुरवताद्द‍यूते हसन्वो हरः ।। ४२४ ।।'</l></lg>
<p>शीलसंपद् यथा---</p>
<lg><l>'का त्वं शुभे कस्य परिग्रहो वा किं वा मदभ्यागमकारणं ते ।</l>
<l>आचक्ष्व मत्वा वशिनां रघूणां मनः परस्त्रीविमुखप्रवृत्ति ।। ४२५ ।।'</l></lg>
<p>सौभाग्यसंपद् यथा---</p>
<lg><l>'असौ विद्याधारः शिशुरपि विनिर्गत्य भवना-
दिहायातः संप्रत्यविकलशरच्चन्द्रमधुरः ।</l>
<!-- NOTES pg=696!-->
१. 'इवास्थितः' ग. २. 'कास्ति' ख.﻿
