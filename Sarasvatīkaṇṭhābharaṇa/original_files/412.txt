<pb n="412"/>
आह---<b>तथेति</b> । उपमापङ्क्त‍याङ्‍क्त‍या चैकवाक्यताविधानेन शरदृतुवर्णनेन प्रकृतरूपेति
भावः । (तुरीया चतुर्थी च, 'तुरणमत्तावाद्यक्षरलोपश्च' इति (?) छः ।।</p></comm>
<b><lg><l>इतीमास्ताश्चतस्रोऽपि रूपेण प्रकृतेन याः ।</l>
<l>उपमानां चतस्रोऽन्या विकृतेन प्रचक्ष्महे ।। २२ ।।</l></lg></b>
<b><lg><l>विपर्यासोपमा तासु प्रथमाथोभयोपमा ।</l>
<l>अथोत्पाद्योपमा नाम तुरीयानन्वयोपमा ।। २३ ।।</l></lg></b>
<p>तासु विपर्यासोपमा यथा---</p>
<lg><l>'यत्त्वन्नेत्रसमानकान्ति सलिले मग्नं तदिन्दीवरं
मेघैरन्तरितः प्रिये तव मुखच्छायानुकारी शशी ।</l>
<l>येऽपि त्वद्गमनानुसारिगतयस्ते राजहंसा गता-
स्त्वत्सादृश्यविनोदमात्रमपि मे दैवेन न क्षम्यते ।। २१ ।।'</l></lg>
<p>अत्र नेत्रादीनामुपमेयत्वमिन्दीवरादीनामुपमानत्वमिति प्रसिद्धौ ये-
यमत्यनुरागान्नेत्रादिष्वाधिक्यबुद्धिर्नात्यनुरागादिन्दीवरादिषु तदनुकारि-
बुद्धिस्तयेह रामेण विरहिणाभिधीयमानसादृश्यानाममीषां परस्परमुप-
मानोपमेयभावः प्रसिद्धेर्विपर्यासेन कल्पित इति सेयं विपर्यासोपमा
नाम विकृतरूपोपमासु प्रपञ्चोपमाभक्तिः ।।</p>
<comm><p><q>यदिति</q> । हे प्रिये, मम त्वत्सादृश्यहर्षमात्रमपि न दैवेन क्षम्यते । यस्मा-
त्तदिन्दीवरं जले मग्नम् । कीदृशम् । त्वन्नेत्रसमशोभम् । चन्द्रो मेघैरन्तरितश्छन्नः ।
कीदृशः । त्वन्मुखप्रतिबिम्बसदृशः । तेऽपि राजहंसा गताः । ये त्वद्गतितुल्यगमनाः
इह प्रसिद्धिविपर्ययेणोपमितेर्विपर्यासोपमा ।।</p></comm>
<p>उभयोपमा यथा---</p>
<lg><l>'तवाननमिवाम्भोजमम्भोजमिव ते मुखम् ।</l>
<l>निलीनां नलिनीखण्डे कथं नु त्वां लभेमहि ।। २२ ।।'</l></lg>
<p>अत्राप्यत्यन्तसादृश्यादेकस्मिन्पक्षे प्रसिद्धेर्विपर्यास इति सेयं प्रती-
यमानसादृश्योभयोपमा नाम विकृतरूपोपमासु प्रपञ्चोपमाभक्तिः ।</p>
