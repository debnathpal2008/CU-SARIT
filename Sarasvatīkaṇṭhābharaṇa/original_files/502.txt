<pb n="502"/>
कारणमुपन्यस्य जलाविलदोषवत्या अपि स्रजो यदत्यागकारणं तदिह
वैधर्म्यद्वारेण प्रतिपादितमतो वैधर्म्येणायमर्थान्तरन्यासः ।।</p>
<comm><p><q>प्रियेणेत्पादि</q> । काचिन्नारी जलाविलामपि स्रजं मालां न विजहौ न तत्याज ।
कीदृशीम् । प्रियेण संग्रथ्य ग्रथित्वा मांसलकुचवति हृदये विपक्षस्व सपत्न्याः
समीपे उपाहितामारोपिताम् । अत्रोपपत्तिमाह---हि यतः प्रेम्णि प्रीतौ गुणा
वसन्ति न वस्तुनि गुणा वसन्ति । अत्र जलाविलमालाया अप्यत्यागहेतुर्वसन्ती-
त्यादिना वैधर्म्यपुरस्कारेणोक्तः ।।</p></comm>
<p>विपर्ययेण यथा---</p>
<lg><l>'जो जस्स हिअअदइओ दुक्खं देन्तो वि सो सुहं देइ ।</l>
<l>दइअणहदूमिआणं वि वड्ढीइ त्थणआणं रोमञ्चो ।। १६१ ।।'</l></lg>
<lg><l>[यो यस्य हृदयदयितो दुःखं दददपि स सुखं ददाति ।</l>
<l>दयितनखदूनयोरपि वर्धते स्तनयो रोमाञ्चः ।।]</l></lg>
<p>अत्र साधनसमर्थं वस्तु प्रथमत एवोपन्यस्य पश्चात् तत्साध्यमभि-
हितमिति विपर्यासादयं विपर्ययो नामार्थान्तरन्यासः ।।</p>
<comm><p><q>जो इत्यादि</q> । "यो यस्य हृदयदयितो दुःखं दददपि स तथा तस्य । दयि-
तनखदुःखितयोरपि वर्धते स्तनयो रोमाञ्चः ।।" इह यो यस्य हृदयप्रियः स दुःखं
दददपि तस्य तथा प्रिय एव । अत्र हेतुः---दयितनखेन दुःखितयोरपि स्तनयो
रोमाञ्चो वर्धते । दददित्यत्र 'नाभ्यस्ताच्छतुः ७।१।७८' इति निषेधः । अत्र प्रथमं
हेतुरुक्तस्ततस्तत्कार्यमुक्तमिति विपरीतता ।।</p></comm>
<p>उभयन्यासस्यार्थान्तरन्यासादभेदमाह---</p>
<b><lg><l>प्रोक्तो यस्तूभयन्यासोऽर्थान्तरन्यास एव सः ।</l>
<l>स प्रत्यनीकन्यासश्च प्रतीकन्यास एव च ।। ६९ ।।</l></lg></b>
<comm><p><q>प्रोक्त इति</q> । प्रत्यनीकः परिपन्थी, प्रतीकोऽवयव एकदेश इति यावत् ।
'अङ‍गं प्रतीकोऽवयवः' इत्यमरः ।।</p></comm>
