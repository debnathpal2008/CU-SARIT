<pb n="358"/>
<p><q>अभिन्नेति</q> । वेला मर्यादा तीरं च । गम्भीरोऽतलस्पर्शोऽचलितचित्तवृत्तिश्च ।।</p>
<p>स एव प्रतीयमानसादृश्ययोर्यथा---</p>
<lg><l>'त्वन्मुखं पुण्डरीकं च द्वयोरप्यनयोर्भिदा ।</l>
<l>कमलं जलसंरोहि त्वन्मुखं त्वदुपाश्रयम् ।। ९५ ।।'</l></lg>
<p>तदेतन्निगदेनैव व्याख्यातम् । सोऽयं प्रतीयमानसादृश्ययोरुभयो-
र्व्यतिरेकः ।।</p>
<p>अभिधीयमानसादृश्ययोः सदृशव्यतिरेको यथा---</p>
<lg><l>'त्वन्मुखं पुण्डरीकं च फुल्ले सुरभिगन्धिनी ।</l>
<l>भ्रमद्भ्रमरमम्भोजं लोलदृष्टि मुखं तु ते ।। ९६ ।।'</l></lg>
<p>अत्र मुखाम्भोजयोः 'फुल्ले सुरभिगन्धिनी' इति पदाभ्यामभिधीय-
मानसादृश्ययोः सदृशमेव भ्रमद्भ्रमरत्वं लोलदृष्टित्वं च भेदकमुपन्यस्त-
मिति सोऽयं शब्दोपात्तसादृश्ययोः सदृशव्यतिरेकः ।।</p>
<p>स एव प्रतीयमानसादृश्ययोर्यथा---</p>
<lg><l>'चन्द्रोऽयमम्बरोत्तंसो हसोऽयं तोयभूषणम् ।</l>
<l>नभो नक्षत्रमालीदमिदमुत्कुमुदं पयः ।। ९७ ।।'</l></lg>
<p>अत्र पूर्वार्धे चन्द्रहंसयोः प्रतीयमानसादृश्ययोरम्बरोत्तंसत्वतोयभूष-
णत्वे, उत्तरार्धे तु नभःपयसोर्नक्षत्रमालित्वोत्कुमुदत्वे सदृशे एव भेदके ।
सोऽयं प्रतीयमानसादृश्ययोः सदृशव्यतिरेकः ।।</p>
<p>अभिहितसादृश्ययोरसदृंशव्यतिरेको यथा---</p>
<lg><l>'शशाम वृष्टिर्मेघानामुत्सङ‍गे तस्य भूभृतः ।</l>
<l>विरराम न रामस्य धारासन्ततिरश्रुणः ।। ९८ ।।'</l></lg>
<p>अत्र भूभृत इत्यनेन साक्षादुपात्तसादृश्ययो राममाल्यवतोर्योऽयमुत्सङ‍गे
समस्तोऽश्रुधारापातो यस्य मेघवृष्टेरभावस्तदिदमुभयोरसदृशमेव भेदकम् ।
सोऽयमभिधीयमानसादृश्ययोरसदृशव्यतिरेकः ।।</p>
