<pb n="449"/>
<comm><p><q>मुहे इत्यादि</q> । 'मुखे मदस्खलितोल्लपे स्रानार्द्रे चिकुरे वेणीनिवसनसारे
समुक्ताहारे उरसि । कालान्तरे तरलाक्ष्णि मदनः समुल्लसति माघे पुनः स्तनगृहे
न ज्ञायते कुत्र वसति ।।' इह कालान्तरे माघातिरिक्तकाले मदस्खलितोल्लापे मुखे
स्रानार्द्रे केशे वेणीनिवसनेन कञ्चुकवस्रेण सारे मुक्ताहारसहिते वक्षसि तरलनेत्रे
च मदनः कामः समुल्लसति दीप्यते । माघे पुनः स्तन एव गृहं तत्र न ज्ञायते कुत्र
वसतीति । उभयत्र विरुद्धकोटिद्वयविषयतयैकामाशङ‍क्य पृच्छति---<b>क इति ।</b>
निर्णयासन्नो निर्णयाव्यवहितपूर्वः, वितर्कानन्तरं निर्णयात् । वितर्कासन्नो वितर्का-
व्यवहितपूर्वः । संशयानन्तरं वितर्कात् । एतदेवाह---<b>संशयेति</b> । संशयानो
वितर्ककोट्यवलम्बी वितर्कानन्तरमुक्तमेव जानाति । अत एव विदाम्बभूवुरिति
संशय उक्तः । तथा माहहु इत्यादावपि शब्दकारितोऽनयोर्भेद इत्याह---<b>शब्दा-
श्चेति</b> । तर्ह्युभयालंकारता वितर्कादीनामित्याशङ‍क्य समाधत्ते---<b>उक्तीति</b> । यथा
परार्थानुमाने शब्दप्रयोगकारितो विशेषस्तथा शब्दपक्षे स्वरूपमर्थस्तत्पक्षे स्वार्था-
नुमानवत्प्रवृत्तिः । साम्योक्तादावुक्तिशब्दस्यायमेवार्थो यदुक्तिनिबन्धनं नाम । तथा
च स्वरूपमात्रस्योक्तौ निर्वचनेऽर्थालंकारता संशयतर्कादेरुक्तिप्राधान्ये पुनरुभया-
लंकारतेति ।। इति संशयोक्त्यलंकारनिरूपणम् ।।</p></comm>
<p>अपह्नुत्यलंकारनिरूपणम् ।</p>
<p>अपह्नुतिलक्षणमाह---</p>
<b><lg><l>अपह्नुतिरपह्नुत्य किंचिदन्यार्थदर्शनम् ।</l>
<l>औपम्यवत्यनौपम्या चेति सा द्विविधोच्यते ।। ४१ ।।</l></lg></b>
<b><lg><l>वाच्ये प्रतीयमाने च सादृश्ये प्रथमा तयोः ।</l>
<l>तथाभूते द्वितीया स्यादपह्नोतव्यवस्तुनि ।। ४२ ।।</l></lg></b>
<b><lg><l>अनौपम्यवती भूयः पूर्वापूर्वा च कथ्यते ।</l>
<l>तासामुदाहृतिष्वेव रूपमाविर्भविष्यति ।। ४३ ।।</l></lg></b>
<comm><p><q>अपह्नुतिरिति</q> । किंचित्प्रसिद्धं धर्मिणं धर्मं वापह्नुत्यापलप्यान्यस्यार्थंस्य प्रसि-
द्धस्य धर्मादेर्दर्शनं प्रकटनमपह्नुतिः । न चास्या आक्षेपादभेद इति वाच्यम् । तत्र
हि प्रतिषेधमात्रमर्थोऽत्र तु प्रतिषेधपूर्वकमन्यार्थकथनमिति भेदः । औपम्यमुपमा
तद्वतीति वाच्येऽभिधीयमाने । अपह्नोतव्यवस्तुन्यपह्नुतिविषयपदार्थे ।।</p></comm>
