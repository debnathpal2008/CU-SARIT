<pb n="555"/>
<p>पञ्चमः परिच्छेदः ।</p>
<b><lg><l>रसोऽभिमानोऽहंकारः शृङ‍गार इति गीयते ।</l>
<l>योऽर्थस्तस्यान्वयात्काव्यं कमनीयत्वमश्नुते ।। १ ।।</l></lg></b>
<b><lg><l>विशिष्टादृष्टजन्मायं जन्मिनामन्तरात्मसु ।</l>
<l>आत्मसम्यग्गुणोद्भ‍ूतेरेको हेतुः प्रकाशते ।। २ ।।</l></lg></b>
<b><lg><l>शृङ‍गारी चेत्कविः काव्ये जातं रसमयं जगत् ।</l>
<l>स एव चेदशृङ‍गारी नीरसं सर्वमेव तत् ।। ३ ।।</l></lg></b>
<b><lg><l>पश्यति स्त्रीति वाक्ये हि न रसः प्रतिभासते ।</l>
<l>विलोकयति कान्तेति व्यक्तमेव प्रतीयते ।। ४ ।।</l></lg></b>
<b><lg><l>कन्ये कामयमानं मां त्वं न कामयसे कथम् ।</l>
<l>इति ग्राम्योऽयमर्थात्मा वैरस्यायैव कल्पते ।। ५ ।।</l></lg></b>
<b><lg><l>कामं कन्दर्पचाण्डालो मयि वामाक्षि निर्दयः ।</l>
<l>त्वयि निर्मत्सरो दिष्ट्येत्यग्राम्योऽर्थो रसावहः ।। ६ ।।</l></lg></b>
<b><lg><l>नवोऽर्थः सूक्तिरग्राम्या श्रव्यो बन्धः स्फुटा श्रृतिः ।</l>
<l>अलौकि१कार्था युक्तिश्च रसमाहर्तुमीशते ।। ७ ।।</l></lg></b>
<b><lg><l>वक्रोक्तिश्च रसोक्तिश्च स्वभावोक्तिश्च वाङ्मयम् ।</l>
<l>सर्वासु२ ग्राहिणीं तासु रसोक्तिं प्रतिजानते ।। ८ ।।</l></lg></b>
<b><lg><l>भा३वो जन्मानुबन्धोऽ४थ निष्पत्तिः पुष्टिसंकरौ ।</l>
<l>हा/?/साभासौ शमः शेषो विशेषः प५रिशेषवान् ।। ९ ।।</l></lg></b>
<b><lg><l>विप्रलम्भोऽथ संभोगस्तच्चेष्टास्तत्परीष्टयः६ ।</l>
<l>निरुक्तयः प्रकीर्णानि प्रेमाणः प्रेमपुष्टयः ।। १० ।।</l></lg></b>
<!-- NOTES pg=555!-->
१. 'अलौकिकार्थयुक्तिश्च' क.ख. २. 'सर्वानुग्राहिणीम्' क. ३. अथ चतुर्विश-
तिरसोक्तीराह. ४. 'अर्थनिष्पन्ति' क.ख. ५. 'परिपोषवान्' क.ख. ६. परीक्षाः.
