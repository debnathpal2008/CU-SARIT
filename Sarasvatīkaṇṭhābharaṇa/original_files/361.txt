<pb n="361"/>
<p>अत्र माननिराकरणोपक्रमे कालोत्पन्नस्याकस्मिकघनगर्जितस्य मान-
विध्वंसे सहकारित्वादाकस्मिकीयं दैवकृता सहायसंपत्तिः ।।</p>
<p><q>कार्यारम्भ इति</q> । सहायः प्रकृतकार्यकारणस्य सहकारी, तेनालंकारता
आकस्मिक्यचिन्तितपूर्वा बुद्धिपूर्वाद्विपरीता । आकस्मिक्यादीनां प्रत्येकं दैवादैवकृत-
संबन्धे षट्प्रकारं समाहितमित्यर्थोक्तम् ।।</p>
<p>आकस्मिक्येवादैवकृता यथा---</p>
<lg><l>'अनुशासतमित्यनाकुलं नयवर्त्माकुलमर्जुनाग्रजम् ।</l>
<l>स्वयमर्थ इवाभिवाञ्छितस्तमभीयाय पराशरात्मजः ।। १०३ ।।'</l></lg>
<p>अत्र भीमानुशासनकालोपक्रम एव व्यासागमनस्य तदुपकारित्वादा-
कस्मिकीयमदैवकृता सहायाप्तिः ।।</p>
<p><q>व्यासागमनस्येति</q> । व्यासेन संपाद्यमानस्य । <b>तेनादैवकृतेति</b> ।।</p>
<p>बुद्धिपूर्वा दैवकृता यथा---</p>
<lg><l>'कल्पान्ते शमितत्रिविक्रममहाकङ‍कालदण्डस्फुर-
च्छेषस्यूतनृसिंहवक्रनखरप्रोतादिकोलामिषः ।</l>
<l>विश्वैकार्णवताविशेषमुदितौ तौ मत्स्यकूर्मावुभौ
कर्षन्धीवरतां गतः स्यतु जगन्मोहं महाभैरवः ।। १०४ ।।'</l></lg>
<p>अत्र प्रलयसमये महेश्वरेण समापयितुमुपक्रान्तानां त्रिविक्रमादीनां
योऽयं तद्भ‌ुवा बडिशादिना मत्स्यकूर्मयोराकर्षणप्रकारः स भगवता भैर-
वेण बुद्धिपूर्वकमुपकल्प्यमानो दैवात्तथाभूतैरेव तैः संपद्यत इति बुद्धि-
पूर्वेयं दैवकृता सहायाप्तिः ।।</p>
<p><q>दैवात्तथाभूतैरेवेति</q> । नरसिंहनखादीनां बडिशाद्युचितमूर्तिशालिनां दैवमेव
निमित्तम्, बडिशादिचिन्ता च विषयीकृतेति बुद्धिपूर्वता ।।</p>
<p>बुद्धिपूर्वाऽदैवकृता यथा---</p>
<lg><l>'मूले पञ्च ततश्चतुष्टयमिति स्रक्संनिवेशैः शिरः-
पुष्पैरन्यतमावलोकनमितैरुच्छोणितैरर्चिते ।</l>
