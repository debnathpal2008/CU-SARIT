<pb n="702"/>
<p>गूढव्यलीकमन्तर्व्याजं यथा---</p>
<lg><l>'प्रत्यग्रोज्झितगोकुलस्य शयनादुत्स्वप्नमूढस्य मे
सा गोत्रस्खलनादपैतु च दिवा राधेति भीरोरिति ।</l>
<l>रात्रावस्वपतो दिवा च विजने लक्ष्मी१ति चाभ्यस्यतो
राधां प्रस्मरतः श्रियं रमयतः खेदो हरेः पातु वः ४४८'</l></lg>
<p>अगूढव्यलीकं बहिर्व्याजं यथा---</p>
<lg><l>'चक्षुर्यस्य तवाननादपगतं नाभूत्क्वचिन्निर्वृतं
येनैषा सततं त्वदेकशयनं वक्षःस्थली कल्पिता ।</l>
<l>येनोक्तासि विना त्वया मम जगच्छून्यं क्षणाज्जायते
सोऽयं दम्भधृतव्रतः प्रियतमः कर्तुं किम२प्युद्यतः ।। ४४९ ।।'</l></lg>
<p>अव्य३लीकं निर्व्याजं यथा---</p>
<lg><l>'किं कण्ठे शिथिलीकृतो भुजलतापाशः प्रमादान्मया
निद्रा४च्छेदविवर्तनेष्वभिमुखी नाद्यापि संभाविता५ ।</l>
<l>अन्यस्त्रीजनसंकथालघुरहं स्वप्ने त्वया लक्षि६तो
दोषं पश्यसि कं७ प्रिये परिजनोपालम्भयोग्ये मयि ।। ४५० ।।'</l></lg>
<p>धर्मानुबन्धि धर्मोदर्कं य८था---</p>
<lg><l>'अथ स विषयव्यावृत्तात्मा यथाविधि सूनवे
नृपतिककुदं दत्वा यूने सितातपवारणम् ।</l>
<l>मुनिवनतरुच्छायां देव्या तया सह शिश्रिये
गलितवयसामिक्ष्वाकूणामिदं हि कुलव्रतम् ।। ४५१ ।।'</l></lg>
<!-- NOTES pg=702!-->
१. 'नामेति चाभ्यस्यता राधां॰' क. २. 'किमभ्युद्यतः' क. ख. ३. 'अव्य-
लीकनिर्व्याजं यथा' क. ४. 'निद्रोच्छेदविवर्तनेषु' क. ख. ५. 'संभाषिता' क. ख.
६. 'वीक्षितो' क. ख. ७. 'किम्' क. ख. ८. 'धर्मोदकं' घ.﻿
