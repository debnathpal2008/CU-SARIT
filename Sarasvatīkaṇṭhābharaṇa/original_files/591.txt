<pb n="591"/>
<p>अत्र लोलदृष्टिता कराबधूननं च स्त्रीणां स्वभावभीरुत्वविलासित्वा-
भ्यामपि भवतीति त्रासाविर्भावेऽप्यसमर्थमिति नानुबन्घो भवति ।।</p>
<b><lg><l>अनिष्टाभ्यागमोत्प्रेक्षां शङ‍कामाचक्षते बुधाः ।</l></lg></b>
<p>तद्रूपेण रसस्य प्रकर्षो यथा---</p>
<lg><l>'सहसा मा साहिज्जउ पिआगमो तीअ विरहकिसिआए ।</l>
<l>अच्चंतपहरिसेण वि जा अ मुआ सा मुआ च्चेअ ।। ५४ ।।'</l></lg>
<lg><l>[सहसा मा साध्यतां प्रियागमस्तया विरहकृशया ।</l>
<l>अत्यन्तप्रहर्षेणापि या च मृता सा मृतैव ।।]</l></lg>
<p>अत्र विरहिण्याः कार्श्यातिशयमुद्वीक्षमाणायाः कस्याश्चिद्वयस्यायाः
स्नेहातिशयात् 'प्रेम पश्यति भयान्यपदेऽपी'ति प्रियागमप्रहर्षातिशय-
भावेऽप्यसहिष्णुतया तन्मरणशङ‍का प्रकृष्यते ।।</p>
<b><lg><l>विरहादेर्मनस्तापः शरीरा१तङ‍कदो गदः ।। १५८ ।।</l></lg></b>
<p>तद्रूपेण रसस्य जन्म यथा---</p>
<lg><l>'स्थितमुरसि विशालं पद्मिनीपत्र/?/मेतत्
कथयति न तथान्तर्मन्मथोत्थामवस्थाम् ।</l>
<l>अतिशयपरितापग्लापिताभ्यां यथास्याः
स्तनयुगपरिणाहं मण्डलाभ्यां ब्रवीति ।। ५५ ।।'</l></lg>
<p>अत्र सागरिकायाः स्तननिहितसरोजिनीदलग्लापनेन वपुःसंतापो
निष्पद्यते ।।</p>
<b><lg><l>बलस्यापचयो ग्लानिराधिव्याधिप्रकर्षभूः ।</l></lg></b>
<p>तद्रूपेण रसस्यानुबन्धो यथा---</p>
<lg><l>'किसलयमिव मुग्धं बन्घ२नाद्विप्रलूनं
हृदयकुसुमशोषी दारुणो दीर्घशोकः ।</l>
<!-- NOTES pg=591!-->
१. 'शरीरान्तकदो गदः' ख. २. 'वन्दनाद्विप्रलूनम्' घ.
