<pb n="466"/>
न्यपि तदुपमेयानि मुखादीनि ज्ञायन्त इत्युपमानोपमेयविषये संक्षेपोक्तिरियम् ।
समाध्युक्तिसमासोक्त्योरभेदं मन्वानो भेदकं पृच्छति---<b>क इति</b> । उत्तरम्---
<b>यत्रेति</b> । यत्र प्रकरणपरिप्राप्ते विशेष्येऽप्रकरणपरिप्राप्तधर्माध्यासः सा समाध्युक्तिः ।
[ यथा--- ] असहमानेव क्लाम्यतीत्यादि । अत्र प्रियतमप्रत्यक्षदूषणाध्यारोपो-
ऽप्राकरणिकः । यत्राप्रस्तुते प्रस्तुतधर्माध्यासः सा समासोक्तिः । यथा---पिबन्मधु
यथाकाममिति । अत्र भ्रमरेऽप्रकृते प्रकृतस्य कामिनोऽध्यासः तर्हि धर्म्यध्यासतु-
ल्यतैवास्येत्याह---<b>नन्विति</b> । प्राकरणिकाप्राकरणिकत्वाभ्यामेव विशेषस्तयोरिति
धर्म्यध्यासेऽपि न दोष इत्याह---<b>नेति</b> । स त्वं तत्त्वमित्यादौ धर्मिधर्मयोरध्यासः,
अनाकाश इत्यादौ धर्मिण एवाध्यास इति भेद इत्यर्थः । स त्वं तत्त्वमित्यादौ मनसा,
अनाकाश इत्यादौ च वचनेनाध्यासः ।। इति समासोक्त्यलंकारनिरूपणम् ।।</p></comm>
<p>उत्प्रेक्षालंकारनिरूपणम् ।</p>
<b><lg><l>अन्यथावस्थितं वस्तु यस्यामुत्प्रेक्ष्यतेऽन्यथा ।</l>
<l>द्रव्यं गुणः क्रिया चापि तामुत्प्रेक्षां प्रचक्षते ।। ५० ।।</l></lg></b>
<p>उत्प्रेक्षालक्षणमाह---<b>अन्यथेति</b> । प्रकारान्तरेणावस्थितं वस्तु यत्र प्रकारान्त-
रेणोत्प्रेक्ष्यते परिकल्प्यते सोत्प्रेक्षा । असदारोपणमुत्प्रेक्षेति लक्षणम् । किंरूपं
वस्त्बित्याकाङ‍क्षायामाह---<b>द्रव्यमिति</b> । द्रव्यं पृथिव्यादि, गुणो रूपादिः, क्रिया
पाकादिः ।।</p>
<p>तासु द्रव्योत्प्रेक्षा यथा---</p>
<lg><l>'देहस्था दर्पणे यस्य पश्यति प्रतिमामुमा ।</l>
<l>अन्यार्धार्धमिवोत्पन्नमर्धनारीश्वरान्तरम् ।। १०४ ।।'</l></lg>
<p>अत्र प्रतिबिम्बरूपेण दर्पणेऽन्यथावस्थितस्यार्धनारीश्वररूपलक्षणस्य
द्रव्यस्य यदपरार्धोत्पन्नार्धनारीश्वररूपान्तरेण द्रव्यान्तररूपेणोत्प्रेक्षणं सेय-
मुत्प्रेक्षा द्रव्योत्प्रेक्षेति भवति ।</p>
<comm><p><q>देहस्थेत्यादि</q> । यस्य दर्पणे प्रतिमां प्रतिबिम्बं देहस्था गौरी पश्यति अन्या-
र्धाभ्यामुत्पन्नमर्धनारीश्वरान्तरमिव । अत्रेवशब्द उत्प्रेक्षाव्यञ्जकः । अर्धनारी-
श्वरान्तररूपं द्रव्यमिह कल्प्यत इत्युत्प्रेक्षा द्रव्यगता ।।</p></comm>
