<pb n="066"/>
प्रतीतिस्तत एव भवन्ती ध्वननमुपस्थापयतीत्यादिकमस्माभिः काव्यप्रकाशविवरणे
प्रपञ्चितम् । इह तु ग्रन्थगौरवभिया विरम्यते ।।</p>
<b><lg><l>व्यासेनोक्तिस्तु विस्तरः ।। ७३ ।।</l></lg></b>
<p>यथा---</p>
<lg><l>'जनः पुण्यैर्यायाज्जलधिजलभावं जलमुच-
स्तथावस्थं चैनं निदधतु शुभैः शु१क्तिवदनैः ।</l>
<l>ततस्तां श्रेयोभिः परिणतिमसौ विन्दतु यथा
रुचिं तन्वन्पीनस्तनि हृदि तवायं विलुठति ।। ९१ ।।'</l></lg>
<p>अत्र कथमहं त्वत्कुचतटे विलुठामीत्यभिप्रायस्य विस्तरेण प्रका-
शितत्वादयं विस्तरः ।।</p>
<p><q>व्यासेनेति</q> । यत्र स्तोकेऽपि वाच्ये वचनपल्लवश्चमत्कारकारी तत्र स एव
गुणकक्षाधिरोहणक्षम इति शब्दगुणेषु युक्तो विवेक्तुमत एवोक्तिं विशेष्यतया
निर्दिशति । जनः पुण्यैरित्यादौ कथमहमित्यादौ निर्दिष्टोऽपि वक्राभिप्रायरूपोऽर्थ
उक्तिपल्लवेन प्रकर्षमानीयते । तथा हि जन इति तटस्थोक्त्या न ममेदृशानि भाग-
घेयानि येनाहत्य मनो निर्वहति । पुण्यैरिति बहुवचनेनानेकजन्मोपात्तानामेवेदं
फलम् । यायादिति संभावनाभिप्रायेण लिङा मुक्ताफलपरिणतियोग्यजलधिजलप्राप्ति-
संभावनापि कस्यचिदेव धन्यजन्मन इति प्रकाशिते कोऽपि कारणप्रकर्षः । जलमुच
इत्यनेन येषां न जलदानमेव व्यापारः, अपि तु विश्वसंतापच्छिदुराणामन्योप-
कारप्रवणतया शुक्तिमुखपर्यन्तमपि नयनमुपपद्यत इति । तथावस्थमित्यनेन
यदैव स्मरावस्था तदैव जलधरैः पानमाशंसामात्रगोचरो न तु पूर्ववत्संभावनामा-
त्रगोचरः, अत एव शुभैरिति समयविलम्बनस्य प्राक्तनपुण्यमानहेतुकत्वादित्यादि
स्वयमवसेयम् । एतेन 'पदर्थे वाक्यरचनम्' इति यदन्यैर्गुणान्तरमभिहितं तद्विस्ता-
रमेकमेव । घटनासौष्ठवमात्रोपयुक्तस्तु पल्लवो विशेषगुणेष्वस्माभिरभिधास्यते ।
त्वत्कुचतटे लुण्ठनमत्यल्पपुण्यस्य न संपद्यत इत्येतावानेवार्थो विवक्षाविषय इति
कार्यविकासस्यैव चमत्कारार्पणे प्रागल्भ्यमिति शब्दप्रधानकतया युक्तमत्र परिसं-
ख्यानमिति ।।</p>
<!-- NOTES pg=066!-->
१. 'शुक्तिवदने' इति मूलपुस्तकपाठः
