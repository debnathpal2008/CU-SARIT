<pb n="213"/>
पाठादियमकयोराद्यन्तयमकयोश्चाव्यपेतादिमध्यान्तयमकता प्रकाशते । यतो द्वितीय-
चतुर्थपादयोरादिमध्यान्तयमकमेव मध्ययमकभूमिकामवगाहते । अत्रापि वृत्तौचिती
गवेषणीया । तदेतद्विवरणे व्यक्तमेवेति ।।</p>
<p>तदेव स्वान्यभेदोच्छेदि सूक्ष्मं यथा---</p>
<lg><l>'सनाकवनितं नितम्बरुचिरं चिरं सुनिनदैर्नदैर्वृतममुम् ।</l>
<l>महाफणवतोऽवतो रसपरा परास्तवसुधा सुधाधिवसति ।। १३१ ।।'</l></lg>
<p>अत्र पादान्तादिषु व्यपेतं यदा मध्येष्वव्यपेतं तदुभयमपि पादा-
न्तादिसंहितायामव्यपेतमभिन्नजातीयं जायते । न च प्राचीनां मध्यय-
मकतां जहातीत्यस्थानयमकमिदं सूक्ष्मावृत्तेरन्यतो भेदेन स्वभेदानुच्छेदि
सूक्ष्माव्यपेतमुच्यते । उभयमपि चैतदेवंविधेष्वेव छन्दःसु द्रष्टव्यम् ।।</p>
<p><q>सनाकेति</q> । नाकवनिताः स्वर्गस्त्रियस्ताभिः सहितम्, यतो नितम्बे स्वच्छन्द-
विहरणोचिते रुचिरं मनोज्ञम्, सुनिनदैः शोभनशब्दैर्महाफणवान् वासुकिरवतो
रक्षतो रसपरा रसनीयेषु श्रेष्ठा । परास्तवसुधा त्यक्तभूभागा । सुधा पीयूषम् । अत्र
प्रतिपादं नितं नितमित्यादिकमव्यपेतम् । संधिषु च विरतिपाठे चिरं चिरमित्यादि
व्यपेतं प्रतीयते । तत्र संदंशे क्रियमाणे व्यपेतं निवर्तते । अव्यपेतं तु मध्ययम-
कमवतिष्ठत एव । तत्सर्वमिदमव्यपेतमेव जायते । अत्रापि वृत्तौचिती पूर्ववदेव
शरणमित्युपसंहारे दर्शयति---<b>उभंयमपि चैतदिति</b> । स्थूलसूक्ष्मभावेन संधि-
यमकमुभयम् ।।</p>
<p>पादे स्थूलव्यपेतं यथा---</p>
<lg><l>'अखिद्यतासन्नमुदग्रतापं रविं दधानेऽप्यरविन्दधाने ।</l>
<l>भृङ‍गावलिर्यस्य तटे निपीतरसा नमत्तामरसा न मत्ता ।। १३२ ।।'</l></lg>
<p>अत्र मा भूदव्यपेतप्रसङ‍ग इत्येकमेवाक्षरं विहाय स्थूलावृत्तिद्वयेन
श्लोकपादयोर्व्याप्तत्वादादिमध्यान्तता न संभवतीत्यस्थानयमकमिदं स्थू-
लव्यपेतमुच्यते ।।</p>
<p><q>अखिद्यतेति</q> । यस्य गिरेस्तटे रविमादित्यमुदग्रतापं दधानेऽपि भृङ‍गावलिर्भ्र-
मरमाला नाखिद्यत । यतोऽरविन्दधाने पद्मानां निधानभूते निपीतरसा आस्वादित-
