<pb n="535"/>
आ समन्तात् प्रश्नः संवादः । यथा आपृच्छस्वेत्यत्र । वतंसेन कर्णालंकारेण
विपुलः स्थूलश्चांसो बाहुमूलं यत्र वक्षसि तत् । 'वतंसः कर्णपूरे स्यात्' इति विश्वः ।
अत्रादरवता वचनरचनेनाभ्यर्च्य प्रार्थनाभाङ्गिरर्थपरिपाटीकृता । तस्यां च गङ‍गया
हारस्य, यमुनयासिलतायाः, प्रयागेण वतंसविपुलस्थूलांसवक्षसः, न्यग्रोधेन भुजस्य
शाब्देन क्रमेण मिथ उपमानोपमेयभावो न्यग्भूत इत्युभयक्रमेऽर्थप्रधानता ।। इति
क्रमालंकारनिरूपणम् ।।</p></comm>
<p>पर्यायलंकारनिरूपणम् ।</p>
<p>पर्यायं लक्षयति---</p>
<b><lg><l>मिषं यदुक्तिभङ्गिर्यावसरो यः स सूरिभिः ।</l>
<l>निराकाङ‍क्षोऽथ साकाङ‍क्षः पर्याय इति गीयते ।। ८० ।।</l></lg></b>
<comm><p><q>मिषमिति</q> । यन्मिषम्, योक्तिभङ्गिः, यश्चावसरः स पर्यायः । मिषाद्यन्यतम
एव पर्याय इति लक्षणम् ।।</p></comm>
<p>तेषु निराकाङ‍क्षं मिषं यथा---</p>
<lg><l>'मया विमुक्ता बाहिरेव वल्लकी व्रजेदवश्‍यायकणैश्च सार्द्रताम् ।</l>
<l>द्रुतं तदेनां करवै निचोलके कयाचिदेवं मिषतो विनिर्यये २१३'</l></lg>
<p>अत्र 'कयाचिदेवं मिषतो विनिर्यये' इत्युदर्काभिधानेनाकाङ‍क्षानि-
वृ१त्तेर्निराकाङ‍क्षमेतन्मिषं नाम पर्यायभेदः ।।</p>
<comm><p><q>मयेत्यादि</q>। कयाचिन्नायिकया एवमनेन प्रकारेण मिषतो व्याजाद्विनिर्यये
बहिर्भूतम् । तदेवाह---मया त्यक्ता वल्लकी वीणा बहिरेव गच्छेत् । अवश्‍यायक-
णैर्हिमलवैः सार्द्रतां च व्रजेत् । तत एनां शीघ्रं निचोलके वस्त्रेऽहं करवै करिष्यामि ।
'अवश्‍यायस्तु नीहारः' इत्यमरः । 'निचोलः प्रच्छदपटः' इति च । उदर्क उत्त-
रकालशुद्धिस्तदभिधानं मिषपर्यायः ।।</p></comm>
<p>तदेव साकाङ‍क्षं यथा---</p>
<lg><l>'दशत्यसौ परभृतः सहकारस्य मञ्जरीम् ।</l>
<l>तमहं वारयिष्यामि युवाभ्यां स्वैरमास्यताम् ।। २१४ ।।'</l></lg>
<!-- NOTES pg=535!-->
१. 'निराकृतेर्निराकाङ‍क्ष' क. 'निराकृतेति' ख.
