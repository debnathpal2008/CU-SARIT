<pb n="559"/>
<b><lg><l>उपसंख्यानमेतेषामनुभावेषु मन्वते ।</l>
<l>पश्चाद्भावानुभूतिभ्यां स्मरणाद्यनुभाववत् ।। ४३ ।।</l></lg></b>
<b><lg><l>स्मृत्यादयोऽनुभावाश्च भावाः संचारिणश्च ये ।</l>
<l>नाट्येषु१ क्रियमाणास्ते नटैरभिनयाः स्मृताः ।। ४४ ।।</l></lg></b>
<b><lg><l>भावो यदा रतिर्नाम प्रकर्षमधिगच्छति ।</l>
<l>नाधिगच्छति चाभीष्टं विप्रलम्भस्तदोच्यते ।। ४५ ।।</l></lg></b>
<b><lg><l>पूर्वानुरागो मानश्च प्रवासः करुणश्च सः ।</l>
<l>पुरुषस्त्रीप्रकाण्डेषु चतुःकाण्डः प्रकाशते ।। ४६ ।।</l></lg></b>
<b><lg><l>प्रागसंग२तयोर्यूनोरभिलाषः प्रवर्तते ।</l>
<l>संकल्परमणीयोऽनुरागः स प्राच्य उच्यते ।। ४७ ।।</l></lg></b>
<b><lg><l>अहेरिव गतिः प्रेम्णः स्वभावकुटिलेति सः ।</l>
<l>अहेतोर्मे३ति नेत्युक्तेर्हेतोर्वा मा४न उच्यते ।। ४८ ।।</l></lg></b>
<b><lg><l>देशान्तरादिभिर्यूनोर्व्यवधानं चिराय यत् ।</l>
<l>नवेऽनुरागे प्रौढे वा प्रवासः सोऽभिधीयते ।। ४९ ।।</l></lg></b>
<b><lg><l>लोकान्तरगते यूनि वल्लभे वल्लभा यदा ।</l>
<l>भृशं दुःखायते दीना५ करुणः स तदोच्यते ।। ५० ।।</l></lg></b>
<b><lg><l>रतिरेवेष्टसंप्राप्तौ पुष्टः संभोग उच्यते ।</l>
<l>सोऽपि पूर्वानुरागादेरानन्तर्याच्चतुर्विधः ।। ५१ ।।</l></lg></b>
<b><lg><l>न विना विप्रलम्भेन संभोगः पुष्टिमश्नुते ।</l>
<l>कषायिते हि वस्त्रादौ भूयान्रागोऽनुषज्यते ।। ५२ ।।</l></lg></b>
<!-- NOTES pg=559!-->
१. 'नाग्रेषु' (?) क., 'नाट्येऽनुक्रिमाणाः' ख. २. 'प्रागसंकेतयोर्यूनोः' ख.
३. 'अहेतोर्नेति मेत्युक्ते' क. ४. 'स न उच्यते' क. ५. 'दीनः' क.
