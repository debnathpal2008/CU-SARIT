<pb n="153"/>
पयोधरा मेघाः स्तनौ च । तदेतस्मिन् द्रुतविलम्बिताख्ये वृत्ते समाख्यैव रूपं
बोधयतीति ।।</p>
<p>द्रुतमध्या यथा---</p>
<lg><l>'अपि तुरगसमीपादुत्पतन्तं मयूरं
न स रुचिरकलापं बाणलक्ष्यीचकार ।</l>
<l>सपदि गतमनस्कश्चित्रमाल्यानुकीर्णे
रतिविगलितबन्धे केशपाशे प्रियायाः ।। १७ ।।'</l></lg>
<p>सेयं द्रुताया मध्यायाश्च गतेरन्तरानुप्रवेशाद्द्रु‍/?/तमध्या गतिः ।।</p>
<p><q>अपि तुरगेति</q> । उत्पन्नाविर्भवद्बर्हगतोज्ज्वलविचित्रकोमलमयूरस्तत्कालमव्या-
जप्रेमनिर्यन्त्रणकण्ठग्रहविलुलितप्रियाकेशपाशवासनाविकासहेतुः सर्वस्वायमानः कथं
बाणलक्ष्यतां सहत इति च्विप्रत्ययेन व्यज्यत इति । अत्र पादचतुष्केऽपि प्रथमं
द्रुता पश्चान्मध्या च भागशः प्रत्यभिज्ञायत इत्याह---<b>सेयमिति</b> ।।</p>
<p>मध्यविलम्बिता यथा---</p>
<lg><l>'दुन्दुभयो दिवि दध्वनुरुच्चैरुच्चकराः कपयश्च ववल्गुः ।</l>
<l>सिद्धनिकायकराब्जविमुक्तं माल्यमथाङ‍गदमूर्ध्नि पपात ।। १८ ।।'</l></lg>
<p>सेयं मध्याया विलम्बितायाश्च गतेरन्तरानुप्रवेशान्मध्यविलम्बिता
गतिः ।।</p>
<p><q>दुन्दुभय इति</q> । अत्रापि प्रतिपादं पूर्वं मध्या ततो विलम्बिता च खण्डशः
प्रतिभासत इति दर्शयति---<b>सेयमिति</b> ।</p>
<p>एवमर्धसमविषमयोर्मात्राच्छन्दःसु गद्यमिश्रयोर्लघुगुरून्मिश्रवर्णवि-
न्यासविशेषभूयस्त्वेन द्रुतादिगतयो गवेषणीयाः ।।</p>
<p><b>एवमिति</b> ।</p>
<p>इमामेव व्यवस्थामर्धमध्यमादिष्वप्यतिदिश्यत इति दिङ्मात्रमुदाहरति---</p>
<p>तत्र विषमवृत्तच्छन्दसि द्रुता यथा---</p>
<lg><l>'अथ वासवस्य वचनेन रुचिरवदनस्त्रिलोचनम् ।</l>
<l>क्लान्तिरहितमभिराधयितुं विधिवत्तपांसि विदधे धनंजयः ।। १९ ।।'</l></lg>
