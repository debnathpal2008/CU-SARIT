<pb n="572"/>
<p>अत्र देव्याः स्मरा१रौ पूर्वमुत्पन्ना रतिः साभिलाषतदवलोकन२विवि-
क्तवसन्तादिभिरुद्दीप्यमाना रोमाञ्चावहित्थलक्षणाभ्यां सात्त्विकव्यभि-
चारिभ्यामनुबध्यते ।।</p>
<p>एकस्यैव पुनः पु३नर्यथा---</p>
<lg><l>'यान्त्या मुहुर्वलितकंधरमाननं त-
दावृत्तवृन्तशतपत्र/?/निभं वहन्त्या ।</l>
<l>दिग्धोऽमृतेन च विषेण च पक्ष्मलाक्ष्या
गाढं निखात इव मे हृदये कटाक्षः ।। ६ ।।'</l></lg>
<p>अत्र मालत्या माधवविषये पूर्वमुत्पन्ना रतिर्वसन्तावतार४तत्संनिधि-
विशेषप्रदर्शनादिभिरुद्दीप्यमाना पुनः पुनरुत्पन्नेन वलितग्रीवकटाक्ष-
विक्षेपलक्षणेन शरीरारम्भानुभावेनानुबध्यते । अत्रैव५ माधवस्य मालती-
विषये तदहरेवोत्पन्ना रतिस्तैरेवोद्दीपनैरुद्दीप्यमाना हर्षधृतिस्मृतिमति-
व्याध्यादिभिः संचारिभावैर्वागारम्भेण चानुभावेनानुबध्यते ।।</p>
<p>रतिरूपेणैव रसनिष्पत्तिर्यथा---</p>
<lg><l>'तं वीक्ष्य वेपथुमती सरसाङ‍ग्यष्टि-
र्निक्षेप६ एव पदमुद्ध‍ृतमर्पय७न्ती ।</l>
<l>मार्गाचलव्यतिकराकुलितेव सिन्धुः
शैलाधिराजतनया न ययौ न तस्थौ ।। ७ ।।'</l></lg>
<p>अत्र जन्मान्तरानुभवसंस्कारात्प्रतिकूलेऽपि शूलिनि शैला८त्मजायाः
सर्वकालमेवाविच्छिन्ना रतिश्चि९रवियुक्तस्य दुश्चरेणापि तपसा प्रार्थनीय-
<!-- NOTES pg=572!-->
१. 'शिवे' घ. २. 'तदवलोकनेन' क. ख. ३. 'पुनःपुनरुत्पत्तिर्यथा' ख.
४. 'वसन्तावतारतः संनिधिविशेष' घ. ५. 'अत्र च' घ. पुस्तके पाठान्तरम्. ६. 'नि-
क्षेपणाय' क. ख. मुद्रिते. ७. 'मुद्ध‍ृतमुद्वहन्ती' कुमारसंभवस्य मुद्रितपाठः. ८. 'शि-
वायाः' घ. ९. 'चिरं वियुक्तस्य' क. ख.
