<pb n="695"/>
<p>त्रिजटादिरागन्तुर्यथा---</p>
<lg><l>'जाणइ सिणेहभणिअं मा रअणिअरित्ति मे जुउच्छ१सु वअणम् ।</l>
<l>उज्जाणम्मि व२णम्मि अ जं सुरहिं तं लआण घेप्प३इ कुसुमं ४१७'</l></lg>
<lg><l>[जानकि स्नेहभणितं मा रजनीचरीति मे जुगुप्सस्व वचनम् ।</l>
<l>उद्याने वने च यत्सुरभि तल्लतानां गृह्यते कुसुमम् ।।]</l></lg>
<p>नायकगुणेषु महाकुलीनत्वं पुंसो यथा---</p>
<lg><l>'वासिष्ठैः सुकृतोनद्भवोऽध्वरशतैरस्त्यग्निकुण्डोद्भवो
भूपालः परमार इत्यधिपतिः सप्ताब्धिकाञ्चेर्भुवः ।</l>
<l>अद्याप्यद्भ‍ुतहर्षगद्गदगिरो गायन्ति यस्येद्भटं
विश्वामित्रजयोर्जितस्य भुजयोर्विस्फूर्जितं गुर्जराः४ ।। ४१८ ।।'</l></lg>
<p>औदार्यं यथा---</p>
<lg><l>'दिङ्मातङ‍गघटाविभक्तचतुराघाटा मही साध्यते
सिद्धा सा५पि वदन्त एव हि वयं रोमाञ्चिताः पश्यत ।</l>
<l>विप्राय प्रतिपाद्यते किमपरं रामाय तस्मै नमो
यस्मादाविरभूत्कथाद्भ‍ुतमिदं यत्रैव६ चास्तं गतम् ।। ४१९ ।।'</l></lg>
<p>महाभाग्यं यथा---</p>
<lg><l>'दो७र्निष्पेषविशीर्णवज्रशकलप्रत्युप्तरूढव्रण-
ग्रन्थ्युद्भासिनि भग्नमोघमघवन्मातङ‍गदन्तोद्यमे ।</l>
<l>भर्तुर्नन्दनदेवताविरचितस्रग्दाम्नि भूमेः सुता
वीरश्रीरिव तस्य वक्षसि जगद्वीरस्य विश्राम्यतु ।। ४२० ।।'</l></lg>
<!-- NOTES pg=695!-->
१. 'जउछसे' घ. २. 'वणिम्मि' क. ३. 'गेण्हइ' काव्यमालामुद्रिते सेतुबन्धे.
४. 'गूर्जराः' ग.घ. ५. 'साथ' ग.घ. ६. 'यन्नैव' क. ७. 'द्राङ्' मुद्रिते महा-
वीरचरिते.﻿
