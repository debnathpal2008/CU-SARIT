<pb n="352"/>
एव तुल्येतिवृत्तता दृष्टान्तदर्ष्टान्तिकयोरनुगम्यते तदृजु निदर्शनम् । यत्र तु
पर्यवसितायामुक्तौ सहृदयपर्यालोचनया तद्वक्रम् । तदेतदाह---<b>ऋजु वक्रं चेति</b> ।
तेन निदर्शनस्य षड् भेदाः ।।</p>
<p>तेषु पूर्वमृजु यथा---</p>
<lg><l>'उदयन्नेव सविता पद्मेष्वर्पयति श्रियम् ।</l>
<l>विभावयति भूतीनां फलं सुहृदनुग्रहः ।। ८४ ।।'</l></lg>
<p>अत्र ऋजूत्त्क्‍यैव पूर्वं दृष्टान्तः पश्चाद्दार्ष्टान्तिकं प्रदर्शितमितीदमृ-
जुपूर्वं च निदर्शनं सूर्यदृष्टान्तेन विभूतीनां सुहृदनुग्रहः फलमिति
ज्ञापयति ।।</p>
<p><q>सूर्यदृष्टान्तेनेति</q> । ऋद्धिभिः सुहृदनुगृह्यत इति सिद्धोऽर्थः, किंतु तदेतदेव
तासां फलमिति विशेषमभिधातुं सूर्यदृष्टान्तोपन्यासः । अत्र समृद्धताफलं सुहृत्त्व-
मनुग्रहत्वं चेति शब्दत एव सूर्यादिषु दृष्टान्तदार्ष्टान्तिकाभिमतेषु प्रतीयत इति
ऋजुत्वमित्यर्थः ।।</p>
<p>तदेवं वक्रं यथा---</p>
<lg><l>'पाणउडी अवि जलिउण हुअवहो जलइ जण्णवाउम्मी ।</l>
<l>णहु ते परिहरिअव्वा विसमदसासण्ठिआ पुरिसा ।। ८५ ।।'</l></lg>
<lg><l>[पानकुटीमपि ज्वालयित्वा हुतवहो ज्वलति यज्ञवाटमपि ।</l>
<l>नहि ते परिहर्तव्या विषमदशासंस्थिताः पुरुषाः ।।]</l></lg>
<p>अत्रापि पूर्वं दृष्टान्तः पश्चाद्दार्ष्टान्तिकम् । किंतु यथा पूर्वत्रोदय-
मानः सविता सुहृत्पद्मेषु श्रियमर्पयतीति तुल्येतिवृत्तता ऋजूक्त्या
शब्देनैवाभिधीयते, नैवमत्र किं तर्हि ज्वलनेतिवृत्तेन तुल्यं तत्तु तत्पु-
रुषाणामितिवृत्तमशाब्दं युक्तिचातुर्यात्प्रतीयते तदिदं पूर्वं च वक्रं
निदर्शनम् ।।</p>
<p><q>पाणउडीति</q> । पाणपदं म्लेच्छदेशीयम् । पाने कुटी शौण्डिककुटी वा ।
<b>अत्रापीति</b> । दृष्टान्तेऽपि पानकुटीज्वलनादिकं विशेषणमुपात्तम् । च च तद्दार्ष्टा-
