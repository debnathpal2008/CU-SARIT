<pb n="499"/>
कुचभरावरुद्धगताभ्यां न दृश्यते । अत्रानया नेत्राभ्यामन्यमीक्षमाणया यथाहं न
दृष्ट इत्यहं क्षीणस्तथा मध्योऽपि तेनैव क्षीणतापन्न इति लक्ष्यते । इहापि किमो
निषेधार्थत्वं युक्त्यैव ज्ञायते ।।</p></comm>
<p>निषेध एवोक्त्या प्रतिकूलोऽनुकूलश्च यथा---</p>
<lg><l>भ्रुकुटिरारचिता गतमग्रतो हृतमथाननमुक्तमसाधु वा ।</l>
<l>इयमतिप्रभुता क्रियते बलादकुपितोऽपि हि यत्कुपितो जनः १५६'</l></lg>
<p>अत्र 'अकुपितोऽपि कुपितः क्रियते' इति योऽयं निषेधाक्षेपरूप
उपालम्भः, तत्र च 'भ्रुकुटिरारचिता---' इत्यादिवैयात्येन प्रतिकूलं कारण-
मुपन्यस्य, 'सेयमतिप्रभुता, सोऽयं बलात्कारः' इति कक्वा वाचनिक-
मेवोपालम्भमभिधत्ते; तेनायमौक्तः प्रतिकूलश्च निषेधाक्षेपो रोध इत्यु-
च्यते ।। अयमेव चास्या अवैयात्योक्तिपक्षे स्वरूपाख्यानादौक्तोऽनुकूल-
निषेधाक्षेपो रोधो भवति ।।</p>
<comm><p><q>भ्रुकुटिरित्यादि</q> । इयमतिप्रभुता बलात्कारः । हि यतोऽकोपवानपि जनो
बलात्कारेण कोपवान् क्रियते । तदाह---त्वाया भ्रुकुटिर्भ्रूकौटिल्यमारचितम् । अग्र-
तोऽग्रे गतम् । अनन्तरमाननं चुम्बनादपहृतम् । असाधूक्तं च । वाशब्दश्चार्थे । अत्र
धार्ष्ट्येन प्रतिकूलकारणमुपन्यस्य काक्वा वाचनिक एवोपालम्भः । अस्या अधार्ष्ट्यपक्षे
स्वरूपाख्यानपरमिदमित्युक्तानुकूलनिषेधाक्षेपरोधोऽप्ययमित्याह---<b>अयमिति</b> ।।</p></comm>
<p>यदा तु कारणमुपन्यस्यापि क्रियासूत्तिष्ठमानो न रूध्यते तदाक्षेप
एव न रोधः ।</p>
<p>तद्यथा---</p>
<lg><l>'गमिआ कलम्बवाआ दिट्ठं मेहन्धआरिअं गअणअलम् ।</l>
<l>सहिओ गज्जिअसद्दो तह वि हु से णत्थि जीविए आसंगो ।।'</l></lg>
<lg><l>[गमिताः कदम्बवाता दृष्टं मेघान्धकारितं गगनतलम् ।</l>
<l>सोढो गर्जितशब्दस्तथापि खल्वस्य नास्ति जीवितेऽध्यवसायः ।।]</l></lg>
<p>अत्र कदम्बवातातिवाहनादीनां जीविताध्यवसायहेतूनामुपन्यासेऽपि
