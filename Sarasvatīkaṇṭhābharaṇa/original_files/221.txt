<pb n="221"/>
नाभिरातिभिः पक्षिविशेषैर्भिश्रितं करम्बितम् । न च्युतं धाम तेजो यस्य तम् ।
प्रतीताः प्रत्यागताः शिखिनो मयूरास्तैश्चरितवनं भ्रान्ततीरकाननं समुद्रं पश्‍येति
वाक्यान्तरवर्तिक्रियया संबन्ध इति द्वितीयः श्लोकार्थः ।।</p>
<p>अव्यपेतभेदे आद्यस्य पुनरभ्यासो यथा---</p>
<lg><l>'समान यासमानया स मानया समानया ।</l>
<l>समानयासमानया समानयासमानया ।। १५१ ।।'</l></lg>
<p><q>समानेति</q> । हे समान सखे, यासमानया अविनयवतीनां धुरि गणनीयया
अनया समानया समानो यासः प्रयत्नो मान ईर्ष्यारोषस्तौ समानौ यस्यास्तया, तथा
समानया चित्तानुस्भृतिसारूप्यं भजमानया पूजासिहतया असमानया अनुपमया स
त्वं मा मां समानय संगमयेति मन्मथोन्मादाविष्टस्य कस्यचिद्वयस्यस्य प्रार्थना ।।</p>
<b><lg><l>एकरूपेण वाक्येन द्वयोर्भणनमर्थयोः ।</l>
<l>तन्त्रेण यत्स शब्दज्ञैः श्लेष इत्यभिशब्दितः ।। ६८ ।।</l></lg></b>
<p>बन्धावृत्तिसामान्याद्यमकानन्तरं श्लेषं लक्षयति---<b>एकरूपेणेति</b> । अर्थभेदेन
शब्दा भिद्यन्त इति नये कथमेकेन वाक्येन द्वयोरुक्तिरित्यत आह---<b>तन्त्रेणेति</b> ।
श्लेषो हि संभेदलक्षणः । स चात्र भिन्नानामपि शब्दानामुच्चारणसाम्येन प्रवर्तते ।
अनेकसंबन्धानामैकरूप्येण वर्तनं तन्त्रमित्युच्यते ।</p>
<b><lg><l>प्रकृतिप्रत्ययोत्थौ द्वौ विभक्तिवचनाश्रयौ ।</l>
<l>पदभाषोद्भवौ चेति शब्दश्लेषा भवन्ति षट् ।। ६९ ।।</l></lg></b>
<p>द्वयोरिति संख्या न विवक्षिता, त्रिप्रभृतीनामपि श्लेषसंभवात् । विभागवाक्ये
विभक्तीनां साक्षादुपादानात्प्रत्यपदं तदन्यपरं, विशेषशोभाकरत्वं च विशेषोपादान-
प्रयोजनम् ।।</p>
<p>तेषु प्रकृतिश्लेषो यथा---</p>
<lg><l>'आत्मनश्च परेषां च प्रतापस्तव कीर्तिनुत् ।</l>
<l>भयकृद्भ‍ूपते बाहुर्द्विषां च सुहृदां च ते ।। १५ ।।'</l></lg>
<p>अत्र कीर्तिनुदित्यत्र नौति-नुदत्योर्भयकृदित्यत्र करोति-कृन्तत्योः
प्रकृत्योः क्विपि तुल्यं रूपमिति प्रकृतिश्लेषोऽयम् ।।</p>
