<pb n="399"/>
<b><lg><l>दीपकक्रमपर्यायातिशयश्लेषभाविकाः ।</l>
<l>संसृष्टिरिति निर्दिष्टास्ताश्चतुर्विंशतिर्बुधैः ।। ४ ।।</l></lg></b>
<comm><p><q>शब्देभ्य इति</q> । यासूभयालंक्रियासु इवादिभ्यः शब्देभ्यो विशिष्ट उपमादि-
रूपोऽर्थो ज्ञायते ता उभयालंक्रियाः स्युः । कीदृश्यः । कवीनां प्रियाः प्रीतिविषयाः,
उपमादीनां कविसर्वस्वायमानत्वात् । शब्दश्चार्थश्चेत्युभयम् । सह तुल्ययोगितया
वर्तते इति सतुल्ययोगिता । एवमितरेष्वपि । परिष्कृतिः परिकरः । भाविकैरिति
सहार्थे तृतीया ।।</p></comm>
<p>अथोपमालंकारनिरूपणम् ।</p>
<b><lg><l>प्रसिद्धेरनुरोधेन यः परस्परमर्थयोः ।</l>
<l>भूयोऽवयवसामान्ययोगः सेहोपमा मता ।। ५ ।।</l></lg></b>
<p>उपमालक्षणमाह---<b>प्रसिद्धेरिति</b> । अर्तयोरूपमानोपमेययोर्मिथो यो भूयसा
प्रचुराणामवयवसामान्यानामेकदेशसाधर्म्याणां योगः संबन्धः, सा इह ग्रन्थे
[शास्त्रे] उपमा मता । तर्हि मुखं कमलमिवेतिवत् कुमुदमिवेत्यपि स्यादत आह---
<b>प्रसिद्धेरिति</b> । प्रसिद्धेर्लोकप्रसिद्धेरनुरोधेन पुरस्कारेण । तथा च कुमुदमुख-
योरुपमा न लोकप्रसिद्धेति दोषः ।।</p>
<b><lg><l>एकाभिधीयमाने स्यात्तुल्ये धर्मे पदार्थयोः ।</l>
<l>प्रतीयमानेऽप्यपरा द्विविधापि च सा त्रिधा ।। ६ ।।</l></lg></b>
<b><lg><l>पदवाक्यप्रपञ्चाख्यैर्विशेषैरुपपद्यते ।</l>
<l>पृथगष्टविधत्वेन ताश्चतुर्विंशतिः पुनः ।। ७ ।।</l></lg></b>
<p>इहाभिधीयमानार्थप्रतीयमानार्थविषयतयोपमा द्विधा । सापि पदवाक्यप्रपञ्च-
भेदात्रि/?/धा । तासां त्रिधाभूतानां प्रत्येकमष्टविधत्वेन चतुर्विशतिप्रकारोपमेत्याह---
<b>पदेत्यादि</b> ।।</p>
<p>पदोपमाया अष्टविधत्वमाह---</p>
<b><lg><l>समासात्प्रत्ययाच्चैव द्विविधा स्यात्पदोपमा ।</l>
<l>या समासोपमा तत्र चतुर्धा साभिपद्यते ।। ८ ।।</l></lg></b>
﻿<pb n="400"/>
<b><lg><l>इवार्थान्तर्गतेरेका सामान्यान्तर्गतेः परा ।</l>
<l>अन्तर्भूतोभयार्थान्या सान्या सर्वसमासभाक् ।। ९ ।।</l></lg></b>
<comm><p><q>समासादिति</q> । समासोपमा इवार्थेत्यदिना चतुर्विधा ।।</p></comm>
<p>तास्वन्तर्भूतेवार्था यथा---</p>
<lg><l>'मुखमिन्दुसुन्दरं ते बिसकिसलयकोमले भुजालतिके ।</l>
<l>जघनस्थली च सुन्दरि तव शैलशिलाविशालेयम् ।। १ ।।'</l></lg>
<p>अत्र इन्दुरिव सुन्दरमिन्दुसुन्दरमितीवार्थः 'उपमानानि सामान्य-
वचनैः २।१।५५।' इति समासेनैक्तः । एवं बिसकिसलये इव
कोमले शैलशिलेव विशालेति । सेयमन्तर्गतेवार्था नाम समासोपमासु
पदोपमाभक्तिः ।।</p>
<comm><p><q>मुखमित्यादि</q> । हे सुन्दरि, एव मुखं चन्द्रवत्सुन्दरम्, तव भुजालतिके
बिसकिसलयकोमले मृणालपल्लववत्कोमले, तव जघनस्थली शैलपाषाणवद्दीर्घा चेति
पूर्वापेक्षया, वाक्यसमाप्तौ वा । इवार्थस्तुल्यता । भक्तिर्विभागः । 'भक्तिर्विभागे
सेवायाम्' इति मेदिनीकारः ।।</p></comm>
<p>अन्तर्भूतसामान्या यथा---</p>
<lg><l>'चन्दसरिसं मुहं से अ१मअसरिच्छो अ मुहरसो तिस्सा ।</l>
<l>सकअग्गहरहसुज्जल चुम्बणअं कस्स सरिसं से ।। २ ।।'</l></lg>
<lg><l>[चन्द्रसदृशं मुखमस्या अमृत२सदृक्षश्च मुखरसस्तस्याः ।</l>
<l>सकचग्रहरभसोज्ज्वलचुम्बनकं कस्य सदृशं तस्यः ।।]</l></lg>
<p>अत्र चन्द्रेण सदृशं चन्द्रसदृशं मुखम्, अमृतेन सदृक्षोऽमृतसदृक्षो
मुखरस इति समासे सुन्दरमधुरादिसामान्यशब्दप्रयोगो न श्रूयते प्रती-
यते च, सदृशादेर्द्योतकादिति सामान्यधर्मस्य सौन्दर्यमाधुर्यादेरुपमान-</p>
<!-- NOTES pg=400!-->
१. गाथासप्तशत्यां तु 'सरिसो अमअस्स' इति पाठः. २. 'सदृशोऽमृतस्य' इति
छाया च समुपलभ्यते.