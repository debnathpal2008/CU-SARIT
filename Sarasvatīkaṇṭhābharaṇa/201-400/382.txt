<pb n="382"/>
<l>यदालोक्याह्लादं /?/हद इव निमज्ज्यामृतमये
दधत्यन्तस्तत्त्वं किमपि यमिनस्तत्किल भवान् ।। १५० ।।'</l></lg>
<p>अस्यात्मविषयता व्यक्तैव योगिभिरुद्गीयते ।।</p>
<comm><p><q>योगिभिरिति</q> । निदिध्यासनबललब्धात्मनो ज्ञानस्य योगिमात्रे प्रसिद्ध-
विषयत्वान्न ह्यस्मदादयस्तथा तं परिचिन्वन्ति यथा योगिन इत्यर्थः ।।</p></comm>
<p>अनुमानलक्षणमाह---</p>
<b><lg><l>लिङ‍गाद्यल्लिङ‍गिनो ज्ञानमनुमानं तदुच्यते ।</l>
<l>पूर्ववच्छेषवच्चैव दृष्टं सामान्यतश्च यत् ।। ४७ ।।</l></lg></b>
<comm><p><q>लिङ‍गादिति</q> । यस्य येन सहाविनाभावलक्षणा व्याप्तिः संदिग्धसाध्यधर्मध-
र्मिरूपपक्षवृत्तितारूपा पक्षधर्मता च गृह्यते तस्मात्तस्य प्रतीतिरनुमानं यथा धूमा-
द्वह्नेः । स हि यथाविधे सिद्धस्तथाविधसंनिधानं सूचयति । तत्र यस्मात्प्रतीति-
रुत्पद्यते तत् लिङ‍गं चिह्नम् । व्याप्तिविशिष्टपक्षे धर्मतासंज्ञापकमित्यर्थः । इतरलिङ‍गं
ज्ञापकमस्यास्तीति कृत्वा । पूर्ववच्छेषवत्सामान्यतोदृष्टभेदात्रिविधमनुमानमग्रे ग्रन्थ-
कृतैव व्याख्यातमिति न वितन्यते ।।</p></comm>
<b><lg><l>फलसामग्र्यभेदेन द्विधैतद्भिद्यते पृथक् ।</l>
<l>उदाहरणमेवैषां रूपव्यक्त्यै भविष्यति ।। ४८ ।।</l></lg></b>
<comm><p><q>फलसामग्र्येति</q> । यद्यपि ज्ञानमनुमानमित्युक्तं तथापि तस्य साधारणमेव
क्वचिदनुपन्यासप्रधानं वाच्यम्, क्वचित्करणीभूतलिङ‍गपरामर्शोपन्यासप्रधानमिति
भवति यथोक्तो विशेषः । अनुमानशब्दो हि भावल्युडन्तः करणे ल्युडन्तो वा ।
आद्ये फलं द्वितीये सामग्र्यकरणमित्यर्थः । उपन्यासप्रधानता दुरूहेत्यत आह---
<b>उदाहरणमेवेति</b> ।।</p></comm>
<p>तेषु यत्र कारणं दृष्ट‍वा कार्यमनुमीयते तत्पूर्ववद्यथा---</p>
<lg><l>'प्रविरलविलोलजलदः कुटजार्जुननीपसुरभिवनवातः ।</l>
<l>अयमायातः कालो हन्त हताः पथिकगेहिन्यः ।। १५१ ।।'</l></lg>
<p>अत्र वर्षर्तोः कारणभूतात् कार्यभूतविरहिणीनां मरणमनुमीयते ।
तेनैतत्पूर्वं कारणमिहास्तीति पूर्ववदुच्यते ।।</p>
