<pb n="297"/>
<l>जानामि सत्यमनुमानत एव स त्व-
मित्थं गिरो गिरिभुवः कुटिला जयन्ति ।। ३४८ ।।'</l></lg>
<p>सेयमावाक्यपरिसमाप्तेर्निर्वाहान्निर्व्यूढेति वक्रोक्तिर्वाकोवाक्यम् ।।</p>
<p>अनिर्व्यूढा यथा---</p>
<lg><l>'केयं मूर्ध्न्यन्धकारे तिमिरमिह कुतः सुभ्रु कान्तेन्दुयुक्ते
कान्ताप्यत्रैव कामिन्ननु भवति मया पृष्टमेतावदेव ।</l>
<l>नाहं द्वन्द्वं करोमि व्यपनय शिरसस्तूर्णमेनामिदानी-
मेवं प्रोक्तो भवान्या प्रतिवचनजडः पातु वो मन्मथारिः ।। ३४९ ।।'</l></lg>
<p>सेयमनिर्वाहादनिर्व्यूढेति वक्रोक्तिर्नाम वाकोवाक्यम् । ते इमे उभे
अपि श्लेषवक्रोक्तिर्नाम वाकोवाक्यम् ।।</p>
<p>वैयात्योक्तिर्द्विधा । स्वाभाविकी नैमित्तिकी चेति । तयोः स्वाभाविकी
यथा---</p>
<lg><l>'नादेयं किमिदं जलं घटगतं नादेयमेवोच्यते
सत्यं नाम पिबामि कत्यपतृषः पीतेन नाम्नाभवन् ।</l>
<l>किं वर्णा अपि सन्ति नाम्नि रहितं किं तैरलं त्वं कुतो
यस्मादेव भवान्भगिन्यसि ततस्तेनैव मां बाधसे ।। ३५० ।।'</l></lg>
<p>अत्र स्वैरिण्याः सहजाद्वैयात्यात्स्वाभाविकीयं वैयात्योक्तिर्नाम वाको-
वाक्यम् ।।</p>
<p>नैमित्तिकी यथा---</p>
<lg><l>'कुशलं राधे, सुखितोऽसि कंस कंसः क्व नु सा राधा ।</l>
<l>इति पारीप्रतिवचनैर्विलक्षहासो हरिर्जयति ।। ३५१ ।।'</l></lg>
<p>अत्र गोत्रस्खलिते विपक्षनाम्नैव वैयात्येनोत्तरं दत्तमिति नैमित्ति-
कीयं वैयात्योक्तिर्वाकोवाक्यम् ।।</p>
