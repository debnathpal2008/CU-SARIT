<pb n="288"/>
<l>कन्दोदोल्लासलासी जयति शिवशिखामण्डनीभूतखण्डो
दत्तज्योत्स्नाजलौघो विहितनिजरतिर्विभ्रमाणां बलेन ।।]</l></lg>
<p>विहरणे संचरणे सफलः । उद्भ‌ूतः शुभाशुभसूचकत्वात् । मेलिकारी संगमकारी,
चूडामणित्वात् । ऐक्यकारी वा, तन्मूर्तित्वात् । कन्दोदं कुमुदमिहाभिमतं तद्वि-
कासेन लसनशीलः । ज्योत्स्नाजलौघान्ददत् । विभ्रमाणां बलेन विहिता निजे आत्मनि
रतिर्येन स तथा ।।</p>
<p>समसंस्कृतेन पादगोमूत्रिका यथा---</p>
<lg><l>'बाला विलासावलिहारिहासा लोलामला भावसहा सहावा ।</l>
<l>देहं हरन्ती सहसा सुरामा गेहं चरन्ती सहसाभिरामा ।। ३३५ ।।'</l></lg>
<p>विलासावलिषु हारी हासो विकासो यस्याः । लोला चला । अमला निर्मला ।
भावाननेकविधान्या सहते सा भावसहा । हावः क्रीडाविशेषः ।।</p>
<p>अर्धगोमूत्रिकाप्रस्तारो यथा---</p>
<lg><l>'नमो दिवसपूराय सुतामरसभासिने ।</l>
<l>नतभव्यारिदाराय सुसारलयभाविने ।। ३३६ ।।'</l></lg>
<p>दिवसान्पूरयतीति दिवसपूरः तस्मै । सुन्नु/?/ तामरसेषु भासनशीलाय । नता
भव्या यस्मै । अरीन्दारयतीत्यरिदारः । ततः कर्मधारयः । नतानां भव्यानामरि-
दार इति वा, नता भव्या अरिदारा यस्मिन्निति वा । सुष्ठु सारो लयस्तत्र लयनं तं
भावयति यस्तस्मै ।।</p>
<p>अत्र गोमूत्रिकाश्लोकोऽयमुत्तिष्ठति ।</p>
<lg><l>'नतदिव्यासदाराय सुसामलसभासिने ।</l>
<l>नमो भवारिपूराय सुताररयभाविने ।। ३३७ ।।'</l></lg>
<p>नता दिव्या देवा यस्मै । असदविद्यमानमरि चक्रं यस्य । ततः कर्मधारयः ।
शोभनानां साम्नां लसनेन भासनशीलाय । भानि नक्षत्राण्यावरितुं शीलं यस्येति
भवारि आकाशं पूरयति व्याप्नोति एवंभूताय । सुष्ठु तार उच्छ्रितो यो रयो वेगो
गमनं तेन भाविने ।।</p>
