<pb n="274"/>
<p>एवं चतुष्पत्र/?/-षोडशपत्रे/?/ अपि द्रष्टव्ये ।।</p>
<comm><p><q>न शशीशेत्यादि</q> । शशीशे चन्द्रे नवे भावे भक्तौ । स्थित इति शेषः ।
त्वामहं न नमामि । काक्वा नमाम्येव । नमन् भग्नः कामो यस्मात् । नतमुपनतं
व्रतं यस्य संयमिधौरेयत्वात् । माननमनं शत्रूणामुन्नतिनाशनम् । नन्विति पूजा-
संबोधने । त्वा इति त्वाम् । अनुनयन् विनयं कुर्वाणोऽयम् ।। न्यासमाह---<b>प्राक्क-
र्णिकामिति</b> । पूर्वं कर्णिकायामाद्यो नकारो ग्राह्यः, ततः शेति पर्णमध्ये, शीति
पर्णाग्रे, परावृत्य पर्णकर्णिकयोः शकारनकारौ, पुनः कर्णिकातो दलाग्रगमागमेऽपि ।
अयमेव क्रमश्चतुर्दलपद्मे ।।</p></comm>
<p>तयोश्चतुष्पत्रं/?/ यथा---</p>
<lg><l>'सासवा त्वा सुमनसा सा नता पीवरोरसा ।</l>
<l>सारधामैति सहसा साहसर्ध सुवाससा ।। २९० ।।'</l></lg>
<lg><l>कर्णिकातो नयेदूर्ध्वं पत्राकाराक्षरावलीम् ।</l>
<l>प्रवेशयेत्कर्णिकायां पद्ममेतच्चतुर्दलम् ।। २९१ ।।</l></lg>
<comm><p><q>सासवेत्यादि</q> । सासवा आस्वादितमदिरा । पीवरेण स्तनाढ्येनोरसा नता
सारधामा उत्कृष्टकान्तिः सहसा सहास्या अकस्माद्वा श्रृङ‍गारोद्दीपनस्वभावेन मार्ग-
शीर्षेण हेतुना शोभनेन वाससा च लक्षिता हे साहसर्ध सर्वनिशीथाभिसरण साह-
सरसिक, त्वामेति उपगच्छतीति ।। न्यासमाह---<b>कर्णिकेति</b> । सुबोधमेतदिति ।।</p></comm>
<p>षोडशपत्रं/?/ यथा---</p>
<lg><l>'नमस्ते महिमप्रेम नमस्यामतिमद्दम ।</l>
<l>क्षामसोम नमत्काम धामभीम समक्षम ।। २९२ ।।'</l></lg>
<lg><l>गोमूत्रिकाक्रमेण स्युर्वर्णाः सर्वे समाः समाः ।</l>
<l>मध्ये मवर्णविन्यासात्पद्मोऽयं षोडशच्छदः ।। २९३ ।।</l></lg>
<p>षोडशपत्र/?/माह---<b>नमस्त इत्यादि</b> । महिमनि प्रेमा यस्य तत् । <b>नमस्य</b>
अमतिमतो दाम्यतीति अमतिमद्दम । क्षामः कलामात्रेण चूडासंगतः सोमो यस्य ।
नमन् भग्नः कामो यस्मात् । धाम्ना तेजसा भीम भयानक । समा सकलव्युत्था-
नहेतुसाधारणी क्षमा यस्य । यस्यैतानि संबोधनविशेषणानि ते तुभ्यं नमस्कुरुते
