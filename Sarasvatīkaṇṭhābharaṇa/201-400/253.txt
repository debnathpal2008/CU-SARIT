<pb n="253"/>
<comm><p><q>गृहीतमुक्तो यथेति</q> । पुंनागः पुंगज इति प्रसिद्धः । केसरो बकुलः ।
भावना वासना । सुरभिर्वसन्तः । नानामधुपानलालसानामितस्ततः षट्चरणानां
चरणं भ्रमणम् । अत्र चक्रवालक्रमो व्यक्त एव । आवृत्त्याधिक्याभावाच्च गृही-
तमात्रस्यैव मोचनम् ।।</p></comm>
<p>पुनरुक्तिमान्यथा---</p>
<lg><l>'धूमाइ धूमकलुसे जलह जलन्ता बुहत्थजीआबन्धे ।</l>
<l>पडिरअपडिउण्णदिसे रसइ रसन्तिसिहरे धणुम्मि णहअलम् ।। २२७ ।।'</l></lg>
<lg><l>[धूमायते धूमकलुषे ज्वलति ज्वलदात्तहस्तजीवाबन्धे ।</l>
<l>प्रतिरवप्रतिपूर्णदिशि रसति रसच्छिखरे धनुषि नभस्तलम् ।।]</l></lg>
<p>अत्र धूमादीनां पुनर्वचनात्पदानुप्रासोऽयं पुनरुक्तिमानुच्यते ।।</p>
<comm><p><q>पुनरुक्तिमानिति</q> । वाच्याभेदात्पुनरुक्तिः सा यस्मिन्नावृत्तिलक्षणेनानुप्रासे
स पुनरुक्तिमान् । तात्पर्यभेदाञ्च न दोषः । धूमज्वलनरसनानामाकाशदेशव्यापितया
धनुःप्रकर्षद्वारेण रामभद्रगतोत्साहशक्तिध्वननात्प्रकृतवीररसपोषः । अत्र धूम-
धूमेत्यादिना वाच्यभेदः ।।</p></comm>
<p>ननु वर्णावृत्तिरनुप्राससामान्यलक्षणयुक्ता न चासौ पदाद्यावृत्तावस्तीत्यत आह---</p>
<b><lg><l>वर्णावृत्तिरनुप्रासः पादेषु च पदेषु च ।</l>
<l>पूर्वानुभवसंस्कारबोधिनी पद्यदूरता ।। ९७ ।।</l></lg></b>
<comm><p><q>वर्णावृत्तिरिति</q> । समुदायावृत्तिरपि वर्णावृत्तिरेव । नहि वर्णातिरिक्तः
समुदायो नाम । इयांस्तु विशेषो यत्पूर्वजातीयवृत्तानुसंधानमलंकारतां प्रयोजयति ।
तत्र च कार्यानुमेयः समयसंनिकर्षविशेष एव प्रयोजक इति । तदिदं दिङ‍मात्रमुक्तम् ।।</p></comm>
<b><lg><l>लाटानुप्रासवर्गस्य यावद्वा लक्ष्यते गतिः ।</l>
<l>पदानुप्रासवर्गेऽपि तावदेव प्रपञ्चते ।। ९८ ।।</l></lg></b>
<p>अन्येऽपि पदानुप्रासप्रकाराः स्वयमुत्प्रेक्षितव्या इत्याह---<b>लाटेति</b> । गतिः
प्रकारः ।।</p>
<b><lg><l>स्वभावतश्च गौण्या च वीप्साभीक्ष्ण्यादिभिश्च सा ।</l>
<l>नाम्ना द्विरुक्तिभिर्वाक्ये तदनुप्रास उच्यते ।। ९९ ।।</l></lg></b>
<p>क्रमप्राप्तं नामद्विरुक्त्यनुप्रासं विभजते---स्वभावत इति । यद्यपि पदानु-
