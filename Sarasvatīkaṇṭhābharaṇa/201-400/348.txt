<pb n="348"/>
<comm><p><q>अत्र /?/</q> । चूडिका शिखा । सा यथा शरीरतदवयवेभ्यो
भिन्नैवोपलक्ष्यते तथात्रापि निशाशशिनोः सभाभवतोः परस्परमुपकारकत्वमभि-
संधाय द्वयोर्द्वयोर्गगनजगती प्रत्युपकारकत्वमन्यदेवाभिधीयते । न चैतावतैव
विशेषेण पृथग्भावोऽन्योन्यालंकारकवलीकृतस्यैव तस्य संभवात् ।।</p></comm>
<p>अन्योन्यभ्रान्तिर्यथा---</p>
<lg><l>'जम्बूनां कुसुमोत्करे नवमधुन्यारब्धपानोत्सवाः
कीराः पक्वफलाशया मधुकरीश्चुम्बन्ति मुञ्चन्ति च ।</l>
<l>'एतेषामपि नीलकिंशुकदलैरेभिः समानत्विषां
पुष्पभ्रान्तिभिरापतन्ति सहसा चञ्च‌ूषु भृङ‍गाङ‍गनाः ।। ७८ ।।'</l></lg>
<p>अत्र जम्बूकुसुमकुञ्जस्थितमधुकरीषु शुकशकुन्तानां या पक्वजम्बूफ-
लभ्रान्तिर्या च मधुकरीणां शुकचञ्च‌ुषु किंशुककुसुमभ्रान्तिः सेयमन्यो-
न्यभ्रान्तिरन्योन्यस्मादपृथगेव ।।</p>
<comm><p><q>अत्र जम्बूकुसुमेति</q> । न हि तैमिरिककेशप्रत्ययवद्भ्रान्तेरलंकारतापि तद्भ‌ू-
तसादृश्‍यमूलाया एव । तथा च चमत्कारिवस्त्वन्तरोपमापर्यवसायित्वमिति भ्रान्ति-
संसर्ग एव विशेषार्पण उपकारः । अन्योन्यवचनेन परस्परगामिता तस्य तेनैव
दर्शितेत्यन्योन्यलक्षणाश्लेषात्कथं पृथग्भवतीति । एतेनान्योन्यैकता व्याख्याता ।।</p></comm>
<p>अन्योन्यात्मकता यथा---</p>
<lg><l>'प्रफुल्लतापिच्छनिभैरभीषुभिः शुभैश्च सप्तच्छदपांसुपाण्डुभिः ।</l>
<l>परस्परेण च्छुरितामलच्छवी तदेकवर्णाविव तौ बभूवतुः ।। ७७ ।।'</l></lg>
<p>अत्र श्‍यामपाण्डुतयोः परस्परव्यतिरेकेणैकवर्णकरणादन्योन्यमेकता
नाम भ्रान्तिभेदोऽन्योन्यात्पृथगेव ।।</p>
<p>परस्परनिरूप्यतासाम्यात्क्रमप्राप्तां परिवृत्तिं निरूपयति---</p>
<b><lg><l>व्यत्ययो वस्तुनो यस्तु यो वा विनिमयो मिथः ।</l>
<l>परिवृत्तिरिहोक्ता सा काव्यालंकारलक्षणे ।। २९ ।।</l></lg></b>
