<pb n="360"/>
<l>तुल्यस्तत्रभवान्प्रयागविटपी यस्यैतदेकार्णवे
कायान्तर्विनिवेश्य विश्वमखिलं शाखासु शेते हरिः ।। १०१ ।।'</l></lg>
<p>अत्र वर्णनीयबाहुकल्पद्रुमयोरभिमतफलदायित्वादिभिः प्रतीतसा-
दृश्ययोर्भुवनत्रयाभयप्रदायी वर्णनीयबाहौ कृपाणो भेदक इत्येकव्यति-
रेकः । तथा वर्णनीयबाहोः प्रयागवटस्य च प्राग्वदेव प्रतीयमानसादृ-
श्ययोरेकस्य भुवनत्रयाभयमहासत्री कृपाणः शाखासु शेते, अन्यस्य तु
महाप्रलये स्वकायान्तर्निवेशितारखिलविश्वो वैकुण्ठः । ताविमौ तयोः
सदृशावेव भेदकौ हरिकृपाणयोर्वा श्यामतादिभिः प्रतीयमानसादृ-
श्ययोरिमावेव धर्मौ भेदकौ सोऽयमेवंप्रकारो व्यतिरेकसंकर उत्रेयः ।
स्वजातिव्यतिरेके प्रतीयमानसादृश्यम्, स्वव्यक्तिव्यतिरेके चाभिधीयमा-
नसादृश्यं यद्युदाहरणं दृश्यते संभवति वा तदा तदप्युदाहार्यम् ।।</p>
<comm><p><q>एतेनेति</q> । <b>प्राग्वदेवेति</b> । अमिमतफलदायित्वादिभिः । <b>एवंप्रकार
इति</b> । न ह्येकवाक्यस्थतामात्रेण तथा चमत्करोति यथाङ‍गाङ‍गङिगभावादिभिः परस्पर-
ग्रथनयेति । सैव प्रकारपदेनाभिहिता । <b>यद्युदाहरणं दृश्यते संभवति वेति</b> ।
न हि स्वजातिव्यतिरेके द्वयोरभेदाध्यवसायः सादृश्यमन्तरेण चमत्कारमर्पयतीति
कल्पितमेव वाच्यम् । न च कल्पनाशब्दमन्तरेण प्रतीयमानसादृश्यसंभवः;
सादृश्यस्य भेदाधिष्टानत्वात् । स्वव्यक्तिव्यतिरेकेऽप्यसंभवस्तथाभूतमेव तु शब्देनो-
पादीयत इति स्यादत उक्तं यदि दृश्यते इति ।।</p></comm>
<p>सहकारित्वं व्यतिरेकनिरूप्यमतो व्यतिरेकानन्तरं समाहितलक्षणमाह---</p>
<b><lg><l>कार्यारम्भे सहायाप्तिर्दैवादैवकृतेह या ।</l>
<l>आकस्मिकी बुद्धिपूर्वोभयी वा तत्समाहितम् ।। ३४ ।।'</l></lg></b>
<p>तत्राकस्मिकी दैवकृता यथा---</p>
<lg><l>'मानमस्या निराकर्तुं पादयोर्मे पतिप्यतः ।</l>
<l>उपकाराय दिष्ट्येदमुदीर्णं घनगर्जितम् ।। १०२ ।।'</l></lg>
