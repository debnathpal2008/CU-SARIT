<pb n="332"/>
<l>न तव निशुम्भसंभ्रमवशादपि दारुणया
भगवति चेष्टया कलुषितं वदनाम्बुरुहम् ।। ४३ ।।'</l></lg>
<p>अत्र निशुम्भसंभ्रमस्य हेतोरनुत्पादितभ्रुकुट्यादिदारुणचेष्टाद्वारेण
भगवतीमुखाम्बुकालुष्यस्य करणे यदसामर्थ्यं तत्र तन्मुखाख्यस्य
वस्तुनः स्वभावो निमित्तमिति स्वभावादनुत्पादितकार्योऽयमहेतुः ।।</p>
<comm><p><q>अत्र निशुम्भेति</q> ।। <b>भ्रूकुट्यादिदारुणचेष्टाद्वारेणेति</b> । अन्यथा
निशुम्भसंभ्रमवशादिति पञ्चमी असंगता स्यादिति भावः ।।</p></comm>
<p>स एव शक्तेर्हानिहेतुवा यथा---</p>
<lg><l>'अनुरागवती संध्या दिवसस्तत्पुरः सरः ।</l>
<l>अहो दैवगतिश्चित्रा तथापि न समागमः ।। ४४ ।।'</l></lg>
<p>अत्रानुरागवत्त्वतत्पुरः सरत्वयोः समागमहेत्वोः सामर्थ्यविघाते दैव-
गतिः कारणमिति शक्तेर्हानिहेतुनायमकृतस्वकार्यो नामाऽहेतुः ।।</p>
<p>अनुरागो लौहित्यं प्रीतिश्च । पुरःसरोऽग्रे गमनशीलः संनिधौ स्थितश्च ।।</p>
<p>वस्तुनः स्वभावेन व्याहतो यथा---</p>
<lg><l>'नीवीबन्धोच्छ्वसनशिथिलं यत्र यक्षाङ्गनानां
क्षौमं रागादनिभृतकरेष्वाक्षिपत्सु प्रियेषु ।</l>
<l>अर्चिस्तुङ्गानभिमुखगतान्प्राप्य रत्नप्रदीपा-
न्ह्री/?/मूढानां भवति विफलः प्रेरणाचूर्णमुष्टिः ।। ४५ ।।'</l></lg>
<p>अत्र रत्नप्रदीपनिर्वापणे चूर्णमुष्टेरपत्यक्तस्वरूपस्यापि विघाते रत्नप्रदी-
पाख्यवस्तुस्वभावः कारणमित्ययं वस्तुस्वभावेन व्याहतो नामाऽहेतुभूतः ।।</p>
<p>अमृतसेकजीवितकङ्कालक्तिप्रतिबन्धे को हेतुरत आह---</p>
<p>स एव शक्तेर्हानिहेतुना यथा---</p>
<lg><l>'शंभोरुद्धतनृत्यकर्मणि करे कङ्कालमाद्यं हरेः
संघट्टस्फुटितेन्दुमण्डलगलत्पीयूषसंजीवितम् ।</l>
