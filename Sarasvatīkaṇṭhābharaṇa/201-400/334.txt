<pb n="334"/>
<p>द्वितीयो यथा---</p>
<lg><l>'पीणत्तुण दुग्गेज्जं जस्स भुरआअन्तणिट्ठुरपरिग्गहिअम् ।</l>
<l>रिट्ठस्स विसमवलिअं कंठं दुक्खेण जीविअं वोलीणम् ।। ४८ ।।'</l></lg>
<lg><l>[पीनत्वेन दुर्ग्राह्यं यस्य भुजयोरन्तर्निष्ठुरपरिगृहीतम् ।</l>
<l>रिष्टस्य विषमवलितं कण्ठं दुःखेन जीवितमतिक्रान्तम् ।।]</l></lg>
<p>अत्र जीवितदुःखातिक्रमणे कण्ठस्य वलनं, वलनस्य निष्ठुरग्रहणं,
निष्ठुरग्रहणस्यापि पीनत्वेन दुर्ग्राह्यत्वं हेतुरिति प्रतीयमानकारणत्वं
कारणमालेत्यहेतुभेदः ।।</p>
<comm><p><q>अत्र जितेन्द्रियत्वादीनामिति</q> । <b>अत्र जीवितदुःखातिक्रमण इति</b> ।
यद्यत्र हेतुमाला न स्यात्तदा परस्परानपेक्षायामुपन्यासे वाक्यार्थपोषो(ऽपि) न
स्यादिति ।।</p></comm>
<p>लक्षणात्मकहेतुविशेषस्य साधर्म्यादनन्तरं सूक्ष्मं लक्षयति---</p>
<b><lg><l>इङ्गिताकारलक्ष्योऽर्थः सूक्ष्मः सूक्ष्मगुणात्तु सः ।</l>
<l>सूक्ष्मात्प्रत्यक्षतः सूक्ष्मोऽप्रत्यक्ष इति भिद्यते ।। २१ ।।</l></lg></b>
<b><lg><l>वाच्यः प्रतीयमानश्च सूक्ष्मोऽत्र द्विविधो मतः ।</l>
<l>इङ्गिताकारलक्ष्यत्वं लक्ष्यसामान्यमेतयोः ।। २२ ।।</l></lg></b>
<p>तत्रेङ्गितलक्ष्यमभिधीयमानसूक्ष्मं यथा---'तां प्रत्यभिव्यक्तमनोरथा-
नाम्' इति । अत्र स्वयंवरमिलितानां राज्ञां राजपुत्रीं प्रति प्राप्तिलक्षणस्य
मनोरथस्याभिधीयमानस्य शृङ्गारचेष्टात्मकेनेङ्गितेन व्यङ्ग्यत्वादयमिङ्गि-
तलक्ष्योऽभिधीयमानः सूक्ष्मभेदः ।।</p>
<comm><p><q>इङ्गितेति</q> । इङ्गितमाकार इङ्गिताकारौ चेत्यर्थः । शरीरावयवव्यापार इङ्गितम् ।
रूपादेरन्यथात्वमाकारः । सूक्ष्मार्थदर्शनं सूक्ष्ममित्यर्थगुणेषूक्तं तेन पौनरुक्त्यमा-
शङ्क्याह---<b>सूक्ष्मगुणात्तु स इति</b> । हृदयसंवादभागित्रिचतुरहृदयसंवेद्यस्य ।
अत एवातिसूक्ष्मार्थस्य प्रत्यक्षायमाणत्वात्सूक्ष्मो नामार्थगुणः । यथाहि कवेः
प्रतिभा सूक्ष्मविशेषोल्लेखिनी तथा तन्मूलकः शब्दोऽपीति स्फुटाभतया प्रत्यक्ष-
