<pb n="205"/>
कदम्बः । कदम्बवनधूननेन सर्वतः सौरभसंचारोपपत्तिः । अत्र विहगा इत्यादिकं
प्रतिपादमाद्यन्तयोरनावृत्तवर्णषट‍कव्यवहितमेवावर्तते ।।</p>
<p>मध्यान्तयमकं यथा---</p>
<lg><l>'मितमवददुदारं तां हनूमान्मुदारं
रघुवृषभसकाशं देवि यामि प्रकाशम् ।</l>
<l>तव विदितविषादो दृष्टकृत्स्नामिषादः
श्रियमनिशमवन्तं पर्वतं माल्यवन्तम् ।। ११३ ।।'</l></lg>
<p>मितमल्पाक्षरमरमत्यर्थमुदारमल्पाक्षरव्यञ्जकं मुदा हर्षेण रघुवृषभो रामस्तस्य
सकाशो वासभूमिस्तया पुरस्कृतः । आमिषादा राक्षसाः । अत्र दारमित्यादि प्रति-
पादं मध्यान्तयोरेवानावृत्तवर्णपञ्चकव्यपेतमावर्तते ।।</p>
<p>आदिमध्यान्तयमकं यथा---</p>
<lg><l>'समं स सैन्येन समन्ततः समं पुरंदरश्रीः पुरमुच्चगोपुरम् ।</l>
<l>मदालसां तां प्रमदां सुसंमदां ययौ निधायाक्षययौवना ययौ ।। ११४ ।।'</l></lg>
<p>समं सह । समं सश्रीकम् । संमदो हर्षः । ययुरश्वमेधीयोऽश्वः । अत्र प्रतिपादं
सममित्यादिकमादिमध्यान्तेषु यथोक्तानावृत्तवर्णव्यवहितमावर्तन्ते ।।</p>
<p>त्रिपादयमकेषु व्यपेतमादियमकं यथा---</p>
<lg><l>'करेण ते रणेष्व१न्तकरेण द्विषतां हताः ।</l>
<l>करेणवः क्षरद्रक्ता भान्ति संध्याघना इव ।। ११५ ।।'</l></lg>
<p>अस्यापि नातिप्रचुरः प्रयोग इति विशेषभेदा नोदाह्रियन्ते ।।</p>
<p>द्विषतां शत्रूणामन्तकरेण विनाशकारिणा । करेण हस्तेन । करेणवो हस्तिनः ।
एवं द्वितीयादिपादगोचरं मध्यादियमकं च किमिति नोदाहियत इत्यत आह---
<b>अस्यापीतिष</b> ।।</p>
<p>द्विपादयमकेषु व्यपेतमादियमकं यथा---</p>
<lg><l>'मुदा रमणमन्वीतमुदारमणिभूषणाः ।</l>
<l>मदभ्रमदृशः कर्तुमदभ्रजघनाः क्षमाः ।। ११६ ।।'</l></lg>
<!-- NOTES pg=205!-->
१. 'च्छान्त' ख.
