<pb n="217"/>
मत्यर्थं सा लङ‍का । तपनीयं सुवर्णम् । तापनीयं च तद्भासुरं चेति कर्मधारयः ।
रक्षसां भरः समूहस्तस्य क्षोभः प्रकर्षजः कोलाहलः । त्रिकूटः सुवेलः । अकलङ‍का
दोषरहिता । अकलिकानि कलिरहितान्यद्रिकूटानि सुवेलशिखराणि यस्यां सा तथा ।</p></comm>
<p>यत्सूक्ष्मं भागं बह्वावृत्ति तदपि स्थूलसूक्ष्ममेव । यथा---</p>
<lg><l>'मधुरया मधुबोधितमाधवी मधुसमृद्धिसमेधितमेधया ।</l>
<l>मधुकराङ‍गनया मुहुरुन्मदध्वनिभृता निभृताक्षरमुज्जगे ।। १३९ ।।'</l></lg>
<comm><p><q>यत्सूक्ष्मं भागमिति</q> । भागशो विविच्यमानं सूक्ष्ममेव, वृत्तिभूयस्तया तु
स्थूलमिव प्रथत इति सूक्ष्मेक्षिकयाभिधानम् ।।</p></comm>
<b><lg><l>स्थानास्थानविभागोऽयमव्यपेतव्यपेतयोः ।</l>
<l>क्रमेणोक्तस्तयोरेव पादभेदोऽथ कथ्यते ।। ६५ ।।</l></lg></b>
<p>क्रमप्राप्तमिदानीं पादयमकमुदाहियत इत्याह---<b>स्थानास्थानेति</b> ।।</p>
<p>तत्र व्यपेतभेदेषु प्रथमपादयोरावृत्तिर्यथा---</p>
<lg><l>'न मन्दयावर्जितमानसात्मया नमन्दयावर्जितमानसात्मया ।</l>
<l>उरस्युपास्तीर्णपयोधरद्वयं मया समालिङ‍ग्यत जीवितेश्वरः ।। १४० ।।'</l></lg>
<comm><p><q>न मन्देति</q> । मन्दया तत्कालोचितप्रतिपत्तिविधुरया आवर्जितो मान ईर्ष्या-
रोषलक्षणो यया सा तथा । सात्मा आत्मवती । अनयोः कर्मधारयः । नमन्पा-
दान्ते लुठन्नपि दयावर्जितौ मानसात्मानौ यस्या इति बहुव्रीहेर्डाप् ।।</p></comm>
<p>तत्रैव द्वितीयतृतीययोर्यथा---</p>
<lg><l>'दृश्‍यस्त्वयायं पुरतः पयस्वानानाकलाली रुचिरेण नेत्रा ।</l>
<l>नानाकलाली रुचिरेणनेत्रा देवी यदस्मादजनि स्वयं श्रीः ।। १४१ ।।</l></lg>
<p>आनाकं स्वर्गावधि ललनमुल्लासस्तच्छीलः रुचिरेण मनोहरेण नेत्रा नायकेन
नानाकलानां चातुःषष्टिकीनामाली परम्परा । एणनेत्रा हरिणलोचना । द्वयमपि
श्रीविशेषणम् ।।</p>
<p>एवं तृतीयचतुर्थयोरपि यथा---</p>
<lg><l>'स्मरानलो मानविवर्धितो यः स निर्वृतिं ते किमपाकरोति ।</l>
<l>समं ततस्तामरसे क्षणेन समन्ततस्तामरसेक्षणे न ।। १४२ ।।'</l></lg>
