<pb n="315"/>
<p>आश्रयेषु मुग्धयुवतिर्यथा---</p>
<lg><l>'सहिआहि भम्ममाणा थणए लग्गं कुसुम्भपुप्फं ति ।</l>
<l>मुद्धवहुआ हसिज्जइ पप्फोडन्ती णहवआइम् ।। ५ ।।'</l></lg>
<lg><l>[सखीभिर्मण्यमाना स्तनयोर्लग्नं कुसुम्भपुष्पं ते ।</l>
<l>मुग्धवधूर्हस्यते प्रोञ्छन्ती नखव्रणानि ।।]</l></lg>
<p>अत्र मुग्धवध्वाश्रितक्रियास्वरूपभणनादियं मुग्धाङ्गनाश्रिता जातिः ।।</p>
<p>अर्भकाश्रिता यथा---</p>
<lg><l>'आक्रोशन्नाह्वयन्नन्यानाधावन्मण्डलं रुदन् ।</l>
<l>गाः कालयति दण्डेन डिम्भः सस्यावतारिणीः ।। ६ ।।'</l></lg>
<p>अत्रार्भकाश्रितव्यापारस्वरूपोक्तेरियमर्भकाश्रिता जातिः ।।</p>
<comm><p><q>अग्रे गतेनेति</q> । अत्रोद्बाहुनेति यद्यप्यवस्थानमस्ति तथापि तत्परिहारेणो-
दाहरणभसंकीर्णम् । 'सहिआहि भम्ममाणा थणए लग्गं कुसुम्भपुप्फं ति । मुद्ध-
वहुआ हसिज्जइ पप्फोडन्ती णहवआहम् ।।' इत्यत्रैकस्याः कदाचिद्वितर्कायेदमपि
वाक्यं बहूनां तु नेति बहुवचनस्वरसः । कुसुम्भकेसराण्युच्चेतुं वारंवारमसौ क्षेत्रं
प्रविशतीति संभावना । मुग्धा अपरिशीलिताभिमानिकसुखा वधूः प्रथमपरिणीता ।
प्रस्फोट्यमानामपि त्वया नापसरतीत्यहो तव सौकुमार्यमिति चाटुगर्भं हसितम् ।
अत एव प्रियतमा तस्यानुबन्धो वर्तमाननिर्देशेन व्यज्यते । एवदग्रिमोदाहरण-
व्याख्याने क्रियाव्यापारग्रहणमुपलक्षणतो न व्यापारसंकरः । अन्ये त्वाहुः आश्र-
यावच्छेदेन बहिर्भावोऽत्र भेदहेतुरिति ।।</p></comm>
<p>तिर्यगाश्रया यथा---</p>
<lg><l>'लीढव्यस्तविपाण्डुराग्रनखयोराकर्णदीर्णं मुखं
विन्यस्याग्रिमयोर्युगे चरणयोः सद्यो विभिन्नद्विपः ।</l>
<l>एतस्मिन्मदगन्धवासितवटः सावज्ञतिर्यग्वल-
त्सृक्कान्ताहतिधूतलोलमधुपः कुञ्जेषु शेते हरिः ।। ७ ।।'</l></lg>
<p>अत्र सिंहस्वरूपभणनादियं तिर्यगाश्रया जातिः ।।</p>
