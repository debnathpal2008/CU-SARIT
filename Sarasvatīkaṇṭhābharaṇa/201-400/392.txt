<pb n="392"/>
यम् । यदा तु चित्रादिष्वनुभूतस्वमुखदर्शनायाः प्रतिबिम्बदर्शनाद-
नेन सदृशं मे मुखमिति प्रतिपत्तिर्दृष्टप्रियतमाकारायाश्च प्रतिबिम्बा-
कारदर्शनादेतदाकारो मम प्रेयानिति प्रतिपत्तिः प्रतिबिम्बसंनिधौ प्र-
तिबिम्बोदयो दृष्टस्तदिह संनिहितेन तेन भवितव्यमिति यो व्रीडावि-
कारभूतस्तदानुभूतविषयमेतदुपमानं प्रतिबिम्बमित्याचक्षते ।।</p>
<comm><p><q>प्रतिबिम्बसंनिधाविति</q> । प्रसङ्गाद्यदर्थमनुमानं व्याख्यातं तद्दर्शयति---
<b>व्रीडाविकार इति</b> । अतएव प्रधानमात्रस्योपसंहारः ।।</p></comm>
<b><lg><l>'प्रत्यक्षादिप्रतीतोऽर्थो यस्तथा नोपपद्यते ।</l>
<l>अर्थान्तरं च गमयत्यर्थापत्तिं वदन्ति ताम् ।। ५२ ।।'</l></lg></b>
<p>अर्थापत्तिं लक्षयति---<b>प्रत्यक्षादीति</b> । प्रमाणप्रतीतस्यार्थस्यान्यथाकरणानु-
पपत्तिज्ञानेन प्रसूतं ज्ञानमर्थापत्तिः । अनुपपद्यमानार्थप्रत्यायकं च प्रमाणं प्रत्यक्षा-
दिभेदात् षट्प्रकारम् । ततस्तत्पूर्वार्थापत्तिरपि षोढा संपद्यते, यदर्थान्तरं गमयति
तामर्थापत्तिं वदन्तीति । अर्थान्तरगतिरेवार्थापत्तिरिति व्यक्तम् ।।</p>
<b><lg><l>सर्वप्रमाणपूर्वत्वादेकशोऽनेकशश्च सा ।</l>
<l>प्रत्यक्षपूर्विकेत्यादिभेदैः षोढा निगद्यते ।। ५३ ।।</l></lg></b>
<comm><p><q>एकश इति</q> । एकश एकप्रमाणपूर्वा । अनेकशोऽनेकप्रमाणपूर्वा । कथं तर्हि
षोढा । अत उक्तम्---<b>प्रत्यक्षपूर्विकेत्यादिभेदैरिति</b> । व्याख्यातमेतत् ।।</p></comm>
<p>तास्वेकशः प्रत्यक्षपूर्विका यथा---</p>
<lg><l>'निर्णेतुं शक्यमस्तीति मध्यं तव नितम्बिनि ।</l>
<l>अन्यथानुपपत्त्यैव पयोधरभरस्थितेः ।। १७१ ।।'</l></lg>
<p>अत्र स्तनभरनितम्बयोर्मध्यं नोपलभ्यते, स्तनभरावस्थानं च दृ-
श्यते, तत्र येयं पयोधरभरस्थितिः सान्यथानुपपद्यमाना धारकं मध्यम-
नुपलभ्यमानं बोधयति । सेयं प्रत्यक्षपूर्विकार्थापत्तिरेकश एवेह विव-
क्षिता । इयमपि ह्येवं बहुशो भवति यत्तदर्थापत्तिलब्धं मध्यं तदपि
