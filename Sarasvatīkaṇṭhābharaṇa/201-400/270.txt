<pb n="270"/>
<p>निरोष्ठ्यमूर्धन्यं यथा---</p>
<lg><l>'अलिनीलालकलतं कं न हन्ति घनस्तनि ।</l>
<l>आननं नलिनच्छायं नयनं शशिकान्ति ते ।। २७३ ।।'</l></lg>
<p>द्विस्थानचित्रेषु दन्त्यकण्ठ्यर्यथा---</p>
<lg><l>'अनङ‍गलङ‍घनालग्ननानातङ‍का सदङ‍गना ।</l>
<l>सदानघ सदानन्द नताङ‍गीसङ‍गसंगत ।। २७४ ।।'</l></lg>
<p>सदानघ अनवद्य सदैव प्रियालाभेनानन्दयुक्त । नताङ‍ग्या/?/ कस्याश्चिदन्यस्याः
सङ‍गे संगत, तव शोभनाङ‍गना कामाक्रमणप्राप्तनानारूपतया वर्तते । अतस्तामनु-
कम्पस्वेति सोप्रा/?/लम्भप्रार्थनावाक्यार्थः ।।</p>
<p>एकस्थानचित्रेषु कण्ठ्यैर्यथा---</p>
<lg><l>'अगा गां गाङ‍गकाकाङ‍कगाहकाघककाकहा ।</l>
<l>अहाहाङ‍गखगाङ‍कागगकङ‍कागखगाङ‍कग ।। २७५ ।।'</l></lg>
<p>गाङ‍गकं गङ‍गासंबन्धि जलं तस्याकः कुटिला गतिः । 'अक अग कुटिलायां गतौ'
इति । तस्याङ‍कस्य तन्मध्यस्य गाहको विलोलकः । कुत्सितमघं पापमघकं स एव
काकस्तं हतवानघकक्राक्रहा । अन्ये तु विसर्गान्तं पठन्ति । तदा जहातेर्विधिरूपम् ।
एवंविधस्त्वं गां स्वर्गं अगाः याया इति आशंसायां भूतप्रत्ययः । कीदृशः सन् ।
हानं हाः न हा अहास्ताञ्जिहीते प्राप्नोतीति अहाहं तादृशमङ‍गं यस्य स खगो गरुडः
सूर्यो वा सोऽङ‍कश्चिह्नभूतो यस्य तादृशोऽगोऽर्थान्मेरुस्तद्वर्तिनः कङ‍काख्या अगखगा
वृक्षनिवासिनः पक्षिणस्तेऽपि आकाकका गमनस्पृहयालवो यस्य स तथा । आस्तां
तावदन्ये, पतत्रि/?/भिरप्यभिनन्दितगमन इत्यर्थः ।।</p>
<p>स्वरचित्रेषु ह्र/?/स्वैकस्वरं यथा---</p>
<lg><l>'उरुगु द्युगुरु युत्सु चुक्रुशुस्तुष्टुवुः पुरु ।</l>
<l>लुलुभुः पुपुषुर्मुत्सु मुमुहुर्नु मुहुर्मुहुः ।। २७६ ।।'</l></lg>
<p>स्वरचित्रेष्वेकादिक्रमेणोपन्यासो ग्रन्थवैचित्र्यार्थः । उरुगुं विस्तीर्णवाचम् । द्युगुरुं
स्वर्वासिनामाचार्यम् । युत्सु युद्धार्थम् । 'निमित्तात्कर्मयोगे' इति सप्तमी । गीर्वाण-
भटाश्रुक्रुशुरार्ताः शरणं ययाचिरे । अत एव पुरु बहुधा तुष्टुवुः । युद्धप्रयोजन-
