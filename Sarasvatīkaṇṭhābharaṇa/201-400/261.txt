<pb n="261"/>
<p>अस्यापि लक्षणेनैवोक्तोऽर्थः ।।</p>
<p>स्वापेक्षया व्यस्तोऽन्यापेक्षया च समस्तः, द्वितीयो व्यस्तोऽपरः समस्त
इति स द्वितीयोभयशब्दवाच्यः । सोऽपि द्विधा---प्रतिपादमन्ताद्यो-
र्गर्भ इवानुप्रासविन्यासात् । तयोः प्रथमश्चक्रवालं यथा---</p>
<lg><l>'जयति क्षुण्णतिमिरस्तिमिरान्धैकवल्लभः ।</l>
<l>वल्लभीकृतपूर्वाशः पूर्वाशातिलको रविः ।। २४५ ।।'</l></lg>
<p>अत्र तिमिरवल्लभपूर्वाशेतिशब्दास्तिमिरादिशब्दापेक्षया व्यस्ताः
यथा---स्वपूर्वोत्तरपदापेक्षया च समस्ताः पदान्ताद्योर्विनिवेशिता इति
यथोक्तलक्षणानुगमाल्लाटीयानुप्रासोऽयमव्यवहितो व्यस्तसमस्तश्चक्रवाल-
मित्युच्यते ।।</p>
<p>द्वितीयमुभयं विवेचयति---<b>स्वापेक्षयेति</b> । तिमिरान्धाश्चक्रवाकाः । यथ
श्रुतिद्विरुक्तः पूर्वः पूर्वेणोत्तरश्चोत्तरेण समस्त इति पूर्वस्माद्विशेषः ।।</p>
<p>एतेन पादमध्येऽनुप्रासविन्यासाद्गर्भोऽपि व्याख्यातः । यथा---</p>
<lg><l>'समाधवा माधवदत्तदृष्टिः सकौतुका कौतुकमन्दिरे स्तात् ।</l>
<l>सविभ्रमा विभ्रमदायिनी वः सपङ‍कजा पङ‍कजलोचना श्रीः ।। २४६ ।।'</l></lg>
<p>सकौतुका कृतकङ‍कणबन्धादिपरिणयमङ‍गला ।।</p>
<p>व्यवहितभेदेषु व्यस्तो यथा---</p>
<lg><l>'प्रकाशो यशसा देवः प्रकाशो महसा रविः ।</l>
<l>दु सहो विद्विषां स्वामी दुःसहस्तमसां च सः ।। २४७ ।।'</l></lg>
<p>तदेतन्नातिदुर्बोधमिति न व्याक्रियते ।।</p>
<p>सोऽयमेकगुणो व्यस्तश्च लाटीयानुप्रासो व्यवहित इत्युच्यते । व्यस्त-
श्चानेकगुणो यथा---</p>
<lg><l>'किंचिद्वच्मि न वच्मि वच्मि यदि वा किं वच्मि वच्मीदृशं
दृश्यन्ते न भवादृशेषु पतिषु स्वेषामदोषे दमाः ।</l>
