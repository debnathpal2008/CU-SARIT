<pb n="243"/>
<b><lg><l>श्रुत्यनुप्रासवर्णानुप्रासयोरपि दुष्कराः ।</l>
<l>क्वचिद्भेदाः पृथक्कर्तुमस्यास्तेनेह नेष्यते ।। ८८ ।।</l></lg></b>
<comm><p><q>श्रुत्यनुप्रासवर्णानुप्रासयोरिति</q> । विषयसप्तमी । वर्णावृत्तेर्वृत्त्यनुप्रास-
साधारणत्वात् ।।</p></comm>
<b><lg><l>यथाम्रातकपुष्पादिस्रगादेर्वर्ण उच्यते ।</l>
<l>वर्णावृत्तिस्तथा वाचां वर्णानुप्रास उच्यते ।। ८९ ।।</l></lg></b>
<p>ततो वर्णानुप्रासं विशेषयन्नाह---<b>यथाम्रातकेति</b> । स्रगादेर्वर्णस्थानीया वर्णा-
वृत्तिर्वर्णानुप्रासः । तत्रोपमानभूतवर्णविवरणं समानजातीयकुसुमादिविरचितमा-
लापटप्रभृतिषु यदन्तरान्तरा विजातीयाम्रातककुसुमादिसंनिवेशनं तद्वर्ण इत्युच्यते ।
तद्वत्या वाचा वर्णावृत्तिः । सैव वर्णानुप्रास इति सूत्रार्थः । स द्विधा---संयुक्तासं-
युक्तवर्णनिरूप्यत्वात् । यथायथमेतदुभयप्रपञ्चनम् ।।</p>
<b><lg><l>स तु स्तबकवान्स्थानी गर्भो विवृतसंवृतः ।</l>
<l>गृहीतमुक्तः क्रमवान्विपर्यस्तोऽथ संपुटः ।। ९० ।।</l></lg></b>
<p>स्तबकवदादयो द्वादश प्रकारास्तेषु क्वचित्क्वचित्संयोगावृत्तिः स्तबकवान् ।
अनुप्रासविन्यासादिति संयोगानुप्रासविन्यासतः ।।</p>
<b><lg><l>मिथुनं वेणिका चित्रो विचित्रश्चेति वर्ण्यते ।</l>
<l>वर्णावृत्तिप्रयोगेभ्यस्तेभ्यस्तेभ्यो मनीषिभिः ।। ९१ ।।</l></lg></b>
<p>तेषु स्थाने स्थानेऽनुप्रासविन्यासतः स्तबकवान्यथा---</p>
<lg><l>'यस्यावासीकृतहिमगिरेर्गुञ्जतां कुञ्जराणा-
माविश्चक्रे वनगजमदाघ्राणघोरायितानि ।</l>
<l>दर्पोत्फुल्लस्फुरणविकटाकाण्डकण्डूलगण्ड-
स्वेच्छाकाषव्रणितसरलानोकहस्कन्धगन्धः ।। २०२ ।।'</l></lg>
<p>अत्र गुञ्जतां कुञ्जराणामित्यादेर्वर्णस्तबकस्य स्थाने स्थाने विन्या-
सादयं वर्णानुप्रासस्तबकवानित्युच्यते ।।</p>
<p>गुञ्जतां कुञ्जराणामकाण्डकण्डूलगण्डस्कन्धगन्ध इत्यत्रावृत्तिचतुष्केण स्तबकनिर्वाहः ।।</p>
