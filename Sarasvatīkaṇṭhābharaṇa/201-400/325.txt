<pb n="325"/>
<p>अत्र वपुषा चतुर्भुजो मुखेन त्रिलोचनस्तेजसा रविरित्यङ‍गविकारैर-
ङ‍गिनो विकृतिर्लक्ष्यते यथाक्ष्णा काण इति ।।</p>
<comm><p><q>तृतीयावाच्य एवेति</q> । सूत्रेऽङ‍गपदेनाङ‍गी लक्ष्यते । तस्य च संबन्धिनिय-
मादङ‍गवाचिनस्तृतीया भवति । अङ‍गं च द्विविधमाजानिकमौपचारिकं च द्वयमपीह
विवक्षितं विकारादिकं चेत्थंभूतलक्षणमेवेदम् । अत एव सूत्रक्रमो नाद्दत इत्याश-
यवान्व्याचष्टे---<b>अत्र वपुषेति</b> । विकृतिरवस्थान्तरप्राप्तिः ।।</p></comm>
<p>चतुर्थीवाच्यमुत्पातलक्षणं यथा---</p>
<lg><l>'गोनासाय नियोजितागदरजाः सर्पाय बद्धौषधिः
कण्ठस्थाय विषाय वीर्यमहिते पाणौ मणीन्बिभ्रती ।</l>
<l>भर्तुर्भूतगणाय गोत्रजरतीनिर्दिष्टमन्त्राक्षरा
रक्षत्वद्रिसुता विवाहसमये प्रीता च भीता च वः ।। २८ ।।'</l></lg>
<p>अत्र गौर्या विवाहमङ‍गलानौचित्येनोत्पातरूपैरगदरजोनियोगादिभि-
र्भगवद्गता गोनासादयो ज्ञाप्यन्ते, यथा वाताय कपिला विद्युदिति ।
ततश्चोत्पातेन ज्ञापितेचेति संबन्धस्योभयनिष्ठत्वात्तादर्थ्य इव लक्ष्यवा-
चिनश्चतुर्थी न लक्षणवाचिनः । तृतीयाविषयापहारादेकयैव च विभक्त्यो-
भयगतस्यापि संबन्धस्य राज्ञः पुरुष इतिवदुक्तत्वात्तृतीयापि न भवति ।।</p>
<comm><p><q>गोनासायेति</q> । ननूत्पातेनाविष्टेन यज्ज्ञाप्यते तत्र चतुर्थीति लक्षणमेवास्या
वाच्यं प्रतिभाति, नैतत् । लक्ष्यलक्षणभावोऽसावभिधीयते न तु लक्ष्ये . . . . . । ततश्च
यतो विधीयते तस्य लक्षणीयतामर्थादितरस्य लक्षणतां बोधयतीति । अगदरजः-
प्रभृतयस्तु कथममङ‍गलरूपा इत्यवशिष्यते । तत्राह---<b>अत्र गौर्या इत्यादि</b> । ननु
तथापि लक्षणवाचिन एव चतुर्थीति कथमवसितभित्यत आह---<b>ततश्चेति</b> । यथा
तादर्थ्यस्योभयनिष्ठत्वेऽपि कङ‍कणाय कनकमित्यत्र कार्यवाचिन एव चतुर्थी न तु कार-
णवाचिनः, तथेहापि संबन्धस्योभयाश्रयत्वेऽपि लक्ष्यवाचिन एव चतुर्थी नतु
लक्षणवाचिन इत्यर्थः । तर्हि तृतीया कथं न भवतीत्यत आह---<b>एकयैव चेति</b> ।
संबन्धस्य संबन्धिनावेव विशेषस्तेन लक्षणमपि चतुर्थ्येव प्रतिपादयत्यत आह---
उक्तार्थत्वात्कथं तृतीया न भवतीति शुद्धप्रातिपदिकार्थाभिधाने प्रथमेति भावः ।।</p></comm>
