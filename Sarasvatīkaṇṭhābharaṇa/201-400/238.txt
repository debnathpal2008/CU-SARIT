<pb n="238"/>
<p>संयोगो द्विविधः---सजातीयेन, अन्येन च । आद्यस्त्रिविधः---स्वर्ग्यान्तस-
रूपतदन्यसंयोगभेदात् । एते यथाक्रमं वृत्तित्रयं प्रयोजयन्तीत्याह---<b>स्वान्त्ये-
त्यादि</b> । शिञ्जाना मधुरं शब्दायमानाः । मञ्जीरा नूपुराः । अत्र पूर्वार्धे स्वान्त्य-
संयोगिनौ चवर्गौ, उत्तरार्धे तु कवर्गाविति ।।</p>
<p>सरूपसंयोगिग्रथितौण्ड्री यथा---</p>
<lg><l>'सल्लतापल्लवोल्लासी चित्तवि(वृ)त्तहरो नृणाम् ।</l>
<l>मज्जतीज्जलसज्जासु नदीषु मलयानिलः ।। १८८ ।।'</l></lg>
<p>सन्तः कमनीया लतानां पल्लवास्तदुल्लासनमात्रप्रवीणतया तीव्रताव्यतिरेकः ।
अत एव नृणां विदग्धमिथुनानां चित्तमेव सर्वस्वभूतं वित्तं हरतीति । इज्जला निचु-
लास्तैः सज्जाः सन्नद्धाः । निचुलनिकुञ्जसन्नद्धनदीमज्जनेन शीतलत्वमुन्मीलितम् ।।</p>
<p>असरूपसंयोगग्रथिता पौण्ड्री यथा---</p>
<lg><l>'अस्तमस्तकपर्यस्तसमस्तार्कांशुसंस्तरा ।</l>
<l>पीनस्तनस्थिता ताम्रकम्रवस्त्रेव वारुणी ।। १८९ ।।'</l></lg>
<p>अस्तोऽस्ताचलः । कम्रं कमनीयम् ।।</p>
<b><lg><l>अकठोराक्षरादानं नातिनिर्वहणैषिणः ।</l>
<l>अशैथिल्यं च सत्कर्तुं वुत्त्यनुप्रासमीशते ।। ८१ ।।</l></lg></b>
<p>वृत्त्यनुप्रासरसिकस्य कवेः प्रसजमानं दोषमपाकर्तुं शिक्षामाह---<b>अकठोरेति</b> ।
तदुक्तम्--- 'परुषाभिधायिवचनादनुकरणाच्चापरत्र नो परुषम् । रचयेदथागतिः
स्यात्तत्रापि ह्रादयो ह्रेषाः ।।' अतिनिर्वाहे व्यक्तमेव वैरस्यम् । तदुक्तम्---'सर्व
एवानुप्रासाः प्रायेणे'त्यादि । कोमलमात्रवर्ग्यनिर्वहणे तु शैथिल्यसंभावनमिति ।।</p>
<b><lg><l>क्वचिदस्ति क्वचिन्नास्ति क्वचिदस्ति न चास्ति च ।</l>
<l>वर्णानुप्रास एषा तु सर्वतोऽस्तीति भिद्यते ।। ८२ ।।</l></lg></b>
<p>नन्वनुप्रासाद् वृत्तीनां को विशेष इत्यत आह---<b>क्वचिदिति</b> । क्वचिदवृ-
त्तिभागे चरणाद्यात्मके भवत्येव । क्वचित्पुनरंशभेदेन भवति न भवति च ।
तावतैव तस्यालंकारत्वम् । वृत्तिशरीरव्यापकतया निरूप्यमाणस्तु वर्ग्यान्तोऽन्य
एव । अयं वर्णानुप्रासाद्व‌ृत्त्यनुप्रास इत्यर्थः ।।</p>
