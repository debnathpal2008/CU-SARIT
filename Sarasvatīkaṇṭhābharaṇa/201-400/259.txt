<pb n="259"/>
<b><lg><l>स चाव्यवहितो व्यस्तः समस्त उभयः पुनः ।</l>
<l>उभयं चक्रवालं च गर्भश्चैवाभिधीयते ।। १०३ ।।</l></lg></b>
<p>स चेत्यनुक्तव्यवहितसमुच्चये चकारः । लाटानुप्रासः सामान्यतो द्विधा---
अव्यवहितः, व्यवहितश्च । अनावृत्तशब्दानन्तरितोऽव्यवहितः, तदन्तरितश्च
व्यवहितः । तयोरव्यवहितः षोढा भवति । व्यस्तः समस्तो द्वावुभयाविति तावच्च
त्वारः । तत्रोभयद्वयं द्विप्रकारकमिति सामान्यविशेषभावाभ्यां षड्भेदा व्याख्येयाः ।
<b>उभयः पुनरिति</b> । पुनःशब्दो व्यावृत्तौ । पूर्वस्मादन्य एवायमेकशब्दाभिलष्य
इत्यर्थः । आद्योभयद्वयमग्रे वक्ष्यते ।।</p>
<b><lg><l>यस्तु व्यवहितो नाम नेयता तस्य शक्यते ।</l>
<l>कर्तुमेकादिगणना पदवृत्त्यादिभङ्गिभिः ।। १०४ ।।</l></lg></b>
<p>द्वितियं तु चक्रवालै गर्भश्चेत्युक्त व्यवहितस्य तर्हि कियन्तो भेदा अत आह---
<b>यस्त्विति</b> । तेन बहुभावावान्तरविशेषतया नायं समशीर्षिकया गणित इत्यर्थः ।।</p>
<p>तेष्वव्यवहितभेदेषु व्यस्तो यथा---</p>
<lg><l>'उअहिस्स जसेण जसं धीरं धीरेण गरुइआइ वि गरुअम् ।</l>
<l>रामो ठिएअ वि ठिइं भणइ रवेण अ रवं समुप्फुन्दन्तो ।। २४० ।।'</l></lg>
<lg><l>[उदधेर्यशसा यशो धैर्यं धैर्येण गुरुतयापि गुरुताम् ।</l>
<l>रामः स्थित्यापि स्थितिं भणति रवेण रवेण च रवं समभिक्रामन् ।।]</l></lg>
<p>अत्राव्ययानां द्योतकादित्वादिवादिभिर्व्यवधानं नाश्रीयते । न हीवादेः
प्रकृतेऽपि पृथक्पदत्वमस्ति । यद्येवामिदमिहोदाहरणं युज्यते---</p>
<lg><l>'त्वन्मुखं त्वन्मुखमिव त्वद्द‍ृशौ त्वद्द‍ृशाविव ।</l>
<l>त्वन्मूर्तिरिव मूर्तिस्ते त्वमिव त्वं कृशोदरि ।। २४१ ।।' इति ।</l></lg>
<p>अस्त्येवैतत् । किं तु यथा---'अमृतममृतं चन्द्रश्चन्द्रः---' इत्यादि-
कमभेदेऽपि भेदोपचारान्नामद्विरुक्तिस्तथेयमित्युत्प्रेक्षते ।।</p>
<comm><p><q>तेष्विति</q> । द्विरुक्तशब्दरूपेषु पूर्वपरयोर्नैकमपि समासान्तर्गतमिति व्यस्तः ।
एतेन समस्तादयो व्याख्याताः । धैर्यगुरुतास्थितिगाम्भीर्यानुनिष्पादी वागनुभावो
रसपूर्णकुम्भोच्छलनन्यायेन साक्षादिव तत्तत्प्रकर्षमर्पयन् शोभाविकासहेतुः ।
