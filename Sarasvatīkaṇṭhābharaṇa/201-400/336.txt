<pb n="336"/>
<p>लक्षणात्मकहेतुविशेषस्य साधर्म्यादनन्तरं सूक्ष्मं लक्षयति---</p>
<p>प्रतीयमानमिङ्गितलक्ष्यं यथा---</p>
<lg><l>'वाहित्ता पडिवअणं ण देइ रूसेइ एक्कमेक्कम्मि ।</l>
<l>अज्जा कज्जेण विणा पइप्पमाणे णईकच्छे ।। ५१ ।।</l></lg>
<lg><l>[व्याहृता प्रतिवचनं न ददाति रुष्यत्येकैकस्मिन् ।</l>
<l>आर्या कार्येण विना प्रदीप्यमाने नदीकच्छे ।।]</l></lg>
<p>अत्र प्रतिवचनादानं परिजनप्रकोपाभ्यां प्रदीप्यमाने नदीकच्छे
इति हेतुना प्रत्याय्यमानः संकेतकुड्याङ्गदावोद्भववधूमनस्तापो वाक्या-
र्थत्वेन लक्षित इत्ययमिङ्गितलक्ष्यः प्रतीयमानः सूक्ष्मभेदः ।।</p>
<comm><p><q>अत्र प्रतिवचनादनमिति</q> । नहि प्रतिवचनप्रदानाभावमात्रमत्र चमत्का-
रकारि, तस्मादन्यथापि संभवात्, अतः प्रतिवचनप्रदानाभिप्राया विपरीतचित्तवृत्ति-
विशेषोन्नायिका समीपदेशापसरणादिलक्षणा क्रिया काचित्प्रतिवचनाप्रदानपदेना-
भिमता । न च प्रकोपोऽप्यनुभवरूपतामनासादयन्स्वादनीयतामासादयतीति नूनं
तेनापि भ्रूभङ्गादिरूपा क्रियैवाभिसंहितेत्याशयवतोक्तमिङ्गिताभ्यामिति । यद्येवं
तद्धि काव्यशोभानिर्वाहात्किमन्येन लक्षिते नेति । नहि यथोक्तप्रतिवचनाद्यदा-
नप्रकोपाभ्यां कश्चिद्विवक्षितार्थलाभ इति भावः ।।</p></comm>
<p>प्रतीयमानमेवाकारलक्ष्यं यथा---</p>
<lg><l>'सामाइ सामलीए अद्धच्छिप्पलोअमुहसोहा ।</l>
<l>जम्बूदलकअकण्णावअंसे भमिरे हलिअउत्ते ।। ५२ ।।'</l></lg>
<lg><l>[श्‍यामायाः श्‍यामलतया अर्धाक्षिप्रलोक(न)मुखशोभा ।</l>
<l>जम्बूदलकृतकर्णावतंसे भ्रमति हलिकपुत्रे ।।]</l></lg>
<p>अत्रार्धाक्षिप्रलोनमुखश्‍यामताभ्यामाकारभ्यां जम्बूदलकल्पिताव-
तंस इत्यनेन प्रत्याय्यमानः संकेतगमनभ्रंशसंभवः श्‍यामाया मतस्तापो
लक्ष्यत इत्ययमाकारलक्ष्यः प्रतीयमानः सूक्ष्मभेदः ।।</p>
