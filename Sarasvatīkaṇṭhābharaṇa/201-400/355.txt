<pb n="355"/>
श्लिष्टपदत्वेऽपि व्यतिरेकमुखेन गुणवृत्त्या चाभिधानाद्धनुषीव मानुषेऽपि
गुणवत्येव महाञ्शब्दो भवतीति वक्रोक्त्या साधर्म्यावगतिः । तदिदम-
शब्दत्वादिभिः पूर्वाद्भिद्यमानं समं वक्रं च निदर्शनम् ।</p>
<comm><p><q>ण उण वरेति</q> । गुणो धैर्यादिस्तन्त्री च, वंशः कुलं वेणुश्च, टङ‍कारोऽव्यक्तानु-
करणं ख्यातिश्च । <b>इतरेतरयोगवदिति</b> । तथाहि---'त्वन्मुखं पुण्डरीकं च
फुल्ले' इत्यत्र फुल्लं चेतीतरेतरयोगेनैकशेषे एकयोक्त्या फुल्लेति द्वाभ्यां संबध्यते ।
तथा विनाप्येकशेषं गुणवज्जिएण वंसुप्पण्णे टङ‍कार इति युगपदन्वीयन्ते । ननु यथा
राजविरुद्धानामित्यत्र शेषेण ऋजुत्वं तथात्रापि भविष्यतीत्यत आह---<b>श्लिष्ट-
पदत्वेऽपीति</b> । धनुषीव मानुषेऽपि महाञ्शब्दो भवतीति विवक्षितम् । न च
व्यतिरेकमुखेनोपनयेऽयमर्थः शब्दादवगम्यते, प्रतीयते चार्थ इति युक्तं वक्रत्वम् ।
ननु व्यतिरेकेणैव कथं न तुल्यवृत्तिता संमतेत्यत आह---<b>गुणवृत्त्या चेति</b> ।
सत्यमेतत्तथापि द्वयोर्वर्णनीययोर्गुणादिकयोरभेदाध्यवसायो वक्तव्यः । तथा गौण-
वृत्तिव्यपाश्रयेणैव वक्रत्वम् । तदिदमुक्तं व्यतिरेकमुखेन गुणवृत्त्या चेति ।</p></comm>
<p>व्यतिरेकं विना दृष्टान्तदार्ष्टान्तिकभावाभावाव्द्य१तिरेकाभ्यां तल्लक्षणमाह---</p>
<b><lg><l>शब्दोपात्ते प्रतीते वा सादृश्ये वस्तुनोर्द्वयोः ।</l>
<l>भेदाभिधानं भेदश्च व्यतिरेकश्च कथ्यते ।। ३२ ।।</l></lg></b>
<comm><p><q>शब्दोपात्त इति</q> । भेदाभिधानं वैधर्म्यकथनम् । एवं चेत् मेरुसर्षपयोरपि-
तथाभिधानमलंकारः स्यादत उक्तम्---<b>सादृश्ये वस्तुनोरिति</b> । उपमानोपमेय-
योरित्यर्थः । सादृश्यं द्विधा । शब्दोपात्तं प्रतीतं च । अशब्दोपात्तमपि ध्वननानु-
मानादिभिरवगम्यत इति न विरोधस्तदिदमुक्तम्---<b>प्रतीते वेति</b> । तदयमर्थः---
उद्भ‍ूतचमत्कारिसादृश्ययोर्वैरस्योक्तिर्व्यतिरेकः, स्वरूपाख्यस्तु पृथग् भेदो नास्त्ये-
वेत्युक्तम् ।।</p></comm>
<p>विभागं दर्शयति---</p>
<b><lg><l>स्वजातिव्यत्त्क्युपाधिभ्यामेकोभयभिदा च सः ।</l>
<l>सादृश्याद्वैसादृश्याच्च भित्रः षोढाभिजायते ।। ३३ ।।</l></lg></b>
<comm><p><q>स्वजातीयेति</q> । येन रूपेण वैयतिरेक्यमुपादीयते तद्रूपवन्तं व्यतिरेकप्रति-
<!-- NOTES pg=355!-->
१. द्वाभ्यामिति युक्तं प्रतिभाति ।
