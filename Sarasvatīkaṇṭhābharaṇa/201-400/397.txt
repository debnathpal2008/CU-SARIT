<pb n="397"/>
<p>प्रध्वंसप्रागभावो यथा---</p>
<p>'न मर्त्यलोकस्त्रिदिवात्प्रहीयते म्रियेत नाग्रे यदि वलभो जनः ।</p>
<p>प्रध्वंसध्वंसो यथा---</p>
<lg><l>निवृत्तमेव त्रिदिवप्रयोजनं मृतः स चेज्जीवित एव जीवति ।। १८४ ।।'</l></lg>
<p>वल्लभजनमरणं प्रध्वंसः स नञा निषिध्यते स तु निषेधः प्रागसत्त्वरूप एव ।
मृतः स चेदिति मरणोत्तरमभावो भवत्प्रध्वंसो भवति स चासंभवन्नपिशब्देन
संभाव्यमानः कान्तिकारणं भवतीत्यलंकारकक्षामारोहति ।।</p>
<p>प्रध्वंसप्रागभावप्रध्वंसो यथा---</p>
<lg><l>'नामिलितमस्ति किंचित्काञ्चीदेशस्य सर्वथा नाथ ।</l>
<l>प्रसरतु करस्तवायं प्रकृतिकृशे मध्यदेशेऽपि ।। १८५ ।।'</l></lg>
<comm><p><q>प्रध्वंसप्रागभावप्रध्वंस इति</q> । मरणेन प्रध्वंसनं तस्याभावः समस्तेन
न जातस्याप्यभावो भिन्नेन प्रतिपादितः ।।</p></comm>
<p>प्रध्वंसस्य प्रध्वंसाभावो यथा---</p>
<lg><l>'एषा प्रवासं कथमप्यतीत्य याता पुनः संशयमन्यथैव ।</l>
<l>को नाम पाकाभिमुखस्य जन्तोर्द्वाराणि दैवान्यपिधातुमीष्टे ।। १८६ ।।'</l></lg>
<comm><p><q>प्रध्वंसस्य प्रध्वंसामाव इति</q> । कथमपीत्यनेन प्रवासे दशम्यवस्था
कटाक्षिता तस्यात्ययः प्रध्वंसप्रध्वंसः । पुनः संगममित्यनेन तस्यापि प्रध्वंसः ।
सुबोधमन्यत् ।।</p></comm>
<p>इतरेतराभावाभावो यथा---</p>
<lg><l>'शासनेऽपि गुरुणि व्यवस्थितं कृत्यवस्तुनि नियुङ्क्ष्व कामतः ।</l>
<l>त्वत्प्रयोजनधनं धनंजयादन्य एष इति मां च मावगाः ।। १८७ ।।'</l></lg>
<p>अत्यन्ताभावस्य सामर्थ्याभावस्य च प्रध्वंसाभावो यथा---</p>
<lg><l>'अनाप्तपुण्योपचयैर्दुरापा फलस्य निर्धूतरजाः सवित्री ।</l>
<l>तुल्या भवद्दर्शनसंपदेषा वृष्टेर्दिवो वीतबलाहकायः ।। १८८ ।।'</l></lg>
<p>एते नातिदुर्बोधा इति न व्याकृताः ।।</p>
