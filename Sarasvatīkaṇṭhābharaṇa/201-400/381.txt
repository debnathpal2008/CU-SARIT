<pb n="381"/>
<p>मानसमपि द्विधा । सुखादिविषयमनुभूतार्थविषयं च । तयोः सु-
स्वादिविषयं यथा---</p>
<lg><l>'अस्तोकविस्मयमविस्मृतपूर्ववृत्त-
मुद्भ‍ूतनूतनभयज्वरजर्जरं नः ।</l>
<l>एकक्षणत्रुटितसंघटितप्रमोद-
मानन्दशोकशबलत्वमुपैति चेतः ।। १४७ ।।'</l></lg>
<p>एतन्निगदेनैव व्याख्यातम् ।।</p>
<comm><p><q>मानसमपि द्विधेति</q> । संयुक्तसमवायनियमितमेकमपरं तु संस्कारनिय-
मितम् । संस्कारलक्षणया हि प्रत्यासत्त्या यथा स्मरणातिरिक्तं प्रत्यभिज्ञानं तथेद-
मपीति न किंचिदनुपपन्नम् ।। <b>निगदेनैवेति</b> । यदि विस्मयादीनयं न साक्षात्कृ-
तवांस्तर्हि कथमुद्वेलतामाचक्षीतेत्यर्थः ।।</p></comm>
<p>अनुभूतार्थविषयं यथा---</p>
<lg><l>'पिहिते वासागारे तमसि च सूचीमुखाग्रसंभेद्ये ।</l>
<l>मयि च निमीलितनयने तथापि कान्तामुखं व्यक्तम् ।। १४८ ।।'</l></lg>
<p>इदमपि नातिदुर्बोधमिति न व्याख्यातम् ।।</p>
<comm><p><q>इदमिति</q> । व्यक्तमित्यनेन साक्षात्कारो दर्शितः । नहि स्मरणेन व्यक्तता
भवति किंतु आत्मन्येवावतिष्ठते । स्वानुभूतिमाश्रयत इत्यर्थः ।।</p></comm>
<p>स्वानुभूतिभवं द्विधा । मिथ्यात्मकममिथ्यात्मकं च । तयोर्मिथ्या-
त्मकं यथा---</p>
<lg><l>'अथ दीर्घतरं तमः प्रवेक्ष्यन्सहसा रुग्णरयः ससंभ्रमेण ।</l>
<l>निपतन्तमिवोष्णरश्मिमुर्व्यां वलयीभूततरुं धरां च मेने ।। १४९ ।।'</l></lg>
<p>तदिदमिन्द्रियेषु मनसि चानवतिष्ठमानमात्मन्येवावतिष्ठते ।।</p>
<p>अमिथ्यात्मकं यथा---</p>
<lg><l>'मनः प्रत्यक‌्‌चित्ते सविधमवधायात्तमरुतः
प्रहृष्यद्रोमाणः प्रमदसलिलोत्सङ‍गितदृशः ।</l>
