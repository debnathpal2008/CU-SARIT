<pb n="304"/>
<p>अत्र य एव प्रश्नाः कः स योजनपादः कः स यो दण्डानां द्वे
सहस्रे इत्यादयः त एव 'क्रोशो योजनपादः' 'कोदण्डानां द्वे सहस्रे'
इत्यादीन्युत्तराणि भवन्ति । एवं 'का काली का मधुरा किं शुकपृथु-
काननच्छायम्' इत्युत्तरं किमभिहितशेषस्य प्रष्टव्यमिति पृष्टप्रश्नम् ।।</p>
<p>उत्तरप्रश्नं यथा---</p>
<lg><l>'किं वसन्तसमये वनभक्षः पृष्टवान्स पृथुलोमविलेखः ।</l>
<l>उत्तरं च किमवापतुरेतौ काननादतिमिरादपि काली ।। ३७७ ।।'</l></lg>
<p>अत्र प्रश्नस्य हे काननाद हे तिमिराद पिकालीत्येतदेवोत्तरं भवती-
त्युत्तरप्रश्नमिदम् ।।</p>
<b><lg><l>यद्विधौ च निषेधे च व्युत्पत्तेरेव कारणम् ।</l>
<l>तदध्येयं विदुस्तेन लोकयात्रा प्रवर्तते ।। १३८ ।।</l></lg></b>
<b><lg><l>काव्यं शास्त्रेतिहासौ च काव्यशास्त्रं तथैव च ।</l>
<l>काव्येतिहासः शास्त्रेतिहासस्तदपि षड‍विधम् ।। १३९ ।।</l></lg></b>
<p>तेषु काव्यं यथा---</p>
<lg><l>'यदि स्मरामि तां तन्वीं जीविताशा कुतो मम ।</l>
<l>अथ विस्मृत्य जीवामि जीवितव्यसनेन किम् ।। ३७८ ।।'</l></lg>
<p>तदिदमुक्तिप्राधान्यात्काव्यमित्युच्यते ।।</p>
<p>शास्त्रं यथा---</p>
<lg><l>'स्निग्धोन्नताग्रतनुताम्रनखौ कुमार्याः
पादौ समोपचितचारुनिगूढगुल्फौ ।</l>
<l>श्लिष्टाङ‍गुली कमलकान्तितलौ च यस्या-
स्तामुद्वहेद्यदि भुवोऽधिपतित्वमिच्छेत् ।। ३७९ ।।'</l></lg>
<p>अत्र स्निग्धत्वादेः शब्दस्य प्राधान्यमिति शासनाच्छास्त्रमिदम् ।।</p>
