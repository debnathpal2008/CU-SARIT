<pb n="248"/>
<comm><p><q>एकवर्णावृत्तेरिति</q> । वर्ग्यावृत्तौ हि कदाचिदेकवर्णावृत्तिरपि संदर्भव्यापिनी
संभाव्यते । तस्यां प्रतीयमानायामेवान्तरान्तरा नानाजातीये वर्णावृत्तिश्चित्रशो-
भादायिनी विचित्रानुप्रास इत्युच्यते । तथा हि । प्रकृतोदाहरणे संदर्भसमाप्तिं
यावदावर्तमाने एव चकारे काञ्चन काञ्चेति लयवलदित्यादिषु ककारलकाराद्यनुप्रा-
सोद्भटभावेनव वर्णावृत्तेर्न्यग्भाव इव प्रकाशते । चारी संचरणप्रकारः । सा भौमी
आकाशी च । चञ्चुरो मनोहरः । चञ्चरीको भ्रमरः ।।</p></comm>
<p>अन्ये पुनरन्यथा चित्रविचित्रयोर्लक्षणं व्याचक्षते । तत्र यमकच्छाया-
नुकारी चित्रः । स एव वर्णानुप्रासवान्विचित्र इति । तत्र चित्रो यथा---</p>
<lg><l>'सर्वाशारुधि दग्धवीरुधि सदा सारङ‍गबद्धक्रुधि
क्षामक्ष्मारुहि मन्दमुन्मधुलिहि स्वच्छन्दकन्दद्रुहि ।</l>
<l>शुष्यत्स्रोतसि तप्तभूरिरजसि ज्वालायमानाम्भसि
ज्येष्ठे मासि खरार्कतेजसि कथं पान्थ व्रजञ्जीवसि ।। २१४ ।।'</l></lg>
<comm><p><q>अन्ये पुनरिति</q> । विभिन्नार्थैकरूपत्वं स्थानविभागालम्बनं व्यपेताव्यपेत-
भावश्च यमकच्छायावर्णानुप्रासवानिति अतिशायने मतुप् । सर्वाशारुधीत्यादौ
विप्रभृतीनां विभिन्नार्थैकरूपाणां व्यपेतानामेव पादमध्यान्तयोरवस्थितिः । एवम-
व्यपेतमप्युन्नेयम् । नात्र वर्णानुप्रास उत्कट इति विचित्राद्भेदः ।।</p></comm>
<p>विचित्रो यथा---</p>
<lg><l>'उद्यद्बर्हिषि दर्दुरारवपुषि प्रक्षीणपान्थायुषि
च्योतद्विप्लुषि चन्द्ररुङ्‌मुषि सखे हंसद्विषि प्रावृषि ।</l>
<l>मा मुञ्चोच्चकुचान्तसंनतगलद्बाष्पाकुलां बालिकां
काले कालकरालनीलजलदव्यालुप्तभास्वत्त्विषि ।। २१५ ।।'</l></lg>
<p>अत एवोत्तरत्र स्फुटवर्णानुप्रासमुदाहरति ।।</p>
<b><lg><l>वर्णावृत्तिरनुप्रास इति यः कृतलक्षणः ।</l>
<l>सोऽयं द्वादशधा भेदैः प्रविभज्य प्रदर्शितः ।। ९२ ।।</l></lg></b>
<p>तेऽमी शुद्धवर्णा वृत्तिप्रकाराः षट्रत्रिंशल्लक्षिताः, सांप्रतं द्वादशतापन्नवर्णावृत्तयो
लक्ष्यन्त इत्याह---<b>वर्णावृत्तिरनुप्रास इति</b> । द्वादशधेति वीप्सा द्रष्टव्या ।।</p>
