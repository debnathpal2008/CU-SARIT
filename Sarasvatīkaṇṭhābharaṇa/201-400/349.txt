<pb n="349"/>
<comm><p><q>व्यत्यय इति</q> । वस्तुस्थितिविपर्यासवचनं परिवृत्तिरिति स्फुटमेव लक्षणम् ।।</p></comm>
<b><lg><l>सा त्रिधा व्यत्ययवती तथा विनिमयात्मिका ।</l>
<l>तृतीया चोभयवती निर्दिष्टा काव्यसूरिभिः ।। ३० ।।</l></lg></b>
<p>सा त्रिधा-एकस्थानस्थितस्य वस्तुनः स्थानान्तरप्राप्तिवचनेन, दानप्रतिदा-
नवचनेन, उभयवचनेन वा । तदाह---<b>सा त्रिधेति</b> ।।</p>
<p>सर्वत्र मुख्यवृत्त्या गौणवृत्तिव्यपाश्रयेण वा तथाभावोक्तिरिति षट‍्प्रकारत्वं
दर्शयति---</p>
<p>त्रिधापि चासौ मुख्यामुख्यभेदाद्द‍िूधाभूय षोढा संपद्यते ।</p>
<p>तासु व्यत्ययवती मुख्या यथा---</p>
<lg><l>'कुमुदवनमपश्रि श्रीमदम्भोजषण्डं
त्यजति मुदमुलूकः प्रीतिमांश्चक्रवाकः ।</l>
<l>उदयमहिमरश्‍मिर्याति शीतांशुरस्तं
हतविधिलसितानां ही विचित्रो विपाकः ।। ७८ ।।'</l></lg>
<p>अत्र यत्कुमुदवनादीनामपश्रीकत्वादिकं यच्चाम्भोजखण्डादीनां
श्रीमत्त्वादिकं मुख्यमेव प्रातरुपलभ्यते, सेयं व्यत्ययवती मुख्या नाम
परिवृत्तिः ।।</p>
<comm><p><q>त्रिधापि चासाविति । कुमुदवनमिति</q> । कुमुदवनादुलूकाद्धिमरश्‍मेः
श्रीमत्त्वं प्रीतिरुदयश्चापसृतानि प्राप्तानि पुनरम्भोजखण्डचक्रवाकीहिमांशूनामिति-
व्यक्तो व्यत्ययः । मुख्यत्वं ग्रन्थ एव व्यक्तम् ।।</p></comm>
<p>व्यत्ययवत्यमुख्या यथा---</p>
<lg><l>'जो तीअ अहरराओ रत्तिं उव्वा/?/सिओ पिअअमेण ।</l>
<l>सोच्चिअ दीसइ गोसे सवत्तिणअणेसु सङ‍कन्तो ।। ७९ ।।'</l></lg>
<lg><l>[यस्तस्या अधररागो रात्रावुद्वासितः प्रियतमेन ।</l>
<l>स एव दृश्‍यते प्रातः सपत्नीनयनेषु संक्रान्तः ।।]</l></lg>
<p>अत्र प्रियतमेन रात्रावुद्वासितस्याधररागस्येयं सपत्नीलोचनेषु
संक्रान्तिः ।।</p>
