<pb n="278"/>
<p>अत्र प्रातिलोम्येनापरः श्लोको भवति । यथा---</p>
<lg><l>'निध्वनज्जवहारीभा भेजे रागरसात्तमः ।</l>
<l>ततमानवजारासा सेना मानिजनाहवा ।। ३०२ ।।'</l></lg>
<comm><p><q>वाहनेति</q> । ततोऽनन्तरं वाहना सेनाऽनमा नतिशून्याजनि जाता । सारा-
जावुत्कृष्टसङ‍ग्रामे मानासे परमानक्षेपके मत्ताः सारगाः सोत्कर्षगतिशालिनो राजेभा
राजदन्तिनो यत्र । भारिणः स्वामिनार्पितसमरभराः अत एव यथोचितचेष्टावन्त-
स्तेषां जनानां ध्वनिः सिंहनादो यत्रेति क्रियाविशेषणमित्यनुलोमश्लोकार्थः । निध्व-
नन्तः स्तनन्तो जवेन वेगेन हारिण इभा यत्र । ततो विस्तीर्णो मानवजारासः
सैनिककृत आरावः कोलाहलो यत्र । मानिजनानां साहंकाराणां वीराणामाहवो
द्वन्द्वयुद्धं यत्र । ईदृशी सेना रागरसात्परलक्ष्मीहरणरसेन तमो भेजे क्रोधमवापेति
प्रतिलोमश्लोकार्थः ।।</p></comm>
<p>भाषान्तरगतं यथा---</p>
<lg><l>'इह रे बहला लासे बाला राहुमलीमसा ।</l>
<l>सालका रसलीला सा तुङ‍गालालि कलारत ।। ३०३ ।।'</l></lg>
<p>अत्र प्रातिलोम्येनापरः प्राकृतश्लोको भवति । यथा---</p>
<lg><l>'तरला कलिला गातुं सालाली सरकालसा ।</l>
<l>सामली महुरालावा सेलाला हव रेहइ ।। ३०४ ।।'</l></lg>
<comm><p><q>इह रे इत्यादि</q> । लासे नृत्ये बहला असंकुचिता राहुमलीमसा श्यामा सालका
भ्रूकर्णादिपरभागार्पकचूर्णकुन्तलवती रसाच्छृङ‍गाराल्लीला यस्याः सा, तथा तुङ‍गा उच्च-
व्यवहारा एवंविधा सा बाला हे चतुःषष्टिकलारत, अलालि लालिता त्वयेति संस्कृ-
तश्लोकार्थः । कला गीतवाद्यनृत्यानां संकरीकरणसहिता पटीयसी गातुं तरला
त्वरिता सालाली नानावृक्षपङ्क्तिस्तदीयेन सरकेण मधुना अलसा । श्यामा मधुरालापा
सेला उत्तमा नारी । 'सेला स्यादुत्तमा नारी' इति देशीकोशे । सह इरया मदिरया
वर्तन्ते सेला वा । रलयोरेकत्वस्मरणादिति केचित्, तच्चिन्त्यम् । अला भूषयित्री ।
हव धवेति संबोधनम् । रेहइ राजते । प्राकृतश्लोकार्थः । एवं भाषान्तराणामपि
गतप्रत्यागती बोद्धव्ये ।।</p></comm>
