<pb n="318"/>
<p>पक्षे स्वभावपर्यवसानमस्तीति जातेः किंचिदपकृष्टां विभावनां विभावयितुमाह---</p>
<b><lg><l>प्रसिद्धहेतुव्यावृत्त्या यत्किंचित्कारणान्तरम् ।</l>
<l>यत्र स्वाभाविकं वापि विभाव्यं सा विभावना ।। ९ ।।</l></lg></b>
<b><lg><l>शुद्धा चित्रा विचित्रा च विविधा सा निगद्यते ।</l>
<l>शुद्धा यत्रैकमुद्दिश्‍य हेतुरेको निवर्तते ।। १० ।।</l></lg></b>
<comm><p><q>प्रसिद्धेति</q> । प्रसिद्धस्पर्शहेतोर्विभाव्यतया प्रसिद्धग्रहणं नियमेन तद्भावा-
पत्तिमूलत्वं चास्यास्तेन विरोधः । तथा हि 'णमह अवट्ठिअतुङ‍ग---' इत्यादौ वर्धन-
जन्यमन्यदेव तुङ‍गत्वमन्यच्च पारमेश्वरमाजानिकमिति तयोरभेदाध्यवसायः । एत-
देवाभिसंधाय काश्‍मीरकैरतिशयोक्तिरस्या मूलमुक्ता । यदिति निपातो यत्रार्थे ।
यद्यपि कारणाभावेऽपि कार्योत्पत्तिरित्येव लक्षणं तथापि महासंज्ञाकरणप्रयोजनं
किमित्याशङ‍कायां द्वयं विभाव्यमाह । तदयमत्र संक्षेपः---यथोक्ता तावद्विभावना ।
सा द्वयी । कारणान्तरपर्यवसिता, स्वभावपर्यवसिता चेति ।।</p></comm>
<p>प्रत्येकं च शुद्धादिभेदात्षोढा संपद्यत इत्येतावतैव विभावना शरीरनिष्पत्तेः ।
यथा वर्णो वर्णेन करम्बितं चित्रं तथा विभावनापि विभावनया तादृशी चित्रेत्याह---</p>
<b><lg><l>अनेको यत्र सा चित्रा विचित्रा यत्र तां प्रति ।</l>
<l>तयान्यया वा गीर्भङ‍ग्या विशेषः कश्चिदुच्यते ।। ११ ।।</l></lg></b>
<comm><p><q>अनेक इति</q> । यथा च स्वरूपसंपादकातिरिक्तविशेषप्रवेशाद्विचित्राः स्रग्दा-
मादयस्तथेयमपीति दर्शयति---<b>विचित्रा यत्रेति</b> । तां विभावनाम् । तया
विभावनया । अन्ययेति अलंकारान्तररूपया ।।</p></comm>
<p>तत्र कारणान्तरविभावनायां शुद्धा यथा---</p>
<lg><l>'अपीतक्षीबकादम्बमसंसृष्टामलाम्बरम् ।</l>
<l>अप्रसादितसूक्ष्माम्बु जगदासीन्मनोहरम् ।। १३ ।।'</l></lg>
<p>अत्रैकैकं कादम्बादिकमुद्दिश्‍य क्षीबतादेः पीतत्वादिरेकैकः प्रसिद्ध-
हेतुर्व्यावर्तते । हेत्वन्तरं च शरत्प्रभावो विभाव्यते । सेयं शुद्धा <b>नाम
कारणविभावनायां बिभावना</b> ।।</p>
<p>पीतं पानम् । सूक्ष्मं निर्मलम् । <b>शरत्प्रभाव इति</b> । प्रस्तावौचितीभ्यामभिव्यक्तः ।।</p>
