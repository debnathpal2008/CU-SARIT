<pb n="339"/>
<comm><p><q>अत्र वसुधादय इति</q> । निर्धारिताद्वसुधामात्रात्पत्तनवती वसुधा व्यतिरि-
च्यते । वसुधावत्पत्तनात्सौधवत्पत्तनम् । सौधात्तल्पवत्सौधात्तल्पाद्वराङ्गनावदिति
तदिदमुक्तं <b>उत्तरोत्तरक्रमेणेति</b> ।।</p></comm>
<p>एतेन धर्मधर्मिस्वरूपोऽपि व्याख्यातः । स द्विधा । सामान्यतो
विशेषतश्च ।।</p>
<p>तत्र सामान्यतो यथा---</p>
<lg><l>'गीतशीतांशुताम्बूलकर्पूरवनितादिभिः ।</l>
<l>असारोऽप्येष संसारः सारवानिव लक्ष्यते ।। ५८ ।।'</l></lg>
<p>अत्र गीतादीनां जगतः सारभूतानामविशेषेणैव सर्वेषामुपादानाद्धेतु-
तृतीयान्ततया च संसारसारवत्त्वेऽङ्गभावादयं सामान्यतो धर्मधर्मिरूपः
सारः ।।</p>
<comm><p><q>अत्र गीतादीनामिति</q> । नहि गीतादौ कश्चिद्विशेष उक्तः । अत एवादि-
शब्दोऽपि सजीवस्तथापि दध्यादीनामङ्गभावः प्रतीयत इत्यत आह---<b>तृतीयान्त-
तया चेति</b> । तृतीयया हिं कारकत्वमुक्तम्, कारकत्वं च क्रियोपसर्जनरूपमित्यर्थः ।।</p></comm>
<p>विशेषतो यथा---</p>
<lg><l>'अवैमि पूतमात्मानं द्वयेनैव द्विजोत्तमाः ।</l>
<l>मूर्ध्नि गङ्गाप्रपातेन धौतपादाम्भसा च वः ।। ५९ ।।'</l></lg>
<p>अत्र गङ्गाप्रपातसप्तर्षिपादोदकयोर्विशेषेण सारभूतयोरुपादानाद्धिम-
वतः पूतत्वे चाङ्गभूतत्वादयं विशेषतो धर्मधर्मिरूपः सारः ।।</p>
<comm><p><q>अत्र गङ्गाप्रपातेति</q> । प्रपातपादोदकयोर्गङ्गायाः सप्तर्षिभिश्च विशेषितत्वाद-
ङ्गतामुपपादयति---<b>हिमवतः पूतत्वे चेति</b> ।।</p></comm>
<p>व्यतिरेकोत्तरे विरुद्धधर्माक्रान्तिरस्तीति सङ्गत्या विरोधलक्षणमाह---</p>
<b><lg><l>विरोधस्तु पदार्थानां परस्परमसङ्गतिः ।</l>
<l>असङ्गतिः प्रत्यनीकमधिकं विषमश्च सः ।। २४ ।।</l></lg></b>
