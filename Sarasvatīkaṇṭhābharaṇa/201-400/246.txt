<pb n="246"/>
द्विगुणो राग इति उपमाने मत्तपदपोषः पूर्वार्धे द्वयोर्द्वयोरूत्तरार्धे त्रयाणामनुल्ल-
ङि्घतक्रमाणामेव व्यञ्जनानामावृत्तिरिति स्फुटं विवरणम् ।।</p></comm>
<p>क्रमवतां विपर्ययोपन्यासाद्विपर्ययो यथा---</p>
<lg><l>'प्रणवः प्रवणे यत्र प्रथमः प्रमथेषु यः ।</l>
<l>रणवान्वारणमुखः स वः पातु विनायकः ।। २०८ ।।'</l></lg>
<p>अत्र व्युत्क्रमो व्यक्त एव । सोऽयं वर्णानुप्रासो विपर्यय इत्युच्यते ।।</p>
<p>क्रमवतामुपक्रान्तकिंचित्क्रमाणामावृत्तौ तत्क्रमविपर्यासो व्युत्क्रमः ।।</p>
<p>स्वाद्यवर्णवर्तिना स्वरेण सह पादमध्यान्तयोरनुप्रासः संपुटं यथा---</p>
<lg><l>'स्थिरापायः कायः प्रणयिषु सुखं स्थैर्यविमुखं
महारोगाभोगः कुवलयदृशः सर्पसदृशः ।</l>
<l>गृहावेशः क्लेशः प्रकृतिचपला श्रीरपि खला
यमः स्वैरी वैरी तदपि न हितं कर्म विहितम् ।। २०९ ।।'</l></lg>
<p>तदेतल्लक्षणेनैव व्याख्यातम् । सोऽयं वर्णानुप्रासः संपुट इत्युच्यते ।।</p>
<comm><p><q>स्वाद्येति</q> । आवर्तनीयो वर्णः स्वपदेनाभिमतस्तस्य पूर्वो यो वर्णस्तद्वर्तिना
स्वरेण सह तस्यावृत्तिः । <b>पादमध्यान्तयोरिति</b> । मध्यसंश्लिष्टोपरितनभाग-
घटितसमुद्गकतुल्यतया संपुटोऽनुप्रासः ।।</p></comm>
<p>अन्तपादमुपसंहारोपक्रमयोर्विवक्षितः सस्वरानुप्रासो मिथुनं यथा---</p>
<lg><l>'त्यज मनसि सदाहे हे स्मर स्थानमस्मि-
न्ननु किरसि शरीरे रे किमिन्दो मयूखान् ।</l>
<l>अपि परिहर वायो योगमङ‍गैर्मदीयैः
प्रणयिनि समवेते ते भवन्तः सखायः ।। २१० ।।'</l></lg>
<p>तदेतन्निगदेनैव व्याख्यातम् । सोऽयं वर्णानुप्रासो मिथुनमित्युच्यते ।।</p>
<comm><p><q>अन्तपादमिति</q> । वृत्तौचितीवशाच्च द्विखण्डलब्धशोभाविशेषेषु पादेषु
मिथुनसिद्धिरवस्ले/?/या । तदिदमुक्तमुपक्रमोपसंहारयोरिति । मिथुनं द्वन्द्वम् ।।</p></comm>
