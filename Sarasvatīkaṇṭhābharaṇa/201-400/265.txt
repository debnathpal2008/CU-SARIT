<pb n="265"/>
<p>नन्वन्येऽपि पदावृत्तिप्रकाराः किमिति नोदाहृता इत्यत आह---<b>यमकानां
हीति</b> । भेदभक्तयोऽवान्तरप्रकारविच्छित्तयः स्थानास्थानपादभेदलक्षणा श्लोका-
वृत्तिः परमत्र नास्तीति यमकादपकर्षः ।।</p>
<b><lg><l>उपमादिवियुक्तापि राजते काव्यपद्धतिः ।</l>
<l>यद्यनुप्रासलेशोऽपि हन्त तत्र निवेश्यते ।। १०६ ।।</l></lg></b>
<p>प्रकरणान्तेऽनुप्रासव्युत्पादनप्रयोजनमाह---<b>उपमादीति । अनुप्रासले-
शोऽपीति</b> । वर्णाद्यनुप्रासः ।।</p>
<b><lg><l>कुण्डलादिवियुक्तापि कान्ता किमपि शोभते ।</l>
<l>कुङ‍कुमेनाङ‍गरागश्चेत्सर्वाङ‍गीणः प्रयुज्यते ।। १०७ ।।</l></lg></b>
<p>श्रुतिवृत्त्यनुप्रासौ तु संदर्भव्यापकावेव प्रशस्तावित्युदाहरणव्याजेनाह---<b>कुण्ड-
लादीति</b> ।।</p>
<b><lg><l>श्रुतिवर्णानुप्रासावेकविधौ कुन्तलेषु गौडेषु ।</l>
<l>पदयोर्निरनुप्रासो द्वेधा त्रेधा च लाटेषु ।। १०८ ।।</l></lg></b>
<p>एतदेव खण्डसरस्वतीषु कविषु न तथा काव्यसिद्धिरिति दर्शयन्द्रढयति---
<b>श्रुतिवर्णानुप्रासाविति</b> ।।</p>
<b><lg><l>'वर्णस्थानस्वराकारगतिबन्धान्प्रतीहयः ।</l>
<l>नियमस्तद्ब‌ुधैः षोढा चित्रमित्यभिधीयते ।। १०९ ।।'</l></lg></b>
<p>क्रमप्राप्तं चित्रलक्षणमवतारयति---<b>वर्णेति</b> । चित्रमालेख्यं तदिव जीवितस्था-
नीयध्वनिरहितं चित्रमिति काश्मीरकाः । तदसत् । ध्वनेः प्राधान्यानङ‍गीकारा-
त्प्रतीयमानमात्राभावस्य क्वचिदप्यसंभवात् । यद्वा आकृतिविशेषयुक्तं चित्रमिति
तदपि न । अव्यापकत्वात् । अतो वर्णादिनियमेन प्रवृत्तमाश्चर्यकारितया चित्रमि-
त्येव युक्तम् । वर्णा व्यञ्जनानि । स्थानं कण्ठादि । स्वरा अकारादयः । आकारः
पद्माद्याकृत्युन्मुद्रणम् । गतिः पठितिभङ‍गविशेषः । बन्धो विविडितिप्रभृतिः ।।</p>
<p>वर्णशब्देन चात्र स्वराणां पृथङ्‌निर्देशाव्द्यञ्जनान्येव प्रगृह्यन्ते । तत्र
वर्णचित्रेषु चतुर्व्यञ्जनं यथा---</p>
<lg><l>'जजौजोर्जाजिजिज्जाजी तं ततोऽतिततातितुत् ।</l>
<l>भाभोऽभीभाभिभूभाभूरारारिररिरीररः ।। २५९ ।।'</l></lg>
