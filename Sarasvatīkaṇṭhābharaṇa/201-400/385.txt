<pb n="385"/>
<p>अत्रोत्कण्ठालक्षणेन कार्येण वसन्तः कारणभूतोऽनुमीयत इति सा-
मग्रीपक्षे इदं शेषवदित्युच्यते ।।</p>
<comm><p><q>एत्तमिति</q> । चूतमञ्जरीमलयपवनयोरग्रे समुत्कण्ठितमत्र चमत्कारास्पदम् ।
तथाहि । यथा प्रियस्य संनिधास्यतः संभावना लोकोत्तराभिमानप्रतिष्ठिता भवति न
तथा संनिधानमिति सहृदयसाक्षिकोऽयमर्थः । एवं सामान्यतो दृष्टोदाहरणे बोध्यम् ।।</p></comm>
<p>सामान्यतो दृष्टं यथा---</p>
<lg><l>'आविर्भवन्ती प्रथमं प्रियायाः सोच्छ्वासमन्तःकरणं करोति ।</l>
<l>निदाघसंतप्तशिखण्डियूनो वृष्टेः पुरस्तादचिरप्रभेव ।। १५७ ।।'</l></lg>
<p>सेयं विद्युदिव दृष्टिं कामन्दक्यपि प्रथमत उपलभ्यमाना अविना-
भावेन मालत्यागमनं गमयतीति सामग्रीपक्षे सामान्यतो दृष्टमेतत् ।।</p>
<b><lg><l>यदाप्तवचनं तद्धि ज्ञेयमागमसंज्ञया ।</l>
<l>उत्तमं मध्यमं चाथ जघन्यं चेति तत्रिधा ।। ४९ ।।</l></lg></b>
<comm><p><q>यदाप्तवचनमिति</q> । आप्तो यथार्थशब्दवक्ता । उत्तमं श्रुतिमूलम् । अत
एव तस्यावश्यानुष्ठेयत्वाभिधानम् । मध्यममनादिलोकव्यवहारमूलं तदेव नावश्या-
नुष्ठेयमित्यनेन प्रकाशयिष्यते । उभयविधाबहिःफलसंवादि जघन्यम् ।।</p></comm>
<p>तत्रोत्तमं द्विधा । विधिरूपं निषेधरूपं च । तयोर्विधिरूपं यथा---</p>
<lg><l>'दमं दानं दयां शिक्षेः स्तनयित्नुर्वदत्यसौ ।</l>
<l>ददध्व इति वाग्दैवी दयध्वं दत्त दाम्यत ।। १५८ ।।'</l></lg>
<p>अत्र चैषा दैवी वागनुवदति, यत् स्तनयित्नुर्ददध्व इति दयध्वं
दत्त दाम्यतेति 'तदेत/?/त्रयं शिक्षेत दमं दानं दयाम्' इति श्रुतेस्तदे-
तद्विधिरूपमाप्तवचनम् ।।</p>
<comm><p><q>ददध्व इति</q> । जलदध्वनितनानानादस्यानुकरणं त/?/त्रितयव्याजेन जलधरो
वदति । दयध्वं दत्त दाम्यतेति दैवी वागतो दमदानदयाः कर्तव्या इति विधिः
पर्यवस्यति । बुद्धीन्द्रियनियमो दमः । दानदये प्रसिद्धे । मूलभूतां श्रुतिं दर्शयति---
<b>अत्र चैषेति</b> ।</p></comm>
