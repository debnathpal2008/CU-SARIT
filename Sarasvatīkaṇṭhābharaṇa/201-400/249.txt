<pb n="249"/>
<b><lg><l>समग्रमसमग्रं वा यस्मिन्नावर्तते पदम् ।</l>
<l>पदाश्रयेण स प्रायः पदानुप्रास उच्यते ।। ९३ ।।</l></lg></b>
<comm><p><q>समग्रमिति</q> । पदालम्बनोऽनुप्रासः पदानुप्रासस्तेन पदावयवमालालम्बनोऽपि
पदालम्बन एव । तदिदमाह---<b>पदाश्रयेणेति</b> ।।</p></comm>
<b><lg><l>विसर्गबिन्दुसंयोगस्वरस्थानाविवक्षया ।</l>
<l>अनिर्वाहाच्च स प्रायो यमकेभ्यो विभिद्यते ।। ९४ ।।</l></lg></b>
<b><lg><l>मसृणो दन्तुरः श्लक्ष्णः संपुटं संपुटावली ।</l>
<l>खिन्नः स्तबकवान्स्थानी मिथुनं मिथुनावली ।। ९५ ।।</l></lg></b>
<b><lg><l>गृहीतमुक्तनामान्यस्ततोऽन्यः पुनरुक्तिमान् ।</l>
<l>इति द्वादशभेदोऽयं मनीषिभिरिहेष्यते ।। ९६ ।।</l></lg></b>
<p>ननु यदि पदावृत्तिरभिन्नार्था तदा पुनरुक्तिरेव, भिन्नार्था चेद्यमकान्न भिद्यत
इत्यत आह---<b>विसर्गेति</b> । बिन्दुरनुस्वारः । स्थानं कण्ठादिकम् । वृत्तेः पादादि-
यमकताभावो निर्वाहः प्रायोनिर्वाह इति योजना ।।</p>
<p>तेषु मसृणो यथा---</p>
<lg><l>'सरणे वारणास्यस्य दशनेऽशनिसंनिभे ।</l>
<l>चकार वलयाकारं भुजं भुजगभीषणम् ।। २१६ ।।'</l></lg>
<p>सोऽयमसंयुक्तवर्णावृत्तेः पदानुप्रासो मसृण इत्युच्यते ।।</p>
<p>वारणास्यो विनायकः । अत्र रणेरणेति शनेशनीति कारकारमिति भुजंभुजेति पदं
तदेकदेशावृत्तिः स्फुटमुपलभ्यते । मसृणस्तु कथमित्यत आह---<b>सोऽयमिति</b> ।।</p>
<p>दन्तुरो यथा---</p>
<lg><l>'स नैषधस्याधिपतेः सुतायामुत्पादयामास निषिद्धशत्रुः ।</l>
<l>अनूनसारं निषधान्नरेन्द्रात्पुत्रं यमाहुर्रिषधाख्यमेव ।। २१७ ।।'</l></lg>
<p>अत्र निषिद्धशत्रुरिति पदे संयोगाधिक्येन दन्युरता । सोऽयं पदा-
नुप्रासो दन्तुर इत्युच्यते ।।</p>
