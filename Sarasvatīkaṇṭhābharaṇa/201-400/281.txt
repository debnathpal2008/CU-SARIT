<pb n="281"/>
<p>द्विश्रृङ‍गाटकबन्धो यथा---</p>
<lg><l>'करासञ्ज वशेशं खगौरव स्य कलारसम् ।</l>
<l>संधाय वलयां शङ‍कामगौरीं मे वनात्मक ।। ३१३ ।।'</l></lg>
<lg><l>श्रृङ‍गाद्ग्रन्थिं पुनः श्रृङ‍गं ग्रन्थिं श्रृङ‍गं व्रजेदिति ।</l>
<l>द्विश्रृङ‍गाटकबन्धेऽस्मिन्नेमिः शेषाक्षरैर्भवेत् ।। ३१४ ।।</l></lg>
<p>अत्राङ‍कः---'राजशेखरस्य' ।।</p>
<p>द्वे शृङ‍गाटके मिथो वैपरीत्येन यत्र शिखरं द्विशृङ‍गाटकम् । करैः किरणैरासञ्ज-
यतीति करासञ्जः । खे व्योम्नि गौरवं यस्य स तथा । वनात्मक जलस्वरूप ।
चन्द्रकलासु रसमनुरागं संधाय कृत्वा अन्तःस्वच्छतया दृश्यनभोभागनेमिमद्व-
लयाकारोल्लेखिनीं मे ममागौरीं श्यामां शङ‍कामपनय । स्य इति क्रियापदम् । पूर्णो
भवेति यावत् । वशेशमायत्तशंकरमिति क्रियाविशेषणम् ।। न्यासमाह---<b>श्रृङ‍गा-
दिति । शेषाक्षरैरिति</b> । आद्यात्ककारादारभ्य यावत्समाप्ति शेषाण्यक्षराणि
तैर्नेमिरिति न्यासः । अत्र ग्रन्थिवर्णैरेव 'राजशेखरस्य' इति नामाङ‍कवर्णावली
लभ्यते ।।</p>
<p>विविडितबन्धो यथा---</p>
<lg><l>'सा सती जयतादत्र सरन्ती यमितात्रसा ।</l>
<l>सारं परं स च जयी शमितास्यन्दनेनसा ।। ३१५ ।।'</l></lg>
<lg><l>शिखरादन्यतरस्मात्प्रतिपर्व भ्रमति रेखयाद्यर्धम् ।</l>
<l>नेमौ तदितरमर्धे विविडितचक्राभिधे बन्धे ।। ३१६ ।।</l></lg>
<p>विविडितबन्धस्तु पञ्चशृङ‍गचक्रम् । तद्देवताम्नाये दर्शितम् । 'कर्पूरकुन्दगौरीं
तनुमतनुं कार्मुकभ्रूकाम् । वरदानसुन्दरकरां विविडितचक्रस्थितां वन्दे ।।' <b>सेति</b> ।
प्रसिद्धानुभावा सती गौरी सरन्ती निरर्गलप्रसरा न त्रस्यतीत्यत्रसा । अस्यन्दनेन
स्थिरेण एनसा कल्मषेण शमिता विक्लवीभूता । रहितेति यावत् । 'शम वैक्लव्ये' ।
अत्र जगति परं सारं यं भगवन्तमिता संगता । स च जयी महेश्वरो जयतादिति ।।
न्यासमाह---<b>शिखरादिति</b> । 'अन्यतमाद्वा' इति पाठः । 'अन्यतमस्मात्' इति
पाठे तु सर्वनामत्वं चिन्त्यम् । केचित्तु 'किंयत्तदेकान्येभ्यः' इति पठित्वा डतम-
