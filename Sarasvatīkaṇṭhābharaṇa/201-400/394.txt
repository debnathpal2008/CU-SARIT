<pb n="394"/>
<p>एकशोऽनुमानपूर्विका यथा---</p>
<lg><l>'कपोलपुलकेनास्यः सूचितो मदनज्वरः ।</l>
<l>मनो निरन्तरासक्तं सख्यः कथयति प्रिये ।। १७३ ।।'</l></lg>
<p>अत्र योऽयं कपोलपुलकानुमीयमानो मनोभवज्वरः स मनसः प्रिये
निरन्तरासक्तिमन्तरेणानुपपन्न इत्यनुमानपूर्विकेयमर्थापत्तिः ।।</p>
<p>अनेकश उपमानादिपूर्विका यथा---</p>
<lg><l>'त्वदास्येन्दू समौ दृष्ट्वा तदिदं कल्पयामहे ।</l>
<l>अन्योन्यगामिलावण्यमनयोरेव केवलम् ।। १७४ ।।'</l></lg>
<p>अत्र त्वदास्येन्दू समौ दृष्ट्वेत्युपमानपूर्वकता अर्थापत्तेः प्रत्यक्षपूर्वता
च शब्दत एव प्रतीयते । या च मिथः सादृश्यानुपपत्तिलभ्या लाव-
ण्यान्योन्यगामिता सापि तथाविधं विधातारमन्तरेण न संगच्छत इत्या-
दीहापि पूर्ववद्वाक्यार्थसामर्थ्यतोऽवगन्तव्यम् ।।</p>
<p>एकशोऽभावपूर्वा यथा---</p>
<lg><l>'एतदास्यं विना हास्यं निवेदयति सुभ्रुवः ।</l>
<l>प्रियापराधदण्डनां मनो भाजनतां गतम् ।। १७५ ।।'</l></lg>
<p>अत्र सुभ्रुव इत्यनेन विलासवत्याःसमस्तप्रशस्तलक्षणयोगो लक्ष्यते ।
तथाविधायाश्च वक्रविलासहासस्याभावोऽनुपपद्यमानः शोकव्यतिरिक्त-
मात्मकारणं कल्पयतीत्यभावपूर्विकेयमर्शपत्तिः ।।</p>
<p>हास्यभावस्यान्यथाप्युपपत्तेः कथमर्थापत्तिरित्यत आह---<b>अत्र सुभ्रुव इति</b> ।।</p>
<p>अनेकशोऽर्थापत्त्यादिपूर्विका यथा---</p>
<lg><l>'दृष्ट्वा विभ्रमिणीमेतां विद्मो लीलागुरुं स्मरम् ।</l>
<l>स्मरं च मृगशावाक्ष्या मनस्यस्याः कृतास्पदम् ।। १७६ ।।'</l></lg>
<p>अत्र विभ्रमिणीमिति प्रशंसायां मत्वर्थीयस्तेन विभ्रमाणामुत्कर्षो
