<pb n="393"/>
धारणशक्तिमन्तरेण तत्कर्मासमर्थमिति तस्यपि शक्तिः कल्प्यते ।
सेयमर्थापत्तिपूर्विकार्थापत्तिः । यश्चायमर्थापत्तिविकल्पस्य मध्यस्योपलम्भा-
भावः सोऽपि प्रकारन्तरेणासंभवन् कान्तिकार्श्ययोरुत्कर्षं ब्रूते । सा
चेयमभावपूर्विकानुपपत्तिर्भवति । न चैतदिह शाब्दमपि तु वाक्यार्थ-
सामर्थ्याद्गम्यते ।।</p>
<comm><p><q>अत्र स्तनभरेति</q> । स्तनभरस्थितिः प्रत्यक्षगृहीता सा चाधारमन्तरेणानु-
पपद्यमाना मध्यं कल्पयति । सा च कल्पनार्थापत्तिः । <b>अनुपलभ्यमानमिति</b> ।
अन्यथा प्रत्यक्षगृहीतेऽर्थे किमर्थापत्त्या । अत्रैवोदाहरणेऽनेकशो व्याख्यातुं शक्यत
इत्याह---<b>इयमपीति</b> । शक्तिर्मीमांसकनये नित्यातीन्द्रिया, अभावोऽभावेनैव
गृह्यत इति मध्यानुपलम्भोऽभावप्रमाणपूर्वकः । <b>कान्तीति</b> । अद्भ‍ुतप्रभावतिरस्कृतं
हि नयनमासन्नमपि न मध्यग्रहणसमर्थमिति भावः ।।</p></comm>
<p>प्रत्यक्षादिपूर्विका अनेकशः यथा---</p>
<lg><l>'एतदालोक्य लोलाक्षि रूपमप्रतिमं तव ।</l>
<l>कल्पयामः कलातत्त्वगुरुतामादिवेधसः ।। १७२ ।।'</l></lg>
<p>तत्रेदं रूपमप्रतिमं तवेति प्रत्यक्षपूर्वता अभावपूर्वता च व्यक्तमेव
प्रतीयते । तेनेयमनेकशः । अत्रापि येयं रूपस्याप्रतिमतान्यथानुपप-
द्यमाना कलातत्त्वगुरुविनिर्मितत्वमात्मनोऽवस्थापयति सोर्वश्यहल्यादि-
रूपोपमानज्ञानपूर्विका, या तत्कर्तुरर्थापत्तिकल्पिता कालातत्त्वगुरुता सापि
तथाविधशक्तिकल्पनापूर्विकेत्युपमानपूर्विकार्थापात्तिपूर्विका चेयमर्थापत्तिः ।
सापि तत्कर्तुर्वेधसः कलातत्त्वगुरुता तथाभूतशक्त्याधारता वा, साप्य-
नुमानत आगमतो वाज्ञस्य कल्प्यत इत्यनुमानपूर्विका चेयमर्थापत्तिः ।
न चैतच्चतुष्टयमिहापि शाब्दमपि तु वाक्यार्थसामर्थ्याद्गम्यते ।।</p>
<comm><p><q>अप्रतिममिति</q> । प्रतिमाशून्यं रूपं विशिष्टमेव तत्र विशेषणांशेऽभावस्य
व्यापारः, विशेष्यांशे प्रत्यक्षस्य । पूर्ववदिहापि व्याख्यानमाह---<b>अत्रापीति</b> ।
प्रतिमाभावज्ञानं प्रतिमाज्ञानपूर्वकम, प्रतिमा च सादृश्यं, तच्च सहशब्दद्वयदर्शन-
वेद्यामित्यस्ति पूर्वमुपमानम् ।।</p></comm>
