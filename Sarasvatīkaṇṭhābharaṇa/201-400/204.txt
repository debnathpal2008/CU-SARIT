<pb n="204"/>
<p>मदन एव दारु काष्ठं तत उत्थितः । शिखा मञ्जरीच्छटा ज्वाला च । स्वभा-
वताम्रमेव मधुमदेन यव्द्दिगुणमरुणं हूणमुखं तच्छविर्दारुणो भयंकरो मम हृदा
समं दिशोऽरुणद्रुद्धवान् । आम्रवणमेव तापकारितयानलो वह्निः । अत्र यद्यपि
प्रतिपादमपि व्यवायेन मध्ययमकं संभवति, तथापि न तथोल्लेखीति पूर्वापर-
सदृशमेवोदाहृतम् ।।</p>
<p>अन्तयमकं यथा---</p>
<lg><l>'तव प्रिया सच्चरिताप्रमत्त या विभूषणं धार्यमिहांशुमत्तया ।</l>
<l>रतोत्सवामोदविशेषमत्या/?/ न मे फलं किंचन कान्तिमत्तया ।। ११० ।।'</l></lg>
<comm><p><q>सच्चरिताप्रमत्तेति</q> । सोत्प्राप्तं संबोधनद्वयम् । या तव प्रिया रतोत्सवा-
मोदविशेषेण रतिकेलिहर्षप्रकर्षेण मत्ता तयेदमंशुमन्मणिकिरणकरम्बितं विभूषणं
धार्यम् । अर्हे कृत्यः । त्वया कि मिति न धार्यमित्यत आह---न मे भूषणसंपाद्यया
कान्त्या किंचन फलम् । 'कामिनां मण्डनश्रीर्व्रजति हि सफलत्वं वल्लभालोकनेन'
इति न्यायात् ।।</p></comm>
<p>आदिमध्ययमकं यथा---</p>
<lg><l>'घनगिरीन्द्रविलङ‍घनशालिना वनगता वनजद्युतिलोचना ।</l>
<l>जनमता ददृशे जनकात्मजा तरुमृगेण तरुस्थलशायिनी ।। १११ ।।'</l></lg>
<p>अत्रापि सान्तरनिरन्तरप्रसङ‍गे पादभेद एव संकरः । संकीर्णव्य पेतानि तु
प्रतिपादमेव संभवन्तीत्युदाहरति---<b>आदिमध्येति</b> । घना गिरीन्द्रा माल्य-
वन्तमारभ्य सुवेलं यावद्गिरिपरम्परा । वनजं पद्मम् । जनानां मता संमता ।
तरुमृगः शाखामृगो हनूमान् । अत्र घनेत्यादिशब्दभागः पादचतुष्टयेऽपि गिरी-
न्द्रेत्याद्यनावृत्तव्यवहित एवादिमध्ययोरावर्तत इति ।।</p>
<p>आद्यन्तयमकं यथा---</p>
<lg><l>'विहगाः कदम्बसुरभाविह गाः कलयन्त्यनुक्षणमनेकलयम् ।</l>
<l>भ्रमयन्नुपैति मुहुरभ्रमयं पवनश्च धूतनवनीपवनः ।। ११२ ।।'</l></lg>
<p>गाः कूजितानि कदम्बसौरभानीतवर्षर्तुपयोदाः कलयन्ति कलरूपतां नयन्ति ।
कूजितक्रियान्तरालकालो द्रुतमध्यविलम्बितात्मानेको लयः । अभ्रं मेघः । नीपः
