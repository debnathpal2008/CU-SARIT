<pb n="280"/>
<b><lg><l>आहुरर्धभ्रमं नाम श्लोकार्धभ्रमणं यदि ।</l>
<l>तदिदं सर्वतोभद्रं सर्वतो भ्रमणं यदि ।। ११० ।।</l></lg></b>
<p>तयोरर्धभ्रमं यथा---</p>
<lg><l>'ससत्वरतिदे नित्यं सदरामर्षनाशिनि ।</l>
<l>त्वराधिककसन्नादे रमकत्वमकर्षति ।। ३०९ ।।'</l></lg>
<comm><p><q>ससत्वेति</q> । सदराः सभयाः । त्वराधिकानां कसन्नितस्ततः संचरन्नादो
यत्र । अत एव वीरान्प्रति रमकत्वमकर्षति ।।</p></comm>
<p>सर्वतोभद्रं यथा---</p>
<lg><l>'देवाकानिनि कावादे वाहिकास्वस्वकाहि वा ।</l>
<l>काकारेभभरेऽकाका निस्वभव्यव्यभस्वनि ।। ३१० ।।'</l></lg>
<p>'कनी दीप्तौ' । देवानाकनितुं शीलं यस्य । कावाद ईषद्वादो यत्र । कस्य मस्तकस्य
सन्ना संगता आदा ग्रहणं यत्रेति वा । वाहिका पर्यायवहनम् । 'पर्यायार्हणोत्पत्तिषु'
इति ण्वुच् । सैव स्वं वित्तभूता येषामेवंविधा ये स्वका आत्मपक्षीयास्तानाजिहीते इति
विच् । कं मदजलमाकिरति इति काकारस्तादृश इभभरो हास्तिकं यत्र । हेऽकाकाः
सात्त्विका इति संबोधनम् । काकाः सङ‍ग्रामलोलुभा वा । क्वचित्कर्तर्यपि घञू ।
निःस्वा निरात्मानो भव्या आधेयगुणास्तानपि व्ययन्ति स्वबलेनोपबृंहयन्ति ये ते
निस्वभव्यव्यास्तेषां भस्वनि भर्त्सनशीले । 'भस भर्त्सने' इत्यतः क्वनिप् ।।</p>
<p>बन्धचित्रेषु द्विचतुष्कचक्रबन्धो यथा---</p>
<lg><l>'जयदेव नरेन्द्रादे लम्बोदर विनायक ।</l>
<l>जगदेधन चन्द्राभालङ्घिदन्तविभायते ।। ३११ ।।'</l></lg>
<lg><l>इह शिखरसंधिमालां बिभृयादर्धं समाश्रितैर्वर्णैः ।</l>
<l>द्विचतुष्कचक्रबन्धे नेमिविधौ चापरं भ्रमयेत् ।। ३१२ ।।</l></lg>
<comm><p><q>जयद इत्यादि</q> । नता इन्द्रादयो यस्मै स तथा । जगतामेधन वर्धन । चन्द्रा-
भालङ्घिनी चन्द्रकान्तिविजयिनी दन्तप्रभाणामायतिर्यस्य स तथा ।। न्यासमाह---
<b>इहेति</b> । शिखरमालां संधिमालां च पूर्वार्धवर्णैः क्रमेण बिभृयात्पूरयेत् । नेमि-
विधौ चापरमुत्तरार्धं भ्रमयेत् ।।</p></comm>
