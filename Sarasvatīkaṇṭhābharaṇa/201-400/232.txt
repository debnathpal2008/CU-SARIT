<pb n="232"/>
<p>तत्र भेदेऽप्येकत्वबुध्द्या समानस्थानयोर्यथा---</p>
<lg><l>'हरेर्लङ्घितघर्मांशुर्व्योम्नि दीर्घेण रंहसा ।</l>
<l>बलिबन्धनघोरोऽङि्घ्र/?/रंहःसङ‍घं निहन्तु वः ।। १७० ।।'</l></lg>
<p>अत्र हकारस्य तुल्यस्यातुल्यस्थानेन घकारेण सह भेदेऽप्येकत्व-
बुद्धेस्तुल्यश्रुतित्वमिति भेदेऽप्येकत्वबुध्द्या नागरानुप्रासोऽयम् ।।</p>
<comm><p><q>ग्राम्यवैपरीत्येनेति</q> । ग्राम्यविरुद्धस्वभावो हि लोके नागर इत्युच्यते ।
अतिप्रसिद्धेरभावो विरोधस्तेनालंकारसमयोपजीविपञ्चषप्रसिद्धिरनतिप्रसिद्धिरित्युक्तं
भवति । एतदेव पूर्वाचार्यमतेन विशदयति---<b>यथोच्यत इति</b> । एकश्रुतिकतया
भानं हि श्रुतिसाजात्यमभिमतम् । श्रुतिश्च वास्तवी प्रतिपादनमात्रारूढा वेति न
कश्चिद्विशेषः । ततो भेदेऽप्येकत्वबुध्द्यानुप्राससिद्धिः । तत्त्वे एकत्वे । आपाततः
साजात्यानवभासेऽपि सहृदयप्रणिधानेनावभासनं श्रुत्यनुप्रासप्रयोजकमेव । अनु-
प्रासस्य । अनुप्रासवतः संदर्भस्येत्यर्थः । विजातीययोरेकजात्यप्रतिबिम्बनं द्विधा
भवति स्थानसाम्ये तदसाम्ये च । तयोराद्यमुदाहरति---<b>तत्रेति</b> । दीर्घेण रंहसेति,
घोरोऽङ्घ्रिरिति, रंहःसङ‍घमिति, घकारहकाराणां स्थानसाम्येऽपि वैजात्यमस्त्येव ।
तथा पठितौ तुल्यवच्छ्रुतिः प्रतिभातीति सहृदयहृदयसाक्षिकोऽयमर्थः ।।</p></comm>
<p>तथैवासमानस्थानयोर्यथा---</p>
<lg><l>'उच्छलन्मत्स्यपुच्छाग्रदण्डपाताहताम्भसि ।</l>
<l>जगदुद्यानमम्भोधावुन्ममज्ज ममज्ज च ।। १७१ ।।'</l></lg>
<p>अत्रोच्छलन्मत्स्यपुच्छाग्रेत्यत्र त्स्यच्छकारयोरिव त्स्यकारस्यापि तुल्य-
श्रुतित्वमित्यसमानस्थानत्वेन भेदेऽप्येकत्वबुध्द्या नागरानुप्रासोऽयम् ।।</p>
<comm><p><q>अत्र त्स्यच्छकारयोरिति</q> । चछौ तालव्यौ, तसौ दन्त्याविति स्थानभेदः
प्रकाश एव । तथापि पिण्डीभूताभ्यां च स्तम्बीभूतमध्यपतितौ तसौ समानश्रुतिका-
विति पठितौ सौभाग्यमर्पयतः । तेनायमसमानस्थानयोरेकत्वबुध्द्या नागरानुप्रास इति ।।</p></comm>
<p>तत्त्वेऽप्येकनिह्नवेन डकारवकारयकाराणां यथा---</p>
<lg><l>'क्रोडे मा डिम्भमादाय चण्डि पीडय वक्षसा ।</l>
<l>कर्णे ब्रूहि वयस्याया युवा यदयमुच्यते ।। १७२ ।।'</l></lg>
