<pb n="329"/>
पासिता ध्रुवं करोत्येव कमप्यनुग्रहम् ।।' अत्र न विद्यत इत्यत्यन्ताभावमुपन्यस्य
कमपीति प्रतिभासत्ताभिधानेन प्रतिषेधः ।।</p></comm>
<b><lg><l>विदूरकार्यः सहजः कार्यानन्तरजस्तथा ।</l>
<l>युक्तो न युक्त इत्येवमसंख्याश्चित्रहेतवः ।। १६ ।।</l></lg></b>
<b><lg><l>तेऽमी प्रयोगमार्गेषु गौणवृत्तिव्यपाश्रयाः ।</l>
<l>कार्याः काव्येषु वैचित्र्यं तथा ते कर्तुमीशते ।। १७ ।।</l></lg></b>
<p>तेषु विदूरकार्यो यथा---</p>
<lg><l>'अनश्नुवानेन युगोपमानमलब्धमौर्वींकिणलाञ्छनेन ।</l>
<l>अस्पृष्टखड्गत्सरुणापि चासीद्रक्षावती तस्य भुजेन भूमिः ३७'</l></lg>
<p>सोऽयं बाल्य एव नवयौवनकार्यकरणाद्विदूरकार्यो नाम चित्रहेतुः ।।</p>
<comm><p><q>विदूरकार्य इति</q> । कालान्तरभाव्यवस्थासंपाद्यं प्रागवस्थावत एव कार्यमुप-
जायमानं यत्रोच्यते स विदूरकार्यस्तच्च कार्यं शक्तिविशेषाधीनमिति बाल्येऽपि
प्रभावातिशयदर्शनाद्भ‌ुजेनैव रक्षा कृतेति गौणवृत्तिव्यपाश्रयता ।।</p></comm>
<p>सहजो यथा---</p>
<lg><l>'सममेव समाक्रान्तं द्वयं द्विरदगामिना ।</l>
<l>तेन सिंहासनं पित्र्यमखिलं चारिमण्डलम् ।। ३८ ।।'</l></lg>
<p>अत्र राज्याभिषेकरिपुमण्डलाक्रमणयोर्हेतुहेतुमद्भावेन सत्यपि पौर्वा-
पर्ये क्षिप्रकारित्वात्तुल्यमेव कार्यकारणभावो विवक्षितस्तेन सहजो
नामायं चित्रहेतुः ।।</p>
<p>सहजः कार्ये सहोत्पत्तिकतया निबद्धः । कारणशक्तिप्रकर्षात्समकालमिव कार्यं
प्रतिभासते, तेन हेतुशक्तिप्रकर्षाभिव्यक्तिरत्र मूलम् । 'यदग्रे ददति यथा वा
कर्तुमीशते' इति । एवमनन्तरजेऽपि किं कारणं पूर्वमुत कार्यमस्ति स एव व्यङ‍ग्यः ।
युक्तेऽपि कारणगुणानुविधायि कार्यमसदेवारोप्यते न प्रमुक्तेति तदेव विपरीत-
मिति गौणवृत्त्याश्रयता ।।</p>
