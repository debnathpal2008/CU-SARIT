<pb n="365"/>
<p>अत्र श्यामायामात्मद्युतावसितसिचयप्रान्तबुद्धिरतत्त्वे तत्त्वरूपा प्रि-
याहसितेन च कारणेन यद्बाधिता सैषातत्त्वे तत्त्वरूपा कारणबाधिता
भ्रान्तिः ।।</p>
<comm><p><q>अत्र श्यामायामिति</q> । नात्र पूर्वोदाहरणवच्छब्देन कयाचिदपि वृत्त्यार्था-
भावो विषयीकृतः किंतु प्रकारान्तरेणोन्नीयते । तथाहि नायकेनांशुकापहरणलीला-
यितेऽपि यदिदं राधायाः सिचयावरोधाङ‍गचलनभ्रूक्षेपादि मुग्धाङ‍गनोचितविभ्रम-
विरोधि हसितं तत्कारणं बाधस्येति ।।</p></comm>
<b><lg><l>अतत्त्वरूपा तत्त्वे या सापि त्रैविध्यसिद्धये ।</l>
<l>हानोपादानयोर्हेतुरूपेक्षायाश्च जायते ।। ३७ ।।</l></lg></b>
<p>तत्र तत्त्वेऽतत्त्वरूपा हानहेतुर्यथा---</p>
<lg><l>'सो मुद्धमिओ मिअतह्णिआहिं तह दूमि तुह आसाहिम् ।</l>
<l>जह संभावमई णवि णईण परंमुहो जाओ ।। १११ ।।'</l></lg>
<lg><l>[स मुग्धमृगो मृगतृष्णिकाभिस्तथा दूनस्त्वदाशाभिः ।</l>
<l>यथा सद्भावमयीष्वपि नदीषु पराङ‍मुखो जातः ।।]</l></lg>
<p>अत्र पारमार्थिकीष्वपि नदीषु मृगतृष्णाप्रतारितः सन्यन्न मृगः पयः
पातुं प्रतिपद्यते प्रत्युत त्यजति तेनेयं तत्त्वेऽप्यतत्त्वरूपा हानहेतुर्भ्रान्तिः ।।</p>
<p>हानं द्विविधम् । प्रवृत्त्यभावो विपरीतश्च प्रयत्नः । द्विधाप्यत्राभिमतमिति व्या-
ख्यानेन स्फुटयति---<b>न प्रतिपद्यते प्रत्युत त्यजतीति</b> ।।</p>
<p>तत्त्वेऽतत्त्वरूपोपादानहेतुर्यथा---</p>
<lg><l>'समर्थये यत्प्रथमं प्रियां प्रति क्षणेन तन्मे परिवर्ततेऽन्यथा ।</l>
<l>अतो विनिद्रे सहसा विलोचने करोमि न स्पर्शविभाविताप्रियः ।।'</l></lg>
<p>अत्राङ‍गीकृतलतारूपोर्वशीपरिष्वङ‍गसुखनिमीलिताक्षस्य पुरूरवसः
शापान्ताविर्भूतसत्यरूपायामपि तस्यां येयं पूवानुभूतेवंविधानेकविधवि-
प्रलम्भसंभावनया नयनयोरनुन्मीलनबुद्धिः सेयं तत्त्वेऽप्यतत्त्वरूपोपा-
दानहेतुर्भ्रान्तिः ।।</p>
