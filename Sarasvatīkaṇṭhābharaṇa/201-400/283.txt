<pb n="283"/>
<p>मुरजबन्धो यथा---</p>
<lg><l>'सा सेना गमनारम्भे रसेनासीदनारता ।</l>
<l>तारनादजना मत्तधीरनागमनामया ।। ३२० ।।'</l></lg>
<b><lg><l>अत्र पादचतुष्केऽपि क्रमशः परिलेखिते ।</l>
<l>श्लोकपादक्रमेण स्याद्रेखासु सुरजत्रयी ।। ११२ ।।</l></lg></b>
<p>अनारता अविच्छिन्नप्रहरणव्यापारा आसीत् । मत्तधीरनागमिति क्रियाविशेष-
णम् । रसेन वीरेण । महाप्राणशब्दजना ।। अत्र न्यासमाह---<b>अत्र पादेति</b> ।
अत्र पुटचतुष्ककल्पनया मुरजत्रयोन्मेषः ।।</p>
<p>एकाक्षरमुरजबन्धो यथा---</p>
<lg><l>'सुरानन त्वां न न हाननष्टये पुनः स्तुवेऽनर्घघनप्लवाननम् ।</l>
<l>मनस्यनूनव्यसनप्रधूननं सकाननस्थाननदीननर्दनम् ।। ३२१ ।।'</l></lg>
<b><lg><l>श्लोकस्यैतस्य पादेषु लिखितेषु चतुर्ष्वपि ।</l>
<l>त्रिमृदङ‍गकरीह स्याच्चतुरेकाक्षरावली ।। ११३ ।।</l></lg></b>
<p>सुराणां देवानामाननं मुखं तद्भ‍ूत वह्ने । हाननष्टये हानिनाशाय त्वां न न स्तुवे,
किंतु स्तौम्येव । पुनरिति देवतान्तरव्यावृत्तौ स्तुत्यावृत्तौ वा । अनर्घ्ये घनौघप्राणने
यस्मात् । 'अन प्राणने' इति धात्वनुसारात् । प्रणतानां मनसि यदनूनमनादिभव-
परम्परानुपाति व्यसनं तस्य प्रधूननं प्रतिक्षेपकम् । सकाननेषु वनगहनेषु स्थानेषु
नदीनस्य पयोराशेरिव नर्दनं कोलाहलो यस्येति ।। न्यासमाह---<b>श्लोकस्यैतस्येति</b> ।
प्रथमपादस्थादक्षरादारभ्य चतुर्थपादस्थमक्षरं यावदेकजातीयाक्षरचतुष्कावलीं
गृहीत्वा परावृत्य तज्जातीयानामेव चतुष्टयी गृह्यते । तेनैकमुरजोन्मुद्रणमपरत्रा-
प्यनेनैव प्रकारेणात्रोदाहरणे एकाक्षरमुरजत्रयी भवतीति न्यासार्थः ।।</p>
<p>मुरजप्रस्तारो यथा---</p>
<lg><l>'तालसारप्रभा राका तारकापतिदंशिता ।</l>
<l>मारधाम रमाधीता वलयामास सागरम् ।। ३२२ ।।'</l></lg>
<b><lg><l>क्रमेणैवास्य पादेषु प्रसृतेषु चतुर्ष्वपि ।</l>
<l>तुर्यान्मुरजमार्गेण श्लोकोऽयमुपजायते ।। ११४ ।।</l></lg></b>
