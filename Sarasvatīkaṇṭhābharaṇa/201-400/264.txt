<pb n="264"/>
<p>अत्र पादापेक्षया व्यवहितत्वमर्घापेक्षया पुनरव्यवहितत्वं भवति ।।</p>
<p>एवं श्लोकार्धाभ्यासो व्यवहिताव्यवहितभेद एव भवतीत्याह---<b>योऽपीति</b> ।।</p>
<p>द्विभागाभ्यासस्तु व्यवहित एव स्वदते । यथा---</p>
<lg><l>'श्रद्धायत्नौ यदि स्यातां मेधया किं प्रयोजनम् ।</l>
<l>तावुभौ यदि न स्यातां मेधया किं प्रयोजनम् ।। २५५ ।।'</l></lg>
<comm><p><q>श्रद्धायत्नाविति</q> । अत्र यदि स्यातामिति पादभागेन सह पदावृत्तिस्त्रिभागा-
वृत्तिर्भवति ।।</p></comm>
<p>पदाभ्यासः पुनरव्यवहितो व्यवहितश्च दृश्यते । तयोरव्यवहितो यथा---</p>
<lg><l>'सन्तः श्रृणुध्वं हृदये निधद्ध्क्व/?/मुत्क्षिप्य बाहुं परिरारटीमि ।</l>
<l>न सुभ्रुवां तुल्यमिहास्ति रम्यं न सुभ्रुवां तुल्यमिहास्ति रम्यम् २५६'</l></lg>
<p>व्यवहितो यथा---</p>
<lg><l>'मुखेन लक्ष्मीर्जयति फुल्लपङ‍कजचारुणा ।</l>
<l>दक्षिणेन करेणापि फुल्लपङ‍कजचारुणा ।। २५७ ।।'</l></lg>
<comm><p><q>मुखेनेति</q> । फुल्लपङ‍कजमिव चारु फुल्लेन पङ‍कजेन चारुरिति यद्यपि वृत्त्यर्थौ
भिद्येते, तथापि पदानामभिन्नार्थत्वादुदाहरणता ।।</p></comm>
<p>इवाद्यावृत्तयोऽपि चात्रैव द्रष्टव्याः । यथा---</p>
<lg><l>'लीनेव प्रतिबिम्बितेव लिखितेवोत्कीर्णरूपेव च
प्रत्युप्तेव च वज्रलेपघटितेवान्तर्निखातेव च ।</l>
<l>सा नश्चेतसि कीलितेव विशिखैश्चेतोभुवः पञ्जभि-
श्चिन्तासंततितन्तुजालनिबिडस्यूतेव लग्ना प्रिया ।। २५८ ।।'</l></lg>
<p>अर्थाभेद इति नार्थशब्दोऽभिधेयवचनः किंतु शब्दप्रतिपाद्यमात्रवचन इत्या-
शयवानाह---<b>इवादीति</b> ।।</p>
<b><lg><l>यमकानां हि यावन्त्यो वर्ण्यन्ते भेदभक्तयः ।</l>
<l>अनुप्रासस्य लाटानां भिदास्तावन्त्य एव हि ।। १०५ ।।</l></lg></b>
