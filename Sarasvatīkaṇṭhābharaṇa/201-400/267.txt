<pb n="267"/>
<p>ननु नानानना विविधाकारवदना गणा ऊनेन हीनेन नुन्नो जितो ना न न
पुरुषः । तथा नुन्न इनः प्रभुर्यस्य सोऽप्यात्मनि जीवति नाना पुरुषोऽपुरुष एव ।
यतो ननुन्नेनोऽजितप्रभुर्नुन्नोऽप्यनुन्न एव । तथा नुन्ननुन्नः जित इव क्लीबतया
पराभूत इति । 'प्रकारे गुणवचनस्य' इति द्विरुक्तिः । तमपि यो नुदति स नानेना न
निष्पापः बन्धच्छायार्पकान्यवर्णगुरुत्वोन्मेषमात्रप्रयोजकस्तकारो न वृत्तिशरीरान्त-
र्गत इति द्विव्यञ्जनता नाशङ‍कनीया ।।</p>
<p>क्रमस्थसर्वव्यञ्जनं यथा---</p>
<lg><l>'कः खगौघाङचिच्छौजा झाञ्ज्ञोऽटौठीडडण्ढणः ।</l>
<l>तथोदधीन्पफर्बाभीर्मयोऽरिल्वाशिषां सहः ।। २६३ ।।'</l></lg>
<comm><p><q>क्रमस्थेति</q> । वर्णसमाम्राये येन क्रमेण कादयो मावसानाः पठितास्तेन क्रमेण
व्यञ्जननिवेशः । कः खगौघस्तत्तत्प्रसिद्धावदानपक्षिसमूहस्तमञ्चतीति क्विनि संयो-
गान्तलोपे कृते च खगौघाङिति रूपम् । चितं संविदं छ्यति छिनत्तीति चिच्छं य-
दोजस्तन्नास्ति यस्यासावचिच्छौजाः । 'झमु अदने' अस्मात् क्विप् । 'अनुनासिकस्य
क्विझलोः ६।४।१६' इत्युपधादीर्घः । 'मो नो धातोः ८।२।६४' इति नकार इति झान्
परबलभक्षको ज्ञः पण्डितः । 'स्तो श्चुना श्रुः ८।४।४०' इति नकारस्य ञकाराः ।
अटाः सङ‍ग्रामाङ‍गणपर्यटनशीलाः सुभटास्तानोठते बाधत इति क्विप् । 'उठ गतौ' इति
धातो रूपम् । तेषामीडीश्वरः । अडण्ढणोऽचपलः । डण्ढण इत्यव्युत्पन्नं चपलवाचि
प्रातिपदिकम् । तथा अभीर्भयरहितः एवंविधः को नामायमुदधीन् पफर्ब पूरया-
मासेति प्रश्नः । उत्तरम्---अरीन् लुनन्ति या आशिषस्तासां सहः क्षमो मयो
दैत्यराज इति ।।</p></comm>
<p>छन्दोक्षरव्यञ्जनं यथा---</p>
<lg><l>'सरत्सुरारातिभयाय जाग्रतो जलत्यलं स्तोतृजनस्य जायताम् ।</l>
<l>स्मितं स्मरारेर्गिरिजास्यनीरजे समेतनेत्रत्रितयस्य भूतये ।। २६४ ।।'</l></lg>
<comm><p><q>छन्दोक्षरेति</q> । 'म्यरस्तजभ्नगा लान्ताश्छन्दोविचितिवेदिभिः । दशैव वर्णा
निर्णीताश्छन्दोरूपप्रसिद्धये ।।' तन्मात्रव्यञ्जननिबद्धछन्दोक्षरव्यञ्जनम् । सुबोध-
मुदाहरणम् ।।</p></comm>
