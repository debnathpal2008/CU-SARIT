<pb n="255"/>
<p>सेयं द्रव्यवीप्सा नाम द्विरुक्तिः । एवं गुणजातिक्रियावीप्साया-
मपि द्रष्टव्यम् ।।</p>
<comm><p><q>वीप्सेति</q> । नानार्थानां युगपदेकैकेन पदेन केनचिद्वक्तुर्व्याप्तिविवक्षा वीप्सा ।
स प्रयोक्तृधर्मो द्विरुक्त्या व्यज्यते । अत एव या काचिदर्थसामर्थ्याकृष्टा द्विरुक्तिः
सा सप्तवर्णादिवन्नामद्विरुक्तिसमाख्यया प्रतिपाद्यते । <b>शैले शैल इति</b> । अत्र
किंचिदेकमसाधारणगुणाश्रयं विवक्षन् तदितरस्य तज्जातीयस्य गुणसंस्पर्शमसह-
मानोऽप्रस्तुतमेव शैलादिकं प्रस्तुतवान् । रोहणादिव्यतिरिक्तासु व्यक्तिषु माणि-
क्याद्यभावगुणव्याप्तिर्युगपदेव विवक्षिता । शब्दादुपसर्जनतया प्रतीयमानः सिद्ध-
स्वभावः पदार्थो गुण इत्युच्यते । एवं क्रिययापि व्याप्तिरवसेया । <b>सेयं द्रव्यवी-
प्सेति</b> । शैलादीनां द्रव्याणामेकेन गुणादिना व्याप्तुमिच्छेत्यर्थः ।।</p></comm>
<p>'प्रकारे गुणवचनस्य ८।१।१२' इत्यादिरपि वीप्साप्रकार एव ।</p>
<p>यथा---</p>
<lg><l>मानिनीजनविलोचनपातानुष्मबाष्पकलुषान्प्रतिगृह्णन् ।</l>
<l>मन्दमन्दमुदितः प्रययौ खं भीतभीत इव शीतमयूख ।। २३१ ।।'</l></lg>
<comm><p><q>प्रकारे गुणवचनस्येति</q> । प्रकारः सादृश्यं तत्पूर्णगुणेन न्यूनगुणस्य साधा-
रणगुणान्वये भवति । एवं चास्ति समानशब्दाभिधेयत्वं च व्याप्तिः । इयांस्तु
विशेषो यदेकत्र सिद्धस्यान्यत्र प्रतिबिम्बनं सादृश्यं, शुद्धवीप्सायां तु युगपदेकस्य
नानापदार्थसंबन्ध इति । सोऽयं वीप्साप्रकारशब्दार्थः । अत एव 'प्रकारे गुणवच-
नस्य ८।१।१२' इति पृथक्सूत्रितम् । इह तु वीप्सापदेनैवायमर्थ उपग्राह्य इत्याभि-
प्रायः । मन्दं मन्दमिवोदित इति क्रियाविशेषणमुपमितम् । एवं भीत भीत इति
कर्तृविशेषणमपि । सादृश्यलक्षणगुणोत्प्रेक्षायामिवशब्दः ।।</p></comm>
<p>आभीक्ष्ण्येन यथा---</p>
<lg><l>'श्लेषं श्लेषं मृगदृशा दत्तमाननपङ‍कजम् ।</l>
<l>मया मुकुलिताक्षेण पायं पायमरम्यत ।। २३२ ।।'</l></lg>
<p>सोऽयमाभीक्ष्ण्ये णमुल् । स चानुप्रयुज्यत इति पुनरुक्तिः ।।</p>
<comm><p><q>आभीक्ष्ण्येनेति ।</q> 'नित्यवीप्सयोः८।१।४' इत्यनेन नित्यत्वमाभीक्ष्ण्यमुक्तम् ।
यां किल क्रियां कर्ता प्राधान्येनानुपरत्या च कर्तुमिच्छति तद्रूपमाभीक्ष्ण्यम् । अत
एव तिङव्ययकृतां च द्विरुक्तिरियमसाधारणी । उभयत्रैव क्रियाप्राधान्यप्रतीतेः ।
