<pb n="229"/>
<b><lg><l>श्रुतिभिर्वृत्तिभिर्वर्णैः पदैर्नामद्विरुक्तिभिः ।</l>
<l>लाटानामुक्तिभिश्चायं षट्प्रकारः प्रकाशते ।। ७१ ।।</l></lg></b>
<p>एवं स्थिते सामान्यलक्षणविभागमाह---<b>श्रुतिभिरिति</b> । आवृत्तिर्द्विधा---
वर्णमात्रावलम्बिनी, समुदायगोचरा च । आद्यापि द्विधा---सामान्यतः रूपतश्च ।
सामान्यमपि द्विधा---स्थानतः, व्यापारतश्च । तत्र स्थानं कण्ठादिलक्षणं सैव
श्रुतिः । श्रूयते हि तयाभिव्यक्तो वर्णव्यापारोऽभिव्यञ्जनरूपः, स एव रसविषये
वर्तनं वृत्तिरुच्यते । श्रुतिभिरित्यादौ इत्थंभूतलक्षणे तृतीया ।।</p>
<b><lg><l>प्रायेण श्रुत्यनुप्रासस्तेष्वनुप्रासनायकः ।</l>
<l>सनाथैव हि वैदर्भी भाति तेन विचित्रिता ।। ७२ ।।</l></lg></b>
<comm><p><q>प्रायेणेति</q> । श्रुत्यनुप्रासो हि श्लेषघटकः । श्लेषश्च गुणान्तरसमकक्षतयावतिष्ठमानो
वैदर्भी प्रयोजयति । अनुप्रासान्तरं तु प्रौढिं वा माधुर्यं वा प्रकर्षयतीति न तथानु-
कूल्यम् । कविशक्तिवशात्तु क्वचित्तदपि प्रयोजयतीति प्रायपदेन सूचितम् । स्थिति/?/-
प्रयोजको लोके नाथ इत्युच्यते, तेषु नायक इत्येव वक्तव्ये पुनरनुप्रासपदमनुप्रासा-
न्तरसाधारण्येनैव शब्दालंकारत्वं दर्शयितुमिति समाधेयम् । विचित्रिता आलेख्य-
मिव लेखया चमत्कारकारित्वमानीता ।।</p></comm>
<b><lg><l>निवेशयति वाग्देवी प्रतिभानवतः कवेः ।</l>
<l>पुण्यैरमुमनुप्रासं ससमाधिनि चेतसि ।। ७३ ।।</l></lg></b>
<p>कथं पुनरस्यानुप्रासस्य पृथक्प्रयत्नानुसंधेयस्यापि रसप्रकाशसामग्र्यामन्तर्भाव
इत्यत आह---<b>निवेशयतीति</b> । अक्लिष्टपदवाक्यार्थस्फुरणं प्रतिभानम् । तदेव
कथमित्यत आह---<b>ससमाधिनीति</b> । <b>पुण्यैरिति</b> । तेन रसवत्त्वव्यवस्थितस्य
कवेरहंपूर्विकाकृष्टोऽनुप्रासो न पृथक्प्रयत्ननिर्वर्त्य इति तात्पर्यम् । ग्राम्यादिभेदोऽग्रे
विवरिष्यते ।।</p>
<p>स त्रिधा---ग्राम्यः, नागरः, उपनागरश्च । तेषु ग्राम्यश्चतुर्धा---
मसृणः, वर्णमसृणः, वर्णोत्कटः, वर्णानुत्कटश्च ।</p>
<p>तेषां मसृणो यथा---</p>
<lg><l>'एष राजा दयालक्ष्मीं प्राप्तवान्ब्राह्मणप्रियः ।</l>
<l>तदा प्रभृति धर्मस्य लोकेऽस्मिन्नुत्सवोऽभवत् ।। १६६ ।।'</l></lg>
