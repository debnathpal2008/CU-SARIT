<pb n="320"/>
<p>अत्रैकमेव मधुमथनमुद्दिश्‍यानेकस्तुङ‍गत्वादेः प्रवृद्धत्वादिः प्रसिद्धो
हेतुर्व्यावर्त्यते । स्वाभाविकत्वं च तं प्रत्येषां विभाव्यते । सेयं चित्रा
नाम स्वाभाविकत्वविभावनायां विभावना ।।</p>
<p>तथैव गीर्भङ‍ग्या विचित्रा यथा---</p>
<lg><l>'वक्रं निसर्गसुरभि वपुरव्याजसुन्दरम् ।</l>
<l>अकारणरिपुस्तस्या निर्निमित्तं सुहृच्च मे ।। १७ ।।'</l></lg>
<p>अत्रोत्तरयोर्विरहसमागमादिकारणान्तरविभावनयोः स्वाभाविकीभ्यां
प्राग्विभावनाभ्यां यथासंख्यं विशेष उक्तं । सेयं विभावनयैव विभा-
वनायां विशेषोक्तेस्तयैव गीर्भङ‍ग्या विचित्रा नाम विभावना भवति ।।</p>
<comm><p><q>वक्रं निसर्गसुरभीति</q> । तस्या यथोक्ते वक्रवपुषी ममाकारणरिपुर्निर्निमित्तं
सुहृच्चेत्यन्वयो विवक्षितप्रतीतिलाभाच्च नार्थान्तरैकवाचकत्वलक्षणो दोषः । <b>यथा-
संख्यमिति</b> । तयोरप्येकैकं प्रति संपादनलक्षणविशेषार्पणक्षमत्वात् ।।</p></comm>
<p>सैवान्यया गीर्भङ‍ग्या यथा---</p>
<lg><l>'वनेचराणां वनितासखानां दरीगृहोत्सङ‍गनिषक्तभासः ।</l>
<l>भवन्ति यत्रौषधयो रजन्यामतैलपूराः सुरतप्रदीपाः ।। १८ ।।'</l></lg>
<p>अत्रातैलपूराः सुरतप्रदीपा इति स्वाभाविकत्वविभावनायां शेषपदा-
र्थैरविभावनारूपैर्विशेष उक्तः । सेयमन्यया गीर्भङ‍ग्या विचित्रा नाम
विभावना भवति ।।</p>
<comm><p><q>शेषपदार्थैरिति</q> । वनितासखत्वादिभिः सुरताद्युपपादकैः ।।</p></comm>
<b><lg><l>क्रियायाः कारणं हेतुः कारतो ज्ञापकश्च सः ।</l>
<l>अभावश्चित्रहेतुश्च चतुर्विध इहेष्यते ।। १२ ।।</l></lg></b>
<p>हेतुप्रतिषेधो विभावनायामुक्तः, अथ हेतुरेव क इत्यपेक्षायां हेतुलक्षणमाह---
<b>क्रियायाः कारणं हेतुरिति</b> । उपपत्तौ क्रियायामेव सर्वस्य निमित्तभावो
निरूप्यत इत्यभिसंधाय क्रियाया इत्युक्तमिति कश्चित् । तदसत् । द्रव्यगुणक्रिया-
