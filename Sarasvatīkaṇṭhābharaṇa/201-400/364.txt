<pb n="364"/>
<p>अत्र सुरवधूस्तनमण्डले करिकुम्भत्वेन गृहीतेऽतत्त्वरूपे यन्मिथ्यैव
तत्त्वारोपणं न चानन्तरं वाधकोपन्यासः कृतस्तेनेयमबाधिता अतत्त्वे
तत्त्वरूपा भ्रान्तिः ।।</p>
<comm><p><q>मोहविरम इति</q> । परिट्ठविआ सपल्लवं व्यवस्थापिता । तत्रैव परिपूर्वस्य
तिष्टतेः प्रसिद्धत्वात् । सरोषमिति समवायिविशेषणम् । न च तदन्तरेण क्रिया-
सद्भावः । तेन मोहेऽपि न प्रक्रान्तरसानुभावस्वरूपतामहासीदिति व्यज्यते । इत्थं
च दृढानुबन्धोऽसौ रसो यद्बलवत्तरविरोधिसंपर्केऽपि न कार्कश्यमगादिति स्थूल-
मण्डलसुरवधूपदैः प्रकाश्यते संभावनया न तु पूर्वोत्पन्नज्ञानेन । करिकुम्भानां
दृढतरवासनत्वात् । अबाधितेत्यत्र यथार्थोऽभिमतस्तथा दर्शयति---<b>बाधकोप-
न्यास इति</b> ।।</p></comm>
<p>अतत्त्वे तत्त्वरूपा बाधिता यथा---</p>
<lg><l>'हसिअं सहत्थतालं सुक्खवडं उवगएहि पहिएहि ।</l>
<l>पत्तप्फलसारिच्छे उड्डीणे पूसवंदम्मि ।। १०९ ।।'</l></lg>
<lg><l>[हसितं सहस्ततालं शुष्कवटमुपगतैः पथिकैः ।</l>
<l>पत्र/?/फलसदृशे उड्डीने शुकवृन्देऽस्मिन् ।।]</l></lg>
<p>अत्र पत्र/?/फलितोऽयं न्यग्रोध इत्यतत्त्वरूपे तत्त्वबुद्धावुत्पन्नायां य
उत्तरकालमपत्र/?/तानिष्फलताप्रत्ययस्तेनेयमतत्त्वे तत्त्वरूपाख्या बाधिता
भ्रान्तिः ।।</p>
<comm><p><q>हसिअमिति</q> । पूसः शुकः । वन्दं वृन्दम् । शुकचञ्च‌ुपुच्छानां पक्वन्यग्रोध-
फलनवपलाशसादृश्यम् । यद्यपि नात्र बाधोऽभिहितस्तथापि उड्डीण इत्यनेनार्थाभाव-
विषया प्रतीतिः क्रियते । कथमन्यथा हसितहस्ततालरूपकार्यस्योपन्यासः स्यात् ।।</p></comm>
<p>अतत्त्वे तत्त्वरूपा कारणबाधिता यथा---</p>
<lg><l>'कनककलशस्वच्छे राधापयोधरमण्डले
नवजलधरश्यामामात्मद्युतिं प्रतिबिम्बिताम् ।</l>
<l>असितसिचयप्रान्तभ्रान्त्या मुहुर्मुहुरुत्क्षिप-
ञ्जयति जनितव्रीडाहासः प्रियाहसितो हरिः ।। ११० ।।'</l></lg>
