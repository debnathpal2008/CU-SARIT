<pb n="319"/>
<p>स्वाभाविकत्वविभावनायां शुद्धा यथा---</p>
<lg><l>'अनञ्जितासिता दृष्टिर्भ्रूरनावर्जिता नता ।</l>
<l>अरञ्जितारुणश्चायमधरस्तव सुन्दरि ।। १४ ।।'</l></lg>
<p>अत्रैकैकं दृष्ट्यादिकमुद्दिश्‍यासितत्वादेरनञ्जितत्वादिरेकैको हेतुर्व्या-
वर्त्यते । स्वाभाविकत्वं चासितत्वादि दृष्ट्यादेर्विभाव्यते । सेयं शुद्धा
नाम स्वाभाविकविभावनायां विभावना ।।</p>
<p>कारणान्तरविभावनायां चित्रा यथा---</p>
<lg><l>'असंभृतं मण्डनमङ‍ग्यष्टेरनासवाख्यं करणं मदस्य ।</l>
<l>कामस्य पुष्पव्यतिरिक्तमस्त्रं बाल्यात्परं साथ वयः प्रपेदे १५'</l></lg>
<p>अत्रैकमेव वयोलक्षणं पदार्थमुद्दिश्‍याप्यनेको मण्डनादेः प्रसिद्धो
हेतुः संभृतत्वादिर्व्यावर्त्यते । कारणान्तरं च स्तनोद्भेदधातूपचयलाव-
ण्यलक्ष्मीलाभादिर्विभाव्यते । सेयं चित्रा नाम कारणान्तरविभावना ।।</p>
<comm><p><q>असंभृतमिति</q> । ननु मण्डनस्य संभरणपूर्वकतया प्रसिद्धेरस्तु विभावना ।
'अनासवाख्यं करणं मदस्य कामस्य पुष्पव्यतिरिक्तमस्त्रम्' इत्यत्र तु कथम् । तथाहि ।
करणमिति करणे वा ल्युट्र । आद्ये मदस्य करणमासवो वयस्तु ततो भिन्नमिति
कदाचिव्द्यतिरेकः स्यान्नतु विभावना । द्वितीयेऽपि वयो मदस्य क्रिया आसवनाम्नी
न भवतीति न संगतम् । एवं पुष्पव्यतिरिक्तमस्त्रमित्यत्रापि विकल्प्य यथायथं दूषणं
वाच्यम् । तत्कथमेतत् । उच्यते । करणं क्रिया आसवमाख्यातीत्यासवाख्यम् ।
स्त्र्याख्यवत्प्रत्ययविधिः । न तथाभूतमनासवाख्यम् । हेतुतया न क्वचिदासवबोध-
क्षमम् । तथा हेतुप्रतिषेध एव भङ‍ग्या दर्शितो भवति । अस्त्रमपि क्रियारूपं तत्पुष्प-
व्यतिरिक्तं पुष्पच्युतं विना पुष्पेभ्य इति पूर्ववदुन्नेयम् । स्तनोद्भेदेत्यादौ नार्थसंदेहः ।।</p></comm>
<p>सैव स्वाभाविकत्वविभावनायां यथा---</p>
<lg><l>'णमह अवट्ठिअतुङ‌‍गं अविसारिअ विस्यअअणोणअअं गहिरम् ।</l>
<l>अप्पलहुअपरिसण्हं अण्णाअपरमत्थपाअंड महुमहणम् ।। १६ ।।'</l></lg>
<lg><l>[नमत अवस्थिततुङ‍गमविसारिताविस्तृतमनवनतगभीरम् ।</l>
<l>अप्रलघुमपरिश्लक्ष्णमज्ञातपरमार्थपारदं मधुमथनम् ।।]</l></lg>
