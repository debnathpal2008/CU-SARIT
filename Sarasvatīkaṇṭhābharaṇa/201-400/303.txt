<pb n="303"/>
<b><lg><l>अन्तःप्रश्नबहिःप्रश्नबहिरन्तःसमाह्वयैः ।</l>
<l>जातिपृष्टोत्तराभिख्यैः प्रश्नैस्तदपि षड‍विधम् ।। १३७ ।।</l></lg></b>
<p>तेष्वन्तःप्रश्नं यथा---</p>
<lg><l>'काहमस्मि गुहा वक्ति प्रश्नेऽमुष्मिन्किमुत्तरम् ।</l>
<l>कथमुक्तं न जानासि कदर्थयसि यत्सखे ।। ३७२ ।।'</l></lg>
<p>अत्र 'कदर्थयसि' इति पदं कथमुक्तं रेफयकारयुक्तं दर्थयसीति,
अतो वाक्यान्तरे प्रश्नोत्तरस्योक्तत्वादन्तःप्रश्नमिदम् ।।</p>
<p>बहिःप्रश्नं यथा---</p>
<lg><l>'भद्र माणवकाख्याहि कीदृशः खलु ते पिता ।</l>
<l>वेलान्दोलितकल्लोलः कीदृशश्च महोदधिः ।। ३७३ ।।'</l></lg>
<p>अत्र 'मज्जन्मकरः' इत्यस्योत्तरस्य प्रश्नाद्बहिरुक्तत्वाद्बहिःप्रश्नमिदम् ।।</p>
<p>बहिरन्तःप्रश्नं यथा---</p>
<lg><l>'सुभद्रां क उपायंस्त प्रश्नेऽमुष्मिन्य उत्तरः ।</l>
<l>स कीदृक्कपिमाचष्टे व्योम्नि पूर्णस्थितिः कुतः ।। ३७४ ।।'</l></lg>
<p>अत्र 'वायुतः' इत्युत्तरेण प्रश्नाद्बहिरुक्तेन वायुतो नरो वानरो भ-
वति, सुभद्रोपयन्ताप्युच्यते । तेनैतद्बहिरन्तःप्रश्नं भवति ।।</p>
<p>जातिप्रश्नं यथा---</p>
<lg><l>'कीदृशा भूमिभागेन राजा स्नातोऽनुमीयते ।</l>
<l>प्राङ‍गणं कुरुतेत्युक्ताः किमाहुस्तदनिच्छवः ।। ३७५ ।।</l></lg>
<p>'हैमवार करञ्जिना' 'नाजिरं करवामहै' इत्युत्तराभ्यां गतप्रत्याग-
ताभ्यां प्रश्नोत्तरजातिरभिधीयते । तेन जातिप्रश्नमिदम् ।।</p>
<p>पृष्टप्रश्नं यथा---</p>
<lg><l>'को सो जोअणवाओ को दण्डाणं दुवे सहस्साइं ।</l>
<l>का काली का मधुरा किं शुकपृथुकाननच्छायम् ।। ३७६ ।।'</l></lg>
