<pb n="386"/>
<p>निषेधरूपं यथा---</p>
<lg><l>'निवार्यतामालि किमप्ययं बटुः पुनर्विवक्षुः स्फुरितोत्तराधरः ।</l>
<l>न केवलं यो महतोऽपभाषते शृणोति तस्मादपि यः स पापभाक् १५९'</l></lg>
<p>अत्रोत्तरार्धोक्तनिषेधानुवादवर्धितव्युत्पत्तेर्वयस्याया योऽयमपवदमा-
नबटुनिवारणोपदेशस्तस्य महान्तो नापभाषितव्या इति वाक्यार्थे तात्प-
र्यादयं निषेधरूप आगमः । तदेतदुभयमप्यवश्यानुष्ठेयत्वादुत्तमम् ।।</p>
<p>ननु 'न केवलं यो महतोऽपभाषते' इत्यादि वर्तमानापदेशात्कथं विधित्वमत
आह---<b>अत्रोत्तरार्धेति</b> । अपभाषणस्य निन्दार्थवादेन निषेधविधिः कल्प्यते,
तेन महान्तो नापभाषितव्या इति वचनव्यक्तिरुन्नीयत इति ।।</p>
<p>मध्यमं द्विधा । निर्दिष्टवक्तृकमनिर्दिष्टवक्तृकं च । तयोराद्यं यथा---</p>
<lg><l>'कल्याणी बत गाथेयं लौकिकी प्रतिभाति मा ।</l>
<l>एति जीवन्तमानन्दो नरं वर्षशतादपि ।। १६० ।।'</l></lg>
<p>अत्र जीवन्नरः पश्यति भद्रमित्ययमेवार्थो निर्दिष्टवक्तृकस्तदेतत्स-
र्वावाक्यानां विधिनिषेधयोः पर्यवसानात् प्राणेषणायां यतितव्यमिति
विधिरूपमाप्तवचनम् ।।</p>
<comm><p><q>अत्र जीवन्नर इति</q> । एषा चिरंतनी लोकगाथा । तन्मूलत्वं 'एति जीव-
न्तम्-' इत्यादेरागमस्य । अत्रापि प्राग्वदेव स्तुत्यर्थवादेन जीवनाय यतितव्यमिति
विधिः कल्प्यते । तदिदमुक्तं सर्ववाक्यानामिति ।।</p></comm>
<p>द्वितीयं यथा---</p>
<lg><l>'अक्षे वसति पिशाचः पिचुमन्दे दिनपतिर्वटे यक्षः ।</l>
<l>विश्राम्यति पद्मे श्रीस्तिष्ठति गौरी मधूकतरौ ।। १६१ ।।'</l></lg>
<p>तदिदमनिर्दिष्टवक्तृकमनादिलोकप्रसिद्धिपरम्परायातमैतिह्यम् । अ-
त्रापि सर्ववाक्यानां विधिनिषेधयोः पर्यवसानात्---'तस्मादक्षं न सेवेत,
पिचुमन्दं न कृन्तेत, वटं न छिन्द्यात्, पद्मं न मूर्ध्नि बिभृयात्, मधूकं
