<pb n="359"/>
<comm><p><q>शशाम वृष्टिरिति</q> । भूभृतो राज्ञश्च ।।</p></comm>
<p>स एव प्रतीयमानसादृश्ययोर्यथा---</p>
<lg><l>'अभ्रूविलासमस्पृष्टमदरागं मृगेक्षणम् ।</l>
<l>इदं तु नयनद्वन्द्वं तव तद्ग‍ुणभूषितम् ।। ९९ ।।'</l></lg>
<p>अत्र कान्तामृगेक्षणयोः प्रतीयमानसादृश्ययोर्भ्रूविलासमदरागौ तद-
भावौ च विसदृशौ भेदकाविति सोऽयं प्रतीयमानसादृश्ययोरसदृश-
व्यतिरेकः ।।</p>
<p>सदृशासदृशव्यतिरेकाभ्यामेव तदुभयव्यतिरेकोऽपि व्याख्यातः ।</p>
<p>यथा---</p>
<lg><l>'निर्मलेन्दु नभो रेजे विकचाब्जं बभौ सरः ।</l>
<l>परं पर्यश्रुवदनौ मम्लतुर्भ्रातरावुभौ ।। १०० ।।'</l></lg>
<p>अत्र नभःसरसोः प्रतीयमानसादृश्ययोर्निर्मलेन्दुत्वं विकचाब्जत्वं च
प्राग्वदेव सदृशे भेदके; ताभ्यां च मुखचन्द्रमुखकमलाभ्यां मनोहराह्ला-
दकत्वाभ्यां च प्रतीयमानसादृश्ययोरेव रामलक्ष्मणयोर्येयं मुखपर्यश्रुता,
तनौ च म्लानिर्निर्मलेन्दुताविराजमानयोर्विकचाब्जत्वशोभमानत्वयोश्च
सा विसदृशीति सोऽयं सदृशासदृशभेदकत्वकृतभेद एव तदुभय-
व्यतिरेकः ।।</p>
<comm><p><q>ताभ्यां च मुखचन्द्रेति</q> । मुखस्य चन्द्रकमलभावोऽनादिकविकल्पनासिद्ध
इति तेनापि रूपेण प्रतीयमानसादृश्यत्वमुक्तम् ।।</p></comm>
<p>ननु मिथो व्यतिरेकभेदगणनमनुपपत्रं सदृशासदृशव्यतिरेकस्यापि संभवा-
दित्यत आह---</p>
<p>एतेनैकव्यतिरेकादिसंभेदोऽपि व्याख्यातः । यथा---</p>
<lg><l>'मिथ्या देव भुजेन तेऽल्पविभवः कल्पद्रुमः स्पर्धते
नह्येनं भुवनत्रयाभयमहासत्री कृपाणोऽञ्चति ।</l>
