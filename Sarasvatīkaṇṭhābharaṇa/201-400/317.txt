<pb n="317"/>
<l>शीतार्तिव्यसनातुरः पुनरयं दीनो जनः कूर्मव-
त्स्वान्यङ‍गानि शरीर एव हि निजे निह्नोतुमाकाङ्क्षति ।। १० ।।'</l></lg>
<p>अत्र हेमन्तहेतुकतिर्यगाद्यश्रयव्यापारस्वरूपोक्तेरियं कालहेतुर्नाम
जातिः ।।</p>
<comm><p><q>गोजाविकमिति</q> । 'विभाषावृक्षमृग २।४।१२' इत्यादिना पाक्षिक एकव-
द्भावः । <b>अत्र हेमन्तेति</b> । यद्यपि तिर्यगाश्रयेयं जातिः तथापि हेतोरधिकस्य
प्रवेशात्पृथग्भावः । संकरस्तु न दुष्यति ।।</p></comm>
<p>शक्तिर्यथा---</p>
<lg><l>'बध्नन्नङ‍गेषु रोमाञ्चं कुर्वन्मनसि निर्वृतिम् ।</l>
<l>नेत्रे निमीलयन्नेष प्रियास्पर्शः प्रवर्तते ।। ११ ।।'</l></lg>
<p>अत्र रोमाञ्चबन्धादिषु प्रियास्पर्शप्रवृत्तेर्निमित्तस्योक्तत्वादियं शक्ति-
हेतुर्नाम जातिः ।।</p>
<comm><p><q>रोमाञ्चबन्धादिष्विति</q> । बध्नन्नित्यादौ शतृप्रत्ययेन कर्ताभिधीयते । स च
सामानाधिकरण्यात्स्पर्श एव । स्पर्शत्वाविशेषे तु शक्तिरेव प्रयोजिका वाच्येत्यर्थः ।।</p></comm>
<p>साधनहेतुर्यथा---</p>
<lg><l>'उपनिहितहलीशासार्गलद्वारमारा-
त्परिचकितपुरन्ध्रीसारिताभ्यर्णभाण्डम् ।</l>
<l>पवनरयतिरश्चीर्वारिधाराः प्रतीच्छ-
न्विशति वलितशृङ‍गः पामरागारमुक्षा ।। १२ ।।'</l></lg>
<p>अत्र जायमानक्रियाहेतुभूतयोः कर्तृकर्मणोः साधनयोः स्वरूपवर्ण-
नादयं साधनहेतुर्नाम जातिभेदः ।।</p>
<comm><p><q>उपनिहितेति</q> । अगारद्वारस्य हलीशावरुद्धतया दुष्प्रवेशत्वमत एव बहि-
श्चिरं विलम्बात् प्रत्येषणवेशनयोर्वर्तमानता । उपलक्षणं चेदम् । तेन करणाद-
योऽप्युदाहार्याः ।।</p></comm>
