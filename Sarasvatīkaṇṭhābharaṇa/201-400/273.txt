<pb n="273"/>
<p>अत्र---</p>
<lg><l>कर्णिकायां न्यसेदेकं द्वे द्वे दिक्षु विदिक्षु च ।</l>
<l>प्रवेशनिर्गमौ दिक्षु कुर्यादष्टदलाम्बुजे ।। २८५ ।।</l></lg>
<p>या श्रितेत्यादिकमुदाहरणं प्रागेव (प० १ श्लो० १७०) व्याख्यातम् । अतः
परं हारिहरिव्याख्या । साप्यत्रैव लिख्यते । तद्यथा---या देवी पवित्रत्वेनाश्रिता
अनीचया तुङ्ग्या बुध्द्या मायायामस्याविद्याविस्तारस्यायासं ग्लानिं विच्छेदं याचनीया
प्रार्थनीया यतो यातनं नरकानुभवनीयं दुःखं छिनत्ति श्रियापि स्तुतेति ।। अस्य
न्यासमाह---<b>कर्णिकायामिति</b> । आद्यो यावर्णः कर्णिकायां श्रितेति पावेति
क्रमेण द्विकं द्विकमष्टपत्रेषु । याश्रिता श्रियेत्यादौ दिग्दलेषु प्रवेशनिर्गमौ ।।</p>
<p>द्वितीयमष्टदलं यथा---</p>
<lg><l>'चरस्फारवरक्षार वरकार गरज्वर ।</l>
<l>चलस्फाल वलक्षालवल कालगल ज्वल ।। २८६ ।।'</l></lg>
<lg><l>अष्टधा कर्णिकावर्णः पत्रेष्वष्टौ तथापरे ।</l>
<l>तेषां संधिषु चाप्यष्टावष्टपत्र/?/सरोरुहे ।। २८७ ।।</l></lg>
<comm><p><q>चरस्फारेत्यादि</q> । संचरणशीलः स्फारो यो वरस्तं क्षरति ददाति इति ।
वराञ्छ्रेष्ठान् किरति क्षिपति कृणोति हिनस्ति वेति कर्मण्यण् । गरः कालकूटस्तस्य
ज्वरो ज्वरणात् । ताण्डवारम्भे चलाः स्फाला यस्य । वलक्ष धवलदेह, अलवल
प्राप्तशक्ते, कालगल नीलकण्ठ, ज्वल दीप्यमानो भव ।। न्यासमाह---<b>अष्टधेति</b> ।
अथ प्रथमार्धे एक एव रेफोऽष्टधा कर्णिकायाम् । अपरार्धस्यान्येऽष्टौ लकारवर्जं
दलेषु चेषां संधिष्वन्येऽष्टौ लकाराः ।।</p></comm>
<p>तृतीयमष्टपत्रं/?/ यथा---</p>
<lg><l>'न शशीशनवे भावे नमत्काम नतव्रत ।</l>
<l>नमामि माननमनं ननु त्वानुनयन्नयम् ।। २८८ ।।'</l></lg>
<p>अत्र---</p>
<lg><l>प्राक्कर्णिकां पुनः पर्णं पर्णाग्रं पर्णकर्णिके ।</l>
<l>प्रतिपर्णं व्रजेद्धीमानिह त्वष्टदलाम्बुजे ।। २८९ ।।</l></lg>
