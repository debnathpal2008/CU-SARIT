<pb n="272"/>
तत्र रतिर्येषाम् । परा श्रेष्ठा गतिर्ज्ञानं येषां ते तथा । एवंविधाः कुरवः स्वद्विषां
कुलमुरु विस्तीर्ण रुरुधुः । तदेव गुरु महत् दुधुवुः कम्पयामासुः ।।</p>
<p>चतुःस्वरेषु दीर्घस्वरं यथा---</p>
<lg><l>'आम्नायानामाहान्त्या वाग्गीतीरीतीः प्रीतीभीतीः ।</l>
<l>भोगो रोगो मोहो मोदो ध्येये वेच्छेत्क्षेमे देशे ।। २८१ ।।'</l></lg>
<p>आम्रायानां वेदानामन्त्या वागुपनिषत् सा हिताहितप्रतिपादनपरा किमाह । या
गीतयस्ता ईतय उपसर्गाः । याः प्रीतयस्ता भीतयो भयानि । यो भोगः स रोगः ।
यो मोदो हर्षः स मोहः । न परमेवमाह । किंतु यावध्द्येये ध्यातव्ये क्षेमे क्लेश-
रहिते देशे विषये मोक्षलक्षणे इच्छेदिच्छां कुर्यादिति । वाशब्दः समुच्चये । अन्ये
चकारमेव पठन्ति ।।</p>
<p>प्रतिव्यञ्जनविन्यस्तस्वरं यथा---</p>
<lg><l>'तापेनोग्रोऽस्तु देहे नो हेये विल्लोभिनिन्दिना ।</l>
<l>जायाग्रे हि गुणिप्रेष्ठे हितोक्षेपोऽमृतोक्षिणि ।। २८२ ।।'</l></lg>
<p>हेये हातव्ये वस्तुनि या विल्लाभः । 'विदॢलाभे' इति धात्वनुसारात् । तत्र ये
लोभिनो लोभवन्तस्तन्निन्दनशीलेन तापेन तेजसार्थादुग्रश्चण्डरश्मिः स नः मम
देहेऽस्तु । तेजस्वी भवानीति यावत् । किमित्येवमाशास्यत इत्यत आह---अमृत-
स्यन्दिनि कान्ताग्रे गुणिनां प्रियतमेऽक्षेपोऽविलम्ब एव हितोऽर्थतः समरस्य । 'इति
दत्वाशिषं कोऽपि स्वस्मै कार्मुककर्मणे । जगाम समरं कर्तुमरिलक्ष्मीस्वयंवरम् ।।'</p>
<p>तदेवापास्तसमस्तस्वरं यथा---</p>
<lg><l>'तपन ग्रस्तदहन हयवल्लभनन्दन ।</l>
<l>जयग्रह गणप्रष्ठ हतक्षप मतक्षण ।। २८३ ।।'</l></lg>
<p>ग्रस्तदहन अभिभूतपावक । हयवल्लभो रेवन्तः स तनयो यस्य । हतक्षप
अपहृतरात्र । मतक्षण संमतोत्सव ।।</p>
<p>आकारचित्रेष्वष्टदलं यथा---</p>
<lg><l>'याश्रिता पावनतया यातनच्छिदनीचया ।</l>
<l>याचनीया धिया मायायामायासं स्तुता श्रिया ।। २८४ ।।'</l></lg>
