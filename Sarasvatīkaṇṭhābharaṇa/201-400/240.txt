<pb n="240"/>
<p>दूषणप्रतिपत्तिसौकर्यात्तत्प्रसिध्द्यैव पृथगुदाह्रियत इत्याह---<b>तास्विति</b> । अप्फु-
न्दन्तेण व्याप्तवता । उद्धमाइअं व्याप्तम् । दुन्दुभिरन्तर्गतकांस्यभाजनो निःस्वान-
विशेषः । दुण्डुहिअं शब्दायितम् । दकारधकारौ तवर्गस्य बकारभकारौ पवर्गस्य
तृतीयचतुर्थौ ।।</p>
<p>ओजस्विनी यथा---</p>
<lg><l>'पत्ता अ सीभराहअधाउशिलाअलणिसण्णराइअजलअम् ।</l>
<l>सञ्जं ओज्जुरपहसिददरिमुहणिम्महिअवउलमइरामोदम् ।। १९१ ।।'</l></lg>
<lg><l>[प्राप्ताश्च शीकराहतधातुशिलाजलनिषण्णराजितजलजम् ।</l>
<l>सह्यं निर्झरप्रहसितदरीमुखनिर्मथितबकुलमदिरामोदम् ।।]</l></lg>
<p>सेयं मूर्धन्यानां प्रथमचतुर्थपञ्चमद्वित्रैस्तदावृत्त्या च प्रायो जायते ।।</p>
<p>सततशीकरसिच्यमानगैरिकशिलातललुण्ठनेन जलदानां रञ्जनम् । विशीर्य पत-
नेनात्यन्तधवला निर्झरा एव हासो यस्य तादृशेन दरीमुखेनान्तःप्ररूढबकुलकुसुमा-
मोदनिःसरणरञ्जितजलधरप्रतिबिम्बभूतताम्रनयनोन्मुद्रणात् । हासबकुलामोदाभ्यां
च क्षीबतारोपरूपा समासोक्तिर्ध्वन्यत इत्याराध्याः । ओज्जुरो निर्झरः । णिम्म-
हिअं निःसृतम् ।।</p>
<p>प्रौढा यथा---</p>
<lg><l>'कृत्वा पुंवत्पातमुच्चैर्भृगुभ्यां मूर्ध्नि ग्राव्णां जर्जरा निर्झरौघाः ।</l>
<l>कुर्वन्ति द्यामुत्पतन्तः स्मरार्तं स्वर्लोकस्त्रीगात्रनिर्वाणमत्र ।। १९२ ।।'</l></lg>
<p>सैषा प्रायेण मूर्धन्यानामन्तःस्थानां संयोगात्पूर्वगुरुत्वेन जायते ।।</p>
<p>भृगवस्तटाः । भृगुपातस्य सुरस्त्रीसंगमः फलम् । अत्र कुर्वन्स्वर्लोकनिर्वर्त्येतेषु
मूर्धन्यानामन्तःस्थसंयोगा उच्चैःशब्द इत्यादौ स्वभावगुरूणामपि पूर्वरूपसंयोगस-
न्निधौ छायाविशेषो भवतीत्याहुः केचित् ।।</p>
<p>मधुरा यथा---</p>
<lg><l>'किञ्जल्कसङ्गिशिञ्जानभृङ‍गलाञ्छितचम्पकः ।</l>
<l>अयं मधुरुपैति त्वां चण्डि पङ‍कजदन्तुरः ।। १९३ ।।'</l></lg>
<p>सैषा प्रायोऽनुस्वारपुरोवर्तिस्पर्शतया जायते ।।</p>
