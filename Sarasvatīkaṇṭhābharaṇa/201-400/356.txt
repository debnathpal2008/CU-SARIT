<pb n="356"/>
योगिनं परिकल्प्य ततो व्यतिरेकोऽपीति स्वजातिव्यतिरेकः प्रथमः प्रकारः ।
द्वितीयस्तु सैव व्यक्तिर्विधर्मेति । एतत्प्रकारद्वयं यथासंख्यमभिधीयमानसादृश्ययो-
रिति मूलभेदद्वयं तथैवापरमेकानेकलक्षणं प्रकारद्वयं तत्रैवान्यत्सादृश्यवैसादृश्यरूपं
द्वयमिति क्रमेण षोढा भेदो विवक्षितः । यथा च स्वजातिव्यतिरेंकयोः प्रतीयमाना-
भिधीयमानसादृश्यगामिता न संभवति तथाग्रे वक्ष्यते ।।</p></comm>
<p>तत्र शब्दोपात्तसादृश्ये स्वजातिव्यतिरेको यथा---</p>
<lg><l>'अरत्नालोकसंहार्यमवार्यं सूर्यरश्मिभिः ।</l>
<l>दृष्टिरोधकरं यूनां यौवनप्रभवं तमः ।। ९० ।।'</l></lg>
<p>अत्र यौवनप्रभवस्य तमसस्तमोजात्या सह दृष्टिरोधकरमिति सादृ-
श्यमुक्त्वा, अरत्नालोकसंहार्यमवार्यं सूर्यरश्मिभिरिति व्यतिरेको विहि-
तः, सोऽयं स्वजातिव्यतिरेकः ।।</p>
<comm><p><q>अत्र यौवनप्रभवस्येति</q> । यौवनकृतमज्ञानलक्षणमन्यदेव तमोऽन्यच्चान्ध-
काररूपं तयोस्तद्भावापत्तिरियमेव कल्पनास्माभिरुक्ता । अनेन तु प्रकारेण रसः
पुष्यतीत्यलंकारमध्ये गणनम् ।।</p></comm>
<p>प्रतीयमानसादृश्ये स्वव्यक्तिव्यतिरेको यथा---</p>
<lg><l>'अण्णोण्णेहिं सुचरिअसअहिं अणुदिण वड्ढिइअ माणु ।</l>
<l>अप्पणवि ण हु महुवि अह अप्पाणेण समाणु ।। ९१ ।।'</l></lg>
<lg><l>[अन्योन्यैः सुचरितशतैरनुदिनं वर्धते मानः ।</l>
<l>अस्यापि न खलु महानपि अथात्मना समानः ।।]</l></lg>
<p>अत्र प्रतीयमानोपमानसादृश्योपचरितभेदादात्मव्यक्तेरन्यैरन्यैश्च सु-
चरितशतैः स्वव्यक्तित एव भेदोऽभिहितः । सोऽयं स्वव्यक्तिव्यतिरेकः ।।</p>
<p>अण्णोण्णेहिं अन्योन्यैर्मानोऽहंकारः पूजा वा । यौ तु कल्पितभेदाधिकरणत्वे-
नोपात्तौ विरोधिधर्मवत्तया शब्दात्प्रतीयेति तयोर्निर्यन्त्र१णत्वादिकमिति भवति
सादृश्यं प्रतीयमानम् ।।</p>
<!-- NOTES pg=356!-->
१. <b>अत्र</b> 'निर्यत्नं णत्वा-' इति पाठ आसीत्तत्र निर्थन्त्रणत्वादिकमिति कल्पितोऽस्ति ।
