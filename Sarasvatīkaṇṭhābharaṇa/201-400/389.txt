<pb n="389"/>
कटमिति येयं संज्ञासंज्ञिसंबन्धप्रतिपत्तिस्तदिदमननुभूतविषयमुपमानं
नैयायिकाः समुन्नयन्ति ।।</p>
<b><lg><l>तदाभूतार्थविज्ञानजनकत्वेन हेतुना ।</l>
<l>नास्मादभिनयालेख्यमुद्राबिम्बादयः पृथक् ।। ५१ ।।</l></lg></b>
<p>तेष्वभिनयो यथा---</p>
<lg><l>'वइविवरणिग्गअदलो एरण्डो साहइ व्व तरुणाणम् ।</l>
<l>एत्थ घरे हलिअवहू एद्दहमेत्तत्थणी वसइ ।। १६६ ।।'</l></lg>
<lg><l>[वृतिविवरनिर्गतदल एरण्डः साधयतीव तरुणेभ्यः ।</l>
<l>अत्र गृहे हलिकवधूरेतावन्मात्रस्तनी वसति ।।]</l></lg>
<p>अत्र पयोधरातिपरिणाहसूचकोत्तानप्रसारिताङ्गुलिहस्ताभिनयसंनि-
भैरण्डदलसंनिवेशनात्खयमुद्दिष्टेऽपि हालिकवधूस्तनपरिणाहे पूर्वानुभू-
तैवंविधस्तनपरिणाहसंबन्धप्रतिपत्तिस्तदिदमनुभूतार्थविषयमुपमानमेवा-
भिनय इत्युत्प्रेक्ष्यते ।।</p>
<comm><p><q>वइविवरेति</q> । ग्रामतरुणैरनन्यबद्धान्तःकरणैर्हालिकवधूस्तनाभोगो मुसलो-
ल्लासनादौ वारंवारमनुभूतः स तुल्याकारधृतविवरप्रसूनैरण्डदलदर्शनादेव बुद्धिमा-
रोहतीति सा बुद्धिर्मीमांसकोपमितिमध्यमध्यास्ते । कथमेरण्डदलसंनिवेशस्याभि-
नेयता । अनुकारो ह्यभिनयः । न चासौ तत्र संभवति । अत आह---<b>हस्ता-
भिनयसंनिभेति</b> । उत्तानप्रसारिताङ्गुलिहस्तसंनिवेशेन वस्त्वन्तरपरिणाहप्र-
तिबिम्बनं लोकप्रसिद्धं तदिहाप्येरण्डदलविस्तारदर्शनात्तदन्तरितमेव जायत इत्यर्थः ।।</p></comm>
<p>आलेख्यं यथा---</p>
<lg><l>'तवालेख्ये कौतूहलतरलतन्वीविरचिते
विधायैका चक्रं रचयति सुपर्णासुतमधः ।</l>
<l>अथ स्विद्यत्पाणिस्त्वरितमपमृज्यैतदपरा
करे पौष्पं चापं मकरमुपरिष्टाच्च लिखति ।। १६७ ।।'</l></lg>
