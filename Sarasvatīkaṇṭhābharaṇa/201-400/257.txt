<pb n="257"/>
<l>भूषावेषोपकरणगणप्रापणव्यापृतानां
नृत्यारम्भप्रणयिनि शिवे पान्तु वाचो गणानाम् ।। २३५ ।।'</l></lg>
<comm><p><q>संभ्रमेणेति</q> । भयसंवेगादरात्मकः संभ्रमः संवेगस्त्वरा । सैव प्रकृतोदाहरणे
द्विरुक्तिं प्रयोजयति ।।</p></comm>
<p>हर्षावेगविस्मयादयोऽपि संभ्रमस्योपाधयो भवन्ति । तेषु हर्षसंभ्रमेण
यथा---</p>
<lg><l>'रुरुधुः कौतुकोत्तालास्ततस्ताममरावतीम् ।</l>
<l>क्वार्जुनः क्वार्जुन इति ब्रुवन्त्यो नाकयोषितः ।। २३६ ।।'</l></lg>
<p>ननु हर्षादीनां महाकविप्रबन्धेषु द्विरुक्तिरुपलभ्यते । सा कथमुपग्राह्येत्यत
आह---हर्षेति । हर्षादयोऽपि संभ्रमप्रयोजकास्तैरसाधारणतामापन्नैरवच्छिद्य-
मानः संभ्रमोऽन्योन्यो भवति न च संभ्रमता जहातीति संभ्रमद्विरुक्तिप्रकार
एवायमित्यर्थः ।।</p>
<p>आवेगसंभ्रमेण यथा---</p>
<lg><l>'कञ्चु/?/कं कञ्चु/?/कं मुञ्च हारं हारं परित्यज ।</l>
<l>हा हा दहति दावाग्निर्वस्त्रं वस्त्रमपाकुरु ।। २३७ ।।'</l></lg>
<p>अत्र मुञ्च परित्यज दहति अपाकुरु इति क्रियापदेष्वावेगसंभ्रमान्न
द्विरुक्तेः । तथाहि---अरण्यानीप्रवेशे विजिगीषुद्विषां योषिद्दावाग्निसं-
भ्रमावेगात्कयाप्येवमुच्यते, तत्र प्रथमं कञ्चु/?/क एवावेगसंभ्रमः । स ह्या-
गते दावाग्नावुत्तारयितुमशक्यः । ततस्तव्द्यासङ्गहेतौ हारे, अनन्तरं
परापतितदावाग्निदीप्ते वाससीति ।।</p>
<p>निगूढगम्भीर उद्वेग आवेगः । ननु कञ्चु/?/कं कञ्चु/?/कमितिवन्मुञ्चेत्यादिकमावे-
गसंभ्रमप्रभवमेव तत्कथं न द्विरुच्यत इत्यत आह---<b>अत्रेति</b> । कञ्चु/?/कस्य हारेण
हारस्योत्तरीयवाससा व्यासङ्गसंभावना संभ्रमहेतुः ।।</p>
