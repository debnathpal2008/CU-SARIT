<pb n="383"/>
<comm><p><q>कार्यभूतविरहिणीनामिति</q> । पथिकगेहिनीनां दशम्यवस्था ज्ञायमाना
वाक्यार्थः । अतः फलोपन्यासदत्तभरमेवेदं काव्यमित्यभिप्रायः । आयातश्चेज्जल-
दागमस्तदा पूर्वप्रवृत्त इव पथिकनारीविनाशो लक्ष्यत इति निष्ठाप्रत्ययेन द्योत्यते ।।</p></comm>
<p>यत्र कार्यं दृष्ट‍वा कारणमनुमीयते तच्छेषवद्यथा---</p>
<lg><l>'सावज्ञमागमिष्यन्नूनं पतितोऽसि पादयोस्तस्याः ।</l>
<l>कथमन्यथा ललाटे यावकरसतिलकपङ्क्तिरियम् ।। १५२ ।।'</l></lg>
<p>अत्र यावकरसतिलकपङ‍क्ते कार्यभूतायाः कारणभूतं पादपतनमनुमी-
यते । तेनैतच्छेषः कार्यमिहास्तीति शेषवदुच्यते ।।</p>
<comm><p><q>कथमन्यथेति</q> । नेयमर्थापत्तिः; किंतु तथाभूता नायकस्य ललाटेऽलक्तक-
बिन्दुविशेषपङ‍क्तिः प्रमदापदावपातप्रतिबद्धेति । न चालक्तकबिन्दुपङ‍क्तिज्ञानं तथा
स्वदते यथा विपक्षचरणावनमनानुमेयस्य ज्ञानं फलभूतम्, तत्किल विपक्षगोच-
रामीर्ष्यां व्यञ्जयद्विप्रलम्भप्रकर्षं पुष्णाति ।।</p></comm>
<p>यत्र न कार्यं न कारणं केवलमविनाभावमात्रं प्रतीयते तत्सामा-
न्यतो दृष्टं यथा---</p>
<lg><l>'गज्जन्ते खे मेहा फुल्ला णीवा पणद्दिआ मोरा ।</l>
<l>णट्ठो चन्दुज्जोओ वासीरन्तो हला पत्तो ।। १५३ ।।'</l></lg>
<lg><l>[गर्जन्ति खे मेघाः फुल्ला नीपाः प्रनर्तिता मयूराः ।</l>
<l>नष्टश्चन्द्रोद्दयोतो वर्षर्तुः सखि प्राप्तः ।।]</l></lg>
<p>अत्र वर्षर्तुरविनाभूतैर्मेघगर्जितादिभिः सामान्येनैवानुमीयत इति
सामान्यतो दृष्टमिदम् । तान्येतानि भावसाधनेऽनुमानशब्दे फलपक्षे
उदाहरणानि भवन्ति ।।</p>
<comm><p><q>गज्जन्त इति</q> । अत्र समसमये मेघगर्जितादिभिः कालोपाधिभिरनुमानं तेन
कार्यकारणभावः । अत्र हि न पृथङ्रमेघगर्जितादिज्ञानं तथा चमत्क्रारमावहति
यथा वर्षारात्रिज्ञानप्रतिबद्धम् । स हि ज्ञातः केतककर्णपूरादिविदग्धनेपथ्यपरि-
ग्रहौत्सुक्यं प्रवासिनायकागमनौत्सुक्यं वा जनयतीति फल एव भरः ।।</p></comm>
