<pb n="375"/>
<b><lg><l>सदृशादृष्टचिन्तादेरनुभूतार्थवेदनम् ।</l>
<l>स्मरणं प्रत्यभिज्ञानस्वप्नाद्यपि न तद्बहिः ।। ४२ ।।</l></lg></b>
<p>मीलिते ज्ञानमस्तीति साजात्यादनन्तरं स्मृतिं लक्षयति---<b>सदृशेति</b> । सदृशा
ज्ञायमानसादृश्यात् प्रयत्नजा स्मृतिश्चिन्तादिर्यस्यार्थमग्रे कथयिष्यति---अनुभूतार्थ-
वेदनं समानविषयानुभवनियतज्ञानविशेषरूपं स्मरणम् । प्रत्यभिज्ञानमपि पूर्वानुभू-
तविषयमेव । एवं स्वप्नोऽपि ।।</p>
<p>तत्र सदृशाद्यथा---</p>
<lg><l>'अदृश्यन्त पुरस्तेन खेलत्खञ्जनपङ‍क्तयः ।</l>
<l>अस्मर्यन्त विनिःश्वस्य प्रियानयनविभ्रमाः ।। १३२ ।।'</l></lg>
<p>अत्र स्वञ्जनपङ्क्तिदर्शनात्तत्सदृशप्रियानयनविभ्रमस्मरणात्तत्सदृशदर्श-
नजं स्मरणमिदम् ।।</p>
<comm><p><q>अत्र खञ्जनेति</q> । अत्रशब्देनखञ्जनपङ्क्तिश्चेदवलोकितानन्तरमेव प्रियास्मरण-
मासीदिति कार्यकारणभावोऽवगम्यते । स च कारणतासादृश्यमनन्तर्भाव्य खञ्जन-
ज्ञानस्यास्तीति च प्रतीतं सादृश्यमिति भावः ।।</p></comm>
<p>अदृष्टाद्यथा---</p>
<lg><l>'मुनिसुताप्रणयस्मृतिरोधिना मम वियुक्तमिदं तमसा मनः ।</l>
<l>मनसिजेन सखे प्रहरिष्यता धनुषि चूतशरश्च निवेशितः १३३ ।।'</l></lg>
<p>अत्र मुनिसुताप्रणयस्मृतिरोधिना तमसा मे मनो वियुक्तमित्यदृष्ट-
कृतं स्मरणमिदम् ।।</p>
<comm><p><q>अत्र मुनिसुतेति</q> । तमोलक्षणस्य प्रतिबन्धकस्यापगमे स्मरणरूपं कार्यमाव-
श्यकमित्यर्थः ।।</p></comm>
<p>चिन्ताया यथा---</p>
<lg><l>'पुरा यत्र स्रोतः पुलिनमधुना तत्र सरितां
विपर्यासं यातो घनविरलभावः क्षितिरुहाम् ।</l>
<l>बहोर्दृष्टं कालादपरमिव जातं वनमिदं
निवेशः शैलानां तदिदमिति बुद्धिं द्रढयति ।। १३४ ।।'</l></lg>
