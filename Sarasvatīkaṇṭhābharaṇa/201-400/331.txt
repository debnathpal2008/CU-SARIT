<pb n="331"/>
<p>अत्राभिव्यक्तमेव व्यधिकरणत्वं कार्यकरणयोः प्रतीयत इत्ययं
व्यधिकरणो नाम चित्रहेतुः ।।</p>
<comm><p><q>एवं शब्दस्येति</q> । प्रकारस्योपाधेरेव भेदो विवक्षितो न तु व्यक्तिमात्रस्येति
भावः । <b>सा बालेति</b> । बाल्यादीनां सामानाधिकरण्य एव प्रागल्भ्यादिकं प्रति
हेतुभावः प्रतीतः स इह गौणवृत्तिव्यपाश्रयतयोनिबध्यमानः कान्तिमावहति ।
तथाहि । अन्यत्प्रागल्भ्यं बालायाः सरलालोकितवाङ्मिश्रणाद्यसामर्थ्यलक्षणम्,
अन्यच्च नायकप्रकाण्डे कथमेषां नियन्त्रणा स्यादित्यनध्यवसायलक्षणम् । तयोश्च
तद्भावापत्तिरत्र व्यक्तैव । एवं कातरत्वादौ बोध्यम् । आदिग्रहणेन स्वहेतुकतया
कार्यहेतुकतया चोपनिबध्यमानः संकलितो भवति ।।</p></comm>
<p>हेतोरनन्तरं तद्विपरीतमहेतुं लक्षयन्नाह---</p>
<b><lg><l>वस्तुनो वा स्वभावेन शक्तेर्वा हानिहेतुना ।</l>
<l>अकृतात्मीयकार्यः स्यादहेतुर्व्याहतस्तु यः ।। १८ ।।</l></lg></b>
<comm><p><q>वस्तुन इति</q> । हेतुतया प्रतीतोऽपि कार्यं न करोतीत्यभिधीयमानोऽहेतुः ।
स द्विविधः। स्वरूपेण कार्यव्यभिचारी, व्यापारविरोधेन वा । तथाभूतोऽपि च
कार्यं न करोति । तत्र द्वयं निबन्धनं यद्गतं कार्यमुपजनयितव्यं तस्य वस्तुनः
स्वभावो हेतुत्वाभिमतस्य शक्तिहानिर्वा । सापि द्विधा---आत्यन्तिकोऽभावः,
प्रतिबन्धमात्रं वा । तत्र वस्तुस्वभावेन शक्तेरत्यन्तासत्त्वेन च द्विरूपस्वरूपाव्य-
भिचारीकृतात्मीकार्य इत्यनेनोक्तम्, वस्तुस्वभावेन शक्तिप्रतिबन्धेन च द्विप्रका-
रोऽपि च व्यापाराव्यभिचारी व्याहतः, इत्यनेन यद्यपि शक्तिरत्यन्तासत्त्वे हेतु-
भाव एव न भवति, तथापि गुणवृत्त्या हेतुभावाध्यासो बोद्धव्यः । सा च गुणवृत्तिः
श्लेषोपहितान्यादृशी भवति ।</p></comm>
<p>ननु चात्र चेष्टाया हेतुत्वं तृतीयया प्रतीयत इति सा हेतुत्वेन वक्तुमुचि-
तेत्यत आह---</p>
<p>तत्र वस्तुस्वभावेनाकृतकार्यो यथा---</p>
<lg><l>'न विरचिता ललाटतटलास्यकरी भ्रुकुटि-
र्न परुषहुंकृतेन मधुरस्मितमन्तरितम् ।</l>
