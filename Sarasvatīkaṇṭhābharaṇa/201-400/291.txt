<pb n="291"/>
पदाधिक्यं तथाप्याद्यपदार्थानुरोधेन समुच्चीयमाननिषिध्यमानार्थानुरञ्जकत्वेन संबो-
ध्यमानार्थानुयायितया चकारनकारयोस्तवेति च तत्पादावयवरूपा एवेति तद-
सत्कल्पमेव । तथा च षड्भ्यः पदत्रय उपादीयमाने सप्तदशाक्षरायां जातौ यथा-
संख्यानुरोधेनाद्येऽर्धे प्रस्ताररचनाक्रमेण दश विकल्पाः, तृतीयचतुर्थयोश्च पाद-
योस्तावन्तस्तावन्त एवेति दशभिराहतैर्दशभिः शतम् । शतेन चाहतैर्दशभिः
सहस्रं तर्णकाः श्लोकाः समुत्पद्यन्त इतीयं सहस्रधेनुः ।।</p></comm>
<p>अयुतधेनुर्यथा---</p>
<lg><l>'क्रिये जयसि जृम्भसे सृजसि जायसे त्रायसे
स्तुषे मृषसि मृष्यसे हृषसि पीयसे प्रीयसे ।</l>
<l>स्तुषे मृषसि होडसे कुटसि गल्भसे क्लीबसे
ह्नुषे हरसि रज्यसे रजसि राजसे भ्राजसे ।। ३४१ ।।'</l></lg>
<b><lg><l>एषा तु पदविच्छेदिन्येव धेनुः क्रियापदैः ।</l>
<l>संबोधनाग्रगैर्दृष्टास्माभिः श्लोकायुतप्रसूः ।। ११९ ।।</l></lg></b>
<comm><p><q>क्रिये इति</q> । हे क्रिये कर्मन् । 'मिष स्पर्धायाम्', 'पीङ् पाने', 'मृड सुखने'
तुदादौ, 'होडृ अनादरे', 'कुड संहारे', रज्यसे आसजसि । रजसि मत्सरयसि ।
राजसे शोभसे । भ्राजसे जाज्वल्यसे । <b>एषेति</b> । इह पृथ्वीनामनि छन्दसि
षड्भ्यः संबोधनानुगे पदचतुष्टये उपादीयमाने एकादशाक्षरायां जातौ प्रस्तारा-
ल्पत्वेन यदि वा छन्दोभेदस्य शब्देनाप्रतिपादितत्वात् तद्भेदोऽप्युदाहरणीय इति
तस्यामेव रथोद्धताभिधाने छन्दसि दशसु विकल्पेषु प्रतिपादं भवत्सु दशभिः शतं
शतेन सहस्रं सहस्रेण च दशसहस्राणि तर्णकाः श्लोकाः समुत्पद्यन्ते इतीयमयुतधेनुः ।।</p></comm>
<p>लक्षधेनुर्यथा---</p>
<lg><l>'दुर्गे भद्रेप्सुभद्रेऽदिति सुरभिदिते सैंहिके गौरि पद्मे
नित्ये हृद्ये वरेण्ये कलिकमलिकले कालिके चण्डि चण्डे ।</l>
<l>धन्ये पुण्ये शरण्ये शचि शबरि शिवे भैरवे राज्ञि सन्ध्ये
छाये माये मनोज्ञेऽवनि जननि जये मङ‍गले धेहि शं नः ।। ३४२ ।।'</l></lg>
