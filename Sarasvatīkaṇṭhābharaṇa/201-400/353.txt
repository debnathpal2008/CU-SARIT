<pb n="353"/>
न्तिके संभवति शब्देन वा प्रत्याय्यते; किंतु बिम्बप्रतिबिम्बन्यायेनात्र भवति ।
तथा हि यथा पानकुट्यां हुतवहस्य ज्वलनं यज्ञवाटे च तथाऽव्यवस्थितचित्ततया
ग्रामीणाविदग्धयुवतिप्रसक्तो भूत्वान्यत्र नागरिकासु विदग्धासु रज्यते सोऽपि न
त्याज्य इत्युक्तिचातुर्यात्तुल्येतिवृत्तता गम्यतेऽतो वक्रत्वमित्याह---<b>किंतु यथेति</b> ।।</p></comm>
<p>उत्तरमृजु यथा---</p>
<lg><l>'हिअअ तिरच्छीयइ संमुहपच्छा गहिअकडक्खास्स ।</l>
<l>पहिअ एक्केज्जे गोरडी णं चउहट्ट उवच्छ ।। ८३ ।।'</l></lg>
<lg><l>[हृदये तिरश्चीना संमुखप्राप्ता पश्चाद्ग‍ृहीतकटाक्षास्य ।</l>
<l>पथिकस्यैकैव गौरतरा ननु चतुष्पथे व्रजति ।।]</l></lg>
<p>अत्र ऋजूत्त्क्या शब्द एवाभिधीयमानसाधर्म्यं दार्ष्टान्तिकमभिधायो-
त्तरकालं दृष्टान्तोऽभिहितस्तदिदमुत्तरमृजु निदर्शनम् ।।</p>
<comm><p><q>हिअएति</q> । विच्छित्तिपथिकस्याभिलाषिता या योषित्सा एकैव । हृदये स्मरणा-
रूढा सती लग्ना अतएव तिरच्छीयइ तिर्यक्‌शल्यायमाना पथिकसंमुखाभिमुखस्य तस्य
चलितत्वात् । पश्चाच्च गृहीतकटाक्षा पश्चाद्भ‍ूतेन गृहीतश्चमत्कृतः कटाक्षो यस्याः ।
एक्केज्जे एकैव । जिरवधारणे । णं ननु चतुष्यथे कश्चित्संमुखतां कश्चित्तिरश्चीनतां
कश्चित्पश्चाद्भावं धत्ते; गौरी तु पथिकस्यैकैव तथेति । <b>अत्र ऋजूत्त्क्या शब्दत
एवेति</b> । तिर्यक्त्वादीनामुभयगामिनां शब्देनोपादानात्प्रतीतिमात्रेण चालंकार-
निर्वाहः ।।</p></comm>
<p>तदेव वक्रं यथा---</p>
<lg><l>'उपरि घनं घनपटलं दूरे दयिता किमेतदापतितम् ।</l>
<l>हिमवति दिव्यौषधयः कोपाविष्टः फणी शिरसि ।। ८७ ।।'</l></lg>
<p>अत्रापि दार्ष्टान्तिकमभिधायोत्तरकालमेव दृष्टान्तो विहितस्तदिदमु-
त्तरं ऋजु निदर्शनम्; किंतु यथा पूर्वस्मिन् हृदये तिर्यगित्यादिभिः शब्द
एव ऋजूक्त्या साधर्म्याभिधानम्, नैवमत्र तथा; अपि तु किमेतदाप-
तितमित्युक्तिचातुर्येण विपर्ययेण च लिङ‍गसंख्या यथासंख्यानाम् । तदे-
तदुत्तरं वक्रं च निदर्शनम् ।</p>
