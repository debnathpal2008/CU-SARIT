<pb n="290"/>
<b><lg><l>यतिविच्छेदिनी ह्येषा श्लोकधेनुरनुत्तमा ।</l>
<l>छन्दोभेदाच्छतमियं प्रसूते श्लोकतर्णकान् ।। ११७ ।।</l></lg></b>
<comm><p><q>वन्द्येति</q> । वरेण देवताप्रसादेन चरितो निरर्गलप्रसरो गुणानामाश्रयो लटभं
मनोज्ञं च ललितं विलासो यस्याः सा तथा । <b>यतिविच्छेदिनीति</b> । अत्र
करणम्---'प्रतिलोमं विनिक्षेप्यमनुलोममधः क्षिपेत् । स्थितेनागन्तुकं हन्यादी-
प्सितेन विभाजयेत् ।।' स्थितं प्रतिलोममागन्तुकं क्रमविन्यस्तमीप्सितं हि प्रति-
लोमस्य क्रमेण फलं गुणकारस्तथैवानुलोमं भागहारः । अनेन क्रमेणैकैकयतियो-
जने सप्त श्लोकाः । यतिद्विकयोजने चैकविंशतिः । यतित्रिकयोजने च पञ्चत्रिंशत् ।
यतिचतुष्कयोजनेऽपि तावन्त एव । यतिपञ्चकयोजने पुनरेकविंशतिः । षड्यति-
योजने सप्त । सप्तयतियोजने त्वेकः । सर्वमेलनेन च सप्तविंशत्यधिकं शतम् ।
अत्र च क्रियाहीनत्वेन कारकविहीनत्वेन च पदावयववत्तया पदावयवमात्रत्वेन
च निरर्थकान् षड्‌विंशतिमपास्य श्लोकधेनुरेकैव वृत्तभेदेन शतं श्लोकतर्णका-
न्प्रसूते । तथाहि । प्रथमद्वितीयचतुर्थीभिर्यतिभिरत्युक्ता जातिः । तृतीयपञ्चमीभ्यां
सुप्रतिष्ठा । षष्ठ्या गायत्री । सप्तम्या चोष्णिगिति । एकगणनायां वृत्तभेदः । एवं
द्विकादिगणनेऽपि गवेषणीयम् ।।</p></comm>
<p>सहस्रधेनुर्यथा---</p>
<lg><l>'नखमुखपाणिकण्ठचिकुरैर्गतिभिः सहसा स्मितेन ललितेषु दृशा
मणिशशिपद्मकम्बुचमराः करिणः सुतनोः सुधा च हसिता हरिणाः ।</l>
<l>फणिगणसिद्धसाध्यदयिता न समाः सकलास्त्वया च खभुवच्छलिताः
तव बलदर्परूपविजिता नितरां विबुधाश्चिराय चतुरैश्चरितैः ३४०'</l></lg>
<b><lg><l>पदविच्छेदिनी ह्येषा श्लोकधेनुरनुत्तमा ।</l>
<l>छन्दोभेदाद्दशशतं प्रसूते श्लोकतर्णकान् ।। ११८ ।।</l></lg></b>
<comm><p><q>नखेति</q> । हे ललिते गौरि, तव शोभनया दृशा सुतनोः शोभनस्य शरीरस्य ।
साध्या देवविशेषाः खभुवो ग्रहताराद्याः ( राप्यत इति राप्यम् । 'आसुवपिरपि-
त्रपिचमश्च' इति रापतिभाषितमित्यर्थः ।) दर्येति पाठेन वा योजनीयम् । <b>पद-
विच्छेदिनीति</b> । पदान्यत्र प्रतिपादं सुधाकलशाभिधाने छन्दसि षड् विभ-
ज्यन्ते । यद्यपि द्वितीयतृतीयपादयोश्चकाराभ्यां नकारेण चतुर्थपादे तवेति
