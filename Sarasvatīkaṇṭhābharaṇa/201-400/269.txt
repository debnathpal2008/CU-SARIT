<pb n="269"/>
<p>निस्तालव्यं यथा---</p>
<lg><l>'स्फुरत्कुण्डलरत्नौघमघवद्धनुकर्बुरः ।</l>
<l>मेघनादोऽथ सङ‍ग्रामे प्रावृट्कालवदाबभौ ।। २६८ ।।'</l></lg>
<p>कुण्डलरत्नौघ एव मघवतो धनुस्तेन कर्बुरो मेघनादनामा राक्षसः । इचुय-
शास्तालव्याः ।।</p>
<p>निर्दन्त्यं यथा---</p>
<lg><l>'पाप्मापहारी रणकर्मशौण्डश्चण्डीशमिश्रो मम चक्रपाणिः ।</l>
<l>भूयाच्छ्रियापश्रमयेक्ष्यमाणो मोक्षाय मुख्यामरपूगपूज्यः ।। २६९ ।।'</l></lg>
<p>चण्डीशमिश्रः परमेश्वरेणैकशरीरतामापन्नः । मुख्यामरा ब्रह्मादयः । लृतुलसा
दन्त्याः ।।</p>
<p>निरोष्ठ्यं यथा---</p>
<lg><l>'नयनानन्दजनने नक्षत्रगणशालिनि ।</l>
<l>अघने गगने दृष्टिरङ‍गने दीयतां सकृत् ।। २७० ।।'</l></lg>
<comm><p><q>अघन इति</q> । शरत्कालशोभया दृश्यतमे । उपूपध्मानीया ओष्ठ्याः ।।</p></comm>
<p>निर्मूर्धन्यं यथा---</p>
<lg><l>'शलभा इव धावन्तः सायकास्तस्य भूभुजः ।</l>
<l>निपेतुः सायकच्छिन्नास्तेन संयुगसीमनि ।। २७१ ।।'</l></lg>
<p>तेन कपिलेन राज्ञा । तस्य कोसलाधिपस्य प्रसेनजितः । ऋटुरषा मूर्धन्याः ।।</p>
<p>त्रिस्थानचित्रेषु निरोष्ठ्यदन्त्यं यथा---</p>
<lg><l>'जीयाज्जगज्ज्येष्ठगरिष्ठचारश्चक्रार्चिषा कृष्णकडारकायः ।</l>
<l>हरिर्हिरण्याक्षशरीरहारी खगेशगः श्रीश्रयणीयशय्यः ।। २७२ ।।'</l></lg>
<comm><p><q>निरोष्ठ्यदन्त्यमिति</q> । अनेनैव द्विकान्तरपरिहारेण लोष्टप्रस्तावो गवेषणीयः ।
तथोत्तरत्रापि ।।</p></comm>
