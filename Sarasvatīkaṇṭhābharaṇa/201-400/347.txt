<pb n="347"/>
<p>अत्र पथिकप्रपापालिकयोर्मिथोऽनुरागे यदेकस्य विरलाङ‍गुलिना
करेण पानीयपानमन्यस्याः सुतरां वारिधारातनूकरणं तेन परस्परमुपका-
र्योपकारकभावात्प्रतीयमानमिदमन्योन्यम् ।।</p>
<comm><p><q>अत्र पथिकेति</q> । मिथोऽनुराग इत्यनेन परस्परानुरागसंवर्धनमेवात्र विशेषा-
र्पणमिति मतम् । तथा हि करस्य विरलाङ‍गुलिकरणे कथमहमेतां चिराय पश्‍यामीति
प्रपापालिकाभिप्राय एव वर्धितो भवति । एवमपि वारिधारातनूकरणे बोद्धव्यम् ।
न चायमेवंविधोऽर्थः केनापि शब्देनाभिहित इति भवति प्रतीयमानता वक्तृप्रतिपा-
द्यादिविशेषपर्यालोचनेनैव ध्वननमुन्मिषति ।।</p></comm>
<p>प्रतीयमानाभिघीयमानं यथा---</p>
<lg><l>'गोलाविसमोआरच्छलेण अप्पा उरम्मि से मुक्को ।</l>
<l>अणुअम्पाणिद्दोसं तेण वि सा गाढमुअऊढा ।। ७४ ।।'</l></lg>
<lg><l>[गोदाविषमावतारच्छलेन आत्मा उरसि अस्य मुक्तः ।</l>
<l>अनुकम्पानिर्दोषं तेनापि सा गाढमुपगूढा ।।]</l></lg>
<p>अत्र गोदावरीविषमावतारव्याजेन तया तस्योरसि आत्मा क्षिप्तस्ते-
नाप्यनुकम्पा निर्दोषा सा गाढमुपगूढेत्यभिधीयमानः परस्परमनुरागादुप-
कार्योपकारकभावः प्रतीयत इत्युभयात्मकमिदमन्योन्यम् ।।</p>
<comm><p><q>अत्र गोदावरीति</q> । पूर्ववत्प्रतीयमानोऽपि परस्परमुपकारस्थलेनानुकम्पा-
निर्दोषशब्दाभ्यामभिधया स्पृश्‍यत इत्युभयरूपम् । न च शब्दोपात्ते किं ध्वननेनेति
वाच्यम् । भिन्नविषयत्वात् ।।</p></comm>
<p>अन्योन्यचूडिका यथा---</p>
<lg><l>'शशिना च निशा निशया च शशी शशिना निशया च यथा गगनम् ।</l>
<l>भवता च सभा सभया च भवान् सभया भवता च तथा भुवनम् ७५'</l></lg>
<p>अत्र निशाशशिनोः सभाभवतोश्च परस्परमुपकार्योपकारकभावे वर्त-
मानयोर्यदिदं गगनं जगती च प्रसिद्धयोरुपकारकत्वचूडिकेवोपर्युपरि
लभ्यते सेयमन्योन्यचूडिका ।</p>
