<pb n="289"/>
<p>गोमूत्रिकाधेनुर्यथा---</p>
<lg><l>'मम स्फुरतु चिद्गतः सततचिन्त्यरक्षामतिः
समस्तरविचित्रितस्तुतरुचिः स्मरक्षेमकृत् ।</l>
<l>समर्द्धिरतचिन्तितः कृतविचित्ररत्यामयो
नमस्करणचिह्नितस्मितरुचिर्हरः सामरः ।। ३३८ ।।'</l></lg>
<b><lg><l>चतुर्णामपि पादानां क्रमेण व्युत्क्रमेण च ।</l>
<l>इयं गोमूत्रिकाधेनुर्वैपरीत्यवशेन च ।। ११६ ।।</l></lg></b>
<comm><p><q>मम स्फुरत्विति</q> । मम चिद्गतो मदीयां संविदमारूढः सामरः सदेवो हरः
स्फुरतु । सततं चिन्तनीये रक्षामती वा यस्य । समस्तैर्द्वादशभिरपि रविभिरा-
दित्यैश्चित्रिता आलेख्यीकृता स्तुता प्रशस्ता रुचिः कान्तिर्यस्य । स्मरस्य क्षेमं
कुशलं कृन्तति छिनत्तीति स्मरक्षेमकृत् । समशब्दः सर्वपर्यायो गणे पठ्यते ।
सर्वासु अणिमाद्यृद्धिषु रतैश्चिन्तितः प्रसभं ध्यातः । पतिवियोगाद्विचित्राया
रतेरामयाः कृता येन । नमस्कारेण चिह्निता प्रणामपृच्छाभाविनी प्रसादजन्मा
स्मितप्रभा यस्य स तथा ।। अस्या न्यासमाह---<b>चतुर्णामिति</b> । क्रमेण पादानां
नैरन्तर्येण प्रथमद्वितीयाभ्यां द्वितीयतृतीयाभ्यां प्रथमचतुर्थाभ्यां द्वितीयचतुर्था-
भ्यामिति व्युत्क्रमभेदास्त्रयो वैपरीत्यवशेन चतुर्थादितः प्रथमं यावद्योजनेनात्रापि
क्रमव्युत्क्रमाभ्यां षट् प्रकाराः । तेऽमी द्वादश भेदाः शुद्धाः । एषां व्यतिकरजन्मानः
पुनरन्ये चतुर्विंशतिर्भवन्ति । तद्यथा---प्रथमतृतीयाभ्यां च प्रथमद्वितीयाभ्यां च
प्रथमचतुर्थाभ्यां च द्वितीयतृतीयाभ्यां च प्रथमचतुर्थाभ्यां च तृतीयचतुर्थाभ्यां च
प्रथमतृतीयाभ्यां चेति द्रष्टव्यम् । तदेवमेक एव गोमूत्रिकाश्लोको यथोक्तरीत्या
षटूत्रिंशद्गोमूत्रिकातर्णकान्प्रसूत इतीयं गोमूत्रिकाधेनुः ।।</p></comm>
<p>शतधेनुर्यथा---</p>
<lg><l>'वन्द्या देवी पर्वतपुत्री नित्यं मधुमधुरकमलवदना पुरन्ध्र्यधिदेवता
देवैः स्तुत्या किन्नरगेया भक्त्या वरचरितमहिषमथनी जगत्र/?/यनायिका ।</l>
<l>सिद्धैर्ध्येया केसरियाना काम्या रणचतुररसिकहृदया त्रिलोचनवल्लभा
धीरैः पूज्या दर्पणपाणिर्नूनं गुणनिलयलटभललिता सतीषु धुरंधरा ।।'</l></lg>
