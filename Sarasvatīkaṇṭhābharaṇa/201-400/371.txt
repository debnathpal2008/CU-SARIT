<pb n="371"/>
<comm><p><q>उभयात्मक इति</q> । स्त्रीरत्नसृष्टिरित्यनेन तत्त्वानुपाती, अपरेत्यनेनातत्त्वानु-
पाती प्रकाशितः ।।</p></comm>
<p>अनिर्णयान्तो मिथ्यारूपो यथा---</p>
<lg><l>'अद्रेः शृङ‍गं हरति पवनः किंस्विदित्युन्मुखीभि-
र्दृष्टोच्छ्रायश्चकितचकितं मुग्धसिद्धाङ‍गनाभिः ।</l>
<l>स्थानादस्मात्सरसनिचुलादुत्पतोदङ्मुखः खं
दिङ‍ना/?/गानां पथि परिहरन्स्थूलहस्तावलेपान् ।। १२३ ।।'</l></lg>
<p>अत्र किमिदमद्रेः शृङ‍गं पवनो हरतीति मेघं प्रति कल्पनायां
मिथ्यात्वाद्वस्तुनश्चानिर्णयादनिर्णयान्तो मिथ्यारूपो वितर्कः ।।</p>
<p>मिथ्यामिथ्यारूपौ बाधिताबाधितविषयौ । अबाधितोऽपि तर्को भवत्येव । यथा
यद्यस्य नीलं रूपं नीलोत्पलमिति ।।</p>
<p>स एवामिथ्यारूपो यथा---</p>
<lg><l>'अयमसौ भगवानुत पाण्डवः स्थितमवाङ्मु/?/निना शशिमौलिना ।</l>
<l>समधिरूढमजेन नु जिष्णुना स्विदिति वेगवशान्मुमुहे गणैः ।। १२४ ।।'</l></lg>
<p>अत्र भगवत्पार्थयोरमिथ्यारूपत्वेन वेगवत्त्वादेकस्यानिर्णयान्तोऽमि-
थ्यारूपो वितर्कः ।।</p>
<comm><p><q>अथ भगवत्पार्थयोरिति</q> । भगवत्पार्थयोरवस्थानयोः समधिरोहारोहयोश्च
न किंचिद्बाधकमस्ति चक्षुर्ज्ञानस्य विशेषः प्रत्यक्षत इति ।।</p></comm>
<p>अनिर्णयान्त उभयात्मा यथा---</p>
<lg><l>'माया स्विदेषा मतिविभ्रमो वा ध्वस्तं नु मे वीर्यमुताहमन्यः ।</l>
<l>गाण्डीवमुक्ता हि यथापुरा मे पराक्रमन्ते न शराः किराते ।। १२५ ।।'</l></lg>
<p>अत्र मायादीनां विकल्पानां मिथ्यारूपत्वान्मम शराः किराते न
व्याप्रियन्त इत्यस्या मिथ्यारूपत्वादनिर्णयान्तत्वाच्चायमनिर्णयान्त उभ-
यरूपो वितर्कः ।।</p>
