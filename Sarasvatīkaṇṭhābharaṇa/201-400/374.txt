<pb n="374"/>
<p>अत्र दृष्टया यन्न दृष्टः संभाषितया यन्न संभाषितो न चाभ्यागतो-
पचारो बिहितस्तेन तदनुरागः परं न पिहितः प्रत्युत छादनेन छेकानां
प्रकटित इत्यपिहिताख्योऽयं मीलितभेदः ।।</p>
<p>ननु दृष्टयापि न दृष्ट इत्यपि कथमलंकारः । न ह्यत्र शक्तिरस्तीत्यत आह---
<b>प्रत्युतेति</b> । छेका विदग्धास्तैरास्वाद्यमानत्वादावर्जकत्वं काव्यस्येत्यर्थः ।।</p>
<p>तद्ग‌ुणो यथा---</p>
<lg><l>'गोरङ‍गउ तरुणिअणो जोह्णाइं अहिसरइ
सिअणेवच्छपडिच्छेओ वल्लहवद्धरइ ।</l>
<l>तच्छाआहिं पुण चलिअउ सामल-
गत्तो तह मअणु मन्ति अहिम् ।। १३० ।।'</l></lg>
<lg><l>[गौराङ‍गस्तरुणीजनो ज्योस्नायामभिसरति सितनेपथ्यपरिच्छन्नो वल्लभबद्धरतिः ।</l>
<l>तच्छायासु पुनश्चलितः श्यामलाङ‍गस्तत्र मदनो मन्त्र्यभूत् ।।]</l></lg>
<p>अत्र गौराङ‍गस्तरुणीजनः सितनेपथ्यो ज्योत्स्नायां श्यामस्तु नीलनेप-
थ्यस्तस्याश्छायासु गच्छतीति तद्ग‌ुणाश्रयमीलनात्तद्ग‌ुणाख्यं मीलितमिदम् ।</p>
<comm><p><q>गोरङ‍गउ इति</q> । गौराङ‍गः । जोह्णाइं ज्योत्स्नायाम् । णेवच्छं नेपथ्यं वस्त्राङ‍ग-
रागादिपरिग्रहः । पडिच्छेओ प्रतीक्ष्य गृहीत्वा । वल्लहवद्धरइ वल्लभबद्धरतिः ।
तच्छाआहिं तासां गौराङ‍गीणां छायायाम् । चलिअउ चलितम् ।।</p></comm>
<p>अतद्ग‌ुणो यथा---</p>
<lg><l>'कर्कन्धूफलमुच्चिनोति शबरी मुक्ताफलाकाङ्क्षिणी
क्रुद्धोलूककदम्बकस्य पुरतः काकोऽपि हंसायते ।</l>
<l>कीर्त्या ते धवलीकृते त्रिभुवने क्ष्मापाल लक्ष्मीः पुरः
कृष्णं वीक्ष्य बलोऽयमित्युपहितव्रीडं शनैर्जल्पति १३१ ।।'</l></lg>
<p>अत्र कर्कन्धूफलानामपगतनिजगुणत्वादतद्ग‌ुणत्वादतद्ग‌ुणाख्यं मीलि-
तमिदम् ।।</p>
<comm><p><q>अत्र कर्कन्धूफलानामिति</q> । विरुपगुणानामित्यर्थः ।।</p></comm>
