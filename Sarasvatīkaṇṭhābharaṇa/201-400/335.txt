<pb n="335"/>
प्रमेयज्ञानमुत्पद्यते । तथाह्यन्योन्यसंवलितेत्यादौ दम्पत्योर्मिथोऽनुस्मृतिलक्षणस्य
प्रेम्णः कतिपयसंवेद्यस्यापि शब्दबलात्प्रत्यक्षायमाणत्वमनुभवसिद्धमेव । तदेतदाह---
<b>सूक्ष्मात्प्रत्यक्षत इति</b> । सूक्ष्मालंकारे तु कविप्रतिभाया लिङ्गविषयत्वाच्छब्दोऽपि
तद्विषय एव । लिङ्गाच्च प्रतीतिरुत्पद्यमाना सामान्यपुरस्कारेण प्रवृत्ता न प्रत्य-
क्षवत्तद्विशेषोल्लेखक्षमेति सूक्ष्मगुणवैधर्म्यम् । तदिदमुक्तम्---<b>सूक्ष्मोऽप्रत्यक्ष
इति</b> । अत्र कैश्चित्प्रतीयमानस्य सूक्ष्मस्य भाव इति संज्ञां विधायालंकारान्तरमुक्तं
तदसत्, सूक्ष्मसामान्यलक्षणेन क्रोडीकरणादित्याह---<b>इङ्गिताकारलक्ष्यत्व-
मिति</b> । एतेन लक्ष्यत्वपुनरुक्त्याशङ्का परिहृता । <b>अत्र स्वयंवरेति</b> । न च
शृङ्गारचेष्टाप्रत्यर्पितस्य मनोरथशब्देनाभिधीयमानमर्थं पुनरुक्तमिति वाच्यम् ।
नहि यथानुरागानुभावेन चित्तवृत्तयः स्फुटा उपस्थाप्यन्ते तथा स्वशब्देनेति
विस्तरेण सप्रपञ्चमेव वक्ष्यामः । स्वशब्दस्तु किमर्थमित्यवशिष्यते तत्र ब्रूमः ।
स्वयंवरसमाजप्रवेशादिना येषां सामान्यत उत्कण्ठा प्रतीतिपथमवतीर्णासीत्तेषा-
मिन्दुमतीसंनिधौ तदनुभावबलेनासंख्यसूक्ष्मविशेषवती सैवाभिव्यक्तेति दृढानुब-
न्धलक्षणस्य प्रेम्णः प्रकर्षकाष्ठां पुष्णाति । एवमन्यत्रापि ।।</p></comm>
<p>तदेवाकारलक्ष्यं यथा---</p>
<lg><l>'सा यूनि तस्मिन्नभिलाषबन्धं शशाक शालीनतया न वक्तुम् ।</l>
<l>रोमाञ्चलक्ष्येण स गात्रयष्टिं भित्त्वा निराक्रामदारालकेश्‍याः ।। ४९ ।।</l></lg>
<p>अत्राभिलाषबन्धो रोमाञ्चलक्ष्येण गात्रयष्टिं भित्त्वा निराक्रामदित्य-
नेनाभिधीयमान आकारलक्ष्यः सूक्ष्मभेदोऽभिहितः ।।</p>
<p>तदेवोभयलक्ष्यं यथा---</p>
<lg><l>'त्वदर्पितदृशस्तस्या गीतगोष्ठ्यामवर्धत ।</l>
<l>उद्दामरागपिशुना छाया कापि मुखाम्बुजे ।। ५० ।।'</l></lg>
<p>अत्र त्वदर्पितदृश इति इङ्गितच्छाया कापि मुखाम्बुज इत्याकारस्ता-
भ्यामुद्दामरागपिशुनेत्यनेनाभिधीयमानस्याननरागस्य सूक्ष्मरूपतया लक्ष्य-
माणत्वादयमभिधीयमानोभयलक्ष्यः सूक्ष्मभेदः ।।</p>
