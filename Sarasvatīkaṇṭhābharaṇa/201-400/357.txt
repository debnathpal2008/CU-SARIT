<pb n="357"/>
<p>शब्दोपात्तसादृश्य एकव्यतिरेको यथा---</p>
<lg><l>'प्रेयानेव वृषस्तवापि सततं भूतिस्तवापि स्थिरा
दुर्गाया भवतापि भूघरभुवः सम्यग्गृहीतः करः ।</l>
<l>निर्व्याजं परमेश्वरत्वमियता नो यासि वक्तुं जनै-
र्हेलोल्लासितवाहिनीशमथने यत्रो विषदी भवान् ।। ९२ ।।'</l></lg>
<p>अत्र प्रियवृषत्वादिभिरभिहितसादृश्ययोरुपमानोपमेययोरुपमेयस्यैव
यथोक्तसादृश्यविषये विषादित्वं युक्तमित्येकव्यतिरेकोऽयम् ।।</p>
<comm><p><q>प्रेयानेवेति</q> । वृषो गौर्धर्मश्च । भूतिः सम्पद् भस्म च । दुर्गा गौरी विषमा च ।
भूधरभूर्गिरिजा पर्वतभूमिश्च । करो हस्तो राजदण्डश्च । वाहिनीशः समुद्रः सेना-
पतिश्च । विषादी विषभक्षकोऽवसादवांश्च । यद्यप्यत्रानुरूपं सादृश्यं नास्ति तथापि
शब्दसादृश्येनाप्युपमा प्रवर्तत एव । यथा---'सकलङ‍कं पुरमेतज्जातं संप्रति सितांशु-
बिम्बमिव' इति । अत एवोभयालंकारत्वमुपमायाः ।।</p></comm>
<p>स एव प्रतीयमानसादृश्यो यथा---</p>
<lg><l>'सकलङ्केन जडेन च साम्यं दोषाकरेण ते कीदृक् ।</l>
<l>अभुजङ‍ग समनयनः कथमुपमेयो हरेणासि ।। ९३ ।।'</l></lg>
<p>अत्र प्रतीयमानसादृश्यस्य पूर्वार्घे चन्द्रोपमानस्य सकलङ‍कतादिरुत्त-
रर्धेन वर्णनीयोपमेयस्याभुजङ‍गत्वादिरेकस्यैव भेदकः स्वधर्मोऽभिहितः
सोऽयमप्येकव्यतिरेक एव ।।</p>
<comm><p><q>सकलङ‍केनेति</q> । कलङ‍कोऽपवादो लाञ्छनं च । जडो मूर्खः शीतलश्च ।
अभुजङ‍गो न वेश्यापतिरविद्यमानसर्पश्च । समनयनो युगनयनः सर्वान् समं नयतीति
च । आह्लादकत्वादिकं चन्द्रेणानिरुद्धैश्वर्यादिकं परमेश्वरेण सादृश्यं प्रतीयते ।।</p></comm>
<p>शब्दोपात्तसादृश्ये उभयव्यतिरेको यथा---</p>
<lg><l>'अभिन्नवेलौ गम्भीरावम्बुराशिर्भवानपि ।</l>
<l>असावञ्जनसंकाशस्त्वं च चामीकरद्युतिः ।। ९४ ।।'</l></lg>
<p>अत्र द्वयोरप्यभिधीयमानसादृश्ययोरुभयव्यतिरेकः ।।</p>
