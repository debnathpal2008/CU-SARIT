<pb n="206"/>
<p>मध्ययमकं पुनरनुल्लेखीति परिह्रियते ।।</p>
<p>रमणं वल्लभं मुदा हर्षेणान्वीतं संगतं कर्तुं क्षमा इत्यन्वयः । उदारमुत्कृष्टम् ।
मदेन भ्रमन्ती श्यामान्ता । अदभ्रं विपुलम् । अत्र यद्यपि चतुर्षु पादेषु यम-
कमस्ति, तथापि द्वयोर्द्वयोरेवावृत्तिः पर्यवस्यतीत्युदाहरणद्वयमिदं द्रष्टव्यम् । एवं
प्रथमतृतीययोः प्रथमचतुर्थयोर्द्वितीयतृतीययोर्द्वितीयचतुर्थयोश्च व्यपेतमादियम-
कमवसेयम् । अनुल्लेखो व्याख्यात एव ।।</p>
<p>अन्तयमकं यथा---</p>
<lg><l>'इह मुहुर्मुदितैः कलभै रवः प्रतिदिशं क्रियते कलभैरवः ।</l>
<l>स्फुरति चानुवनं चमरीचयः कनकरत्नभवां च मरीचयः ।। ११७ ।।'</l></lg>
<p>कलभाः करिशावकाः । रवः शब्दः । कलो मधुराव्यक्तः । भैरवो भयंकरः ।
अनुवनमिति वीप्सायामव्ययीभावः । चमरी चमरगवी । चयः समूहः । मरीचयः
किरणाः । अत्रापि पूर्ववदेव द्विपादयमकं व्याख्येयमिति ।।</p>
<p>एकपादयमकमिह शुद्धं न संभवति, तस्य स्थाने द्विपादयमकमेवो-
दाहियते । तदादियमकं यथा---</p>
<lg><l>'मधुरेणदृशां मानं मधुरेण सुगन्धिना ।</l>
<l>सहकारोद्गमेनैव शब्दशेषं करिष्यति ।। ११८ ।।'</l></lg>
<p>इहापि मध्ययमकमनुल्लेखीति परिह्नियते ।</p>
<comm><p><q>एकपादयमकमिति</q> । नैरन्तर्येणावृत्तावव्यपेतत्वम् । सान्तरत्वे त्वादिमध्या-
दिभावप्रसङ‍ग इति शुद्धं न भवति तत्किमनुदाहरणीयमेवैतदित आह---<b>तस्येति</b> ।
आवृत्तिरेकत्रैव संभवतीत्येकपादगोचरता । सा तु प्रतियोगितया द्वितीयमपेक्षत
इति पादान्तरस्वीकार इति कथंचित्प्रकृतिगणनासमाधानमेतत् । मधुश्चैत्रः । अनेन
पूर्वावयवेन वसन्तो लक्ष्यते । एणदृशां हरिणलोचनानाम् । मधुरेण मधुरास्वादेन ।
सहकारोद्गमेनैवेत्येवकारेणासतामतीव तावद्विख्यातप्रभावातिशयाः पिकपञ्चमादयः ।
सहकारप्रथमोद्भेदमात्रेणैव तु मानिनीमानग्रहवार्ता निरवशेषितेत्युद्दीपनताप्रकर्षो
ध्वन्यते ।।</p></comm>
