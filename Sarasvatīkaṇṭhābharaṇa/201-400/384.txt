<pb n="384"/>
<p>यदा पुनः करणसाधनोऽनुमानशब्दस्तदानुमीयतेऽनेनेत्यनुमानश-
ब्देन यथोक्तं लिङ‍गमुच्यते । यदाह---</p>
<lg><l>'अनुमेयेन संबद्धं प्रसिद्धं च तदन्विते ।</l>
<l>तदभावे च यन्नास्ति तल्लिङ‍गमनुमापकम् ।। १५४ ।।'</l></lg>
<comm><p><q>अनुमेयेनेति</q> । अनुमेयेन पक्षेण तस्यैव साध्यवत्तयानुमेयत्वात् । यदाह---
'स एव चोभयात्मायं गम्यो गमक इष्यते । प्रसिद्धेनैकदेशेन गम्यः सिद्धेन बोधकः ।।'
इति । तदन्विते साध्यान्विते । प्रसिद्धं प्रकर्षेण सिद्धम् । व्याप्यतयाधिगतम् ।
तदभावे साध्याभावे । यतोऽनुमापकं ततो लिङ‍गम् ।।</p></comm>
<p>तत्पूर्ववति यथा---</p>
<lg><l>'अइ सहि वक्कुल्लाविरि च्छुहिहिसि गोत्तस्स मत्थए छारम् ।</l>
<l>अच्चंतदत्तदिट्ठेण सामि वलिएण हसिएण ।। १५५ ।।'</l></lg>
<lg><l>[अयि सखि वक्रालापैश्छादयिष्यसि गोत्रस्य मस्तके भस्म ।</l>
<l>अत्यन्तदत्तदृष्टेन सामि वलितेन हसितेन ।।]</l></lg>
<p>अत्रैवंप्रकारया वक्रोक्त्या एवंविधेन हसितेनोपलक्षितत्वमग्रतो गोत्रं
दूषयसीति कारणतो यत्र कार्यानुमानं तदिदं सामग्रीपक्षे पूर्ववदि-
त्युच्यते ।।</p>
<comm><p><q>पूर्ववतीति</q> । पूर्वं कारणमनुमापकं यस्यास्ति तत्पूर्ववल्लिङ‍गं तस्मिन् । ननु
मापयितव्ये लिङ‍गज्ञानविषयतया पूर्वं कारणमाश्रयतीति पूर्ववत् । सोऽयमर्थः सप्तम्या
द्योतितः । <b>कारणत इति</b> । यथाहि वक्र आलापो मुग्धाङ‍गनाप्रकृत्यौचित्यागतं
हसितं ध्वननशक्त्या विषयतया कान्तिमर्पयति न तथा शब्दाभिलपितं चारि-
त्र्यखण्डनमिति साहित्यमुद्राविदामतिप्रकाशमेव ।।</p></comm>
<p>शेषवति यथा---</p>
<lg><l>'दीसइ ण चूअमउलं अत्ता ण अ वाइ मलअगन्धवहो ।</l>
<l>एत्तं वसन्तमासो सहि जं उत्कण्ठिअं चेअम् ।। १५६ ।।'</l></lg>
<lg><l>[दृश्यते न चूतमुकुल/?/मुद्य न च वाति मलयगन्धवहः ।</l>
<l>एति वसन्तमासः सखि यदुत्कण्ठितं चेतः ।।]</l></lg>
