<pb n="260"/>
समुप्फुन्दन्तो समभिक्रामन् । ननु जसेण धीरेण गरुइआइ वि इ रवेण अ इति
यदपञ्चके विभक्त्या तदुत्तरयोश्चकारद्वयेन च व्यवधानात्कथमव्यवहितभेद उदा-
ह्रियत इत्याह---<b>अत्रेति</b> । अव्ययानामित्युपलक्षणम् । द्योतकत्वादिति विभक्ति-
साधारणो हेतुः । पञ्चकप्रातिपदिकार्थत्वपक्षे विक्षक्तिर्द्योतिकैव । शाकल्योऽपि
अव्ययवाचकत्ववादी । सोऽप्यसत्त्वार्थानामिवादीनां स्वातन्त्र्येण वाचकत्वं न मन्यते ।
यतो न पृथक्पदत्वमनुशिष्टवान् । तथा च द्योतकानां परशक्तिसहकारित्वेन तद-
नुप्रवेशात्स्वाङ्गमव्यवधायकमिति न्यायात् । ननु किमत्र क्लिष्टकल्पनया । अस्त्य-
व्यवहितोदाहरणमप्यन्यदपीति शङ्कते---<b>यद्येवमिति</b> । अत्र पूर्वार्धवर्तिद्वय-
मुदाहरणमुत्तरार्धवर्तिनो द्वयस्य पूर्वतुल्यत्वात् । परिहरति---<b>अस्तीति</b> । अन-
न्वयमात्रमत्रोदाहरणम् । तत्र चावश्यभेदकल्पनया विशेषणविशेष्यभावी वाच्यस्तथा
च गौणी नाम द्विरुक्तिः स्यादिति संकरशङ्कनायोदाहृतमिति सिद्धान्ततात्पर्यसंक्षेपः ।।</p></comm>
<p>समस्तो यथा---</p>
<lg><l>'अपहस्तितान्यकिसलय किसलयशोभं विलोकयाशोकम् ।</l>
<l>सखि विजिता परसुमनःसुमनः सुभग च मधुतिलकम् ।। २४२ ।।'</l></lg>
<p>अत्र 'किसलय किसलय' इति, 'सुमनः सुमनः' इति च समस्ता-
नामेवाव्यधानादयं लाटीयोऽनुप्रासोऽव्यवहितसमस्तः पूर्वः पुनरव्यवहि-
तव्यस्त इत्युच्यते ।।</p>
<comm><p><q>पूर्वः पुनरिति</q> । समस्तानन्तरं व्यस्तविवरणं प्रतिपत्तिसौकर्यार्थम् ।।</p></comm>
<p>उभयस्तु द्विधा---प्रथमः समस्तोपरो व्यस्तः । द्वितीयो व्यस्तोऽपरः
समस्त इति च । तयोः प्रथमो यथा---</p>
<lg><l>'जितलाटाङ्गनावक्रं वक्रं तस्या मृगीदृशः ।</l>
<l>क्स्य न क्षोभजनकं जनकं पुष्पधन्वनः ।। २५३ ।।'</l></lg>
<p>तदिदं लक्षणेनैव व्याख्यातम् ।।</p>
<p>द्वितीयो यथा---</p>
<lg><l>'नलिनी नलिनीनाथकरसंनतिसंगमात् ।</l>
<l>विकचा विकचास्यानां कान्तानां हरति श्रियम् ।। २५५ ।।'</l></lg>
