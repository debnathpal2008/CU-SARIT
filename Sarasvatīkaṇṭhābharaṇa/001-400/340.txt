<pb n="340"/>
<p><q>विरोधस्त्विति</q> । परस्परमसङ्गतिरसंबन्धः, सहानवस्थानमिति यावत् । तेन
सहानवस्थाननियतयोः सहानवस्थानोक्तिर्विरोध इति तात्पर्यम् । संक्षेपः स च
प्ररूढो दोषः । अप्ररोहस्तु द्विधा । श्लेषोषधानेनान्यथा चान्यथाभावस्त्रिधा ।
सहानवस्थितयोः प्रायोदर्शनमात्रेण नैयत्यारोपः । यथा---'क्व युवतिमार्दव' मित्यादौ
विरुद्धधर्मोक्तिविषयस्याचिन्त्यप्रभावातिशयत्वेन प्रसिद्धिर्वा । यथा 'दिग्वासा यदी'-
त्यादौ विरोधस्यारोपमात्रेण सरूपतया प्रतिपत्तिमात्रं वा । यथा 'सा उप्पडी' त्यादौ ।
सर्वश्चायं विरोधोऽभिधीयमानः प्रतीयमानश्च । अथादिशब्देन योऽभिधीयते
सोऽभिधीयमानः । प्रतीयमानस्तु तद्विनाकृतो यथा भट्टबाणस्य 'यत्र मातङ्गगामिन्यः
शीलवत्यश्च गौर्यो विभवरताश्च श्‍यामाः पद्मरागिण्यश्च धवलद्विजशुचिवदना मदि-
रामोदिश्वसनाः प्रमदाः' इति । इहान्यैरलंकारकारैरसंगतिप्रत्यानीकाधिकाविषमाख्य-
अलंकारचतुष्टयं विरोधात्पृथग्लक्षितम् । तल्लक्षणानि---'विरुद्धकार्यसंप्राप्तिर्भवेत्तेनैव
हेतुना । परिमाणादियोगेन व्यवस्थानमुपेयुषः ।। अव्यवस्थाभिधानं यदधिकं तत्प्र-
चक्षते । कारणेन विरूपं यत्कार्यमुक्तवदुच्यते ।। आश्चर्यकारि तत्प्राहुर्विषमं शब्द-
बुद्धयः ।' इति । तदेतेषां लक्षणाभेदाद्विरोध एवान्तर्भावो न ह्यवान्तरभङ्गिभेद-
मात्रेण सामान्यान्तर्भावो न भवतीत्याशयवानाह---<b>असङ्गतिः प्रत्यनीकमिति</b> ।।</p>
<p>तेषु विरोधः शुद्धो ग्रथितश्च । तयोराद्यो यथा---</p>
<lg><l>'क्व युवतिमार्दवं क्व च महाहवदारुणता
क्व च वलयी करः क्व करिदन्तजमुष्टिरसिः ।</l>
<l>क्व च नवयौवनं क्व कुसुमायुधनिःस्पृहता
तव ललनाविचेष्टित/?/ ललितम् ।। ६० ।।'</l></lg>
<p>अत्र युवतिमार्दवादीनां महाहवदारुणतादीनां च शुद्धानामेव पर-
स्परमसंगतत्वादयं शुद्धविरोधः ।।</p>
<p><q>शुद्धानामेवेति</q> । एकेनैव प्रतियोगिना सहानवस्थानोक्तौ विरोधनिर्बाहात् ।।</p>
<p>द्वितीयो यथा---</p>
<lg><l>'दिग्वासा यदि तत्किमस्य धनुषा शस्त्रस्य किं भस्मना
भस्माथास्य किमङ्गना यदि च सा कामं परिद्वेष्टि किम् ।</l>
