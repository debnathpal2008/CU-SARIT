<pb n="097"/>
<p><q>अप्रयोजकमिति</q> । तदेव कविभिरुपादीयत इति यदभिप्रेतसंधिमाधत्ते ।
यत्र वाक्यार्थप्रविष्टमपि न तथाभावमासादयति तदप्रयोजकमित्युक्तम् । तस्य यदि
विशेषस्वरूपाभिधाने पर्यवसानेन प्रयोगो न तर्हि दोषः । तथा हि---आकाश-
मित्यादौ नातिश्‍यामतारूपं विशेषमाकाशे कांचिदपि विशेषमात्रामुन्मुद्रयति, आका-
शस्य सर्वदा तद्रूपानपायात् । एवमसमग्रस्य सहस्रत्वाभावात्साग्रमित्यपि न विशे-
षाधायकम् । आकाशसहस्रयोस्तु यदेव रूपभावेदनीयमित्यत्रैतावन्मात्राभिप्रायेण
नास्ति दूषणम्, तथापि नान्तरीयकयोरभिधाने किं प्रयोजनं येनानयोर्गुणभाव-
संपत्तिरित्यत आह---<b>दूर इति</b> । अतिदूरे श्‍यामत्वमधिकं प्रतिभाति । क्षणमा-
त्रमपि न विरतिरासीदिति साग्रपदाभिप्रायोऽत एव नात्र पौनरुक्त्‍यम् । तर्हि
वाक्यार्थे विशेषाधायकत्वमेवानयोरिति कथं दूषणत्वसंभावना । इत्थम् । यस्मि-
न्ननुपादीयमानेऽपि नाभिमतन्यूनता तत्पदमप्रयोजकम् । अस्ति चात्र द्वयोरपि
तज्जातीयतायां दोषत्वप्रसङ्गः । स प्रकृतोपयोगविवक्षायामेव निवर्तते । सर्वथा
प्रकृतानुपयोगे दूषणत्वानपायिता । अस्ति चात्रोचित एवोपयोगो यो विवक्षितुमर्ह-
तीत्याह---<b>विवक्षायामिति</b> ।।</p>
<b><lg><l>यदव्युत्पत्तिमद्देश्‍यमिति पूर्वं निरूपितम् ।</l>
<l>महाकविनिबद्धं सत्तदप्यत्र गुणी भवेत् ।। १०४ ।।</l></lg></b>
<p>यथा---</p>
<lg><l>'षण्डेषूद्दण्डपिण्डीतगरतरलनाः प्रापिरे येन वेला-</l>
<l>मालम्ब्योत्तालतल्लस्फुटितपुटकिनीबन्धवो गन्धवाहाः ।। १३८ ।।'</l></lg>
<lg><l>'पातालप्रतिमल्लगल्लविवरप्रक्षिप्तसप्तार्णवम् ।। १३९ ।।'</l></lg>
<lg><l>'किरन्तः कावेरीलडहलहरीशीकरकणान् ।। १४० ।।'</l></lg>
<p>अत्र तल्लगल्ललडहलहरीप्रभृतीनामव्युत्पत्तिमत्त्वेनोद्देश्‍यत्वेऽपि महा-
कविभिरङ्गीकृतत्वाद्ग‍ुणत्वम् ।।</p>
<p><q>यदिति</q> । संदर्भच्छायावैषम्यमत्र कष्टताबीजमिति पूर्वमुक्तं तत्र यदि समान-
च्छायशब्दमध्यनिवेशनेन प्रतिक्षिप्यते तदा कथं दोषः । तथाभूतानामेव पदानां
संदर्भनिर्वाहकतया महाकविनिबद्धमिति । अत एव शब्दगमकतया गुणत्वलाभः ।
उद्दण्डत्वेन पिण्डीतगराणां कठोरता । तादृशानामपि तरलनेन प्रौढिः । उत्ताले-
