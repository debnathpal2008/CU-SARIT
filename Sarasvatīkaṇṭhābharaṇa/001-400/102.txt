<pb n="102"/>
दनुत्थानं दोषाभावत्वद्वारं, ततश्च मुख्य एव स्थाने जुगुप्सादायित्वं पूर्वाचार्यश्लो-
केनैव व्याचष्टे---<b>अत्रेत्यादि</b> । गुणग्रस्तत्वमभिप्रेत्यातिशयसंपत्तौ प्रकृतौचित्या-
त्कपोलस्यैव प्रतिभासस्तदिदमुक्तम्---<b>रागातिशयहेतुभूतयोरिति</b> । तथा
च जगन्नयनानन्दभूतस्य निःशेषिताशेषतमसश्चन्द्रमसो यदिदमभिप्रेतकामिनीक-
पोललावण्यबिन्दुमात्रतया भानं तदुचितमेवेति ।।</p>
<p>प्राच्यानामेव वासनामभिसंधाय स्मृतिहेतुमुदाहरति---</p>
<p>घृणावत्स्मृतिहेतुर्यथा---</p>
<lg><l>'विपूयरशनावन्तः पलाशाषाढधारिणः ।</l>
<l>ब्र१ह्मवर्चस्विनो यान्ति द्विजपोगण्डका इमे ।। १४९ ।।'</l></lg>
<p>अत्र विपू/?/यपलाशब्रह्मवर्चसपोगण्डशब्दानां घृणावत्स्मृतिहेतुत्वेऽप्य२-
न्यत्र लक्षितत्वाददोषत्वम् ।।</p>
<p><q>यथेति</q> । आषाढो दण्ड; । <b>ब्रह्मवर्चसिन इति</b> । 'ब्रह्महस्तिभ्यां वर्चसः'
इति समासान्तस्ततो मत्वर्थीय इनिः । पोगण्डो बालः ।।</p>
<p>एवमन्यप्रकारमपि संख्यानादिकं स्वयमुन्नेयमित्याह---</p>
<p>एवमन्य३दपि द्रष्टव्यम् । अत्र च---</p>
<b><lg><l>किंचिदाश्रयसंबन्धाद्धत्ते शोभामसाध्वपि ।</l>
<l>कान्ताविलोच४नन्यस्तं मलीमसमिवाञ्जनम् ।। १०६ ।।</l></lg></b>
<p>तद्यथा---</p>
<lg><l>'अन्त्रप्रोतबृहत्कपालनलककूरक्वणत्कङ‍कण-
प्रायप्रेङ्खि/?/तभूरिभूषणरवैराघोषयत्यम्बरम् ।</l>
<l>पीतच्छर्दितरक्तकर्दमघनप्राग्भारघोरोल्लस-
व्द्यालोलस्तनभारभैरववपुर्दर्पोद्धतं धावति ।। १५० ।।'</l></lg>
<p>अत्राश्रयस्य बीभत्सरसो चितत्वाददोष५त्वम् ।।</p>
<!-- NOTES pg=102!-->
१. 'ब्रह्मवर्चसिनः' इति पाठष्टीकानुसारी. २. 'प्यत्र' क---ख. ३. 'न्यत्र' क.
४. 'लोकने' क. ५. 'दोषः' क-ख.
