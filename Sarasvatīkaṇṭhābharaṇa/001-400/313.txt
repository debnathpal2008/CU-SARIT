<pb n="313"/>
तरूपमात्रस्यैव जातित्वादित्यत आह---<b>तेषु सेति</b> । विशेषेण शोभाहेतुरेव
ह्यलंकारः । अस्ति चात्र तथाभाव इति भावः ।।</p>
<p>तत्र स्वरूपं द्विधा । शरीरावयवसंनिवेशलक्षणमतादृशं च । आद्यमपि बुद्धि-
कारितमतथाभूतं च । तदेतदाह---</p>
<b><lg><l>तत्र स्वरुपं संस्थानमवस्थानं तथैव च ।</l>
<l>वेषो व्यापार इत्याद्यैःप्रभेदैर्बहुधा स्थितम् ।। ७ ।।</l></lg></b>
<p><q>तत्र स्वरूपमिति</q> । आदिपदेन वृक्षादिस्वरूपपरिग्रहः ।।</p>
<b><lg><l>मुग्धाङ्गनार्भकस्तिर्यङ्गीचपात्राणि चाश्रयः ।</l>
<l>देशः कालश्च शक्तिश्च साधनानि च हेतवः ।। ८ ।।</l></lg></b>
<p>शक्तिः पदार्थानां सामर्थ्यम् । साधनानि कर्त्रादीनि षट् ।।</p>
<p>तेषु संस्थानं यथा---</p>
<lg><l>'स दक्षिणापाङ्गनिविष्टमुष्टिं नतांसमाकुञ्चितसव्यपादम् ।</l>
<l>ददर्श चक्रीकृतचारुचापं प्रहर्तुमभ्युद्यतमात्ययोनिम् ।। १ ।।'</l></lg>
<p>अत्र धनुर्धरेणैवमङ्गानि सम्यग्बुद्धिपूर्वकं स्थापनीयानीति संस्थान-
मिदं जातिभेदः ।।</p>
<p><q>अत्र धनुर्धरेणेति</q> । तदुक्तम्---'अपाङ्गे दक्षिणां मुष्टिं वामां विन्यस्य
मस्तके । पादमाकुञ्चयेद्वामं लक्ष्ये निश्चललोचनः ।।' इति । अत्र सर्वस्यैव धनु-
र्धरस्यैवंविधशरीरावयवसंनिवेशो भवति न कामस्यैवेति नाश्रयविशेषो विवक्षितः ।
एवमुत्तरत्रापि ।।</p>
<p>अवस्थानभेदेन यथा---</p>
<lg><l>'पादावष्टम्भनम्रीकृतमहिषतनोरुल्लसद्बाहुमूलं
शूलं प्रोल्लासयन्त्याः सरलितवपुषो मध्यभागस्य देव्याः ।</l>
<l>विश्लिष्टस्पष्टदृष्टोन्नतिविरलवलिव्यक्तगौरान्तराला-
स्तिस्त्रो वः पान्तु लेखाः क्रमवशविकसत्कञ्चुकप्रान्तमुक्ताः २'</l></lg>
