<pb n="079"/>
<b><lg><l>रूढाहंकार१तौर्जित्यम्</l></lg></b>
<p>यथा---</p>
<lg><l>'उमा वधूर्भवान्दाता याचितार इमे वयम् ।</l>
<l>वरः शंभुरलं ह्येष त्वत्कुलोद्भ‍ूतये विधिः ।। १०९ ।।'</l></lg>
<p>अत्रेमे वयमित्यात्मान्वितव्रतचर्यादिसमुत्थप्रौढाहंकारप्रतिपादनादौ-
र्जित्यम् ।।</p>
<p><q>रूढेति</q> । ऊर्जितशब्दोऽहंकृते प्रसिद्धस्तात्कालिकनिमित्तोपनिपाते वासनावि-
कासात्तमोनिर्भेदस्थानेषु सुप्तप्रबुद्ध इव स्थायिभिरसंसृज्यमानः प्रथमप्रादुर्भूतोऽभि-
मानोऽहंकार इत्युच्यते । रूढः सूक्ष्मावस्थातो द्वितीयामाविर्भावदशामापन्नोऽहंकारो
यस्य स रूढाहंकारस्तस्य भावस्तत्ता । सुगममुदाहरणम् ।।</p>
<b><lg><l>प्रेयस्त्वर्थेष्वभीष्टता ।</l></lg></b>
<p>यथा---</p>
<lg><l>'रसवदमृतं कः संदेहो मधून्यपि नान्यथा
मधुरमधिकं चूतस्यापि प्रसन्नरसं फलम् ।</l>
<l>सकृदपि पुनर्मध्यस्थः सन्रसान्तरविज्जनो
वदतु यदिहान्यत्स्वादु स्यात्प्रियादशनच्छदात् ।। ११० ।।'</l></lg>
<p>अत्रामृतप्रभृतिम्यः प्रियादशनच्छदस्याभीष्टताप्रतिपादनं प्रेयः ।।</p>
<p><q>प्रेय इति</q> । शब्दगुणे तु निप्पादितवर्णनीयप्रीतिजनकत्वं पदानामुक्तम् । इह
तु वाक्यार्थस्य वक्तृप्रीतिगोचरत्वमुच्यत इति विशेषः । प्रीतिरुक्तपूर्वा । तत्रैवाभि-
शब्देन प्रकर्षो द्योतितः । अभीष्टता प्रेय इति प्रेयःपदप्रवृत्तिनिमित्तम् । <b>रसव-
दिति</b> । प्रशंसायां मतुप् । अमृतमिति यस्य प्रसादान्त्रि/?/दशैरमरत्वमासादितं
नान्यथेति प्रत्यक्षसाक्षिके वस्तुनि प्रमाणान्तरानुसरणम् । प्रसन्नरसमिति अम्ल-
तालक्षणकाव्यार्थापगमेन परिणतिरित्यादि ।।</p>
<!-- NOTES pg=079!-->
१. 'मौर्जित्यम्' क-ख.
