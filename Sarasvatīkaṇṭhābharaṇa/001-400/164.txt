<pb n="164"/>
<l>गर्भग्रन्थिषु पञ्चषाः सुमनसो बध्नन्ति चूतद्रुमाः
संप्राप्ताः प्रकटीभवन्ति कुररीकण्ठेषु कूजोर्मयः ।।'</l></lg>
<p>अत्र काव्यचतुष्कादुच्छिद्य पादचतुष्टयं ग्रथितमिति खण्डसंघात्यनामायं योनि-
जकाव्यभेदः ।।</p>
<p>तावन्तमर्थमुपादायाधिको वाप<b>श्चूलिका</b> । यथा---</p>
<lg><l>'कमलमनम्भसि तत्र च कुवलयमेतानि कनकलतिकायाम् ।</l>
<l>सा च सुकुमारसुभगेत्युत्पातपरम्परा केयम् ।।'</l></lg>
<p>यथा च---</p>
<lg><l>'उभौ रम्भास्तम्भावुपरि विपरीतौ कमलयो-
स्तदूर्ध्वं रत्नाश्‍मस्थलमपि दुरूहं किमपि यत् ।</l>
<l>ततः कुम्भौ पश्चाद्विसकिसलये कन्दलमथो
तदन्विन्दाविन्दीवरमधुकराः किं पुनरिदम् ।।'</l></lg>
<p>अत्र स्थाने स्थानेऽधिकावापस्य प्रत्यभिज्ञानाञ्चू/?/लिकानामायं योनिजकाव्यभेदः ।।
बन्धच्छायामात्रसंवादी <b>परिमलः</b> । यथा---</p>
<lg><l>'अनेन यूना सह पार्थिवेन रम्भोरु कच्चिन्मनसो रुचिस्ते ।</l>
<l>सिप्रातरङ‍गानिलकम्पितासु विहर्तुमुद्यानपरम्परासु ।।'</l></lg>
<p>यथा च---</p>
<lg><l>'यात्राप्रसङ‍गादुपवीणयन्ती तस्यां महाकालमविप्रतिष्ठम् ।</l>
<l>कृशाङ‍ि्ग वीणागुणसारणासु चिरात्कलाभ्यासफलं लभेथाः ।।'</l></lg>
<p>अत्र संदर्भच्छायामात्रमनुकृतमिति परिमलनामायं योनिजकाव्यभेदः ।।</p>
<p>तासु लोकोक्तिच्छाया यथा---</p>
<lg><l>'शापान्तो मे भुजगशयनादुत्थिते शार्ङ‍गपाणौ
मासानेतान्गमय चतुरो लोचने मीलयित्वा ।</l>
<l>पश्चादावां विरहगुणितं तं तमात्माभिलाषं
निर्वेक्ष्यावः परिणतशरच्चन्द्रिकासु क्षपासु ।। ३७ ।।'</l></lg>
<p>सेयं लोचने मीलयित्वेति लोकोक्तेरनुकृतिर्लोकोक्तिच्छाया ।।</p>
<p><q>शापान्त इति</q> । लोचने मीलयित्वेत्यनेन लोकोक्त्यनुकारेण नयननिमी-
लनवदाशुभाविता समागमसमयस्य प्रतिपाद्यते । तथा च---सुकुमारतरकान्ताजी-
