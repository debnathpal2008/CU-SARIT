<pb n="167"/>
<l>संगीतस्य च मत्तकोकिलरुतान्युच्छिष्टमेणीदृशः
सर्वाङ‍गीणमहो विधेः परिणतं विज्ञानचित्रं चिरात् ।। ४३ ।।'</l></lg>
<p>अत्र निर्माल्यं, दासः, सनाभि, अञ्चलः, उच्छिष्टमिति पदानां
गौणवृत्तिव्यपाश्रयेण मुत्प्रदायिनां साभिप्रायनिवेशादियं पदमुद्रा ।।</p>
<p><q>गौणवृत्तिव्यपाश्रयेणेति</q> । निर्माल्यादिपदानामत्यन्ततिरस्कृतवाच्यानाम-
तिविच्छायत्वादिलक्षणाद्वारेण लावण्यविशेषध्वननात्सहृदयहृदयावर्जकानां निवेशो
दृश्‍यते ।</p>
<p>एवम्---</p>
<lg><l>'ताला जाअन्ति गुणा जाला ते सहिँअएहिँ धेय्यन्ति ।</l>
<l>रविकिरणाणुग्गहिआइँ होन्ति कमलाइँ कमलाइँ ।।'</l></lg>
<p>तथा---</p>
<lg><l>'अमृतमभृतं चन्द्रश्चन्द्रस्तथाम्बुजमम्बुजं</l>
<l>रतिरपि रतिः कामः कामो मधूनि मधून्यपि ।'</l></lg>
<p>इत्यादावर्थान्तरसंक्रमणादिना तत्प्रकाश्यो ध्वनिरनुसंधेयः ।।</p>
<p>वाक्यमुद्रा यथा---</p>
<lg><l>'यत्स्वच्छे सलिलात्मनि प्रतिफलद्देवे त्रियामापतौ
पीयूषाकृति पर्यवस्यति किल ज्योत्स्नेति तत्त्वान्तरम् ।</l>
<l>तिग्मं धाम चिरं चकास्ति दिवि यत्तत्रास्ति दिव्यः पुमा-
न्यं विज्ञातवतां त्रुटन्ति निखिला भूयो भवग्रन्थयः ।। ४४ ।।'</l></lg>
<p>अत्र 'तत्रास्ति दिव्यः पुमान्' इत्यादेर्वाक्यान्तरस्य पूर्ववाक्योपका-
रित्वेन मुत्प्रदायकस्याभिप्रायपूर्वनिवेशादियं वाक्यमुद्रा ।।</p>
<p><q>यत्स्वच्छ इति</q> । आदित्यकला एव प्रति फलिताश्चन्द्रव्यपदेशं लभन्त
इत्यागमः ।</p>
<p>तदाह---</p>
<lg><l>'सलिलमये शशिनि रवेर्दीधितयो मूर्च्छितास्तमो नैशम् ।</l>
<l>दलयन्ति दर्पणोदरविहता इव मन्दिरस्यान्तः ।।'</l></lg> इति ।
