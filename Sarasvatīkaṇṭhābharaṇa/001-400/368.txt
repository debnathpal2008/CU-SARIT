<pb n="368"/>
<p>अत्र गङ‍गाम्भःप्रतिफलितां रजनिकरकलामालोकयतो वासुकेर्येयं
शफरीभ्रमेण मुकुलीकुर्वन् फणालीं शफरीयमित्यध्यासिता विपर्यय-
बुद्धिः सोऽयं भ्रान्त्यतिशयो नाम भ्रान्तेरेव भेदः ।।</p>
<p><q>जिघृक्षतितमामिति</q> । 'तिङश्च ५।३।५६' इति तमपि 'किमेत्तिङव्ययघा-
दाम्वद्रव्यप्रकर्षे ५।४।११' इत्याम् ।।</p>
<p>भ्रान्त्यनध्यवसायोऽपि द्विधा---सालम्बनो निरालम्बनश्च । तयोः
सालम्बनो यथा---</p>
<lg><l>'विर१हिणिहिअअकअन्तहिं णिण्णाअइ
तक्खणि छाइज्जइ अलिणिवहेहिं चैत्तेण चूअवणी ।</l>
<l>अह तासु वि मअरन्दहिं संदाणिअइ
जह ण कलम्ब ण अम्ब ण जम्बू जाणिअइ ।। ११८ ।।'</l></lg>
<lg><l>[विरहिणीहृदयकृतान्तैर्निर्णीयते
तत्क्षणे छाद्यतेऽलिनिवहैश्चैत्रेण चूतवनी ।</l>
<l>अथ तास्वपि मकरन्दैर्वध्यते
यथा न कदम्बो नाम्रो न जम्बूर्ज्ञायते ।।]</l></lg>
<p>न कदम्बो नाम्रो न जम्बूरिति ज्ञायत इति त्रयाणामेवावलम्बनभू-
तत्वात्सालम्बनो नामायं भ्रान्त्यनध्यवसायो भ्रान्तिभेदः ।।</p>
<p>भ्रान्तेरनध्यवसायोऽनिर्धार्यमाणविषयता । <b>विरहिणीजणण इति</b> । विरहि-
णीजनस्य । 'अधीगर्थ-२।३।५२।' इत्यादिना कर्मणि षष्ठी । दअन्तेण दयमानेन
रक्षता । णावइ प्रतिभाति । तक्खणि तत्र क्षणे । छाइज्जइ अलिणिवहेहिं छाद्यतेऽ-
लिनिवहैः करणभूतैः । चैत्तेण चैत्रेण कर्त्रा । चूअवणी चूतवनी । तह तथा । तासु वि
तस्या अपि । संदाणिअइ बध्यते । अनिर्धारितविषयतया कथमालम्बननिरालम्बन-
योर्भेद इत्यत आह---<b>त्रयाणामेवावलम्बनभूतत्वादिति</b> । उक्तिभङ‍ग्या विष-
योपादानादित्यर्थः ।।</p>
<!-- NOTES pg=368!-->
१. अत्र श्लोके---'विरहिणीजणण' इति, 'दअन्तेण' इति, 'णावइ' इति,
'चैत्तेण' इति टीकाकारसंमतः पाठः.
