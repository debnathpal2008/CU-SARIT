<pb n="183"/>
<p>अत्र लाङ‍गूलवल्लीवलयितबकुलैर्नदद्भिर्गोलाङ‍गूलैः प्रतिरसितजरत्कन्द-
रामन्दिरेषु खण्डेषु उद्दण्डपिण्डीतगरतरलनाः पुटकिनीबन्धवो गन्धवाहा
वेलामालम्ब्य येन प्रापिरे इत्यतोऽधिकानामपुष्टार्थानामपि पदानामनु-
प्रासाय च्छन्दःपूरणाय चार्थानुगुण्येन रचितत्वादियं पदरचना ।।</p>
<p><q>लोलल्लाङ‍गूलवल्लीति</q> । लाङ‍गूलवल्लीवलयितेत्यादि यथोक्तवाक्यविरचनमा-
त्रेणैव प्रयोजनपरिग्रहे सिद्धे यदधिकानां लोलद्वल्लीप्रभृतिपदानामावापस्तेन विना
नोचितानुप्राससिद्धिर्नच तया विना वृत्तौचिती समाप्यते । न वा तामन्तरेण
लाङ‍गूलादीनामभिमतास्ते ते विशेषाः प्रतीयन्त इति पल्लवप्रतिष्ठैव हि सरस्वती
सहृदयानावर्जयतीति---'वाक्यप्रतीतिमात्रार्थमुपात्तेषु पदेषु यः । उपस्कारः पदै-
रन्यैः पल्‍लवं तं प्रचक्षते ।। अपल्लवं तु यद्वाक्यं कविभ्यस्तन्न रोचते । प्रयुज्यते
तथाभूतमुदीच्यैः कविगर्हितम् ।।' तदिदमाह---<b>अत्रेत्यादि</b> ।।</p>
<p>वाक्यकृता यथा---</p>
<lg><l>'पतिश्वशुरता ज्येष्ठे पतिदेवरतानुजे ।</l>
<l>मध्यमेषु च पाञ्चाल्यास्त्रितयं त्रितयं त्रिषु ।। ७० ।।'</l></lg>
<p>इह महतोऽर्थस्याल्पीयसा ग्रन्थेनाभिधानमिति व्युत्क्रमेणापि ग्रन्थ-
लाघवाय वाक्यार्थो रचित इतीयं वाक्यरचना ।।</p>
<p><q>वाक्येति</q> । वाक्यरचना तु महावाक्य एव भवतीति । तथाहि । पतिश्वशु-
रतेत्यादिकमल्पाक्षरमेव वाक्यं महतोऽर्थराशेः समर्पकमिति भावयतां सहृदयानां
कवित्वशक्तिरप्रत्यूहैव प्रकाशते । अत एव शक्तितिरस्कारादाद्यन्तावभिधाय मध्य-
माभिधाने क्रमभ्रंशोऽपि तिरस्क्रियत इत्याह---<b>अत्रेति</b> ।।</p>
<b><lg><l>शय्येत्याहुः पदार्थानां घटनायां परस्परम् ।</l>
<l>सा प्रक्रान्तेन कस्मिंश्चिदप्रक्रान्तेन कुत्रचित् ।। ५४ ।।</l></lg></b>
<p><q>शय्येति</q> । किंचिदेकं वस्तु बुद्धौ समाधाय तदधिकारप्रबन्धरचनायामधि-
कस्यान्तरान्तरा प्रकृते योजना शय्या । पदार्थानां प्रस्तुताप्रस्तुतवस्तूनाम् । तच्च
योजनीयं शब्दार्थभेदेन द्विविधम् । तत्र वस्तुवाक्ययोरेव योजना महाकविप्रब-
न्धेषु दृश्यते । अर्थस्तु प्राकरणिकार्थोपयोगी तदनुयोगी चेति द्विविधः । द्विती-
योऽप्यतिक्रान्तोऽतथाभूतश्चेति पूर्ववद्विभागवाक्यं व्याख्येयम् ।।</p>
