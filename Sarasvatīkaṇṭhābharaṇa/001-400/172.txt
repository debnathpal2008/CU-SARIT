<pb n="172"/>
<p>परिसंख्योक्तिर्यथा---</p>
<lg><l>'पञ्च पञ्चनखा भक्ष्या वामेनाक्ष्णा न पश्‍यति ।</l>
<l>काठिन्यमस्याः कुचयोः किमसद्यन्न रोचते ।। ५२ ।।'</l></lg>
<p>तदिदं विधिनिषेधाभ्यां शेषाभ्यनुज्ञानं परिसंख्येत्युच्यते ।।</p>
<p><q>पञ्च पञ्चेति</q> । पञ्चनखेषु पञ्च भक्ष्या नान्ये । कुचयोरस्याः काठिन्यं न वच-
नादाविति विशेषविधी शेषनिषेधमनुजानीतः । वामेन न पश्‍यति दक्षिणेन तु पश्‍य-
त्येव । किमसत्किमशोभनम् ? यद्यस्मै न रोचते इतरत्तु सदेवेति विशेषनिषेधौ
शेषविध्यभ्यनुज्ञाविषयाविति ।।</p>
<b><lg><l>अयुज्यमानस्य मिथःशब्दस्यार्थस्य वा पुनः ।</l>
<l>योजना क्रियते यासौ युक्तिरित्युच्यते बुधैः ।। ४४ ।।</l></lg></b>
<p><q>अयुज्यमानस्येति</q> । पूर्वं पदैकवाक्यता ततो वाक्यैकवाक्यत्वमनन्तरं प्रकर-
णैकवाक्यत्वमिति प्रबन्धनिर्वहणं यावत्कविव्यापारः । तत्र 'गामभ्याज शुक्लां दण्डेन'
इत्यादीनां लोके गृहीतव्युत्पत्तीनामेव यद्यपि काव्यानुप्रवेशस्तथापि भङ‍गीभणितिस-
नाथान्येव काव्यपद्धतिमध्यासत इत्यप्रहतानामुपादेयत्वे यत्रापाततः परस्परमन्वयो
न प्रतिभासते तत्रावश्‍यं कविना स्वाभिप्रायप्रतिच्छन्दकभूतविशेषनिवेशनेन विव-
क्षितवाक्यार्थप्रतीत्यस्खलनं विधेयम्, अत एव वैचित्र्यादलंकारता । तदिदमुक्तम्
---अयुज्यमानस्येति । आपातत इति शेषः । योजना अन्वयौपयिकरञ्जकविशेष-
निवेशनं तस्य विषयः । शब्दाथा शब्दः पदं वाक्यं प्रकरणं प्रबन्धः । अर्थः
पदार्थो वाक्यार्थश्च ।।</p>
<p>विषयभेदात् षोढा युक्तिरित्याह---</p>
<b><lg><l>पदं चैव पदार्थश्च वाक्यं वाक्यार्थ एव च ।</l>
<l>विषयोऽस्याः प्रकरणं प्रबन्धश्चाभिधीयते ।। ४५ ।।</l></lg></b>
<p>पदं चैवेति ।।</p>
<p>तत्र---</p>
<b><lg><l>योगकारणपर्यायाङ‍गाङ‍ि्गभावपरम्पराः ।</l>
<l>पदयुक्तेर्निमित्तं स्युर्निरूढाः पदसिद्धये ।। ४६ ।।</l></lg></b>
