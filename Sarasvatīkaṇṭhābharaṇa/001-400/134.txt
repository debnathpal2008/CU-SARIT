<pb n="134"/>
<p><q>अप्रस्तुतेति</q> । अप्राधान्य इत्युपलक्षणं बाध्यत्वेऽपीति च बोद्धव्यम्
रसवस्तुनोः परस्परविरोधिरसव्यञ्जकयोः । यद्वा मिथोविरोधिरसरूपयोरेव वस्तुनः ।
तदाह---'बाध्यानामङ्गभावं वा प्राप्तानाम१विमुक्तता' इति ।।</p>
<b><lg><l>हीनं यत्रोपमानं स्यादुपमेयं गुणाधिकम् ।</l>
<l>हीनोपमं तदस्याहुः कवयः क्वाप्यदुष्टताम् ।। १४७ ।।</l></lg></b>
<p>यथा---</p>
<lg><l>'ततः कुमुदनाथेन कामिनीगण्डपाण्डुना ।</l>
<l>नेत्रानन्देन चन्द्रेण माहेन्द्री दिगलंकृता ।। १९० ।।'</l></lg>
<p>अत्रोपमानस्य हीनतायामपि रागातिशयहेतुत्वाद्ग‍ुणत्वम् ।।</p>
<p><q>हीनमिति</q> । जातिप्रमाणाभ्यामपकृष्टं हीनं चन्द्रापेक्षया कामिनीकपोलस्याप-
कर्षे आत्मनस्तुल्यतामुद्दीपनस्य प्रतिपाद्यमानः प्रकृतशृङ्गारप्रकर्षमर्पयिष्यतीति गुण-
त्वम् । एवमधिकोपमेऽपि ।।</p>
<b><lg><l>यत्रोपमानमुत्कृष्टमुपमेयं निकृष्यते ।</l>
<l>ज्ञेयं तदधिकौपम्यमस्यापि क्वाप्यदोषता ।। १४८ ।।</l></lg></b>
<p>यथा---</p>
<lg><l>'कान्त्या चन्द्रमसं धाम्ना सूर्यं धैर्येण चार्णवम् ।</l>
<l>राजन्ननुकरोषि त्वं सौभाग्येनापि मन्मथम् ।। १९१ ।।'</l></lg>
<p>अस्याधिकौपम्येऽपि राज्ञो लोकपालांशत्वेन शिष्टैरादृतत्वाद्ग‍ुणत्वम् ।।'</p>
<b><lg><l>उपमान२स्य वैषम्याद्भवेदसदृशोपमम् ।</l>
<l>तस्याभ्यनुज्ञामिच्छन्ति व्यतिरेकोपमादिषु ।। १४९ ।।</l></lg></b>
<p>यथा---</p>
<lg><l>'प्रहितः प्रधनाय माधवानहमाकारयितुं महीभुजा ।</l>
<l>न परेषु महौजसश्छलादपकुर्वन्ति मलिम्लुचा इव ।। १९२ ।।'</l></lg>
<!-- NOTES pg=134!-->
१. 'मुक्तिवत्सला' इति पाठः. २. 'नेन' इति सटीकपुस्तकपाठः.
