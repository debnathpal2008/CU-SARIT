<pb n="030"/>
<p>अत्र पूर्वार्धस्य मृदुबन्धत्वादुत्तरार्धस्य च गाढबन्धत्वात्समबन्धेषु
विषममिति विषमो नाम शब्दप्रधानः समताविपर्ययो दोषः ।।</p>
<p><q>भवेदिति</q> । स एव संदर्भो मृदुमध्यकठोरवर्णनिर्व्यूढास्तिस्त्रो बन्धजातयस्त-
त्रैकरूपे वाक्यार्थे एकैव जातिरुपादेयेति तद्विपर्यासो वैराग्यहेतुरेव । उत्छलन्तः
शीकरा यस्मात्तथाच्छाच्छमत्यच्छम् । द्वयमपि निर्झराम्भोविशेषणम् । मलयमारु-
तस्योद्दीपनविभावभूतस्य वर्णमात्रवैरूप्यमस्येत्याशयवानाह---अत्र पूर्वार्धस्येति ।
शब्दप्रधानतामस्य विवृणोति---समबन्धेष्विति ।।</p>
<b><lg><l>सौकुमार्यविपर्यासात्कठोर उपजायते ।। ३२ ।।</l></lg></b>
<p>यथा---</p>
<lg><l>'असितर्तितुगद्रिच्छित्स्वः क्षितांपतिरद्विदृक् ।</l>
<l>अमिद्भिः शुभ्रदृग्दृष्टैर्द्विषो जेघ्नीयिषीष्ट वः ।। ४३ ।।'</l></lg>
<p>अत्रातिकठोरत्वादसौकुमार्यं सुप्रतीतमेव ।।</p>
<p><q>सौकुमार्यविपर्यासादिति ।</q> अकठोराक्षरप्रायताबन्धस्य सुकुमारत्वं तद्विप-
र्थये कठोरता श्रुतिकटुत्वं भवति । असिततींति । 'ऋ गतौ' इति धात्वनुसारादृति-
र्वर्त्म । असिता कृष्णा ऋतिर्वर्त्म यस्य कृष्णवर्त्मा वह्निस्तस्य तुगपत्यम् । अद्रि-
च्छिदिति क्रौञ्चदारणत्वात् । स्वर्गे क्षियन्ति निवसन्ति ये देवास्तेषां पतिः सेनानी-
त्वात् । अद्विदृग्द्वादशलोचनत्वात् । स एवंभूतो भगवान् कुमारोऽमिद्भिरस्निग्धै
रूक्षैः शुभ्रदृग्दृष्टैर्धवलाक्षिविलोकितैः सक्रोधनिभालने तारकाभागस्योर्ध्वतया नयना-
त्तथाभावो जातिर्वो युष्माकं द्विषः शत्रूञ्जेघ्नीयिषीष्ट । अत्यर्थं पुनः पुनर्वा वध्यादि-
त्यर्थः । हन्तेर्यङि घ्नीभावे आशीर्लिङि रूपम् । स्वतन्त्रस्य पदस्य श्रुतिकटुता पद-
दोषः । इह तु पदानामतथाभावे र्ति द्रि च्छि इत्यादीनां वर्णानां परस्परसंनिधाने
घटनैव कठोरेत्याह---अत्रातिकठोरत्वादिति ।।</p>
<b><lg><l>या तु कान्तिप्रसादार्थव्यक्तीनामन्यथा गतिः ।</l>
<l>अर्थप्रधानः प्रोक्तः स वाक्ये गुणविपर्ययः ।। ३३ ।।</l></lg></b>
<b><lg><l>अप्रसन्नं भवेद्वाक्यं प्रसादस्य विपर्ययात् ।</l></lg></b>
