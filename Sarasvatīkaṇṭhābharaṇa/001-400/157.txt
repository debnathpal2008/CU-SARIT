<pb n="157"/>
<b><lg><l>समस्तरीतिर्व्यामिश्रा लाटीया रीतिरुच्यते ।</l>
<l>पूर्वरीतेरनिर्वाहे खण्डरीतिस्तु मागधी ।। ३३ ।।</l></lg></b>
<p><q>समस्तेति</q> । यद्यप्युपक्रान्तरीत्यनिर्वाहोऽत्राप्यस्ति तथापि तिलतण्डुलवद्या-
वद्विभक्तरीतिसंवलनस्य कविसंरम्भगोचरस्योत्तररीतेः पृथग्भावः । <b>पूर्वरीतेरिति ।</b>
एकां रीतिमुपक्रम्य यदन्यया संदर्भनिर्वहणमसावन्य एव प्रकारः । न चानिर्वाहो
दोषश्छायावैरूप्याभावात् । रीतिखण्डनेऽपि हि संदर्भसौभाग्यसंपत्तिः शक्तिमे-
वाविष्करोति ।।</p>
<p>तासु वैदर्भी यथा---</p>
<lg><l>'मनीषिताः सन्ति गृहेषु देवतास्तपः क्व वत्से क्व च तावकं वपुः ।</l>
<l>पदं सहेत भ्रमरस्य पेलवं शिरीषपुष्पं न पुनः पतत्रिणः ।। २५ ।।'</l></lg>
<p>सेयमसमस्तपदा स१मग्र श्लेषादिगुणवती वैदर्भी रीतिः ।।</p>
<p><q>मनीषिता इति</q> । अत्र दीर्घसमासाभावे कथमोज इति कस्यचित्कुदेश्यमप-
रीतिमत्प्रकरण एवेत्यपास्तम् । एतेन गुणनवकस्य समकक्षतया संभेदः क्षण इति ।
असमस्तपदेत्यनुल्लेखसमासपदेत्यर्थः । समग्रा नव । गुणवतीति नित्ययोगे मतुप् ।।</p>
<p>पाञ्चाली यथा---</p>
<lg><l>'गात्राविघातदलिताङ‍गदजर्जराणां
गण्डस्थलीलुलितकुण्डलताडितानाम् ।</l>
<l>क्षोभस्फुटन्मुकुटकोटिविघट्टितानां
नादोऽभवज्झणझणामुखरो मणीनाम् ।। २६ ।।'</l></lg>
<p>सेयमोजःकान्त्यभावादाश्लिष्टश्लथ२पुराणच्छायामाधुर्यसौकुमार्यवती
समस्तपञ्चषपदा पाञ्चाली रीतिः ।।</p>
<p><q>गात्राविघातेति</q> । अत्राद्यतृतीययोः षड् द्वितीये च पञ्च पदानि समस्तानि ।
<b>ओजःकान्त्यभावादिति ।</b> ईषदर्थे नञ् । अत एव माधुर्यसौकुमार्ययोरुन्मेषः ।
श्लिष्टा प्राप्ता यथासंख्यमोजःकान्तिनिमीलनलब्धप्रादुर्भावा श्लथा पुराणी च
च्छाया ययेति विग्रहः ।।</p>
<!-- NOTES pg=157!-->
१. 'समस्त' ख.	२. 'श्लथभाब' ख.
