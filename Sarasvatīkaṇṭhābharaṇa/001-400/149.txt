<pb n="149"/>
<lg><l>[मुग्धे ग्र१हणकं गृहाण त्वं धारय मुद्रां निजे हस्ते ।</l>
<l>निश्चयः सुन्दरि तवोपरि मम सुरतस्पृहास्ति ।।]</l></lg>
<p>सेयमपशब्दप्रयोगतोऽपभ्रष्टाप्यविद्वद्भिः श्रोत्रियाद्यैः प्रयुज्यत इत्य-
पभ्रष्टा जातिः । अस्या अपि चानुकरणे साधुत्वमिष्यते ।।</p>
<p><q>अपभ्रष्टेति</q> । अत्र तवोपरि सुरतस्पृहास्तीत्यादिकापशब्दबहुलत्वेनापभ्रष्टा
स्पष्टैव । सा तु कथमलंकार इत्यत आह---सेयमिति । श्रोत्रियश्छान्दसः । आद्य-
पदेन बालादयः । सर्व एव हि लौकिकः पदार्थोऽभिनयकक्षामधिरूढः परित्यज्य
ग्राम्यमभिमुखीभूतो विभावादिषु कथं नालंकारस्तदिदमुक्तं प्रयोगत इति । न
चापशब्दानां दोषत्वमेवेति वाच्यम् । अनुकरणे तु सर्वेषामिति दोषसामान्या-
वलम्बिना गुणीभावेनास्य विषयीकृतत्वादिति ।।</p>
<p>नानावच्छिन्नजातिः काव्यशरीरे निविशत इति तदवच्छेदरूपां गतिमनन्तरं
लक्षयति---</p>
<b><lg><l>>पद्यं गद्यं च मिश्रं च काव्यं यत्सा गतिः स्मृता ।</l>
<l>अर्थौचित्यादिभिः सापि वागलंकार इष्यते ।। १८ ।।</l></lg></b>
<p><q>पद्यमिति</q> । पठितेः पदात्पदान्तरसंचारो गतिः । सा केनचिदौचित्योप-
निपातिना संदर्भपरिमाणेन नियम्यते । ततस्तदप्युपचारेण गतिः । पठितिपरिमाणं
च काव्यं समाश्रयत इति तदपि गतिस्तच्च पद्यादिभेदेन त्रिविधमिति संक्षेपः । अत
एव गद्यबन्धे तु कैश्चिद्व‌ृत्तमाश्रितं वृत्तं वर्तनमियत्तेति यावदिति । सर्वनामशब्दा
हि कदाचिदुद्देश्यस्य लिङ‍गमाश्रयन्ते कदाचित्प्रतिनिर्देश्यस्येति काव्ये यत्सा गति-
रित्युक्तम् । तत्र पद्यं चतुष्पदीति न लक्षणमुल्लालमात्रादौ द्विपदपञ्चपदादिशरीरे
तदभावात् । अपादः पदसंतानो गद्यमित्यपि न । अपादत्वं ह्यप्रत्यभिज्ञायमान-
वृत्तभागत्वं, विवक्षातश्चतुष्पदीव्यतिरिक्तत्वं वा । आद्ये वृत्तिगन्धिपद्यं न स्यात् ।
द्वितीये त्वतिप्रसङ‍गः । तस्माच्छन्दोनियमवती काव्यम्, अतथाभूता तु गद्यमिति
विभागः । गद्यपद्यात्मकं काव्यं मिश्रम् । तदस्या गतेरलंकारत्वमुपपादयति---
अर्थौचित्यादिभिरिति ।।</p>
<p>तत्रार्थौचितीमाह---</p>
<b><lg><l>कश्चिद्गद्येन पद्येन कश्चिन्मिश्रेण शक्यते ।</l>
<l>कवितुं कश्चन द्वाभ्यां काव्येऽर्थः कश्चन त्रिभिः ।। १९ ।।</l></lg></b>
<!-- NOTES pg=149!-->
१. रतमूल्यम्.
