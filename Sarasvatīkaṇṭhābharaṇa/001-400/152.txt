<pb n="152"/>
रूपम् । गर्भगृह१स्था नालोकयति चेत्तदाह---संप्रवदन्तीति । अत्र प्रतिपादमष्टौ
लघवश्चत्वारो गुरव इति लघुबाहुल्ये संयोगाक्षराणामुद्रेके च ताललयवदतिव्यक्त
एव द्रुतभावः ।।</p>
<p>समवृत्ते विलम्बिता यथा---</p>
<lg><l>'प्रणम्य हेतुमीश्वरं मुनिं कणादमन्वतः ।</l>
<l>पदार्थधर्मसंग्रहः प्र२वक्ष्यते महोदयः ।। १४ ।।'</l></lg>
<p>सेयं स्थाने स्थाने गुर्वक्षरयोगाद्विलम्बिता गतिः ।</p>
<p><q>प्रणम्येति</q> । अत्र यद्यपि पदचतुष्टये गुरुलघूनां समसंख्यत्वमेव, तथापि संयो-
गाक्षरैरन्तरान्तरा पठितिदीर्घाभावोन्मेषादारोहप्राधान्ये विलम्बिता । एवं व्युत्क्रमेण
समानिकायामपि विलम्बितैव । यथा---'मीनजालघटितानि सूर्यरश्मिबोधितानि ।
मत्तषट्पदाकुलानि पश्य भीरु पङ‍कजानि ।।' इति ।</p>
<p>तदिदमाह---<b>सेयमिति</b> । तेन विभागसूत्रे गुरुलघुमिश्रणमेवंरूपमपि बोद्ध-
व्यमिति ।।</p>
<p>तत्रैव मध्या यथा---</p>
<lg><l>'आसीद्दैत्यो हयग्रीवः सुहृद्वेश्मसु यस्य ताः ।</l>
<l>वदन्ति स्म बलं बाह्वोः सितच्छत्रस्मिताः श्रियः ।। १५ ।।'</l></lg>
<p>सेयं नातिल३घ्वक्षरत्वान्मध्या गतिः ।।</p>
<p><q>आसीदिति</q> । अत्र यद्यपि गुरवो बहवस्तथापि न द्रुतिर्न विलम्बनं पठिते-
रित्यनुभवसाक्षिकोऽयमर्थस्तदेतदाह---<b>नातिलघ्वक्षरेति</b> ।।</p>
<p>द्रुतविलम्बिता यथा---</p>
<lg><l>'अवतु वः सवितुस्तुरगावली स्फुरितमध्यगतारुणनायका ।</l>
<l>स४मविलङि्‍घततुङ‍गपयोधरा मरकतैकलतेव नभःश्रियः ।। १६ ।।'</l></lg>
<p>सेयं द्रुताया विलम्बितायाश्च गतेरन्तरानुप्रवेशाद्द्रु/?/तविलम्बिता गतिः ।</p>
<p><q>अवतु व इति</q> । अरुणो गरुडाग्रजः शोणश्च । नायको नेता हारमध्यमणिश्च ।
<!-- NOTES pg=152!-->
१. 'गृहस्थो नालो' इति पाठः.	२. 'प्रचक्षते' क.	३. 'लघ्वक्षरप्रायत्वा' क.
४. 'समभिल' ख.
