<pb n="287"/>
<p>द्वितीयश्लोको यथा---</p>
<lg><l>'कामदं चण्डकम्रं मदामर्दिनो नागदन्ताज्यजय्यं गदाकर्बुरम् ।</l>
<l>धीरशोभाभरव्यस्तकंसासुरं नौमि नारायणस्यासमं विभ्रमम् ।। ३३२ ।।'</l></lg>
<p>अभाग्यस्य रदं विलेखकम् । नाशकमिति यावत् । समितौ संग्रामे रावणस्य
कैलासोद्धरणभग्नशक्तिकताशासनविक्रमावाज्ञापौरुषे येन तम् । वाञ्छितप्रदम् ।
चण्डमुग्रं कम्रं कमनीयं च । परेषां दर्पमर्दनशीलस्य नागस्य कालियाख्यस्य दंष्ट्राभिः,
कुवलयापीडाख्यस्य हस्तिनो वा विषाणाभ्यां या आजिः सङ‍ग्रामः तत्राजय्यं जेतुम-
शक्यम् । गदया नानारत्नखचितया कर्बुरम् । चित्रमिति यावत् ।।</p>
<p>संस्कृतप्राकृतगोमूत्रिकायां संस्कृतश्लोको यथा---</p>
<lg><l>'स्कन्दो रुन्दर्द्धिमिष्टां वितरतु सरलो दारितारातिवर्गे
सस्पन्दो मन्दसज्जो भवभयकलने सङ‍गरे केलिकारी ।</l>
<l>संदोहोल्लाघलासी जन इह बलिहा चण्डताभूरखर्वो
देवौजोराजदेहे महिमनि निरतो विक्रमाडम्बरेण ।। ३३३ ।।'</l></lg>
<p>स्कन्दः कार्तिकेयः । रुन्दां विपुलाम् । दारिते शत्रुसमूहे सस्पन्दः स्फुरद्रूपो
मन्दः स्वस्थचित्तः भवभयस्य संसारत्रासस्य कलने क्षेपणे इहजने मर्त्यलोके संदो-
हेन य उल्लाघः सामर्थ्यं नीरोगत्वात्तेन लसनशीलः । बलिनां हन्ता । चण्डताया-
स्तैक्ष्ण्यस्य भूराश्रयः । अखर्वः सर्वेषामुपरि वर्तमानः । देवौजसां राज्ञां खण्डयित्री
ईहा चेष्टा यत्र तादृशे महिम्नि निरतः ।।</p>
<p>प्राकृतश्लोको यथा---</p>
<lg><l>'चन्दो कन्दप्पमित्तं विहरणसहलो हारितारापबन्धो
सच्छन्दो वन्दणिज्जो कुवलयदलनो सङ‍करे मेलिकारी ।</l>
<l>कन्दोदोल्लासलासी जअइ सिवसिहामण्डनीभूदखण्डो
देन्ताजोण्हाजलोहो विहिअणिअरई विब्भमाणं बलेण ३३४'</l></lg>
<lg><l>[चन्द्रः कन्दर्पमित्रं/?/ विहरणसफलो हारिताराप्रबन्धः
स्वच्छन्दो वन्दनीयः कुवलयदलनः शंकरे मेलिकारी ।</l>
