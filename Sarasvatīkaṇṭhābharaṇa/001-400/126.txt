<pb n="126"/>
<p>यथा---</p>
<lg><l>'यो यः शस्त्रं बिभर्ति स्वभुजगुरुमदः पाण्डवीनां चमूनां
यो यः पाञ्चालगोत्रे शिशुरधिकवया गर्भशय्यां गतो वा ।</l>
<l>यो यस्तत्कर्मसाक्षी चरति मयि रणे यश्च यश्च प्रतीपः
क्रोधान्धस्तस्य तस्य स्वयमिह जगतामन्तकस्यान्तकोऽहम् ।। १७४ ।।'</l></lg>
<p>अत्रासमस्तत्वेऽपि प्रौढ१बन्धत्वाद्ग‍ुणत्वम् ।।</p>
<p><q>ओज इति</q> । दीप्तरसानुप्रविष्टार्थप्रतिपादकसंदर्भौचित्येन समासभूयस्त्वमोजः ।
अस्य विपर्ययो दीप्तेरप्रत्यूहादेव समाधीयते । तदिदमुक्तम्---'दीप्तार्थं बध्यते यत्र
तद्दीप्तं चेन्न दुष्यति' इति । सुगममुदाहरणम् । व्यूढःप्रौढः ।।</p>
<b><lg><l>समस्तमसमस्तं वा न निर्वहति यद्वचः ।</l>
<l>तदनिर्व्यूढमस्यापि न दोषः क्वापि तद्यथा ।। १३३ ।।</l></lg></b>
<p>यथा---</p>
<lg><l>'प्रसीद चण्डि त्यज मन्युमञ्जसा
जनस्तवायं पुरतः कृताञ्जलिः ।</l>
<l>किमर्थमुत्कम्पितपीवरस्तन-
द्वयं त्वया लुप्तविलासमास्यते ।। १७५ ।।'</l></lg>
<p>अ१त्रासमस्तरीत्यनिर्वाहादनिर्व्यूढत्वेऽपि रसान्तरपरिग्रहेण रीत्यन्तर-
परिग्रहाद्ग‍ुणत्वम् ।।</p>
<p><q>समस्तमिति</q> । उपक्रान्तरीतेरनिर्वाहे म२धुररसपर्यन्ता प्रतीतिः स्खलतीति
दूषणताबीजमुक्तम् । तथाभूतरसानुगुणव्यभिचार्यनुप्रवेशव्यञ्जनौचित्यादुपक्रमनि-
र्वाहः सर्वस्वायमानो गुणतामासादयति । तथा हि---प्रसीदेत्यादौ प्रणयकेलिकु-
पितकामिनीप्रसादनायां शृङ‍गारविरोधिसमासव्यतिकरेण रीतेरप्यपक्रमे रोषलक्षण-
भावानुभावभूः४ स्तनकम्पवर्णनायां समासोऽनुप्रविष्ट इति व्यक्तः पूर्वरीतेरनिर्वाहः ।
रसान्तरं प्रकृतविजातीयरससंबद्धो व्यभिचारी भावः ।।</p>
<!-- NOTES pg=126!-->
१. 'व्यूढ' इति टीकासंमतः पाठः. २. 'अत्र समस्तरीत्या' क-ख. ३. 'मधुर-
सपर्यन्ता' इति स्यात्. ४. 'भूतस्तन' स्यात्.
