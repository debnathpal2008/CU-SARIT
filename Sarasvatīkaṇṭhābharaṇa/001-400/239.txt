<pb n="239"/>
<p>अन्ये पुनरन्यथा वृत्तिं व्याचक्षते---</p>
<b><lg><l>स्पर्शादीनामसंबन्धः संबन्धो वापि यो मिथः ।</l>
<l>स्फुटादिबन्धसंसिध्द्यै सेह वृत्तिर्निगद्यते ।। ८३ ।।</l></lg></b>
<p><q>अन्ये पुनरिति</q> । वर्णानां वर्तनं वर्तनाधिष्ठानं च वर्तिपदेनाभिमतम् । आद्ये
संघटनविघटनाभ्यां द्विधा । समस्तव्यस्तभेदेन संघटनविघटने द्विधा । कादयो
मावसानाः स्पर्शाः । आदिग्रहणादन्तःस्थोष्मणोः संघटनबहुलः संदर्भः प्रस्फुटः ।
विघटनबहुलः कोमलः । उभयबहुल उन्मिश्रः ।।</p>
<b><lg><l>काव्यव्यापी च संदर्भो वृत्तिरित्यभिधीयते ।</l>
<l>सौकुमार्यमथ प्रौढिर्मध्यमत्वं च तद्ग‌ुणाः ।। ८४ ।।</l></lg></b>
<b><lg><l>गम्भीरौजस्विनी प्रौढा मधुरा निष्ठुरा श्लथा ।</l>
<l>कठोरा कोमला मिश्रा परूषा ललितामिता ।। ८५ ।।</l></lg></b>
<p>द्वितीयं वृत्तिशब्दार्थमाह---<b>काव्यव्यापी चेति</b> । अत्रापि दोषप्रसङ‍गा-
पाकरणार्थमाह---<b>सौकुमार्यमिति</b> । अत एव [सौकुमार्यप्रौढिमध्यमत्वानि]
गुणाः । शैथिल्यपरुषत्वे तु दोषावित्यर्थः ।।</p>
<b><lg><l>इति द्वादशधा भिन्ना कविभिः परिपठ्यते ।</l>
<l>कारणं पुनरुत्पत्तेस्त एवासां विजानते ।। ८६ ।।</l></lg></b>
<p>योगासंयोगयोः प्रतियोगिव्यवस्थाविरहात्कथं द्वादशप्रकारता व्यवस्थितिरित्या-
शयवानाह---<b>कारणं पुनरिति</b> ।।</p>
<p>तासु गम्भीरा यथा---</p>
<lg><l>'अप्फुन्दन्तेण णहं महिं च तडि उद्धमाइअदिसेण ।</l>
<l>दुन्दुभिगम्भीररवं दुण्डुहिअं अम्बुवाहेण ।। १९० ।।'</l></lg>
<lg><l>[आस्पन्दता नभो महीं च तडिदुध्मापितदिशा ।</l>
<l>दुन्दुभिगम्भीररवं दुन्दुभितमम्बुवाहेन ।।]</l></lg>
<p>सैषा प्रायस्तवर्गपवर्गयोस्तृतीयचतुर्थानां पकारफकारयोश्च स्वसंयोग-
बिन्दुयोगाम्यां जायते ।।</p>
