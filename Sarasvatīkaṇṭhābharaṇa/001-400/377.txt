<pb n="377"/>
<b><lg><l>अभिप्रायानुकूल्येन प्रवृत्तिर्भाव उच्यते ।</l>
<l>सोद्भेदोऽथ निरुद्भेदश्चैकतश्चाभितश्च सः ।। ४३ ।।</l></lg></b>
<p>अभिमतमुक्तादिवस्तुचिन्तननियमादनन्तरं भावलक्षणम् । तदाह---<b>अभि-
प्रायेति</b> । अभिमतवस्तुचिन्ता अभिप्रायः । तदनुकूलतया प्रवृत्तिः क्रियालक्षणा-
भावः । अत एव सूक्ष्माद्भेदः । प्रवृत्तिप्रतिपादकेन स्वार्थप्रकाशनद्वारा प्रकाश्यमानोऽ-
भिप्रायः क्वचित्पदान्तरवृत्तिसहकृतेन प्रकाश्यते, क्वचित्केवलेन । ताविमौ सोद्भेद-
निरुद्भेदौ । मिथोऽनुबन्धविषयश्चायं चमत्करोति । तत्र प्रवृत्तिरुच्यमानानेन
तस्योच्यते तयोर्वा । तदिदमाह---<b>एकतश्चाभितश्चेति</b> । अभिप्रायोद्भावना-
दशायां रूढः स्वादपदवीमासाद्य चमत्कारमावहति । अत एव तत्कार्ययोः प्रवृत्ते-
रनुभावरूपतया तद्यावानकुण्ठ इति हृदयम् (?) ।।</p>
<p>तत्रैकतः सोद्भेदो यथा---</p>
<lg><l>'गेह्ण पलोएह इमं विअसिअणअणा पिअस्स अप्पेइ ।</l>
<l>घरिणी सुअस्स पढमुब्भिण्णदन्तजुअलंकिअं बोरम् ।। १३८ '</l></lg>
<lg><l>[गृहाण पर्यालोकयेमं विकसितनयना प्रियायार्पयति ।</l>
<l>गृहिणी सुतस्य प्रथमोद्भिन्नदन्तयुगलाङ्कितं बदरम् ।।]</l></lg>
<p>अत्र सुतस्य दन्तोद्गमादहमुपभोगयोग्यास्मीति गृहिण्या एवमभि-
प्रायः प्रकर्षविकासितनयनतयोद्भिद्यते; न पुनः पत्युरित्येकतः सोद्भे-
दोऽयं भावः ।।</p>
<p>अभितः सोद्भेदो यथा---</p>
<lg><l>'सालोए च्चिअ सूरे घरिणी घरसामिअस्स घेत्तूण ।</l>
<l>णेच्छन्तस्सवि पाए धुअइ हसन्ती हसन्तस्स ।। १३९ ।।'</l></lg>
<lg><l>[सालोक एव सूर्ये गृहिणी गृहस्वामिनो गृहीत्वा ।</l>
<l>अनिच्छतोऽपि पादौ धावयति हसन्ती हसतः ।।]</l></lg>
<p>अत्र सालोक एव सूर्ये गृहपतेर्गृहागमनं गृहिण्याश्च यत्पादधावनं
त्तदावाभ्यामद्य वेश्मनो न निर्गन्तव्यमिति भावः । स च द्वयोरपि
हासेनाभित उद्भिद्यत इत्यभित्तः सोद्भेदोऽयं भावः ।।</p>
