<pb n="245"/>
<p>न मालतीदामेत्यादौ प्रथमपादे मकारावृत्तिर्द्वयेन विवरणम्, द्वितीयपादे
सकृत्प्रयोगेण तस्यैव संवृतिः तृतीयपादे नकारसकारयोरावृत्त्या विवृतिः, चतुर्थे
नेति संवरणम् । तदिह भूयोविकास-किंचित्संकोच-किंचिद्विकास-सर्वथासंकोच-
परिपाट्या संदर्भनिर्वहणं शोभाकरमिति व्याचष्टे---<b>अत्रेति</b> ।।</p>
<p>चक्रवालवद्धानोपादानाभ्यां गृहीतमुक्तो यथा---</p>
<lg><l>'लोलल्लवङ‍गलवलीवलया निकुञ्च-
कूजत्कपिञ्जलकुला मुकुलावनद्धाः ।</l>
<l>अध्यूषिरे कनकचम्पकराजिकान्ता
येनापरान्तविजये जलधेरुपान्तः ।। २०६ ।।'</l></lg>
<p>अत्र चक्रवालक्रमः सुव्यक्त एव । सोऽयं वर्णानुप्रासो गृहीतमुक्त
इत्युच्यते ।।</p>
<p><q>लोलदिति</q> । कपिञ्जलो गौरतित्तिरिः । अपरान्तो देशविशेषः । पूर्ववल-
नेनोत्तरग्रहणं चक्रवालं व्यञ्जनमात्रवलनमभिप्रेतम्, तेन वली वलेत्यत्रापि चक्र-
वालसिद्धिः । एवमुत्तरत्र ।।</p>
<p>क्रमेण द्वित्राणां त्रिचतुराणां वर्णानामसंयोगस्वरवर्णानामावृत्तिः क्रम-
वान्यथा---</p>
<lg><l>'नितम्बगुर्वी गुरुणा प्रयुक्ता वधूर्विधातृप्रतिमेव तेन ।</l>
<l>चकार सा मत्तचकोरनेत्रा लज्जावती लाजविमोकमग्नौ ।। २०७ ।।'</l></lg>
<p>अत्र गुर्वी गुरुणा प्रयुक्तेति, वधूर्विधातृ इति, चकार चकोरेति,
लज्जावती लाजविमोकमिति द्वयोस्त्रयाणां च स्वरसंयोगवर्णानां
क्रमेणावृत्तिः, सोऽयं वर्णानुप्रासः क्रमवानित्युच्यते ।।</p>
<p><q>क्रमेणेति</q> । द्वावारभ्यैव क्रमसंभव ऊर्ध्वं चतुर्भ्यो विरसायते । तेन
पञ्चषाणामित्यादिनोक्तमसंयोगस्वराणामित्यविवक्षितसंयोगस्वराणाम् । गुरुणेत्यनुल्ल-
ङ‍घनीयाज्ञता । तथा चलत्प्रक्त्या दुर्वहनितम्बभारालसाया अपि कथंचित्पदवि-
न्यासेन कान्तिविशेषो ध्वन्यते । स्वभावताम्रयोरपि नेत्रयोस्तत्काले धूमाश्लेषाद्
