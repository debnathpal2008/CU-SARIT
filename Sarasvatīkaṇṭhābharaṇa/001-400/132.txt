<pb n="132"/>
बिभर्तीति सामान्यालंकारे कथमन्यधर्ममन्यो वहतीति प्रतिसंधानसमसमयं वक्र-
क्लैब्यमस्येत्यन्तर्गतोपमाप्रकटीभावे उपमासमासपदयोरपि सा प्रतीयते इति सेयं
कविचातुरीप्रतीयमानच्छायामेव पुष्णाति । तदिदमुक्तम्---प्रत्युतेति ।।</p>
<b><lg><l>लोकातीत इवार्थे यः सोऽतिमात्र इहेष्यते ।</l>
<l>वार्तादौ तेन तुष्यन्ति विदग्धा नेतरे जनाः ।। १४२ ।।</l></lg></b>
<b><lg><l>तच्च वार्ताभिधानेषु वर्णनास्वपि विद्यते ।</l>
<l>कान्तं जगति तत्कान्तं लौकिकार्थानुयायि यत् ।। १४३ ।।</l></lg></b>
<b><lg><l>लौकिकार्थमतिक्रम्य प्रस्थानं यत्प्रवर्तते ।</l>
<l>तदत्युक्तिरिति प्रोक्तं गौडानां मनसो मुदे ।। १४४ ।।</l></lg></b>
<p>यथा---</p>
<lg><l>'देव धिष्ण्यभिवाराध्यमद्य प्रभृति नो गृहम् ।</l>
<l>युष्मत्पादरजःपातधौतनिःशेषकल्मषम् ।। १८४ ।।'</l></lg>
<p>अत्रातिमात्राख्ये दोषेऽपि वार्ताभिधानेऽभिधेयस्य कान्तिगुणस्या-
भ्यनुज्ञानाद्ग‍ुणत्वम् ।</p>
<p>यथा वा---</p>
<lg><l>'अल्पं निर्मितमाकाशमनालोच्यैव वेधसा ।</l>
<l>इदमेवंविधं भावि भवत्याः स्तनजृम्भणम् ।। १८५ ।।'</l></lg>
<p>अत्रातिमात्रत्वेऽपि वर्णनार्थत्वाद्ग‍ुणत्वम् । अथानतिमात्रं कीदृक् ।</p>
<p>उच्यते---</p>
<p>वार्ते तावद्यथा---</p>
<lg><l>'गृहाणि नाम तान्येव तपोराशिर्भवादृशः ।</l>
<l>संभावयन्ति यान्येवं पावनैः पादपांसुभिः ।। १८६ ।।'</l></lg>
<p>अथ वर्णनायां यथा---</p>
<lg><l>'अनयोरनवद्याङ्गि स्तनयोर्जृम्भमाणयोः ।</l>
<l>अवकाशो न पर्याप्तस्तव बाहुलतान्तरे ।। १८७ ।।'</l></lg>
