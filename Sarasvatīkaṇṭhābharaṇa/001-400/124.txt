<pb n="124"/>
उद्भटता । 'तस्याप्येकरीत्यनिर्वाहो दूषणमित्यत्र 'पौरस्त्यैः' इत्युक्तम् । शरावत्याः
प्राग्देशभवाः पौरस्त्यास्तदीयहेवाकप्राचुर्यभाज एव हि खण्डरीतयः । <b>चन्दनेति</b> ।
अत्र यद्यपि मलयानिल एक एव वाक्यार्थस्तथापि चन्दनप्रणयेन प्रवृद्धसौरभे मन्द
इत्याभ्यां शृङ्गाराङ‍गताप्रतीतावुन्मिश्रः संदर्भः । मलयमारुत इति कोमलः, वररामा-
मुखानिलैरित्यपि तथा, तत्राप्यारभटीप्रकाशने स्पर्धत इति स्फुटम् । एवं रूद्धमद्धैर्य
इति । तदेवं समताविपर्यासेऽपि विशेषणानामर्थानां भिन्नभिन्नरसानुप्रवेशे पृथग-
र्थालंकारः प्रकाशन्ते । अस्ति चात्र शब्दाडम्बरवशादेव छायारूपाप्रतिभासः ।
लाटीया च रीतिः ।।</p>
<b><lg><l>कठोरमपि बध्नन्ति १दीप्तमित्यपरे पुनः ।</l>
<l>तेषां मतेन तस्यापि दूषणं नैव विद्यते ।। १२८ ।।</l></lg></b>
<p>यथा---</p>
<lg><l>'न्यक्षेण पक्षः क्षपितः क्षत्रियाणां क्षणादयम् ।</l>
<l>अत्र कठोरत्वेऽपि दीप्तत्वाद्ग‍ुणत्वम् ।।'</l></lg>
<p><q>कठोरमिति</q> । सुकुमारताविपर्यासः कठोरः संदर्भः प्रस्फुटतरवर्णाप्रधानमिति
यावत् । सोऽयं दीप्तरसानुप्रवेशादौचित्येन गुणत्वं भजत इति व्यक्तम् । अपरे
पौरस्त्याः । न्यक्षेण सामस्त्येन ।।</p>
<b><lg><l>अविद्वदङग‍नाबालप्रसिद्धार्थं प्रसादवत् ।</l>
<l>विपर्ययोऽस्याप्रसन्नं चित्रादौ तन्न दुष्यति ।। १२९ ।।</l></lg></b>
<p>यथा---</p>
<lg><l>'याश्रिता पावनतया यातनाच्छिदनीचया ।</l>
<l>याचनीया धिया मायायामायासं स्तुता श्रिया ।। १७१ ।।'</l></lg>
<p>अत्राप्रसाददोषेऽपि चित्रत्वाद्ग‍ुणत्वम् ।।</p>
<p><q>अविद्वदिति</q> । विपर्ययः प्रत्यनीकभूतं वाक्यम् । आदिग्रहणाद्यमकश्लेषप्रहे-
लिकाप्रकरणानि । या देवी पवित्रत्वेनाश्रिता । अनीचया तुङ‍ग्या बुध्द्या मायायामस्य
अविद्याविस्तारस्यायासं ग्लानिं विच्छेदं याचनीया प्रार्थनीया । यतो यातनं नरका-
<!-- NOTES pg=124!-->
१. 'प्रदीप्तमपरे' ग.
