<pb n="042"/>
<p><q>हीनमित्यादि</q> । हीनमपकृष्टमसज्जातीयमुपमानमित्युपमानप्रसिद्धा विशेषा
उपमेये प्रतिबिम्बकल्पाश्च प्रतीयन्त इत्युक्तम् । उत्कृष्टजातीयस्योपमेयस्य हीनजा-
तीयेन सामान्यमभिधीयमानं शाब्दन्यायेन बोधयदनुचितमेव भवति । यथा---
'रणाश्वमेधे पशुतामुपागताः' इति । नन्वत्र रूपकबलेन वर्णनीयस्य पशुतावगम्यत
इति युक्तमनौचित्यम् । क्वचिदग्र इत्यादौ प्रकृतोदाहरणे तु कथम् । नह्यत्र प्रस्तुतो-
पश्लोकस्य सारमेयतावगम्यते अग्रे प्रसरणमाप्लुत्य निहननं च सादृश्यमुपात्तमुचित-
मेवेति नैतत् । तत्त्वप्रतिबिम्बे सादृश्यप्रतीतिरपि शब्देन क्रियमाणा लोके कान्तिं
प्रति पुष्णाति । न हि कदापि हीनेन सादृश्योक्तौ वर्णना सजीवा प्रतीयते । प्रती-
तिमात्रपरमार्थं च काव्यदर्शनमिति ।।</p>
<b><lg><l>तदेव यस्मिन्नधिकं तद्भवेदधिकोपमम् ।। ५१ ।।</l></lg></b>
<p>यथा---</p>
<lg><l>'अयं पद्मासनासीनश्चकवाको विराजते ।</l>
<l>युगादौ भगवान्ब्रह्मा विनिर्मित्सुरिव प्रजाः ।। ६१ ।।'</l></lg>
<p>अत्र चक्रवाकस्य जगत्स्रष्ट्रा ब्रह्मणोपमितत्वादधिकोपममिदम् ।।</p>
<p><q>तदेवेति</q> । हीनेनोत्कृष्टं यथा नोपमीयत इति लोकमर्यादा तथोत्कृष्टेन हीनम् ।
तथा हि---चक्रवाकोपमितिमनुसंदधतां विशेषावगतिविधुराणां च सहृदयानां
प्रतीतिः स्खलन्ती जनयत्येव वैरस्यमिति सूक्ष्मेक्षिकया दूषणम् ।।</p>
<p>इदमपरमायातमनौचित्यं यत्सादृश्यबुध्द्या निबन्धेऽप्यसादृश्यपर्यवसानमित्याह---</p>
<b><lg><l>यत्त्वत्तुल्योपमानं तद्वदन्त्यसदृशोपमम् ।</l></lg></b>
<p>यथा---</p>
<lg><l>'णमह हरं रोसाणलणिद्दद्धमुद्धमम्महसरीरम् ।</l>
<l>वित्थअणिअम्बणिग्गअगङ्गासोत्तं वं हिमवन्तम् ।। ६२ ।।'</l></lg>
<lg><l>[नमत हरं रोषानलनिर्दग्धमुग्धमन्मथशरीरम् ।</l>
<l>विस्तृतनितम्बनिर्गतगङ्गास्रोतसमिव हिमवन्तम् ।।]</l></lg>
<p>अत्र कोपानलनिर्दग्धमुग्धमन्मथशरीरस्य हरस्य नितम्बनिर्गतस्रोतसा
हिमवद्गिरिणा सहासादृश्यादिदमसंदृशोपमम् ।।</p>
<!-- NOTES pg=042!-->
१. 'यदतु' इति मूलपुस्तकपाठः.
