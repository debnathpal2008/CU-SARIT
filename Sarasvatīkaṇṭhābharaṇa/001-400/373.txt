<pb n="373"/>
<p>प्रतीयमानगुणेन यथा---</p>
<lg><l>'पि अदंसणेण सुहरसमुउलिअ जइसे ण होन्ति णअणाइम् ।</l>
<l>ता केण कण्णरइअं लक्खिज्जइ कुवलअं तस्सा ।। १२७ ।।'</l></lg>
<lg><l>[प्रियदर्शनेन सुखरसमुकुलिते यद्यस्या न भवेतां नयने ।</l>
<l>तत्केन कर्णरचितं लक्ष्येत कुवलयं तस्याः ।।]</l></lg>
<p>अत्र प्रियदर्शनसुखेन मुकुलितयोरेव लोचनयोस्तस्याः कर्णकुवलयं
लक्ष्यते नत्वमुकुलितयोरिति वस्तुना वस्त्वन्तरतिरस्कारः प्रतीयमानगु-
णतयोपपादित इति प्रतीयमानगुणेन वस्तुना मीलितमिदम् ।।</p>
<p>ननु पिअदंसणेणेत्यादि कथं मीलितं, न ह्यत्र तिरस्कारः केनापि शब्देन प्रत्या-
य्यत इत्यत आह---<b>नत्वमुकुलितयोरिति</b> । यदि मुकुलिते न स्यातां कथं
कुवलयं लक्ष्यत इति तर्कस्य तिरस्कारपर्यवसानादिति भावः । मूर्तिरूपादिकः प्रती-
यमानो गुणः ।।</p>
<p>पिहितं यथा---</p>
<lg><l>'पअडिअसणेहसंभावविब्भमन्तिअ जह तुमं दिट्ठो ।</l>
<l>संवरणवावडाए अण्णोवि जणो तह च्चेअ ।। १२८ ।।'</l></lg>
<lg><l>[प्रकटितस्नेहसद्भावविभ्रमतया यथा त्वं दृष्टः ।</l>
<l>संवरणव्यापृतया अन्योऽपि जनस्तथा चैव ।।]</l></lg>
<p>अत्र प्रकटितस्नेहविभ्रमतया त्वामवलोक्य नैतदन्यो जनो जाना-
त्विति सर्वत्र स्निग्धदृष्टिपातेन पिहितमप्येतन्मीलितभेद एव ।।</p>
<p>अपिहितं यथा---</p>
<lg><l>'दिट्ठाइवि जण्ण दिट्ठो आलविआएवि जण्ण आलविओ ।</l>
<l>उवआरो जण्ण कओ तेण अ कलिअं छइल्लेहिम् ।। १२९ ।।'</l></lg>
<lg><l>[दृष्टयापि यन्न दृष्ट आलपितयापि यन्नालपितः ।</l>
<l>उपचारो यन्न कृतस्तेन च कलितं छेकैः ।।]</l></lg>
