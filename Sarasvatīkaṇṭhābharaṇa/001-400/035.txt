<pb n="035"/>
मित्याह---यया कयाचिदिति । औष्ठ्यकण्ठ्यादिकं वा तद्रूपसमानश्रुतिकमादौ यस्य
तथाभूतस्य पदस्य प्रत्यासत्तिः । 'तद्रूपा हि' इति पाठे व्यक्त एवार्थः । अत एव
सानुप्रासा ततश्च रसावहेत्यर्थः । यदाह---'कङ्कणादिविमुक्तापि कान्ता किमपि
शोभते । कुङ्कुमेनाङ्गरागश्चेत्सर्वाङ्गीणः प्रवर्तते ।।' इति ।।</p>
<p>विकटतामात्रभावस्यादोषत्वाद्विशेषयन्नाह---</p>
<b><lg><l>यस्तु रीतेरनिर्वाहादौदार्यस्य विपर्ययः ।</l>
<l>वाक्यं तदनलंकारमलंकारविदो विदुः ।। ४१ ।।</l></lg></b>
<p>यथा---</p>
<lg><l>'दीर्घपुच्छश्चतुष्पादः ककुद्मांल्लम्बकम्बलः ।</l>
<l>गोरपत्यं बलीवर्दस्तृणमत्ति मुखेन सः ।। ४९ ।।'</l></lg>
<p>तदिदमपुष्टार्थत्वादनुत्कृष्टविशेषणमनुदारं निरलंकारमाचक्षते सोऽय-
मौदार्यविपर्ययो नाम शब्दार्थप्रधानो गुणविपर्ययो दोषः । यदाह---</p>
<b><lg><l>श्लाघ्यैर्विशेषणैर्युक्तमुदारं वाक्यमिष्यते ।</l>
<l>यथा लीलाम्बुजक्रीडासरोहेमाङ्गदादयः ।। ४२ ।।</l></lg></b>
<b><lg><l>उत्कर्षवान्गुणः कश्चिदुक्तेर्यस्मिन्प्रतीयते ।</l>
<l>तदुदाराह्न/?/यं तेन सनाथा काव्यपद्धतिः ।। ४३ ।।</l></lg></b>
<p><q>यस्तु रीतेरिति</q> । काव्यरूपताप्रयोजकं शब्दार्थयोर्वक्रता उदारता नहि
वक्रतामन्तरेण काव्यपदवीप्राप्तिस्तदाह---'यत्तु वक्रं वचः शास्त्रे लोके च वच एव
तत् । वक्रं यदनुरागादौ तत्र काव्यमिति श्रुतिः ।।' इति । तदेतदलंकारसामान्यम-
स्याभावे निरलंकारता भवतीत्याह---अनलंकारमिति । दीर्घपुच्छ इत्यादौ प्रकृतो-
दाहरणे द्वयोरवक्रत्वं स्फुटयति---यथेति । विविच्य गुणप्रस्तावे कथयिष्यामः ।
अर्थपोषमाह---उत्कर्षवानिति । उभयप्रधानतामुपसंहरति---काव्येति ।।</p>
<p>तदेवं वाक्यदोषाँल्लक्षयित्वा क्रमप्राप्ता वाक्यार्थदोषा लक्षणीया इति तान्विभजते---</p>
<b><lg><l>अपार्थ व्यर्थमेकार्थं ससंशयमपक्रमम् ।</l>
<l>खिन्नं चैवातिमात्रं च परुषं विरसं तथा ।। ४४ ।।</l></lg></b>
