<pb n="254"/>
प्रासादौ नामद्विरुक्तिरतिव्यापिका तथाप्यर्थोपक्षेपोपनिपातिनी सह विवक्षिता ।
अर्थो द्विविधः---आभिधानिकः, उपाधिश्च । आद्यो गौणमुंख्यभेदेन द्विप्रकारः,
द्वितीयोऽपि वीप्साभीक्ष्ण्यादिरनेकविधः । द्वरुक्तिरपि नाम शरीरसंपादिका नाम्नः
सतश्चेति द्वयी बोद्धव्या । अत एव द्विरुक्तस्यैवाभिधाशक्तियोगात्स्वभावत इत्युक्तम् ।।</p>
<p>सा स्वभावतो यथा---</p>
<lg><l>'कुर्वन्तोऽमी कलकलं मारुतेन चलाचलाः ।</l>
<l>प्रातर्गुलुगुलायन्ते गजा इव घनाघनाः ।। २२८ ।।'</l></lg>
<p>अत्र कलकलमित्यादिषु स्वाभाविकि पुनरुक्तिरुपदिश्यते ।।</p>
<p><q>कुर्वन्त इति</q> । चलाचलाश्चञ्चलाः । चलतेरच्रप्रत्ययेऽभ्यासस्याकि रूपम् ।
गुलु इत्यव्यक्तानुकरणस्य डाचि द्विर्वचने च गुलुगुलेति नामसिद्धिः । अत्र कल-
कलादिपदानामर्थवशायातद्विरुक्तिशरीराणां स्वभावत एव यथोक्तरूपव्यवस्थितिः ।।</p>
<p>गौण्या यथा---</p>
<lg><l>'अमृतममृतं चन्द्रश्चन्द्रस्तथाम्बुजमम्बुजं
रतिरपि रतिः कामः कामो मधूनि मधून्यापि ।</l>
<l>इति न भजते वस्तु प्रायः परस्परसंकरं
तदियमबला कान्तिं धत्ते कुतः सकलात्मिकाम् ।। २२९ ।।'</l></lg>
<p>अत्रामृतममृतमित्यादिष्वभेदेऽपि भेदोपचारेण विशेषणविशेष्य-
भाचः सामान्यविशेषभावाद्भवन्पुनरुक्तिवद्भासते ।।</p>
<p><q>अमृतमिति</q> । अत्र द्वितीयान्तानाममृतादिपदानां द्विरुक्तिदोषेण तात्पर्यापर्य-
वसानादमृतादिगुणपरत्वे कल्पनीयेऽपि निकृष्टगुणपराणां सामानाधिकरण्यानुपपत्ते-
स्तत्तदसाधारणगुणोपबृंहितामृतादिनिष्ठानामाद्यपदोपात्तसामान्यापेक्षो विशेष्यभावश्च
विशेषणत्वं च निर्वहति । न च पर्यायनिवेशेऽर्थान्तरसंक्रमितवाच्यता संभवतीति
पूर्वाचार्याः । सेयं गौणार्थपरवशा नाम द्विरुक्तिः ।।</p>
<p>वीप्सा यथा---</p>
<lg><l>'शैले शैले न माणिक्यं मौक्तिकं न गजे गजे ।</l>
<l>देशे देशे न विद्वांसश्चन्दनं न वने वने ।। २३० ।।'</l></lg>
