<pb n="136"/>
इव भासते, तथापि विशेषतोऽलंकाराध्यवसायेऽपि सामान्येन वक्रता प्रकाशत एव ।
नहि लौकिकशास्त्रीयवचनार्थवैपरीत्यमिह प्रतीयते । तदिदमुक्तमर्थौर्जित्यादिति ।।</p>
<p>अस्ति हि वयं याचामह इत्युक्ते याच्ञा च भिक्षाकरानालक्षिता(?)इत्युक्तौ नाय-
कप्रकर्षाभिव्यञ्जको विशेष इत्याह---</p>
<b><lg><l>असभ्यार्थं यदश्लीलं तदर्थान्तरवाचि वा ।</l>
<l>तस्येह दृश्यते भूम्ना प्रयोगो नापि दुष्यति ।। १५२ ।।</l></lg></b>
<p>यथा---</p>
<lg><l>'अद्यापि तत्कनककुण्डलघृष्टगण्ड-
मास्यं स्मरामि विपरीतरताभियोगे ।</l>
<l>आन्दोलनश्रमजलस्फुटघर्मबिन्दु-
मुक्ताफलप्रकरविच्छुरितं प्रियायाः ।। १९५ ।।'</l></lg>
<p>अत्राश्लीलार्थेऽपि कविभिरविगीतत्वाद्ग‍ुणत्वम् ।।</p>
<p><q>असभ्यार्थमिति</q> । क्वचित्प्राथमिक एव पदार्थसंसर्गोऽश्लीलः । क्वचित्तु न
तस्मिंस्तथाभूतेऽपि संसर्गान्तरमिति यदश्लीलमर्थान्तरवाचि वेत्युक्तम् । कविभिर-
विगीतत्वादिति । अविपरीताद्विपरीतं रतमुत्कृष्यत इति शास्त्रकारैराम्नानात्तस्य शृङ्गा-
रोद्दीपनतया कविभिरादृतत्वादित्यर्थः ।।</p>
<b><lg><l>देशोऽद्रिवनराष्ट्रादिः कालो रात्रिंदिवर्तवः ।</l>
<l>नृत्यगीतप्रभृतयः कलाः कामार्थसंश्रयाः ।। १५३ ।।</l></lg></b>
<b><lg><l>चराचराणां भूतानां प्रवृत्तिर्लोकसंज्ञिता ।</l>
<l>हेतुविद्यात्मको न्यायः संस्मृतिः श्रुतिरागमः ।। १५४ ।।</l></lg></b>
<b><lg><l>तेषु तेष्वयथारूढं यदि किंचित्प्रवर्तते ।</l>
<l>कवेः प्रमादाद्देशादिविरोधीत्येतदुच्यते ।। १५५ ।।</l></lg></b>
<b><lg><l>विरोधः सकलेष्वे१व कदाचित्कविकौशलात् ।</l>
<l>उत्क्रम्य दोषगणनां गुणवीथीं विगाहते ।। १५६ ।।</l></lg></b>
<!-- NOTES pg=136!-->
१. 'लोऽप्येष' इति सटीकपुस्तकपाठः.
