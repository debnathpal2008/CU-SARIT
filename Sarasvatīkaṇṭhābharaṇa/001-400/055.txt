<pb n="055"/>
ये चमत्कारास्पदमिति ध्वनितम् । तथाभूतानामथ संवेदने पूर्व एवाभिप्रायः ।
ताडितेत्याकारेण च्छेदोन्मेषः पयोधरेत्यादावोकारः । धकारतकारौ ।।</p>
<b><lg><l>अनिष्ठुराक्षरप्रायं सुकुमारमिति स्मृतम् ।। ६८ ।।</l></lg></b>
<p>यथा---</p>
<lg><l>'मण्डलीकृत्य बर्हाणि कण्ठैर्मधुरगीतिभिः ।</l>
<l>कलापिनः प्रनृत्यन्ति काले जीमूतमालिनि ।। ७९ ।।'</l></lg>
<p>अत्र सर्वकोमलत्वेऽसति श्लेषविपर्ययदोषशैथिल्याभावाद्बाहुल्याद्व-
र्णानामनैष्ठुर्यात्सौकुमार्यम् ।।</p>
<p><q>अनिष्ठुरेति</q> । समस्त एव गुम्फे द्वित्राणि त्रिचतुराणि प्रस्फुटान्यक्षराणि
निवेश्यन्ते स किलान्तरान्तरोपदंशन्यायेन चित्रास्वादपर्यवसायी सुकुमार इति
प्राचां मतम् । अत एव समताया भेदः । भृद्वीकापाकः पुनरन्यादृशो वक्ष्यते ।
अनिष्ठ‍ुरे सुकुमारव्यवहारो लोके दृष्टः । मण्डलीकृत्येत्यादौ प्रथमपादे मण्डेति,
कृत्येति, बर्हेति अत्र संयोगत्रयम् । द्वितीयपादे ण्ठेति, र्मेति च संयोगद्वयमुपन्यस्य
गीतिदीर्घस्वरनिवेशो रूपान्तरमादाय विशेषशोभाहेतुः । तृतीयपादे केति न इति
प्रनृत्यन्तीति च दीर्घविसर्गसंयोगा इति व्यन्तरम् । चतुर्थपादे दीर्घस्वरा एवान्त-
रान्तरेति सैव वासना । ननु अनिष्ठुराक्षरमयत्वं सुकुमारतेति वक्तव्ये प्रायशब्दः
केन प्रयोजनेनेत्यत आह---अत्रेति । न चायमर्थगुणः स हि वाक्यार्थे धर्मिणि
निरूप्यते । अयं तु पदसमुदाय इति युक्तं शब्दगुणेषु परिंगणनम् । संमितत्वम-
न्यथा भविष्यति ।।</p>
<b><lg><l>यत्र संपूर्णवाक्यत्वमर्थव्यक्तिं वदन्ति ताम् ।</l></lg></b>
<p>यथा---</p>
<lg><l>'वागर्थाविव संपृक्तौ वागर्थप्रतिपत्तये ।</l>
<l>जगतः पितरौ वन्दे पार्वतीपरमेश्वरौ ।। ८० ।।'</l></lg>
<p>अत्र वाक्यपरिपूर्णतयार्थसमपकत्वादर्थव्यक्तिः ।।</p>
<p><q>वागर्थाविवेति</q> । अत्र वन्दे इत्युत्तमपुरुषवचनेनैवाहमिति प्राप्तम् 'अस्मद्युत्तमः'
इत्यत्र स्थानिनीत्यभिधानात् । किमिति कर्मापेक्षायां पार्वतीपरमेश्वराविति । तावपि
