<pb n="074"/>
<b><lg><l>यत्तु प्राकट्यमर्थस्य प्रसादः सोऽभिधीयते ।</l></lg></b>
<p>यथा---</p>
<lg><l>'अयमुदयति मुद्राभञ्जनः पद्मिनीना-
मुदयगिरिवनालीबालमन्दारपुष्पम् ।</l>
<l>विरहविधुरकोकद्वन्द्वबन्धुर्विभिन्द-
न्कुपितकपिकपोलक्रोडताम्रस्तमांसि ।। १०० ।।'</l></lg>
<p>अत्र पद्मिनीविकासकरणे उदयशैलावतरणे कोकशोकहरणे तमो-
विदारणे चानुक्तोऽपि सूर्यलक्षणोऽर्थः प्रकटमुपलक्ष्यते ।।</p>
<p><q>यत्तु प्राकट्यमिति</q> । समभिव्याहृतपदार्थसंसर्गात्मनि वाक्यार्थे दर्पणतल
इवानुपात्तस्यापि विवक्षितस्य वस्तुनः प्रतिभासोऽर्थप्रसादः । न चेदमनुमानं समा-
नसंवित्संवेद्यत्वात् । तदाह---अनुक्तोऽपि सूर्यलक्षणोऽर्यः प्रकटमुपलक्ष्यत इति ।।</p>
<b><lg><l>अवैषम्यं क्रमवतां समत्वमिति कीर्तितम् ।। ७९ ।।</l></lg></b>
<p>यथा---</p>
<lg><l>'अग्रे स्त्रीनखपाटलं कुरबकं श्यामं द्वयोर्भागयो-
र्बालाशोकमुपोढरागसुभगं भेदोन्मुखं तिष्ठति ।</l>
<l>ईषद्बद्धरजःकणाग्रकपिशा चूते नवा मञ्जरी
मुग्धत्वस्य च यौवनस्य च सखे मध्ये मधुश्रीः स्थिता ।। १०१ ।।'</l></lg>
<p>अत्र मधुश्रियो मौग्ध्यत्यागयौवनारम्भकृतानां विशेषणानामवैषम्या-
त्समता ।।</p>
<p><q>अवैषम्यमिति</q> । येन रूपेण लोकेऽर्थः प्रतीतस्तदनतिक्रमेण तस्योक्तिः
समता । वक्रता चात्र विशेषणमूहनीयम् । अन्यथा मुक्त्वा व्रजतीत्यतः को विशेषः
स्यात् । अग्रे इति । मुग्ध इति कोषात्प्रथममुद्भिद्यमाना कुरबककलिका कान्तानख-
वत्पाटला भवतीति मधुश्रियो बाल्यम् । ततः प्रौढिमापद्यमानासु कलिकासु श्यामो
वन्तभागः स्फुटितत्वाद्द्विधावतिष्ठत इति यौवनम् । एवं बालाशोकमित्यादौ क्रमेण
बाल्ययौवनचिह्नोपदर्शनमवसेयम् ।।</p>
