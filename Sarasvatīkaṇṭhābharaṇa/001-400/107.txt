<pb n="107"/>
<p>यदाह---</p>
<b><lg><l>न संहितां विवक्षामीत्यसंधानं पदेषु यत् ।</l>
<l>तद्विसंधीति निर्दिष्टं न प्रगृह्यादिहेतुकम् ।। ११४ ।।</l></lg></b>
<p><q>विरूपेति</q> । विरूपो दुर्वचको विसंधिर्विगतं संहिताकार्यं दुर्वचके कलाविशेष-
रूपतयानुमते संहिताकार्यनियमः । द्वितीये कुत्रादूषणमित्याह---<b>प्रगृह्यादाविति</b> ।
प्रगृह्यं 'ईदूदेव्द्दिवचनं प्रगृह्यम्' इत्यादिना यत्र प्रगृह्यसंज्ञा विहिता, आदिग्रहणाद्वि-
नापि प्रगृह्यसंज्ञया यत्र प्रकृतिभावविधानं तथोदाहरिष्यते । यत्र वा वक्तुः
खेदादिना विच्छिद्य पाठे विरतिर्भवति । यथा---का एकशिरोरुहेति । तदेवं दुर्व-
चकप्रगृह्यादि यथासंख्यं विरूपविसंधिविगतसंधानयोरपवादकारणे इत्याह---<b>अत्रे-
ति</b> । प्रयुज्यन्त इति प्रयुक्तयो दुर्वचकाश्च ताः प्रयुक्तयश्चेति दुर्वचकप्रयुक्तय इति
कर्मधारयः । सुदुर्वचा इति अन्येनोच्चारयितुमशक्याः । स्वयमेव कविः प्रतिज्ञाय
उत्तरार्धे दुर्वचकान्याह---<b>अमेडित्यादि</b> । हे नगेड्जे पर्वतराजपुत्रि, खमाकाशं
भेड् भानां नक्षत्राणामीडीश्वरश्चन्द्रः सोऽविद्यमानो यत्र । तिरोधानादसत्कल्पना
चन्द्रमसः । केन पुनस्तिरोधानमित्याकाङ‍क्षायां द्वितीयं विशेषणम्---<b>अपोग्रेति</b> ।
अपगतोग्रदीप्तिर्भ उग्ररुचिरादित्यस्तदीयद्रोहकारिणोऽभ्रपदवाच्या मेघा यत्र । अप्सु
रोहतीत्यब्रुट् पद्मं तद्वन्मुखं यस्या इति देवीसंबोधनम् । चेदीदृशं तर्हि सध्र्यङ्
सहचरो भवास्माकमिति गौर्या उत्तरम् । कलारूपत्वेन विरूपसंधानस्य गुणत्वमि-
त्याह---<b>कलाविद्भिरादृतत्वादिति । कमले इवे</b>त्यादावुदाहरणत्वान्नैकः
श्लोकार्धः । पूर्वार्धे कमले इत्यादित्रितयं प्रगृह्यसंज्ञोदाहरणम् । उत्तरार्धे विनैव
प्रगृह्यसंज्ञां प्रकृतिभावविधानं यत्र तत्रि/?/तयोदाहरणम् । तथाहि---<b>अब्दऋता-
विति</b> । 'न ऋच' इति च 'ऋत्यकः' इत्यनेन प्रकृतिभावः । यजूंपि ऊहस इति
'इकोऽसवर्णे शाकल्यस्य ह्रस्वश्च' इत्यनेन । अपरमादिपदग्राह्यं पूर्वमुदाहृतम् ।
अत्रापि स इति वोद्धव्यम् । तदेतच्छास्त्रानुमतमपि घटनासौष्टवेन निवेशनीयम् ।
न त्वन्यथा । उक्तं च पूर्वमेव यत्प्रगृह्यादिहेतुकमपि नासकृत्प्रयोक्तव्यमिति ।।</p>
<b><lg><l>अनुकम्पाद्यतिशयो यदि कश्चिद्विवक्ष्यते ।</l>
<l>न दोषः पुनरुक्तेऽपि प्रत्युतेयमलंक्रिया ।। ११५ ।</l></lg></b>
