<pb n="262"/>
<l>ते किं सन्ति न सन्ति सन्ति यदि वा के सन्ति सन्तीदृशाः
सर्वस्तेषु गुणैर्गृहीतहृदयो लोकः कुतो वर्तते ।। २४८ ।।'</l></lg>
<p>अत्र वच्मीति सन्तीत्येतयोरनेकगुणावृत्तिः ।।</p>
<p><q>अनेकगुणा इति</q> । आवृत्तिद्वैगुण्यादिनानेकगुणत्वम्, न च गुणनायामियत्ता-
वधारणकारणमस्तीत्यभिसंधाय तस्येयत्ता न शक्यते कर्तुमिति पूर्वमुक्तम् । स्वेषा-
मात्मीयानां मध्ये यः कश्चिद्दोषस्तत्र दमा दण्डप्रकारा न दृश्यन्त इति ।।</p>
<p>समस्त एकगुणो यथा---</p>
<lg><l>'चन्द्रानन चन्द्रदिनं मृगलोचन मृगशिरश्च नक्षत्रम् ।</l>
<l>तिथिरतिथिप्रियदशमी परतस्त्वेकादशी प्रहरात् ।। २४९ ।।'</l></lg>
<p>नन्विह तिथिरित्यसमस्तम् । न केवलमसमस्तं भिन्नार्थतया लाटी-
यानुप्रासेऽपि न संगच्छते । संगते च केनचित्पदानुप्रासेन । न च
लाटीयानुप्रासो वा नामानुप्रासो वा पदानुप्रासाद्भिद्यत इति ।।</p>
<p>यद्यप्येकपरिहाराकारोदाहरणद्वयमुचितमेव तथापि किंचिद्विशेषं विवक्षन्ना-
क्षिप्य समाधत्ते---<b>नन्विति</b> । मा भूदत्रासमासोऽन्यथापि नेदमुदाहरणमिह
संगतमित्याह---<b>न केवलमिति</b> । तत्किमनुप्रास एवायं न भवतीति पृच्छति---
केन तर्हीति । उत्तरम्---पदानुप्रासेनेति । पदानुप्रासेनार्थभेदाभेदौ विवक्षितौ ।
किंतु पदाश्रयेणावृत्तिमात्रं पदानुप्रासावृत्तिश्च लाटानुप्रासेऽप्यस्तीति संगत्यात्रेद-
मुदाहृतमित्यर्थः ।।</p>
<p>समस्तोऽनेकगुणो यथा---</p>
<lg><l>'ब्रह्माण्डच्छत्रदण्डः शतधृतिभुवनाम्भोरुहो नालदण्डः
क्षोणीनौकूपदण्डः क्षरदमरसरित्पट्टिकाकेतुदण्डः ।</l>
<l>ज्योतिश्चक्राक्षदण्डस्त्रिभुवनविजयस्तम्भदण्डोऽङ्घ्रिदण्डः
श्रेयस्त्रैविक्रमस्ते वितरतु विबुधद्वेषिणां कालदण्डः ।। २५० ।।'</l></lg>
<p>अत्रानेकशो दण्ड इत्यस्यावृत्तिः । आभ्यां व्यस्तसमस्तभेदोऽपि
व्याख्यातः । यथा---</p>
