<pb n="343"/>
<p>एषु विधिविषयो यथा---</p>
<lg><l>'त्वय्यादातुं जलमवनते शार्ङ्गिणो वर्णचौरे
तस्याः सिन्धोः पृथुमपि तनुं दूरभावात्प्रवाहम् ।</l>
<l>प्रेक्षिष्यन्ते गगनगतयो नूनमावर्ज्य दृष्टी-
रेकं मुक्तागुणमिव भुवः स्थूलमध्येन्द्रनीलम् ।। ६६ ।।'</l></lg>
<p>अत्र त्वयि जलमादातुमवनते सति तस्याः सरितः प्रवाहो मध्यनि-
विष्टेन्द्रनीलमणिर्मुक्तागुण इव गगनगतिप्रेक्षणीयो भविष्यतीति विधेः
संभाव्यमानत्वादयं विधिविषयः संभवः ।।</p>
<p><q>अत्र त्वयि जलमिति</q> । अप्रेक्षणीयस्य प्रेक्षणीयताभवनं विधिः ।।</p>
<p>निषेधविषयो यथा---</p>
<lg><l>'परस्य भूयान्विवरेऽभियोगः प्रसह्य संरक्षणमात्मरन्ध्रे ।</l>
<l>भीष्मेऽप्यसंभाव्यमिदं गुरौ वा न संभवत्येव वनेचरेषु ।। ६७ ।।'</l></lg>
<p>अत्रेदं भीष्मद्रोणयोरसंभाव्यमानं धनुर्वेदकौशलमस्मिन्वनेचरे न सं-
भवतीति निषेधविषयः संभवः ।।</p>
<p><q>अस्मिन्वनेचर इति</q> । परविवराभियोगे स्वविवररक्षारूपबहुतरकारणालो-
कान्नायं वनेचर इति निषेध एव संभाव्यते ।।</p>
<p>विधिनिषेधविषयो यथा---</p>
<lg><l>'उत्पश्‍यामि द्रुतमपि सखे मत्प्रियार्थं यियासोः
कालक्षेपं ककुभसुरभौ पर्वते पर्वते ते ।</l>
<l>मुक्तापाङ‍गैः सजलनयनैः स्वागतीकृत्य केकाः
प्रत्युद्यातः कथमपि भवान्गन्तुमाशु व्यवस्येत् ।। ६८ ।।</l></lg>
<p>अत्र द्रुतमपि यियासोः कालक्षेपं तवोत्पश्‍यामीति विधिरूपः कथ-
मपि न भवान् गन्तुमाशु व्यवस्येदिति निषेधरूपस्तदेवं विधिनिषेध-
योरसंभाव्यमानत्वादयमुभयविषयः संभवः ।। ३ ।।</p>
