<pb n="378"/>
<p>एकतो निरुद्भेदो यथा---</p>
<lg><l>'सालिवणगोविआए उड्‌डीयन्तीअ पूसविन्दाइम् ।</l>
<l>सव्वङ‍गसुन्दरी एवि पहिआ अच्छीइ पेच्छन्ति ।। १४० ।।'</l></lg>
<lg><l>[शालिवनगोपिकाया उड्डाययन्त्याः शुकवृन्दानि ।</l>
<l>सर्वाङ‍गसुन्दर्या अपि पथिका अक्षिणी एव प्रेक्षन्ते ।।]</l></lg>
<p>अत्रातिसौन्दर्येण देवीभ्रान्त्या शालिवनगोपिकामालोकयतां पथिका-
नां तदक्षिनिरीक्षणेऽयमभिप्रायः---'शालिवनतिरस्कारेण देवमानुषयो-
र्विशेषभूतः पभ्द्यामेव भूमिस्पर्शो भूम्यस्पर्शो वा न लक्ष्यत इति तद-
क्षिणी एव पश्यामो यदियं निमिषति तदा मानुषीयं यदि न निमिषति
तदा देवीयम् ।' इति सर्वाङ‍गसुन्दर्या अपि पथिकानामेव जायमानो
भावो नेह केनचित्कर्मणोद्भिद्यत इत्येकतो निरुद्भेदश्चायं भावः ।।</p>
<p><q>नेह केनचिदिति</q> । तथा चात्र शब्दान्तरस्य व्यापारो नास्तीत्यर्थः ।।</p>
<p>अभितो निरुद्भेदो यथा---</p>
<lg><l>'गोलाअडट्ठिअं पेच्छिऊण गइबइसुअं हलिअसोह्वा ।</l>
<l>आढत्ता उत्तरिउं दुक्खुत्ताराइ पअवीए ।। १४१ ।।'</l></lg>
<lg><l>[गोदातटस्थितं प्रेक्ष्य गृहपतिसुतं हालिकस्नुषा ।</l>
<l>आरब्धा उत्तर्तुं दुःखोत्तरया पदव्या ।।]</l></lg>
<p>अत्रागच्छन्तीं हालिकस्नुषां दृष्ट्वा गृहपतिसूनोर्गोदावरीतटे यदव-
स्थानम्, यश्च तमवलोक्य तस्या दुरुत्तरमार्गेणावतरणारम्भस्तत्रायं तयो-
रभिप्रायो हस्तावलम्बदानेनावयोरङ‍गसङ‍गमः संपद्यतामिति । स चाभितो
द्वयोरपि जायमानो नेह केनचित्कर्मणोद्भिद्यत इत्यभितो निरुद्भेदश्चायं
भावः ।</p>
<b><lg><l>हृद्यं सूक्ष्मं च भिद्येत न हि भावात्कथंचन ।</l>
<l>हृद्योदाहरणं तत्र तैरिदं प्रतिपाद्यते ।। ४४ ।।</l></lg></b>
