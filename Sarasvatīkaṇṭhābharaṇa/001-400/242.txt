<pb n="242"/>
<p>मिश्रा यथा---</p>
<lg><l>'पिनष्टीव तरङ‍गाग्रैरुदधिः फेनचन्दनम् ।</l>
<l>तदादाय करैरिन्दुर्लिम्पतीव दिगङ‍गनाः ।। १९८ ।।'</l></lg>
<p>सैषा प्रायः कठोराणामोष्ठ्यकण्ठ्यमूर्धन्यानां बाहुल्यादिभिरुपलभ्यते ।।</p>
<p><q>बाहुल्यादिभिरिति</q> । बाहुल्याल्पत्वमिश्रणैः प्रादेशिकैरित्यर्थः ।।</p>
<p>परुषा यथा---</p>
<lg><l>'जह्रे निह्रा/?/दिह्रा/?/दोऽसौ कह्लाराह्लादितह्र/?/दः ।</l>
<l>प्रसह्य मह्या गर्ह्यत्वमर्हणाहः शरन्मरुत् ।। १९९ ।।'</l></lg>
<p>सैषा प्रायेणोष्मणामन्तःस्थादिसंयोगैरवस्थाप्यते ।।</p>
<p>ललिता यथा---</p>
<lg><l>'द्राविडीनां ध्रुवं लीलारेचितभ्रूलते मुखे ।</l>
<l>आसज्य राज्यभारं स्वं सुखं स्वपिति मन्मथः ।। २०० ।।'</l></lg>
<p>सैषा प्रायेण दन्त्यौष्ठ्यतालव्यानां मध्येऽन्तःस्थादिसंयोगैः स्थाप्यते ।।</p>
<p><q>द्राविडीनामिति</q> । किंचिदुन्नमनं रेचितम् । तेनाधिज्यकोदण्डक्रियाका-
रिभ्रूलतासनाथे दुःखराज्यभारारोपः । सुगममुदाहरणम् ।।</p>
<p>अमिता यथा---</p>
<lg><l>'बकुलकलिकाललामनि कलकण्ठीकलकलाकुले काले ।</l>
<l>कलया कलावतोऽपि हि कलयति कलितास्त्रतां मदनः ।। २०१ ।।'</l></lg>
<p>सेयममितयोरेव ककारलकारबन्धयोरनुप्रासेन प्रसूयते ।।</p>
<b><lg><l>इति द्वादशधा वृत्तिः कैश्चिद्या कथितेह सा ।</l>
<l>न गुणेभ्यो न वृत्तिभ्यः पृथक्त्वेनावभासते ।। ८७ ।।</l></lg></b>
<p>तदेतत्सर्वेषां मतं दूषयति---<b>न गुणेभ्य इति</b> । समतासौकुमार्यादिगुणेषु
भारतीप्रभृतिषु च वृत्तिषु यथायथमन्तर्भावोऽवगन्तव्यः ।।</p>
