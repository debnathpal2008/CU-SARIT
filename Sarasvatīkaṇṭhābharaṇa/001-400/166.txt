<pb n="166"/>
<p>सेयमुत्तमपदारोपितनीचयुवत्युक्तेरनुकृतिः पोटोक्तिच्छाया ।।</p>
<p>उत्तमपदस्थानीययुवतिमनुकुर्वाणा उत्तमपदारोपितनीचयुवतिः ।।</p>
<p>मत्तोक्तिच्छाया यथा---</p>
<lg><l>'पि पि प्रिय स स स्वयं मु मु मुखासवं देहि मे
 त त त्यज दु दु द्रुतं भ भ भ भाजनं काञ्चनम् ।</l>
<l>इति स्खलितजल्पितं मदवशात्कुरङ‍गीदृशः
प्रगे हसितहेतवे सहचरीभिरध्यैयत ।। ४२ ।।'</l></lg>
<p>सेयं स्खलन्त्या मत्तोक्तेरनुकृतिर्मत्तोक्तिच्छाया ।।</p>
<p><q>पि पि प्रियेति</q> । अव्यक्तवृत्तिरूपं स्खलितजल्पितम् ।।</p>
<b><lg><l>साभिप्रायस्य वाक्ये यद्वचसो विनिवेशनम् ।</l>
<l>मुद्रां तां मुत्प्रदायित्वात्काव्यमुद्राविदो विदुः ।। ४० ।।</l></lg></b>
<p><q>साभिप्रायेति</q> । यद्यपि संपूर्णमेव काव्यं वक्र/?/भिप्रायप्रतिच्छन्दकभूतम्,
उक्तं च---'वक्रभिप्रायं सूचयेयुः' इति, तथापि नास्मिन्नितरसाधारणतया वाक्या-
र्थगोचरमभिप्रायमावेदयत्येव काव्यसनाथीकरणक्षमवक्रभिप्रायविशेषप्रतिरूपक ए-
कदेशनिवेशो दृश्‍यते । अत एवाङ‍गुलीयादिमुद्रेव मुद्रेत्युच्यते । निरुक्तिमाह---<b>मु-
त्प्रदायित्वादिति</b> । मुद्युपपदे रातेर्दानकर्मणः के रूपम् । मुद्रैव पदादिप्रकाश्‍य-
ध्वनिव्यवहारभूमिरन्येषाम् ।।</p>
<b><lg><l>सास्मिन्पदस्य वाक्यस्य विभक्तेर्वचनस्य च ।</l>
<l>समुच्चयस्य संवृत्या षोढा न्यासेन जायते ।। ४१ ।।</l></lg></b>
<p><q>सास्मिन्निति</q> । पदं प्रातिपदिकं कृत्तद्धितसमासरूपम् । विभक्तिवचनयोः
सामान्यविशेषभावेऽपि पृथक्पृथगभिप्रायव्यञ्जकतया निर्देशः । आस्तामित्यादि-
वचनसंकोचः संवृतिः ।।</p>
<p>तासु पदमुद्रा यथा---</p>
<lg><l>'निर्माल्यं नयनश्रियः कुवलयं वक्रस्य दासः शशी
भ्रूयुग्मस्य सनाभि मन्मथधनुर्ज्योत्स्ना स्मितस्याञ्चलः ।</l>
