<pb n="379"/>
<lg><l>'हिअए रोसुग्घुण्णं पाअप्पहरं सिरेण पत्थन्तो ।</l>
<l>णह उदओ(?) माणंसिणीए अ थोरं सुअं रुण्णम् ।। १४२ ।।'</l></lg>
<p>अत्र हृदये रोषोद्ध‍ूर्णपादप्रहारं यदयं शिरसा प्रार्थितवान्, यच्च
तयासौ न ताडितस्तत्र हृदये वल्लभा वसतीति भावः । स च प्रार्थनारो-
दनाभ्यामुद्भिद्यमानः सोद्भेदो भावो हृद्य इत्युच्यते ।।</p>
<p><q>हृद्यमिति</q> । अभिमतस्य वस्तुनो हृदयावच्छेदेन वृत्तिमतिसंधाय प्रवृत्तिः ।
तत्र यद्यपि विशेषोऽस्ति तथापि भावसामान्यलक्षणाक्रान्तस्तत्रैवान्तर्भविष्यति ।।</p>
<b><lg><l>निरुद्भेदस्तु यो भावः स सूक्ष्मस्तैर्निगद्यते ।</l>
<l>इङ्गिताकारलक्ष्यात्स सूक्ष्मात्स्याद्भ‌ूमिकान्तरम् ।। ४५ ।।</l></lg></b>
<p>यथा---</p>
<lg><l>'कदा नौ संगमो भावीत्याकीर्णे वक्तुमक्षमम् ।</l>
<l>अवेत्य कान्तमबला लीलापद्मं न्यमीमिलत् ।। १४३ ।।'</l></lg>
<p>अत्र वक्तुमक्षमतायामिङ्गिताकारयोरप्रतीयमानत्वाद् भावगतेर्भूमि-
कान्तरमिदं भवति ।</p>
<p>ननु च सूक्ष्मः कथं पूर्वोक्तात्सूक्ष्माद्भिद्यत इत्यत आह---<b>इङ्गिताकारलक्ष्या-
दिति</b> । कदा नौ संगमो भावीत्यभिप्रायस्य व्यञ्जकं नेङ्गितं न विकारो वा कान्तस्य
कश्चिदुपात्तः, अवेत्येत्यादिप्रकाशिताभिप्रायानुगुणा काचिदस्ति क्रिया वा । कथ-
मन्यथा तमुद्दिश्य लीलापद्मनिमीलनं संगच्छते । तस्मादन्यमेवेदं सूक्ष्मं भाव-
लक्षणाक्रान्तम् ।।</p>
<lg><l>'पद्मसंमीलनाच्चात्र सूचितो निशि सङ‍गमः ।</l>
<l>आश्वासयितुमिच्छन्त्या प्रियमङ‍गजपीडितम् ।। १४४ ।।'</l></lg>
<p>अत्रानुकार्यानुकरणेऽपि भूमिकान्तरिते एव भवत इति सोऽयं
निरुद्भेदो भाव एव सूक्ष्म इत्युच्यते ।</p>
<p>उत्तरार्धस्योदाहरणं व्युत्पादयति---<b>अत्र पद्मसंमीलनाच्चेति</b> । एवं चेत्
प्राप्तमिङ्गितलक्ष्यत्वमत आह---<b>तत्र चेति</b> । आजानिकं पद्ममीलनमनुकार्यं
