<pb n="179"/>
<p>विशेषभणितिर्यथा---</p>
<lg><l>'रेवतीदशनोच्छिष्टपरिपूतपुटे दृशौ ।</l>
<l>वहन्हली मदक्षीबः पानगोष्ठ्यां पुनातु वः ।। ६१ ।।</l></lg>
<p>अत्र रेवतीदशनोच्छिष्टयोरपि हलिदृशोर्यत्पूतत्वं, मदक्षीबस्यापि
हलिनो यत्पावनत्वमसौ विशेष इतीयं विशेषभणितिर्निषेधे विधिरूपा ।।'</p>
<p><q>रेवतीति</q> । दशनोच्छिष्टं चुम्बितम् । उच्छिष्टक्षीबयोर्न क्वचित्पूतत्वं पावनत्वं
वा दृष्टचरमिति हलिनेत्रपुटहलिनोर्विधीयमानं देवताचरितस्य लोकोत्तरतां गमय-
तीति निषेधप्रसङ‍गे विधिरूपेयं भणितिः ।।</p>
<p>संवृत्तिभणितिर्यथा---</p>
<lg><l>'आभरणस्याभरणं प्रसाधनविधेः प्रसाधनविशेषः ।</l>
<l>उपमानस्यापि सखे प्रत्युपमानं वपुस्तस्याः ।। ६२ ।।'</l></lg>
<p>अत्र प्रसिद्धवर्णनाप्रपञ्चविधेराभरणस्याभरणं वपुरित्यादिवाक्यैः संव-
रणादियं संवृत्तिभणितिर्विधौ निषेधरूपा ।।</p>
<p><q>आभरणस्येति</q> । अत्र चन्द्रमुखी दुग्धधवलनयना बिम्बोष्टी करिकुम्भस्त-
नीत्यादिकविसमयप्रसिद्धवर्णनाप्रपञ्चप्रसङ‍गे यथोक्तरूपेण तस्य संकोचो निषेधस्त-
त्प्रतिष्ठाभणितिरलंकरणमेवानया क्रियत इति कान्तिविशेषं व्यञ्जयन्ती विधौ प्रसक्ते
निषेधरूपा भवति ।।</p>
<p>आश्चर्यभणितिर्यथा---</p>
<lg><l>'ज्योतिर्भ्यस्तदिदं तमः समुदितं जातोऽयमभ्द्यः शिखी
पीयूषादिदमुच्छ्रितं विषमयं च्छायाप्तजन्मातपः ।</l>
<l>को नामास्य विधिः प्रशान्तिषु भवेद्बाढं द्रढीयानयं
ग्रन्थिर्यत्प्रियतोऽपि विप्रियमिदं सख्यः कृतं सान्त्वनैः ।। ६३ ।।'</l></lg>
<p>अत्र ज्योतिःप्रभृतिभ्यस्तमःप्रभृतीनामुत्पत्तेराश्चर्यरूपत्वादियमाश्चर्य-
भणितिर्निषेधविधौ विधिनिषेधरूपा ।।</p>
<p><q>ज्योतिर्भ्य इति</q> । प्रियो हि नाप्रियमाचरतीत्युत्सर्गसिद्धाप्रियानाचरणं दैव-
