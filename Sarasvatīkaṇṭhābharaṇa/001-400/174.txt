<pb n="174"/>
<p>तत्र योगरूढिपरम्परादिनिमित्ता पदयुक्तिर्यथा---</p>
<lg><l>'प्राच्यां निर्जितजम्भजिद्द‌िूपशिरः सिन्दूरशोभं दिशि
प्रत्याख्यातहयाङ‍गनास्यहुतभुग्ज्योतिः प्रतीच्यर्णवे ।</l>
<l>प्रातर्जातमदोन्मिषत्कमलिनीकिञ्जल्ककल्कोद्भटं
भानोः पूर्णनभःकटाहकुहरक्रोडं, महः पातु वः ।। ५३ ।।'</l></lg>
<p>अत्र जम्भजिद्द्विप इति योगरूढिपरम्परा, हयाङ‍गनास्यहुतभुगिति
पर्यायपरम्परा, प्रातर्जातमदोन्मिषत्कमलिनीकिञ्जल्ककल्कोद्भटमिति हे-
तुपरम्परा, नभःकटाहकुहरक्रोडमित्यङ‍गाङ‍ि्गभावपरम्परा च परिस्फुरन्ती
दृश्‍यते ।।</p>
<p><q>प्राच्यामिति</q> । जम्भजित्पदं कृदन्तत्वाद्यौगिकम् । तथा जम्भजिद् द्विप
इत्यपि समासत्वात् । तदेतदुभयं योगेनातिप्रयुज्यमानं निरूढिद्वयेन विवक्षितै-
रावतरूपे वस्तुनि नियम्यते । हयाङ‍गनेति वडवापर्यायः । आस्यमिति मुखपर्यायः ।
हुतभुगित्यनलपर्यायः । सेयं पदपरम्परापर्यायताप्रतिसंधानेनाभिमतवडवामुखानल-
प्रतीतिं करोति । मदस्य किञ्जल्कोन्मेषे तस्य कल्के तस्याप्युद्भटतायां हेतुभाव इति
कार्यकारणपरम्परा । नभःकटाहोऽङ‍गी । तस्याङ‍गमेकदेशः कुहरं तस्यापि क्रोड
इत्यङ‍गाङ‍ि्गपरम्परा च यथाभिमतपदैकवाक्यतानिदानमिति तदेतद् व्याचष्टे---
<b>अत्रेति</b> । परिस्फुरन्ती कविशक्तिव्यञ्जकतया सहृदयहृदयेषु प्रतिफलति ।।</p>
<p>विरुद्धजात्यादियोगनिमित्ता पदार्थयुक्तिर्यथा---</p>
<lg><l>'तन्नागेन्द्रकरोरुदोःकरिशिरःपीनस्तनांसं वपुः
स्त्रीपुंसाकृति यत्पितुस्तव मुखे रम्योग्रमीक्षामहे ।</l>
<l>वाराह्या इति नर्मणीभवदनः पश्‍यन्यदास्या मुखं
नाभिष्टौति हसन्न निन्दति तदा श्लिष्टोऽम्बया पातु वः ।। ५४ ।।'</l></lg>
<p>अत्र स्त्रीपुंसाकृतीति विरुद्धजातियोजना, नाभिष्टौति न निन्द-
तीति विरुद्धक्रियायोजना, रम्योग्रमिति विरुद्धगुणयोजना, मुखे वपु-
रीक्षामहे इति विरुद्धद्रव्ययोजना च लक्ष्यते ।।</p>
