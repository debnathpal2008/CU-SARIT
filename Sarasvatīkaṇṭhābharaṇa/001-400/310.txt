<pb n="310"/>
<p>सात्त्विकाभिनयवद्यथा---</p>
<lg><l>'वारंवारं तिरयति दृशोरुद्गमं बाष्पपूर-
स्तत्संकल्पोपहितजडिम स्तम्भमभ्येति गात्रम् ।</l>
<l>सद्यः स्विद्यन्नयमविरतोत्कम्पलोलाङ‍गुलीकः
पाणिर्लेखाविधिषु नितरां वर्तते किं करोमि ।। ३९८ ।।'</l></lg>
<p>अत्र बाष्पजाड्यस्तम्भस्वेदकम्पानां प्रतिपादितत्वादिदं सात्त्विका-
भिनयम् ।।</p>
<p>आहार्याभिनयवद्यथा---</p>
<lg><l>'चूडाचुम्बितकङ‍कपत्र/?/मभितस्तूणीद्वयं पृष्ठतो
भस्मस्तोकपवित्रलाञ्छनमुरो धत्ते त्वचं रौखीम् ।</l>
<l>मौर्व्या मेखलया नियन्त्रितमधो वासश्च माञ्जिष्ठकं
पाणौ कार्मुकमक्षसूत्रवलये दण्डोऽपरः पैप्पलः ।। ३९९ ।।'</l></lg>
<p>अत्राहार्याभिनयानां प्रतिपादितत्वादिदमाहार्याभिनयम् ।।</p>
<p>सामान्याभिनयवद्यथा---</p>
<lg><l>'राहोश्चन्द्रकलामिवाननचरीं दैवात्समासाद्य मे
दस्योरस्य कृपाणपातविषयादाच्छिन्दतः प्रेयसीम् ।</l>
<l>आतङ‍काद्विकलं द्रुतं करुणया विक्षोभितं विस्मया-
त्क्रोधेन ज्वलितं मुदा विकसितं चेतः कथं वर्तताम् ४००'</l></lg>
<p>अत्र चतुर्णामभिनयानां प्रयोगादिदं सामान्याभिनयम् ।।</p>
<p>चित्राभिनयवद्यथा---</p>
<lg><l>'व्यतिकर इव भीमस्तामसो वैद्युतश्च
क्षणमुपहतचक्षुर्वृत्तिरुद्भ‌ूय शान्तः ।</l>
<l>कथमिह न वयस्यस्तत्किमेतत्किमन्य-
त्प्रभवति हि महिम्ना स्वेन योगेश्वरीयम् ।। ४०१ ।।'</l></lg>
