<pb n="049"/>
चुम्बनवद्दशनच्छेद्यस्थानानीति कामसूत्रम् । भिन्नग्रामरागाणामिति । भिन्नमार्गेषु स-
प्तस्वराणां समवायो नोपनिबद्धः । तथा च 'प्रांशुस्तु धैवतन्यासः पञ्चमर्षभवर्जितः ।
षड्जो दीव्यतां जा(या)तो भिन्नषड्ज उदाहृतः' । तमङ्गोऽप्याह---'षाडवौडविके
जाती भिन्नग्राम उदाहृतः' इति । ततश्च षड्वा पञ्च वा स्वरा भवन्ति भिन्नग्रामे न तु
सप्त । कामशास्रविरोधप्रस्तावे कथं कलाविरोध उदाह्रियत इत्यत आह---तदंश-
त्वादिति । गीतादिकलाचतुःषष्टेः कामाङ्गतया कामसूत्रकारैरुपदेशाद्भवति तद्विरोधे
कामशास्रविरोध इत्यर्थः । आदिग्रहणाद्देवताभक्तितो मुक्तिर्न तत्त्वज्ञानसंपदेत्यादिकं
मोक्षादिशास्त्रविरुद्धमुदाहरणीयम् ।।</p>
<p>दोषाणां प्रथममुद्देशोऽयमभिसंधाय कृतस्तं विशेषसंहारव्याजेन स्फुटयति---</p>
<b><lg><l>एवं पदानां वाक्यानां वाक्यार्थानां च यः कविः ।</l>
<l>दोषान्हेयतया वेत्ति स काव्यं कर्तुमर्हति ।। ५८ ।।</l></lg></b>
<b><lg><l>अलंकृतमपि श्रव्यं न काव्यं गुणवर्जितम् ।</l>
<l>गुणयोगस्तयोर्मुख्यो गुणालंकारयोगयोः ।। ५९ ।।</l></lg></b>
<b><lg><l>त्रिविधाश्च गुणाः काव्ये भवन्ति कविसंमताः ।</l>
<l>बाह्याश्चाभ्यन्तराश्चैव ये च वैशेषिका इति ।। ६० ।।</l></lg></b>
<b><lg><l>बाह्याः शब्दगुणास्तेषु चान्तरास्त्वर्थसंश्रयाः ।</l>
<l>वैशेषिकास्तु ते नूनं दोषत्वेऽपि हि ये गुणाः ।। ६१ ।।</l></lg></b>
<b><lg><l>चतुर्विंशतिराख्यातास्तेषु ये शब्दसंश्रयाः ।</l>
<l>ते तावदभिधीयन्ते नामलक्षणयोगतः ।। ६२ ।।</l></lg></b>
<b><lg><l>श्लेषः प्रसादः समता माधुर्यं सुकुमारता ।</l>
<l>अर्थव्यक्तिस्तथा कान्तिरुदारत्वमुदात्तता ।। ६३ ।।</l></lg></b>
<b><lg><l>ओजस्तथान्यदौर्जित्यं प्रेयानथ सुशब्दता ।</l>
<l>तद्वत्समाधिः सौक्ष्म्यं च गाम्भीर्यमथ विस्तरः ।। ६४ ।।</l></lg></b>
<b><lg><l>संक्षेपः संमितत्वं च भाविकत्वं गतिस्तथा ।</l>
<l>रीतिरुक्तिस्तथा प्रौढिरथैषां लक्ष्यलक्षणे ।। ६५ ।।</l></lg></b>
