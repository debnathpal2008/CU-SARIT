<pb n="094"/>
<b><lg><l>नेयार्थं यत्स्वसंकेतक्लृप्तवाच्यं निरू१पितम् ।</l>
<l>प्रहेलिकादिषु प्राज्ञैस्तद्ग‍ुणत्वेन गण्यते ।। १०० ।।</l></lg></b>
<p>यथा---</p>
<lg><l>'मोरु कलावेण वहइ तह णामह सरिणाउ ।</l>
<l>उस्सीसा पाअन्तिगओ अणुणत्तिर्हि जणु णाउ ।। १३४ ।।'</l></lg>
<lg><l>[मयूरः कलापेन वहति तस्य नाम्नः सदृशनामा ।</l>
<l>उच्छीर्षात्पादान्तगतोऽनुनक्तं यथा नौका ।।]</l></lg>
<p>अत्र मयूरबर्हचन्द्रकसंकेतेन कल्पितस्य चन्द्रनाम्नो नेयार्थत्वेऽपि
प्रहेलिकात्वाद्ग‍ुणत्वम् ।।</p>
<p><q>नेयार्थमिति</q> । अत्रापि पूर्ववदेव वासना । आकीर्णामन्त्रणादौ विदग्धानां
लक्षणादयः प्रहेलिकाविशेषानुन्मीलयन्त उपयुज्यन्ते । तथा हि---मयूरेति ।
'जिअनाउ' इति पाठे जितनौक इति स एवार्थः । मयूरो बर्हभारे चन्द्रकं वहति ।
अनेन संकेतेन चन्द्रनाम लभ्यते । संविष्टस्य शिरोदेश उच्छीर्षम्, चरणदेशः
पादान्तः । उच्छीर्षेण प्राची दिग्लक्ष्यते । 'प्राक्शिराः शयीत' इति वचनात् ।
अर्थात्पादान्तेन प्रतीची । ततश्च 'प्राच्याः प्रतीचिमर्धचन्द्रो गतः' इति प्रातः-
कालोद्भेदो वाक्यार्थः । 'अणुणेन्ति अजिणणाउ' इति पाठे सुभगमानिनं कान्त-
मनुनयन्त्या मया ज्ञात हति खण्डितकामिनीखेदोक्तिः । न चैतासां लक्षणानामस्ति
किंचित्प्रयोजनमिति नेयार्थत्वप्रसक्तौ प्रहेलिकाभाव एव समाधानहेतुः । ननु
चोच्छीर्षपादान्तरपदयोरस्तु, मयूरकलाप इत्यादौ तु कथम् । यमिति हि सर्वना-
माभिमतमेव तावदुपस्थापयति । बर्हे बहूनां बहुले कथमेकस्य प्रतीतिरित्यभि-
धानेऽपि कदाचित्क्लिष्टस्य विशेषगुणः स्यात् । नात्र नेयार्थता, किं तु तेन संकेतेन
कल्पितस्य चन्द्रनाम्न इति । तस्य नाम्नः सदृशनामेत्यनेन मुख्यवृत्त्यैव विवक्षित-
सदृशलाभादिति । अत्रेदं वक्तव्यम्---तस्य नाम्न इत्यनेन चन्द्रकपदमुपस्थापितम्,
न च तेन सहास्ति चन्द्रपदस्य सादृश्‍यमिति । तत्र लक्षणाश्रयणीया । तदिदमुक्तं
चन्द्रसंकेतेन कल्पितस्य चन्द्रनाम्न इति । उपलक्षणतया च एकदेशव्याख्यानम् ।।</p>
<!-- NOTES pg=094!-->
१. 'तदीरितम्' क-ख.
