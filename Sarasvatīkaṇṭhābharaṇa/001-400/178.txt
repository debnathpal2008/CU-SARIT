<pb n="178"/>
प्रसङ‍गे निषेधरूपा भणितिर्बहिरसंभाविनः क्वचिदसतो विशेषस्योत्प्रेक्षाकल्पना ।
तामाश्रयन्ती विधाननिषेधमात्रेण चरितार्था किंचिद्विशेषं विदधातीति विधि-
निषेधप्रसङ‍गे सामान्यतः प्रतिषेधति विशेषतश्च विधत्त इति निषेधविधिरूपा कल्पना
<b>भणितिः</b> ।।</p>
<p>अत्र संभवभणितिर्यथा---</p>
<lg><l>'सद्योद्रावितकेतकोदरदलस्रोतःश्रियं बिभ्रती
येयं मौक्तिकदामगुम्फनविधेर्योग्यच्छविः प्रागभूत् ।</l>
<l>उत्सेक्‍या कलशीभिरञ्जलिपुटैः पेया मृणालाङ‍कुरै-
र्मातव्या च शशिन्यमुग्धविभवे सा वर्तते चन्द्रिका ।। ५९ ।।'</l></lg>
<p>अत्र ज्योत्स्नायाः सद्योद्रावितकेतकोदरदलस्रोतःसादृश्‍यादिसंभवा-
दियं संभवभणितिर्द्विरूपा ।।</p>
<p><q>सद्य इति</q> । केतकोदरदलानां द्रावणम्, ततः स्रोतोरूपता, ततस्तेनोपमिताया
बहलतरबहिर्भागस्य कलशीभिरुत्सेचनम्, अनन्तरं किंचिदल्पीभूतमध्यभागस्य
करतलाञ्जलिपुटैर्मानम्, ततः शेषीभवतः सारभागस्य मृणालाङ‍कुरैः पानमिति
बहिरसंभाविन एव श्रियं बिभ्रतीति निदर्शनया योग्यपदेनौत्सेक्येत्यादिभिश्चम-
त्कारिणी संभावना जायते ।।</p>
<p>असंभवभणितिर्यथा---</p>
<lg><l>'क्व पेयं ज्योत्स्नाम्भो वदनबिसवल्लीसरणिभि-
र्मृणालीतन्तुभ्यः सिचयरचना कुत्र भवति ।</l>
<l>क्व वा पारीमेयो बत बकुलदाम्नां परिमलः
कथं स्वप्नः साक्षात्कुवलयदृशं कल्पयतु ताम् ।। ६० ।।'</l></lg>
<p>अत्र ज्योत्स्नादीनां मृणालादिभिः पेयत्वादेरसंभवादियमसंभवभणि-
तिर्निषेधरूपा ।।</p>
<p><q>क्व पेयमिति</q> । स्वप्नस्य साक्षात्कल्पने सामर्थ्यमसंभावितं तदेवमेवोच्यमानं
तथा शोभामुन्मीलयतीति क्व पेयमित्यादि प्रतिवस्तुना निर्देशव्यङ‍ग्यारक्तिसुष-
माविस्तारं कुर्वाणा भवत्यसंभवभणितिः । पारी भाण्डभेदः ।।</p>
