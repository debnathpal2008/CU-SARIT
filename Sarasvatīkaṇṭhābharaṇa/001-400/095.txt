<pb n="095"/>
<b><lg><l>यदनिश्चयकृत्प्रोक्तं संदिग्धं तद्ग‍ुणी भवेत् ।</l>
<l>भवेद्विशेषावगमो यदि प्रकरणादिभिः ।। १०१ ।।</l></lg></b>
<p>यथा---</p>
<lg><l>'महीभृतः पुत्रवतोऽपि दृष्टिस्तस्मिन्नपत्ये न जगाम तृप्तिम् ।</l>
<l>स शार्ङ्गचक्रासिगदाब्जपाणिर्मेघच्छविः पातु जगन्ति शौरिः ।। १३५ ।।'</l></lg>
<p>अत्र तस्मिन्नपत्ये इत्यनिश्चितस्याप्यपत्यविशेषस्य संदिग्धत्वेऽपि
गौर्यामिति प्रकरणेन गम्यते । मेघच्छविरित्यस्य च नवश्‍यामादिपदा-
नुपादानेऽपि शौरिसंबद्धत्वान्नवमेघच्छविर्मेघश्‍यामच्छविरिति वा वि-
शेषो निश्चीयत इति तस्यापि गुणत्वम् ।।</p>
<p><q>यदिति</q> । संशायकजातीयस्य संदेहजनकत्वं नाम दूषकताबीजम् । तद्यदि-
कुतश्चिद्विशेषाद्विवक्षितप्रतीतिरप्रत्यूहमुपपद्यते तदा भवत्येव दोषाभावः । विशेषा-
वगमो विशेषदर्शनं तस्यैव संशयविरोधित्वात् । महीभृत इत्यादावपत्यशब्दो यद्यपि
गौरीशब्दोऽपि तदितरदत्तपद इति संशायकजातीयो भवति, तथापि तच्छब्दोप-
स्थापित एव विवक्षितविशेषे पर्यवस्यन्नपजहाति दोषत्वम् । तच्छब्द एव कथं तम-
र्थमुपनयतीत्यत्र तु प्रकरणमेव जाग्रदवस्थमस्ति । मेघच्छविरित्यत्र तु यद्यपि मेघ-
पदं श्‍यामाश्‍यामदत्तपदतया संशायकजातीयम्, तथापि प्रसिद्धपदनीलवर्णार्थगौरी-
पदसमभिव्याहाराच्छब्दान्तरसंनिधिरपि विशेषे नियमयति तद्वा छविपदं वा विशेषे
पर्यवस्यति । अत्र प्रकरणादीनां विशेषस्मृतिहेतुत्वात् । अत एव सूत्रे बहुवचनादि-
पदानुपादानादनुपात्तास्तदेतदभिसंधाय व्याचष्टे---<b>अत्रेत्यादि</b> । एवं नवमेघच्छ-
विरिति चोक्ते यथा नियमेनार्थप्रतीतिरप्रत्यूहा भवति तथा मेघच्छविरित्युक्त इति ।
अत एव कविसमयप्रसिद्धविशेषावगमसामग्रीसंपादनेन गुणत्वमिति । कथं पुनरिदं
क्लिष्टस्य वैशेषिकं न भवति को वाक्यभूतेन भवति । किं तु संशायकत्वमापादयतः
प्रतिभासोऽप्युक्तयुक्त्या निवर्तत इत्यभिमतम् । न चैवंरूपता क्लिष्टवैशेषिके संभ-
वति । एकस्यैव चित्रपदस्य संशयशक्तिरिति न वाक्यार्थगामिता ।।</p>
<b><lg><l>यत्तद्विरुद्धमित्युक्तं विपरीतप्रकल्पनम् ।</l>
<l>तथाभूताभिधानेन गुणत्वं प्रतिपद्यते ।। १०२ ।।</l></lg></b>
