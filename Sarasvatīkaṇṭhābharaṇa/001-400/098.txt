<pb n="098"/>
त्याद्यनुप्रासवत्प्रोढपदसजातीयमेव तल्लपदम् । एवं गल्लेत्यादौ बोद्धव्यम् । तदिद-
माह---अत्र तल्लगल्लेत्यादि ।।</p>
<b><lg><l>ग्राम्यं घृणावदश्लीलामङ्गलार्थं यदीरितम् ।</l>
<l>तत्संवीतेषु गुप्तेषु लक्षितेषु न दुष्यति ।। १०५ ।।</l></lg></b>
<p>तत्र संवीते यथा---</p>
<lg><l>'तस्मै हिमाद्रेः प्रयतां तनूजां यतात्मने योजयितुं यतस्व ।</l>
<l>योषित्सु तद्वीर्यनिषेकभूमिः सैव क्षमेत्यात्मभुवोपदिष्टम् ।। १४१ ।।'</l></lg>
<p>अत्र तद्वीर्यनिषेकभूमिरित्यश्लीलस्यापि संवीतत्वाद्ग‍ुणत्वम् ।।</p>
<p>यदाह---</p>
<lg><l>'संवीतस्य हि लोकेषु न दोषान्वेषणं क्षमम् ।</l>
<l>शिवलिङ्गस्य संस्थाने कस्यासभ्यत्वभावना ।।'</l></lg>
<p><q>ग्राम्यमिति</q> । अत्र केचिद्यथासंख्यं व्याचक्षते---घृणावदादीनां त्रयाणां
क्रमेण संख्यानगोपनलक्षणानि दोषत्वाभावबीजानीति, तदसत् । घृणावदर्थादिमात्र
एवाग्रे प्रतिसंभेदत्रिकमुपादाय संव्यानादित्रिकस्योपदर्शनात् । एतादृशयथासंख्य-
सूचनायैव लक्षणातिक्रमेण घृणावतः प्रथममुपादानम् । तस्मात्संख्यानमिव संख्यानं
लोकानुमतिः । किंचित्पदं दुष्टजातीयमपि लोके नोपादानात्ताद्रूप्यं जहात्येव । प्रायेण
लोकानुसारि काव्यदर्शनं भवत्यतः प्रतिस्वं भेदत्रितयसंबन्धादुपपन्नं यथासंख्यं
स्यादित्यभिधाय पूर्वक्रमेणोदाहरति---<b>अत्रेति</b> । एतेन संवीतेष्वित्यादिकं बहुवचनं
व्याख्यातम् । यथा शिवलिङ्गस्य संस्थान इत्यत्र यद्यपि मुख्यविधैव शिवलिङ्गपदम्-
श्लील एवार्थे, तथाप्यविगानेनादिप्रयोगयोगित्वान्न व्रीडादानक्षमं तथेहापि तद्धीर्ये-
ति । शिवलिङ्गेत्यत्र भगवत्संबन्धः प्रयोजक इति तु तुल्यमत्रापीत्याह---<b>तदिति</b> ।
अत्र हि जगदन्तर्यामिणो भगवतस्तद्विरोधितया प्रसिद्धिरुपजीव्या तदुपजीवने
व्रीडादायिनी प्रतीतिरनुत्थायिन्येव । अत्रैवाचार्यमतं लिखति---<b>संवीतस्य
हीति । कस्यासभ्यत्वेति</b> । भावना सकललोकसाधारणं ज्ञानम् ।।</p>
<p>गुप्ते यथा---</p>
<lg><l>'सुदुम्त्यजा यद्यपि जन्मभूमिर्गजैरसंबाधमयांबभूवे ।</l>
<l>स तेऽनुनेयः सुभगोऽभिमानी भगिन्ययं नः प्रथमाभिसंधिः ।। १४२ ।।'</l></lg>
