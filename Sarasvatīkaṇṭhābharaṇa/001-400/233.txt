<pb n="233"/>
<p>अत्र डकारादीनामीषत्स्पृष्टतादिभिरेकत्वेऽपि भेदावभास इति तत्त्वे-
ऽप्येकत्वनिह्नवेन नागरानुप्रासोऽयम् ।।</p>
<p><q>तत्त्वेऽपीति</q> । द्रुतादौ वृत्तिमात्रं भिद्यते, न तु रूपमिति महाभाष्यकारो-
क्तदिशा येषामेकस्थानत्वेऽपीषत्स्पृष्टतरत्वादिकृता भेदप्रथा ते डकारादयः । कति-
पयेऽस्य विषयास्तानुद्दिश्य क्रमेणोदाहरति---<b>क्रोड इत्यादि</b> । अङ‍कगतस्य बाल-
कस्य वक्षसा पीडनं संक्रान्तकमालिङ‍गनमामनन्ति । अनेन किल प्रच्छन्नप्रियगोचरो
गाढालिङ‍गनमनोरथः प्रकटितो भवति । कर्णयोरुपांशु यदभिधीयते तेन तुल्य-
मिदमिति विदग्धसहचरीपरिहासोक्तिरियम् । अत्र च क्रोडडिम्भेत्यादौ डकार-
वकारयकाराणामीषत्स्पृष्टतरत्वादिभेदः श्रुतिसाजात्यं च सुप्रसिद्धमेवेति ।।</p>
<p>तथैव ढकारवकारलकाराणां यथा---</p>
<lg><l>'नवोढे त्वं कुचाढ्यापि नोपगूढाय ढौकसे ।</l>
<l>वहन्बाहुलते ह्री/?/णो वरः पुलकलङ्घिते ।। १७३ ।।'</l></lg>
<p>अत्र ढकारादीनामीषत्स्पृष्टतादिभिरेकत्वेऽपि भेदावभास इति तत्त्वे-
ऽप्येकत्वनिह्नवेन नागरानुप्रासोऽयम् ।।</p>
<p><q>ढकारवकारलकाराणामिति</q> । वकारोदाहरणं दत्तमपि वर्णान्तरसर-
लतया पुनर्दीयते । उपगूढमालिङ‍गनम् । अपिशब्दो भिन्नक्रमः । उपगूढायापि
न ढौकसे । दूरे पततः कचग्रहादिकेलिषु प्रवृत्तिर्लङ‍घनेन सर्वाङ‍गीणः पुलकोद्भेदो
बहिर्व्यावर्तनमन्तरनुवर्तनं च मुग्धाङ‍गनाजातिः । अत्रापि ढकारादीनामीषत्स्पृ-
ष्टतादिभेदः सुबोध एव ।।</p>
<p>उभयगुणयोगान्नात्यप्रसिद्ध उपनागरः । यथोच्यते---</p>
<b><lg><l>डलयोरैक्यमित्यादिवाक्यैर्यस्यानुमीयते ।</l>
<l>समानश्रुतितान्योन्यं सोऽनुप्रासः प्रशस्यते ।। ७५ ।।</l></lg></b>
<p>स डलयोरैक्येन यथा---</p>
<lg><l>'शयने यस्य शेषाहिः सनीडे वडवानलः ।</l>
<l>महासाहसिनामग्र्यं तमीडे जडशायिनम् ।। १७४ ।।'</l></lg>
<p>सोऽयमुपनागरः श्रुत्यनुप्रासः ।।</p>
