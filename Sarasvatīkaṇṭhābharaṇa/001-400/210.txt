<pb n="210"/>
<p>श्लोके स्थूलाव्यपेतं यथा---</p>
<lg><l>'नगजा न गजा दयिता दयिता विगतं विगतं ललितं ललितम् ।</l>
<l>प्रमदाप्रमदामहता महतामरणं मरणं समयात्समयात् ।। १२६ ।।'</l></lg>
<p>अत्रावृत्त्यषृकेन श्लोकोऽपि व्याप्त इत्यस्थानयमकमिदं श्लोके स्थू-
लाव्यपेतमुच्यते ।।</p>
<p>नगजाः पर्वतजाः । दयिता वल्लभाः । एवंविधा अपि गजा हस्तिनो न दयिता
न रक्षिताः । वीनां हंसप्रभृतीनां पक्षिणां गतं चङ‍क्रमणं विगतमपगतम् । ललितं
विलसितम् । ललितं भ्रष्टम् । प्रमदा कान्ता । अप्रमदा हर्षशून्या । आमश्चित्त-
व्यथारूपो रोगस्तेन हता । महतां प्रकर्षशालिनाम् । अरणं सङ‍ग्रामवर्जितम् । मरणं
विनाशः । समयाद्दैवात् । समयात्संगतमासीत् ।।</p>
<p>श्लोक एव सूक्ष्माव्यपेतं यथा---</p>
<lg><l>'विविधधववना नागगर्धर्द्धनाना-
विविततगगनानानाममज्जज्जनाना ।</l>
<l>रुरुशशललनाना नावबन्धुन्धुनाना
मम हि हिततनानानानन स्वस्वनाना ।। १२७ ।।'</l></lg>
<p>अत्र सूक्ष्मतराभिरष्टाविंशत्यावृत्तिभिः श्लोको व्याप्त इत्यस्थानयमक-
मिदं श्लोके सूक्ष्माव्यपेतमुच्यते ।।</p>
<p>[ब१लभद्रं प्रति कृष्णवाक्यं समुद्रतीरभूवर्णनपरम् । विविधानि धवानां तरुभेदानां
वनानि यस्यां सा । नागेषु सर्पेषु गर्धेनाभिलाषेण बुभुक्षया ऋद्धैः सभृद्धैर्नानाविधै-
र्विभिः पक्षिभिर्विततं व्याप्तं गगनं यस्यां सा । अनामेन अनमनेन मज्जन्तो जना
यस्यां सा । बहूदकेत्यर्थः । यद्वा अस्य विष्णोर्नाम निमज्जन्तः । तत्परा इति
यावत् । तादृशा जना यस्यां सा । अविद्यमाना नरोऽर्वाचीना मनुष्या यस्यां सा ।
समासान्तविधेरनित्यत्वात् 'नद्यृतश्च' इति न कप् । यद्वा । अविद्यमान ओ विष्णु-
र्यस्यां सा । यद्वा । अनामनि विष्णुनामनि मज्जभ्द्यस्तत्परेभ्यो जातं नानं यस्यां सा ।
नं ज्ञानम् । तत्त्वज्ञानमिति यावत् । न नं अनं न अनं नानम् । रुरूणां
<!-- NOTES pg=210!-->
१. एतत्कोष्टकान्तर्गतपाठः काशीमुद्रितपुस्तके प्रकाशकप्रमादान्मूले पतित उपलभ्यते.
