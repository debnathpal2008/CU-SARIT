<pb n="279"/>
<p>तदर्थानुगतं यथा---</p>
<lg><l>'विदिते दिवि केऽनीके तं यान्तं निजिताजिनि ।</l>
<l>विगदं गवि रोद्धारो योद्धा यो नतिमेति न ।। ३०५ ।।'</l></lg>
<p>अत्र प्रातिलोम्येन स एव पदार्थः ।।</p>
<p><q>विदित इत्यादि</q> । विदिते स्वर्वासिनामपि प्रसिद्धे निजिताः परेषामाजयो
युद्धानि येन तादृश्यनीके समरे प्राप्तं गवि पराह्वानरूपायां वाचि विगदं हृदयज्व-
ररहितं के नाम भटा योद्धारः । न केऽपि सन्तीत्यर्थः । तं कम् । यो योद्धा
सन्कथमपि नतिं नम्रतां नैति न याति । अत्र तदर्थक एव प्रतिलोमश्लोकः । स
यथा---'नतिमेति न योद्धा यो रोद्धारो विगदं गवि । निजिताजिनितं यातङ‍केनीके
विदिते दिवि' ।।</p>
<p>तुरङ‍गपदं यथा---</p>
<lg><l>'बाला सुकालबाला का कान्तिलालकलालिता ।</l>
<l>सस्वा सुतवती सारा दर्पिका व्रतगर्धित ।। ३०६ ।।'</l></lg>
<lg><l>क्रमात्पादचतुष्केऽस्य पङ्क्तिशः परिलेखिते ।</l>
<l>तुरङ‍गपदयातेन श्लोकोऽन्य उपजायते ।। ३०७ ।।</l></lg>
<p>यथा---</p>
<lg><l>'बाला ललिततीव्रस्वा सुकला रागतर्पिका ।</l>
<l>सुदन्तिका वर्धितावासा काला तललासका ।। ३०८ ।।'</l></lg>
<p><q>बालेत्यादि</q> । बाला षोडशवर्षदेशीया शोभनकृष्णकेशी कान्तिप्रदचूर्णकु-
न्तलशोभिता सस्वा आत्मसंपद्युक्ता सुतवती पुत्रयुक्ता उत्कृष्टाभिमानात्मकशृङ‍गा-
रवती अभिलषितस्वविवाहादिव्रताकाङ‍क्षा अतस्तं भजस्वेति । हृदये इति शेषः ।।
न्यासमाह---<b>क्रमादिति</b> । ललितो मनोज्ञस्तीव्रः प्रवीणः स्व आत्मा यस्याः ।
रागेण प्रेम्णा तर्पयति या । शोभनदन्तयुक्ता । वर्धितावासा संपूर्णीकृतसकलस्थाना ।
कालो भृषाव्याहारस्तेन सह वर्तते या । तले लासका नर्तका यस्याः सा तथाभूता ।
अधःकृतसकलनर्तकलोकेत्यर्थः । एवंभूता सा बाला त्वयोपभुक्तेति वाक्यार्थः ।।</p>
