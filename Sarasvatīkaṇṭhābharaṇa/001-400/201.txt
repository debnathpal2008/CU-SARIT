<pb n="201"/>
<p>एवं त्रिपादयमकप्रपञ्चोऽपि भवतीत्याह---त्रिपा/?/केष्विति । विशदा
धवला । विशन्त आमत्ताः सारसा यत्र तस्मिन् । सारसं सरःसंबन्धि । मन्म-
थोन्माथदायितया कुत्सितं रुतं कुरुतम् । मध्यान्तादीनि त्रिपादयमकानि किमिति
नोदाहृतानीत्यत आह---<b>नास्येति</b> ।।</p>
<p>द्विपादयमकेष्वव्यपेतमादियमकं यथा---</p>
<lg><l>'करोति सहकारस्य कलिकोत्कलिकोत्तरम् ।</l>
<l>मन्मनो मन्मनोऽप्येष मत्तकोकिलनिःस्वनः ।। १०० ।।'</l></lg>
<p>उत्कलिका उत्कण्ठा तदुत्तरं तटं कूलम् । मन्मनोऽव्यक्तमधुरः । मन्मनो
मदीयं मनः ।।</p>
<p>तदेव मध्ययमकं यथा---</p>
<lg><l>'तुलयति स्म विलोचनतारकाः कुरबकस्तबकव्यतिषङ्गिणि ।</l>
<l>गुणवदाश्रयलब्धगुणोदये मलिनिमालिनि माधवयोषिताम् ।। १०१ ।।'</l></lg>
<p>अलिनि यो मलिनिमा कज्जलाभत्वं स माधवयोषितां यादवस्त्रीणां विलोचन-
तारकास्तुलयति स्मेति संबन्धः ।।</p>
<p>अन्तयमकं यथा---</p>
<lg><l>'खण्डिताशंसया तेषां पराङ्म‍ु/?/खतया तया ।</l>
<l>आविवेश कृपा केतूकृतोच्चैर्वानरं नरम् ।। १०२ ।।'</l></lg>
<p>एवमादिमध्यान्यपि द्रष्टव्यानि । एकपादयमकेष्वव्यपेतमाद्यन्तयो-
रनुल्लेखीति नोदाह्रियते ।।</p>
<p><q>खण्डितेति</q> । केतूकृतो ध्वजतां नीतः । उच्चैर्वानरो हनूमान् । नरोऽर्जुनः ।।
<b>आद्यन्तयोरनुल्लेखीति</b> । महाकविप्रयोगेषु विशेषशोभाकरतया प्रसिद्धेरभावो-
ऽनुल्लेखो न त्वसंभव एव । एवं मध्ययमकं त्वित्यादौ बोद्धव्यम् ।।</p>
<p>मध्ययमकं तु चतुर्थपादं एवोल्लिखति । यथा---</p>
<lg><l>'विलुलितालकसंहतिरामृशन्मृगदृशां श्रमवारि ललाटजम् ।</l>
<l>तनुतरङ‍गततीः सरसां दलत्कुवलयं वलयं मरुदाववौ ।। १०३ ।।'</l></lg>
