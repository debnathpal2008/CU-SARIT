<pb n="168"/>
<p><q>पूर्ववाक्योपकारित्वेनेति</q> । देवे पीयूषाकृति तत्त्वान्तरं तिग्मं धाम
चकास्तीति च यदगाधतया तर्कितमिति किलशब्दकटाक्षितमभिधानम् । तत्र किं
संबन्धमित्याकाङ‍क्षाविपूरकं तत्रास्तीत्यादि वाक्यम् । तथा हि---'य एष आदि-
त्यपथं व्याप्य पुरुषो दीप्यते' इत्याद्युपनिषदर्थनिवेशनमभिप्रायपूर्वकमाभासते ।
एतेनान्येऽपि वाक्यप्रकाश्यप्रकाराः परिगृहीता बोद्धव्याः । पूर्वं वाक्येऽन्तर्भा-
वितद्वित्वमवसेयमिति ।।</p>
<p>विभक्तिमुद्रा यथा---</p>
<lg><l>'श्रियः प्रदुग्धे विपदो रुणद्धि यशांसि सूते मलिनं प्रमार्ष्टि ।</l>
<l>संस्कारशौचेन परं पुनीते शुद्धा हि बुद्धिः किल कामधेनुः ।। ४५ ।।'</l></lg>
<p>अत्र प्रदुग्धे, रुणद्धि, सूते, प्रमार्ष्टि, पुनीते, इति तिङ्‌‍वि-
भक्तीनां 'दुहिपच्योर्बहुलं सकर्मकयोरुपसंख्यानम्' (३।१।८७ वा॰),
'रुधादिभ्यः श्नम्' (३।१।७८) इत्यादिभिर्विशेषल१क्षणयोगैः परस्मैप-
दात्मनेपदपर्यायेण निवेशो दृश्‍यते । श्रियः, विपदः, यशांसि,
मलिनं संस्कारशौचेन, इति च सुब्विभक्तीनाम् 'अचि श्नुधातुभ्रुवां
य्वोरियङ‍ुवङौ' (६।४।७७) इत्यादिविशेषल२क्षणवतीनामविकृतविकृ-
तानां मङ‍गलामङ‍गलार्थप३रत्वेन म४ङ‍गलाद्यर्थानामभिप्रायतः प्रयोगो लक्ष्यते ।
तेनेयं विभक्तिमुद्रा भवति ।।</p>
<p><q>श्रिय इति</q> । बुद्धिरूपा कामधेनुः श्रियः प्रथयतीत्युक्ते न तथा प्रकर्षः, यथोक्ते
तु विशिष्टः कवेरभिप्राय उन्नीयते । तथा हि---यथोदुम्बरः स लोहितं फलं पच्यत
इति कर्मकर्तरि फलोदुम्बरयोरैकात्म्यभवसीयते तथेहापि श्रीरूपमात्मानं बुद्धिः
प्रकाशयतीति । अत एव हि 'दुहिपच्योर्बहुलं सकर्मकयोः' (वा ३।१।८७) इति
बाह्यकर्मविशिष्टस्यैव कर्तुः कर्मवद्भावः शिष्यते । 'न दुहस्नुनमां यक्चिणौ'
(३।१।८९) इति यगभावोऽपि विशेषाभिप्रायनियत एव रुणद्धीत्यागमरूपः ।
सूते इति लुप्तः । प्रमाष्टींति बृद्धियोजकः । पुनीते इति स्वरूपेण विकृतश्च
<!-- NOTES pg=168!-->
१. 'लक्षणवतीनां योगैः' क. २. 'लक्षणवतीनां योगैः' क. ३. 'पदपरत्वेन'
इति टीकासंमतः पाठः. ४. 'मङ‍गलार्थानाम्' क.
