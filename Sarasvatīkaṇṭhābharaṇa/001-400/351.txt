<pb n="351"/>
<p>अत्र वारुण्या यदधराद्रागोऽपहृत्य चक्षुषोर्निक्षिप्तस्तेनेयं व्यत्ययवती,
यच्च मुखामोदवासितया स्वामोदेन मुखामोदो विशेषितस्तेन विनिमय-
वती । तदियमुभयथापि मुख्यवृत्त्यैवोक्तेति मुख्येयमुभयवती परिवृत्तिः ।।</p>
<p><q>लोचनाधरेति</q> । लोचनाधरयोर्यथासंख्यं कृत आहृतो रागो यया तेन
लोचने कृतोऽधरादपनीत इति व्यत्ययः । वासिते आनने विशेषितो गन्धो यस्याः सा
तथा । तेन तया मुखं वासितं मुखेन च सेति भवति विनिमयः । <b>परगुणात्म-
गुणानामिति</b> । परगुणानामिति परगुणानां व्यत्ययः, आत्मगुणानां विनिमय
इति संबन्धः । कर्तृत्वमुत्प्रेक्षितं तदेतद्दर्शयति---<b>अत्रेति</b> ।।</p>
<p>उभयवत्यमुख्या यथा---</p>
<lg><l>'किं चत्रं यदि देवेन भूभृतः करदीकृताः ।</l>
<l>देवोऽपि दापितः किं तैर्न पुनः पृष्ठतः करम् ।। ८३ ।।'</l></lg>
<p>अत्र भूभृतामकरदानां यत्करप्रदानं जिगीषोश्च यत्पृष्ठे हस्तनिक्षेपः
स एव द्रव्यगुणादीनां स्थानादिपरिवृत्तौ व्यत्ययो, यच्च देवेन भूभृतः
करदीकृताः देवोऽपि तैः पृष्ठतः करं दापित इति सोऽयं दानप्रतिपाद-
नलक्षणोऽपि विनिमय इत्येतदुभयमपीह श्लिष्टपदाभिधेयत्वादमुख्यवृ-
त्त्यैवोच्यमानमुपलभ्यत इत्युभयवतीयममुख्या परिवृत्तिः ।।</p>
<p>एकत्र प्रतीतस्यान्यत्र प्रत्ययः परिवृत्तौ; तथा निदर्शनेऽपीति तदनन्तरं निद-
र्शनं लक्षयति---</p>
<b><lg><l>दृष्टान्तः प्रोक्तसिद्ध‍यै यः सिद्धेऽर्थे तन्निदर्शनम् ।</l>
<l>पूर्वोत्तरसमत्वे तदृजु वक्रं च कथ्यते ।। ३१ ।।</l></lg></b>
<p><q>दृष्टान्त इति</q> । प्रोक्तस्य प्राकरणिकस्य सिद्धिर्निश्चयः । नन्वनुमानाङ‍गमपि
दृष्टान्ताभिधानं पृथगलंकारः स्यादित्यत आह---<b>सिद्धेऽर्थ इति</b> । सिद्ध एवार्थे
कंचिद्विशेषमावेदयितुं दृष्टान्तोक्तिर्निदर्शनम्, साध्ये त्वर्थेऽनुमानमिति विभागः ।
पूर्वं दार्ष्टान्तिकोक्तिं समाप्य पश्चाद्द‍ृष्टान्तोक्तिरिति द्वितीयः । एकयैवोक्त्या दृष्टान्त-
द्रा/?/र्ष्टान्तिकयोरुक्तिरिति तृतीयः । तदाह---<b>पूर्वोत्तरसमत्व इति</b> । यत्र शब्दत
