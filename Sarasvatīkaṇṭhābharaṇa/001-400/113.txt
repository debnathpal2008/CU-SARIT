<pb n="113"/>
वसरः । कथं परमार्थवादिन्युत्तरं दातव्यमित्यनुपपत्तावयं समाधानप्रकारो भवति ।
अस्ति ग्राम्यस्य 'किल श्रूयते' इत्येताभ्यां संदिहानत्वं किंचिव्द्युत्पन्नत्वं चोन्नी-
तमिति किमप्यलीकमेव बुद्धिकौशलात्तथा प्रतीयमानमभिधाय प्रतारणमुपपद्यते ।
तन्मात्रपरत्वाच्च सर्वाकारमधिकाव्युत्पत्तिराहत्य दर्शयितुमर्हतीति तर्कितमित्यादिपदे
यावती ग्राम्यस्य व्युत्पत्तिस्ताबदनुकरणं कियदधिकव्युत्पत्तिपुरस्कारमर्हतीत्याश-
यवानुत्तरमवतारयति---<b>अथेति</b> । पादस्तर्कितमित्यादिग्राम्यप्रयुक्तस्तस्यानुरोधो
व्युत्पत्त्यनुकरणम् । पच्छा पश्चात् । ऐ एषः । 'ऐ दूए' इति पाठे दूअं व्याजोऽनेन
व्याजेन । भूतपतिः पशुपतिः । ननु न क्वचिदेवं श्रूयते तत्कथं ग्राम्यस्य प्रबोधो
भवतीत्याह---<b>गौरीविवाहोत्सव इति</b> । मा श्रूयतामुपपत्त्या तु सिद्धो द्वितीयो
यदि कामप्रादुर्भावो न स्यात्कथं गौरीपाणिग्रहे भगवत उत्साह इत्यतस्तेनैव करुणा-
संतानशान्तात्मना भूयः सृष्टः स्यादित्यर्थः । पच्छेति प्रकृतिस्थम्, ऐ इति कठोरम्,
किअलेउ इति कोमलम्, भूतपतिनेति तथा, गौरीविवाहोत्सव इति प्रकृतिस्थम् ।
'एँदूएँ' इति पाठे द्वयमपि कठोरम् । तदत्र कठोरनिवेशनं व्युत्पत्त्याधिक्यसूच-
नाय । एतावत्युक्ते परीक्षणव्युत्पत्तिर्न किंचिद्ग्रा/?/म्यं प्रतिभाति । न च तस्याद्यापि
निःशङ‍कता वर्तते । ततो नागरकप्रामाण्यदत्तभरः प्रश्नो घटत इत्याशयवानवतार-
यति---<b>अथ ग्राम्य इति</b> । प्रकृत्यापन्न एव, तेन यथा प्रथमं 'हा तो' इत्यादि-
प्रश्ने गतिस्तथात्रापीति ग्राम्यप्रकृतिस्थयोरुपन्यासः । भाषाचित्रेण परस्परसंघ-
र्षादेककाव्यरचनाप्रवृत्तयोर्ग्राम्यस्यापि श्लोकश्लोकसमाप्तिपदारम्भो योग्य एव ।
यदि चायमेव समस्तं निर्वाहयन्नशेषशङ‍कानिवृत्त्युपयुक्तमुत्तरं नागरस्य निवेशितं
स्यादिति तदुत्तरानुरोधेन पादार्ध एव विलम्बोऽप्युचितः । 'ऐसें' एवमित्यत्रार्थे
काकुगर्भम् । 'सच्च जि बोल्लु' इति जिरवधारणे । सत्यमेवैतदुक्तम् । यदि
सत्यपुरःसरं ब्रूयास्तदा प्रत्येमीत्यर्थः । एवं ग्राम्यताप्रतारणसिद्धौ किमत्र सर्वलो-
कसाक्षिके वस्तुनि वक्रोक्त्यैव पूर्वव्युत्पत्तिमात्रनिवेशनेनोत्तरं दत्त्वा श्लोकपूरणमेव
नागरस्योचितमित्याशयेनोत्तरमवतारयति---<b>अथेति</b> । हस्ते इति प्रकृतिस्थम्,
कटकमिति कोमलम्, दर्पणेनेक्ष्यते इत्येते प्रकृतिस्थे, इति प्रकृतिस्थादीनां सुपरि-
चेयत्वाद्ग्रा/?/म्यादीन्येव व्याचष्टे---<b>तत्र चेति</b> । प्रकृतिव्यतिकराव्यतिकरत्वयोरौचि-
त्यापन्नत्वाद्भाषासंकरः शोभावहत्वेन गुण एव भवतीत्युक्तमुपसंहरति---<b>तदिति</b> ।।</p>
<b><lg><l>वाक्यान्तरसगर्भं यद्वाक्यं तद्वाक्यगर्भितम् ।</l>
<l>रसान्तरतिरस्कारे तदिष्टं नेष्टमन्यथा ।। ११९ ।।</l></lg></b>
<!-- NOTES pg=113!-->
८ स॰ क॰
