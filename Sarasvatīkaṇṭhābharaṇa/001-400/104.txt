<pb n="104"/>
तया रसतापन्नम् । उपपद्यते च तच्चित्तस्य सादृश्‍यमात्रेण तद्रूपतानुसंधानम् । ततश्च
कथं नोद्दीपनता वस्तुसत्त्वस्यानुपयोगित्वात् । अत एव सूत्रितस्य बीभत्सस्य
प्रकृतेन बाधात् प्रकृतार्थानुपोष इति ।।</p>
<p>ननु कथमुद्देशे चतुर्विंशतिधेत्युक्तम् । दोषा हि पूर्वं षोडशैव विभक्ता इत्यत आह---</p>
<b><lg><l>अश्लीलादेरमी भेदा भिद्यन्ते यत्रि/?/धा त्रिधा ।</l>
<l>भवन्ति नव तेनैते पूर्वोक्ता दश पञ्च च ।। १०८ ।।</l></lg></b>
<b><lg><l>चतुर्विंशतिरित्येषा प्रोक्ता पदसमाश्रया ।</l>
<l>समासात्पू१र्वनिर्दिष्टदोषाणां गुणक्लृ२प्तये ।। १०९ ।।</l></lg></b>
<b><lg><l>इत्येतत्पददोषाणामदोषत्वमुदीरितम् ।</l></lg></b>
<p><q>अश्लीलादेरिति</q> । निगदव्याख्यातम् । <b>चतुर्विंशतिरित्येषेति</b> । आ
दशभ्यः संख्या संख्येये बर्तते, ततः संख्याने संख्येये चाभिधानात् केवलसंख्या-
नवचनत्वेन गवां विंशतिरितिवत्पदसमाश्रयेत्युपपन्नम् ।</p>
<b><lg><l>इदानीं वाक्यदोषाणां गुणत्वमभिधीयते ।। ११० ।।</l></lg></b>
<p>क्रमप्राप्तवाक्यदोषगुणीभावव्युत्पादनमवतारयति---<b>इदानीमिति</b> ।।</p>
<b><lg><l>तत्र शब्दविहीनस्य विवक्षावशतः क्वचित् ।</l>
<l>निसर्गसुन्दरत्वेन गुणत्वं परिकल्प्यते ।। १११ ।।</l></lg></b>
<p>यथा---</p>
<lg><l>'आक्षिपन्त्यरविन्दानि मुग्धे तव मुखच्छविम् ।</l>
<l>कोशदण्डसमग्राणां किमेषां खलु दुष्करम् ।। १५२ ।।'</l></lg>
<p>अत्र 'न लोकाव्ययनिष्ठाखलर्थतृनाम्' इति कर्तृकर्मणोः षष्ठीप्रति-
षेधे किमेषां दुष्करमित्यपभाषणेऽपि संबन्धमात्रविवक्षातो गुणत्वम् ।</p>
<p>यदाह---</p>
<lg><l>'इदं हि शास्त्रमाहात्म्यदर्शनालसचेतसाम् ।</l>
<l>अपभाषणवद्भाति न च सौभाग्यमुज्झति ।।'</l></lg>
<!-- NOTES pg=104!-->
१. 'पूर्वदिष्टानां' ख. २. 'कल्पना' ग. ३. 'षामस्ति' ग.
