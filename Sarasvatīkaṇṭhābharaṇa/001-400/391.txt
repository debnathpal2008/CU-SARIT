<pb n="391"/>
चित्राकारायास्तत्तच्छब्दाभिधेयताप्रतिपत्तिरुपमानमिति । कथं चित्रे कामादि-
पदप्रयोग इत्यित आह---<b>आकृताविति</b> । रेखोपरेखादिसंनिवेशे चित्रतुरग-
न्यायेनेति भावः ।।</p>
<p>मुद्रा यथा---</p>
<lg><l>'सचकितमिव विस्मयाकुलाभिः शुचिसिकतास्वतिमानुषाणि ताभिः ।</l>
<l>क्षितिषु ददृशिरे पदानि जिष्णोरुपहितकेतुरथाङ्गलाञ्छनानि १६८'</l></lg>
<p>अत्र चक्रध्वजाङ्कितजिष्णुपादमुद्रादर्शनात्सेयममानुषी पादमुद्रा
भवतीति संज्ञासंज्ञिसंबन्धप्रतिपत्तिस्तदिदमननुभूतार्थविषयमुपमानमेव
मुद्रेत्युच्यते । यदपि चादृष्टेऽपि जिष्णुपदे मृगीदृशामीदृशः स इत्यनु-
मानज्ञानं तदप्युपमानार्थनिबन्धनमेव । यदाह---</p>
<lg><l>'अपि चास्त्यनुमानेऽपि सादृश्यं लिङ्गलिङ्गिनोः ।</l>
<l>पदेन यत्र कुब्जेन कुब्जपादोऽनुमीयते ।। १६९ ।।'</l></lg>
<p><q>सचकितेति</q> । ननु चरणमुद्रया जिष्णुचरणानुमानमत्र प्रतिभाति तत्कथ-
मुपमानेऽन्तर्भाव इत्यत आह---<b>यदपि चेति</b> । अत्राविशेषस्य चरणविशेषप्रति-
बन्धे सत्यपि सदृशात्सदृशज्ञानमुत्पन्नं [त्कटं] तादृशेन च व्यपदेशो भवतीत्यर्थः ।
एतदेव दार्वाचार्यसंमत्या द्रढयति---<b>अपि चेति</b> ।</p>
<p>प्रतिबिम्बं यथा---</p>
<lg><l>'दर्पणे च परिभोगदर्शिनी पृष्ठतः प्रणयिनो निषेदुषः ।</l>
<l>वीक्ष्य बिम्बमनुबिम्बमात्मनः कानि कान्यपि चकार लज्जया १७०'</l></lg>
<p>अत्र यदा तावदेवं संबन्धग्रहः कीदृशं स्वं मुखं यादृशमादर्शे प्रति-
बिम्बं तदालोकनाददृष्टेऽपि स्वमुखे येयमीदृशं मे मुखमिति प्रतिपत्ति-
स्तदिदमनुभूतार्थविषयम् । यदा पुनरित्थमाप्तोपदेशाद्यादृशं वस्तु ता-
दृशमादर्शादौ प्रतिबिम्बं तदापि प्रियप्रतिबिम्बालोकनादिदं तन्मम
प्रियप्रतिबिम्बमितीयं संज्ञासंज्ञिसंबन्धप्रतिपत्तिस्तदप्यननुभूतार्थविष-
