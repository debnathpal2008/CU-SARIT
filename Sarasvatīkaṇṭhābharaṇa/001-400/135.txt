<pb n="135"/>
<p>अस्यासदृशोपमत्वेऽपि व्यतिरेकोपपादकत्वाद्ग‍ुणत्वम् ।।</p>
<p><q>उपमानस्येति</q> । उपमानेन वैषम्यमन्वयेन सादृश्याभावात् । व्यतिरेकोपमा-
दीत्यादिग्रहणाव्द्यतिरेकदृष्टान्तोत्त्क्यादिपरिग्रहः ।।</p>
<b><lg><l>यस्योपमानं लोकेषु न प्रसिद्धं तदिष्यते ।</l>
<l>अप्रसिद्धोपमं नाम तत्क्वचिन्नैव दुष्यति ।। १५० ।।</l></lg></b>
<p>यथा---</p>
<lg><l>'उद्गर्भहूणरमणीरमणोपमर्द-
भुग्नोन्नतस्तननिवेशनिभं हिमांशोः ।</l>
<l>बिम्बं कठोरबिसकाण्डकडारगौरै-
र्विष्णोः पदं प्रथममग्रकरैर्व्यनक्तिः ।। १९३ ।।'</l></lg>
<p>अस्थां प्रसिद्धोपमत्वेन दूषणत्वेऽपि द्वयोरपि श्रृङ्गारोद्दीपकत्वसा-
म्याद्ग‍ुणत्वम् ।।</p>
<p><q>यस्योपमानमिति</q> । लोकप्रसिद्धमेव कविभिरुपमाने कान्तं भवति तेन यत्र
लोके प्रसिद्धं तेन सहोपमावर्णने संभवदप्यप्रसिद्धोपमत्वं रसानुप्रवेशेन गुणी
भवति । उद्गर्भत्वेन स्तनाग्रश्यामिका तया लाञ्छनानुकरणमभिलषितम् ।।</p>
<b><lg><l>निरलंकारमित्याहुरलंकारोज्झितं वचः ।</l>
<l>अर्थौर्जित्येषु तस्यापि क्वचिन्निर्दोषता मता ।। १५१ ।।</l></lg></b>
<p>यथा---</p>
<lg><l>'याच्ञां दैन्यपराभवप्रणयिनीं नेक्ष्वाकवः शिक्षिताः
सेवासंवलितः कदा रघुकुले मौलौ निबद्धोऽञ्जलिः ।</l>
<l>सर्वं तद्विहितं तथाप्युदधिना नैवोपरोधः कृतः
पाणिः संप्रति मे हठात्किमपरं स्प्रष्टुं धनुर्वाञ्छति ।। १९४ ।।'</l></lg>
<p>अत्र निरलंकारत्वेऽपि अर्थौर्जित्याद्ग‍ुणत्वम् ।।</p>
<p><q>निरलंकारमिति</q> । दैन्यपराभवप्रणयिनीमित्याद्युत्कृष्टपुष्टिविशेषणयोगादस्ति-
शब्देऽस्पष्टे वक्रतार्थे तु नास्ति वक्रत्वं चालंकार इति । यद्यपि वाक्यार्थो निरलंकार
