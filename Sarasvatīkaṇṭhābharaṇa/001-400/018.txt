<pb n="018"/>
<b><lg><l>द्वे भिन्नलिङ्गवचने द्वे च न्यूनाधिकोपमे ।</l>
<l>भग्नच्छन्दोयती च द्वे अशरीरमरीतिमत् ।। १९ ।।</l></lg></b>
<b><lg><l>वाक्यस्यैते महादोषाः षोडशैव प्रकीर्तिताः ।</l></lg></b>
<p><q>शब्दहीनमिति</q> । उक्तेनैव प्रयोजनेनासमासद्वन्द्वगर्भबहुव्रीहिसमासौ । एवं
गुणादिविभागवाक्येष्वपि प्रयोजनमवसेयम् । भिन्नलिङ्गवचने इत्यादौ तु द्वन्द्वल-
क्षणस्य समासस्य पूर्ववर्तिनां भिन्नादिपदानां प्रत्येकमन्वयः । यमनं यतिरिति भग्न-
च्छन्दो भग्नयतिरिति केचित् । तथा च व्यतिकीर्णोऽर्थः स्यात् । अरीतिमदिति ।
रीतिरस्यास्तीति नित्ययोगे मतुप् । नित्ययोगप्रतिपादनं हि दूषकताबीजोद्धाट-
नायोपपद्यते । अत एव बहुव्रीहौ लाघवं तत्र नादरः ।।</p>
<b><lg><l>अथैषां लक्ष्म संक्षेपात्सनिदर्शनमुच्यते ।। २० ।।</l></lg></b>
<p>असाधुवदसाधुमत्त्वस्य प्राथम्याल्लक्षणमाह---</p>
<b><lg><l>उच्यते शब्दहीनं तद्वाक्यं यदपशब्दवत् ।</l></lg></b>
<p>यथा---</p>
<lg><l>'नीरन्ध्रं गमितवति क्षयं पृषत्कै-
र्भूतानामधिपतिना शिलाविताने ।</l>
<l>गाण्डीवी कनकशिलानिभं भुजाभ्या-
माजघ्ने विषमविलोचनस्य वक्षः ।। २५ ।।'</l></lg>
<p>अत्र गमितवतीति क्तवतोः कर्मणि, आजघ्न इति आत्मनेपदस्या-
खाङ्गकर्मणि प्रयोगादपशब्दौ । तौ च शिलावितानत्र्यक्षवक्षःसंबन्धाद्वा-
क्यदोषौ जायमानौ असाधुनाम्नः पददोषाद्भिद्येते ।।</p>
<p><q>उच्यत इति</q> । अपशब्दत्वं पद एव नियतं वाक्ये संस्कारप्रसक्तेरभावादप-
शब्दत्वं न वाक्यदूषणम् । तथा हि---'कर्तरि कृत्' इति नियमात्कर्मणि क्तवतुर-
साधुः । 'अकर्मकाच्च' इत्यनुवृत्तौ 'आङो यमहनः' इत्यात्मनेपदमकर्मक एव प्राप्तं
'स्वाङ्गकर्मकाच्च' इति वाक्यैकवाक्यतापर्यालोचनयास्वाङ्गकर्मण्यसाधुः कथं वाक्यदू-
षणता । नहि वाक्यान्तः पातितामात्रेण सा युज्यतेऽतिप्रसङ्गादित्याशङ्क‌योक्तम् । तौ
