<pb n="096"/>
<p>यथा---</p>
<lg><l>'अभिधाय तदा तदप्रियं शिशुपालोऽनुशयं परं गतः ।</l>
<l>भवतोऽभिमनाः समीहते सरुषः कर्तुमुपेत्य माननाम् ।। १३६ ।।'</l></lg>
<p>अत्र विपरीतार्थकल्पनं विरुद्धत्वेऽपि संध्यर्थविग्रहार्थयोः स्फुट-
भिन्नार्थत्वेनाभिधानाद्ग‍ुणत्वम् ।।</p>
<p><q>यत्तदिति</q> । एवं वस्तु प्रकृतमभिसंधाय वाक्यरचने तदुपमर्दकवस्त्वन्तरप्र-
वेशो विरोधः । यत्र द्वे अपि वस्तुनी प्रकृते वस्त्वन्तरमेव वा प्रकृतं तद्यथोक्तरू-
पाभावे कथं दोषः । तथा हि---अभिधायेत्यादौ दूतवाक्ये संधिविग्रहयोर्मिथो
विरोधिनोरपि विवक्षितं स दोषः । सरुषः सक्रोधस्य तव माननां पूजां शिशुपाल
इच्छति । अनुशयः पश्चात्तापः । अभिमुखं सोत्कण्ठं मनो यस्य स तथेति संधि-
पक्षे । विग्रहपक्षे त्वनुशयः क्रोधो भवतः सकाशादभि भयशून्यं मनो यस्येति
नित्यसापेक्षत्वात्समासः । सरुषो मानना उपयोगस्तदिह निसृष्टार्थस्योभयोपन्यासो
यद्रोचते तद्विधीयतामित्यभिसंधाय रचित इति गुणत्वमित्युभयविवक्षापक्षे व्याख्या-
नम् । यदा तु शासनहरो दूतस्तदोद्यतेष्वपि शस्त्रेषु यथोक्तवक्तारो दूता भवन्तीति
न्यायेन विग्रहर्थमेवाभिमतः विपक्षस्यापि प्ररोचना दूतकर्तव्येति मुखे संधिः पर्या-
यभूतो युक्त एव । तदिदं व्याख्यानेन स्फुटयति---अत्रेति । संधिरूपोऽर्थः
संध्यर्थः, विग्रहरूपोऽर्थो विग्रहार्थः । तयोरभिधानेन स्फुट एव भिन्नोऽर्थः प्रयो-
जनम् । पक्षद्वयेऽपि यत्प्रयोजनमुक्तं तदभिप्रायेणैतव्द्याख्यानम् ।।</p>
<b><lg><l>अप्रयोजकमित्युक्तमविशेषविधायकम् ।</l>
<l>स्वरूपमात्रे वक्तव्ये तस्यापि गुणतेष्यते ।। १०३ ।।</l></lg></b>
<p>यथा---</p>
<lg><l>'ते१ऽप्याकाशमसिश्‍याममुत्प्लुत्य परमर्षयः ।</l>
<l>साग्रं वर्षसहस्रं स तपस्तेपे महामनाः ।। १३७ ।।'</l></lg>
<p>अत्रासिश्‍याममित्याकाशं प्रति, साग्रमित्यनेन च वर्षसहस्रं प्रति विशे-
षानभिधानेऽपि दूरोत्पतनचिरतपश्चरणयोरुपयोगविवक्षायां गुणत्वम् ।।</p>
<!-- NOTES pg=096!-->
१. 'ते चा' ख.
