<pb n="277"/>
स्थिर । अक्षीणेनोपचितेन चञ्चद्भ‌ुवा साह्लादेन गवा वृषेण लक्षित । तथ्यमिति
क्रियाविशेषणम् । चिन्तिता गुप्तिर्भूतानां रक्षा येन । चारो रमणीयः । उग्रो
महादेवः । त्वमप्रांशुः सर्वस्मादुच्चैःपदे स्थितः । भवानीरुचा वामार्धस्थितपार्वतीकान्त्या
रम्यस्तन्विति संबन्धः ।। अत्र पूर्ववदेव न्यासः । अङ‍कास्तु चत्वार इति विशेषः ।।</p>
<p>गतिचित्रेषु गतप्रत्यागतं यथा---</p>
<lg><l>'वारणागगभीरा सा साराभीगगणारवा ।</l>
<l>कारितारिवधा सेना नासेधावरितारिका ।। २९९ ।।'</l></lg>
<p>अत्रायुक्पादयोर्गतिः, युक्पादयोः प्रत्यागतिः ।।</p>
<p>इदानीं गतिचित्रप्रस्तावः---<b>वारणेत्यादि</b> । वारणा एव अगाः पर्वतास्तैर्गभीरा
दुरवगाहा । सारा श्रेष्ठा । भियं येन यान्ति तादृशानां गणानामारवो यत्र । सारो
वा भीगगणारवो यत्र । कारितः कृतोऽरीणां वधो यया । स्वार्थे णिच् । आसेधः
परैः प्रतिषेधस्तेन हीना । वरिताः सुभटैर्युद्धार्थमाहूता अरयो यस्यां सा तथा । 'वर
ईप्सायाम्' इति धातोः क्तप्रत्यये वरितेति रूपसिद्धिः । अत्रायुक्पादयोः प्रथम-
तृतीययोरानुलोम्येन वर्णावलीं गृहीत्वा तत्प्रतिलोमरूपौ युक्पादौ द्वितीयचतुर्थौ
गृह्येते । पठितेर्वर्णाद्वर्णान्तरसंचारो गतिस्तन्नियमनेन चित्रं गतिचित्रं स चात्र
यथोक्तरूप एव ।।</p>
<p>तदक्षरगतं यथा---</p>
<lg><l>'निशितासिरतोऽभीको न्येजतेऽमरणा रुचा ।</l>
<l>चारुणा रमते जन्ये को भीतो रसिताशिनि ।। ३०० ।।'</l></lg>
<p>अत्र गतप्रत्यागताभ्यां स एव श्लोकः ।।</p>
<p>हे अमरणा मरणरहिताः, निशितखङ‍गरतो भयशून्यश्च रुचा तेजसा न्येजते
न कम्पते । यो हि भीतः स कथं शब्दायमानाशनशीलरक्षःपिशाचादिसंकुले
जन्ये सङ‍ग्रामे चारुणा करितुरगादिना रमते । न कथंचिदित्यर्थः । अत्र संदर्भसमा-
प्तिपर्यन्तं या वर्णमाला गृहीता सैव समाप्तेरारभ्य प्रत्यागत्या यावदारम्भं समाप्यत
इति पूर्वं त्वर्धेनैवमिति ।।</p>
<p>श्लोकान्तरं यथा---</p>
<lg><l>'वाहनाजनि मानासे साराजावनमा ततः ।</l>
<l>मत्तसारगराजेभे भारीहावज्जनध्वनि ।। ३०१ ।।'</l></lg>
