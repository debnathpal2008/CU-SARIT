<pb n="275"/>
कश्चिदिति ।। न्यासमाह---<b>गोमूत्रिकेति</b> । वर्णा मकारव्यतिरिक्ताः समाः मका-
रसहिताः । समाः समा इति वीप्सा प्रतिवर्णं मकारसाहित्यबोधनार्था ।।</p>
<p>अष्टपत्र/?/मेव कविनामाङ‍कं यथा---</p>
<lg><l>'रातावद्याधिराज्या विसरररसविव्द्याजवाक्क्ष्मापकारा
राका पक्ष्माभशेषा नयनननयनस्वा [सा] खया स्तव्यमारा ।</l>
<l>रामा व्यस्तस्थिरत्वा तुहिनननहितुः श्रीः करक्षारधारा
राधा रक्षास्तु मह्यं शिवमममवशिव्यालविद्यावतारा ।। २९४ ।।'</l></lg>
<lg><l>निविष्टाष्टदलन्यासमिदं पादार्धभक्तिभिः ।</l>
<l>अस्पृष्टकर्णिकं कोणैः कविनामाङ‍कमम्बुजम् ।। २९५ ।।</l></lg>
<p>तत्राङ‍कः---'राजशेखरकमल' । एतेन चक्रमपि व्याख्यातम् ।।</p>
<p>अष्टपत्र/?/मेव कविनामाङ‍कमाह---<b>रातावद्येति</b> । 'गीर्वाणसुभटः कश्चिद्युयुत्सुर्दैत्य-
सेनया । तत्कालकृतसांनिध्यां मायादेवीमपूजयत् ।।' तथाहि---व्याजो माया सैव
वाग्रूपा व्याजशब्दोपपदं वागभिधानं यस्याः सा मह्यं रक्षास्त्विति संबन्धः । रातं
दत्तमवद्यं दोषबहुलमाधिराज्यम्, अवद्या आधयो यत्र तादृशं वा राज्यं यया ।
विशिष्टं सरणं विसरस्तं राति प्रयच्छति यो रसोऽर्थाद्वीरस्तं वेत्ति विन्दति वा ।
या क्ष्मायां पृथिव्यामपकारः पुत्रकलत्रादिरूपो यस्याः सकाशादिति गमकत्वाद्वहु-
व्रीहिः । राका पूर्णिमा, द्वादशवर्षदेशीयकन्यारूपा वा । पक्ष्माभः शरीरसंलग्नः शेषः
सर्पः । यस्या नयनं नीतिस्तान्नयतीति यन्नयनं दृष्टिः । ज्ञानमिति यावत् । तदेव
स्वमात्मा यस्याः । खे व्योम्नि यातीति खया । स्तव्यो मारो मारणं कामो वा यस्याः ।
सा रामा रमणीया स्त्रीरूपा वा । व्यस्तं विनाशितं स्थिरत्वं यया । तुहिनं नयति प्राप-
यतीति नयतेर्डप्रत्यये तुहिननश्चन्द्रस्तस्य नहितुर्जटाजूटे बन्धयितुः परमेश्वरस्य
श्रीः शक्तिरूपा । नह्यति बध्नातीति नहेर्विचि नहं स्तुतिमासादयतीति । 'सर्वप्राति-
पदिकेभ्यः क्विब्वक्तव्यः' इति क्विपि तृजन्तस्य रूपम् । कं सुखं राति ददातीति
करस्तस्य क्षारभूता दस्यवस्तेषां खङ‍गादिधारेव धारा छेत्री/?/ । राधेति देव्याः
पौराणिकं नाम । ममेत्यव्ययं भावप्रधानम् । शिवे मनत्वं मान्ति परिच्छिन्दन्ति
ये वशिनो योगिनस्तेषामपि व्यालविद्यां क्षुद्रविद्यामवतारयति या सा तथा ।।
न्यासमाह---<b>निविष्टेति</b> । अष्टभिः पादार्धैरष्टदलविरचना । यद्वर्णाष्टकं नाम्नो-
