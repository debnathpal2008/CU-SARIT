<pb n="077"/>
<p>यथा---</p>
<lg><l>'मा गर्वमुद्वह कपोलतले चकास्ति
कान्तस्वहस्तलिखिता मम मञ्जरीति ।</l>
<l>अन्यापि किं न सखि भाजनमीदृशीनां 
वैरी न चेद्भवति वेपथुरन्तरायः ।। १०५ ।।'</l></lg>
<p>अत्र नायिकाया सपत्न्यामीर्ष्यानुबन्धेन प्रतिपादितस्य प्रियतमानु-
रागलक्षणस्य शृङ्गारस्य दीप्तरसत्वं कान्तिः ।।</p>
<p><q>कान्तिरिति</q> । रसोऽभिमानात्मा शृङ्गारस्तस्य दीप्तत्वं विभावानुभावव्यभिचा-
रिभिः सम्यक् संचलितेन स्थायिना निरन्तरमुपचीयमानस्य परमकोटिगमनम् ।
तथा हि---मा गर्वमित्यादौ यत्र भङ्गेषु बहुतरसूक्ष्मभङ्गविशेषमयमञ्जरीलिखितेन
बहिर्विषयातिरोधानलक्षणतादवस्थ्यात् प्रकाशनेन नायकस्य सपत्न्यामनुरागे विच्छा-
यभावोक्तिः । स्वात्मनि तु सहसाविर्भवत्सात्त्विकप्रतिपादनेन जीवितसर्वस्वाभिमाना-
त्मक्‍रतिस्थायिभावप्रकाशने तस्या: सापेक्षभावे नायिकाया अपि तदवस्थैव सा
प्रतीयते । तदिदमाह---प्रियतमानुरागेति । अनुरागेण लक्ष्यते सप्तार्चिरिवार्चि-
षोपचीयत इत्यनुरागलक्षणः ।।</p>
<b><lg><l>भूत्युत्कर्ष उदारता ।। ८१ ।।</l></lg></b>
<p>यथा---</p>
<lg><l>'प्राणानामनिलेन वृत्तिरुचिता सत्कल्पवृक्षे वने
तोये काञ्चनपद्मरेणुकपिशे पुण्याभिषेकक्रिया ।</l>
<l>ध्यानं रत्नशिलागृहेषु विबुधस्रीसंनिधौ संयमो
यद्वाञ्छन्ति तपोभिरन्यमुनयस्तस्मिंस्तपस्यन्त्यमी ।। १०६ ।।'</l></lg>
<p>अत्र मारीचाश्रमस्य सत्कल्पवृक्षादिपदैर्वैभवोत्कर्षस्य प्रतिपादन-
मुदारता ।।</p>
<p><q>भूतीत्यादि</q> । भूतिः संपत्तस्या उत्कर्षो लोकातिगप्रकर्षस्तस्यैव सहृदयचमत्कारा-
र्पकतत्या गुणधुराधिरोहणक्षमत्वात् ।। <b>प्राणानामिति</b> । उचिता तपोयोग्या ।
