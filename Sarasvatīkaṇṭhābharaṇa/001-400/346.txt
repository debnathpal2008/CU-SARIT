<pb n="346"/>
नयनस्पन्दनं संभाव्यत इति संभवद्वयमत्रेति व्याख्यानेन स्फुटयति---<b>अत्र
यथा खार्यामिति</b> ।।</p>
<p>परस्परोपकारकयोरेकस्य विशेषं दृष्ट्वापरस्य विशेषो ज्ञायत इति संभवसाम्यात्त-
दनन्तरमन्योन्यलक्षणमाह---</p>
<b><lg><l>अन्योन्यमुपकारो यस्तदन्योन्यं त्रिधा च तत् ।</l>
<l>वाच्यं प्रतीयमानं च तृतीयमुभयात्मकम् ।। २७ ।।</l></lg></b>
<b><lg><l>अन्योन्यचूलिकान्योभ्रान्तिरन्योन्यमेकता ।</l>
<l>अन्योन्यालंकृतेरन्तस्त्रयमेतदिहेष्यते ।। २८ ।।</l></lg></b>
<p><q>अन्योन्यमिति</q> । विशेषार्पणमुपकारो न चेयं परिवृत्तिः स्थितस्यानपनयनात्
दानप्रतिदानाभावाच्च । विशेषस्तु नानारूपस्तद्वाक्यार्थीभूतरसानुगामितया तत्र
तत्रोन्नीयते । विभागं दर्शयति---<b>त्रिधेति</b> । अभिधीयमानं विशेषतः शब्देनो-
पात्तं सामान्यतः शब्देन विषयीकृतं विशेषतस्तु प्रतीयमानमेवेत्युभयात्मकम् । द्वाभ्या-
मन्यतोऽप्रतीयमानम् । अन्यान्यचूलिकादिलक्षणानि ग्रन्थकार एव स्फुटीकरिष्यति ।।</p>
<p>तेष्वभिधीयमानमन्योन्यमिह यथा---</p>
<lg><l>'कण्ठस्य तस्य स्तनबन्धुरस्य मुक्ताकलापस्य च निस्तलस्य ।</l>
<l>अन्योन्यशोभाजननाद्बभूव साधारणो भूषणभूष्यभावः ।। ७२ ।।'</l></lg>
<p>अत्रान्योन्यशोभाजननेत्यादिनोपकार्योपकारकभावस्य द्वयोरप्यभिहि-
तत्वादभिधीयमानमिदमन्योन्यम् ।।</p>
<p><q>कण्ठस्येति</q> । बन्धुरो नम्रः । निस्तलो वर्तुलः ।।</p>
<p>प्रतीयमानं यथा---</p>
<lg><l>'उद्धच्छो पिअइ जलं जह जह विरलङ‍गुली चिरं पहिओ ।</l>
<l>पाआवलिआ वि तह तह धारं तणुअम्पि तणुएई ।। ७३ ।।'</l></lg>
<lg><l>[उद्धर्षः पिबति जलं यथा यथा विरलाङ‍गुलिश्चिरं पथिकः ।</l>
<l>प्रपापालिकापि तथा तथा धारां तनुमपि तनूकरोति ।।]</l></lg>
