<pb n="218"/>
<p>समं समकालं क्षणेन ततो विस्तीर्णस्तामनुभवैकसाक्षिचिन्तानुवृत्तिलक्षणां निर्वृ-
तिमरसे इति सोपालम्भसंबोधनम् । समन्ततः सर्वतस्तामरसेक्षणे कमलनेत्रे न
किमपाकरोतीति पूर्वेण संबन्धः ।।</p>
<p>व्यपेतभेदेषु प्रथमतृतीययोर्यथा---</p>
<lg><l>'सभा सुराणामबला विभूषिता गुणैस्तवारोहि मृणालनिर्मलैः ।</l>
<l>स भासुराणामबला विभूषिता विहारयन्निर्विश संपदः पुराम् ।। १४३ ।।'</l></lg>
<p>अबला बलाख्येन दानवेन रहिता विभुना शक्रेणाध्यासिता सुराणां देवानां
सभा मृणालनिर्मलैस्तव गुणैरारोहि यतः, अतः स त्वं पुरामबला विभूषिताः
स्त्रियोऽलंकृता विहारयन् भासुराणां सतां संपदो निर्विशेत्याशंसा ।।</p>
<p>तत्रैव प्रथमचतुर्थयोर्यथा---</p>
<lg><l>'कलं कमुक्तं तनुमध्यनामिकास्तनद्वयीं च त्वदृते न हन्त्यतः ।</l>
<l>न याति भूतं गणने भवन्मुखे कलङ‍कमुक्तं तनुमध्यनामिका ।। १४४ ।।'</l></lg>
<p>कलं मधुराव्यक्तं उक्तं भाषितं तनोर्मध्यस्य भरेण नामिकास्तनद्वयीं च त्वां
विहाय कं नायकं हन्ति वशीकरोति । अतो जितेन्द्रियेषु प्रथमगणनीये त्वयि
सति कलङ‍कमुक्तं निर्दोषं तनुमधि शरीरमधिकृत्य भूतमनामिकाऽनामिकाङ‍गुलिः न याति
परस्य त्वत्सदृशस्याभावात् । निर्दोषो हि लोके ऊर्ध्वाङ‍गुल्या निर्दिश्‍यते ।।</p>
<p>एवं द्वितीयचतुर्थयोरपि यथा---</p>
<lg><l>'या बिभर्ति कलवल्लकीगुणस्वानमानमतिकालिमालया ।</l>
<l>नात्र कान्तमुपगीतया तयास्वानमा नमति कालिमालया ।। १४५ ।।'</l></lg>
<p>वल्लकीगुणस्वानो वीणाशब्दस्तस्य मानं या बिभर्ति । कालिम्नः श्‍यामताया आ-
लया कज्जलप्रभृतीनतीत्य वर्णप्रकर्षेण या स्थिता, तया गातुमुपक्रान्तया भ्रमरमा-
लया हेतुभूतया का नामात्र पर्वतं कान्तं न नमति न प्रणमतीति न, न सुखेन आ-
नम्यते इति अस्वानमा या प्रागासीत् साप्युद्दीपनप्रकर्षे निःशेषितमाना नमतीत्यर्थः ।।</p>
<b><lg><l>अर्धाभ्यासः समुद्गः स्यात्तस्य भेदास्त्रयो मताः ।</l>
<l>व्यपेतश्चाव्यपेतश्च उभयात्मा च सूरिभिः ।। ६६ ।।</l></lg></b>
