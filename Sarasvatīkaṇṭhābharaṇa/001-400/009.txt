<pb n="009"/>
सति बाधहेतौ बुध्यमानस्य त्यागायोगाद्योगविशिष्टमेंवोपाधिमभिधत्ते । यथा---पङ‍क-
जमिति । तत्राद्यप्रकारे रूढिरेव सर्वस्वमिति तत्परित्यागे रूढिच्युतम् । द्वितीये तु
योगमात्रे प्रयुक्तमसंगतं शक्तिशून्ये प्रयुक्तं शत्त्क्यैकदेशे प्रयुक्तमिति भिन्नोऽर्थस्तदे-
तत्सर्वं व्याख्यानेन स्फुटयति---अत्र जलधरेति । जलधरादिपदानि जलधारणादि-
विशिष्टे मेघत्वादौ रूढाभिधानशक्तीनि । कथमेतदवसितमिति चेत्तत्राह---लोकप्र-
सिद्धमिति । लोकाधीनावधारणत्वाच्छब्दार्थसंबन्धस्येति भावः । ततश्च यद्विशिष्टस्य
योगस्य शक्तिविषयतया न तेन संकेतः । यत्र च समुद्रादौ प्रयोगो न तदुपाधिभिः
समुद्रत्वाद्यैः संभूय शत्त्क्या संकेतः । क्षारादिपदोपसंदानेन च समुद्रादौ प्रयोग
उन्नीयत इत्याह---तदिहेति । अत एव न तदवस्थस्य पदं वाचकमत एव चाक्षम-
त्वादसमर्थमिति संज्ञयैव व्यवह्रियत इति संक्षेपः ।।</p>
<b><lg><l>अप्रतीतं तदुद्दिष्टं प्रसिद्धं शास्त्र एव यत् ।। १० ।।</l></lg></b>
<p>यथा---</p>
<lg><l>'किं भाषितेन बहुना रूपस्कन्धस्य सन्ति मे न गुणाः ।</l>
<l>गुणनान्तरीयकं च प्रेमेति न तेऽस्त्युपालम्भः ।। ८ ।।'</l></lg>
<p>अत्र रूपस्कन्ध-नान्तरीयकशब्दयोः शास्त्रप्रसिद्धत्वादन्यत्राप्रतीय-
मानयोः प्रयोगादप्रतीतम् ।।</p>
<p><q>अप्रतीतमिति</q> । शास्त्रमात्रप्रसिद्धं शास्त्रव्यवहारिमिः संकेतितमित्यर्थः ।
प्रतीताप्रतीतसमभिव्याहाररूपं हि वाक्यमशास्त्रज्ञविषयं प्रयुक्तमभिमतार्थप्रतीतिं न
जनयितुमीष्टे । तत्राप्रतीतानामेवापराधोऽतः परिस्खलनखेददायितया भवति दुष्ट-
त्वम् । अत एवाप्रयुक्ताद्बहिर्भावः । किं भाषितेनेति । रूपस्कन्धवाचोयुक्तिः सौगत-
समयप्रसिद्धा । तेषां रूपं वेदना संज्ञा संस्कारो विज्ञानमिति पञ्चस्कन्धाः । तत्रापि
रूपस्कन्धपदार्थ एकादशपदार्थकः । पञ्चेन्द्रियाणि पञ्च विषया विज्ञप्तिरेकादशीति
प्रक्रिया । अन्तरमिति विनार्थे गहादौ पठ्यते । 'तत्र भवः' इति छे स्वार्थिके च
कनि नञ्समासे पृषो/?/दरादित्वान्नलोपाभाव इति भाष्यटीका । प्रेम्णो व्यापका गुणा
न सन्ति मे न च व्यापकमन्तरेण व्याप्यं भवतीति व्यापकानुपलब्धिप्रयुक्तत्वात्प्रे-
माभावस्य तथोपालम्भे वाच्यता नास्तीति भावः । शास्त्र एवेत्यवधारणेन यव्द्याव-
र्त्यते तदाह---अन्यत्रेति । लोक इत्यर्थः ।</p>
