<pb n="088"/>
पघ्मातकम्पितादयः । हुं हु इति द्वितीयहुंकारे बिन्दुप्रोञ्छनान्म्लिष्टम् । मममेति
किं मुञ्च मुञ्चेति म्लिष्टमुत ममेति न निश्चीयते । <b>अनुकरणत्वाहुणत्वमिति</b> ।
अर्थविशेषे हि साधुत्वव्यवस्थेति । यच्चाशक्तिजमसाधुरूपम्, तस्यानुकरणे साधुत्वमि-
ष्यत इत्युक्तम्, अं/?/नुक्रियमाणं तु स्वरूपपदानुकरणतया पूर्वार्थत्यागेन साघ्वेव । तस्यै-
वानुकरणस्य तत्कालरञ्जकमानवतीमममवचनानुकारतया च गुणीकरणसामर्थ्यमिति ।।</p>
<b><lg><l>गुणत्वमप्रयुक्तस्य तथानुकरणे भवेत् ।</l></lg></b>
<p>यथा---</p>
<lg><l>'दिवं पत्काषिणो यान्ति येऽचीकमत भाषिणः ।</l>
<l>पत्काषिणोऽपि नो यान्ति ये वचन्ति प्रयुञ्जते ।। १२४ ।।'</l></lg>
<p>अत्राचीकमत वचन्तीत्यादिपदानां कविभिरप्रयुक्तानामप्यनुकरण-
त्वाद्ग‍ुणत्वम् ।।</p>
<p><q>गुणत्वमिति</q> । पत्काषिण इति पादमपि कषन्तः । 'हिमकाषिहतिषु च'
इति पादशब्दस्य पद्भावः । वचेर्वचन्तीत्येव रूपमप्रयुक्तम् । न त्वन्यथापि । 'सत्यं
नाम न वच्मि' इत्यादेरनुमतत्वात् । इत्यादिपदानामित्युदाहरणान्तराभिप्रायेण ।।</p>
<b><lg><l>यच्छ्रुतेर्विरसं कष्टं तस्य दुर्वचकादिषु ।</l>
<l>गुणत्वमनुमन्यन्ते सानुप्रासस्य सूरयः ।। ९२ ।।</l></lg></b>
<p>यथा---</p>
<lg><l>'त्वा१ष्ट्रास्त्वाष्ट्रारिराष्ट्रे न भ्राष्ट्रे नादंष्ट्रिणो जनाः ।</l>
<l>धार्तराष्ट्राः सुराष्ट्रे न महाराष्ट्रे च नोष्ट्रिणः ।। १२५ ।।'</l></lg>
<p>अत्र श्रुतिविरसत्त्वात् कष्टत्वेऽपि दुर्वचकत्वाद्ग‍ुणत्वम् ।।</p>
<p><q>यच्छ्रुतेरिति</q> । दुर्वचकयोगा इति व्यावहारिकचतुःषष्ट्यां दुर्वचकप्रयोगोऽनु-
मतः । तस्यानुप्रासघटकत्वेऽलंकारनिर्वहणक्षमतया कविशक्तिव्यञ्जकस्य गुणीभावः ।
आदिपदेन रौद्रादिरसानुप्रवेशः । यदाह---</p>
<lg><l>'शषौ सरेफसंयोगौ टवर्गश्चापि भूयसा ।</l>
<l>विरोधिनः स्युः शृङ्गारे तेन वर्णा रसच्युताः ।।</l></lg>
<!-- NOTES pg=088!-->
१. नाष्ट्रा' स्व-रा; 'नांष्ट्रा' इति पठित्वा 'नांष्ट्रा राक्षसाः' इति व्याख्यातं
काव्यानुशासनविवेके हेमचन्द्राचार्यैः.
