<pb n="084"/>
<p>इत्यादौ द्विप्रभृतीनामर्थानामविभज्य विनिवेशनमिष्यते । तस्माच्छब्दश्चार्थश्च
शब्दार्थौ । तयोस्तुल्यत्वं यावदुद्देशशब्दार्थम् । अर्थस्य विभज्य तुलाधृतवत्प्रति-
निवेशः संमितत्वमिति । अर्थमुद्दिश्‍य शब्दतुलनं काव्यभावबीजं शब्दगुणः,
शब्दमुद्दिश्‍य त्वर्थतुलनमर्थगुणश्च । तथाहि---परमेश्वरस्य मूर्ध्नि बालेन्दुः, पार्व-
तीस्तने नखाङ्क इति पृथक्शब्देनोद्दिश्‍य तदुपमायोग्यतया कायैकतायां दलनं
हृत्पद्मनवमद्वारयोर्ध्यानेन युगपत्संनिधानमिति सम्यग्विभज्य तुलितस्येव प्रणवस्य
प्रतिनिर्देश इति ।। तदिदमाह---अत्रेति । यथावदिति । येन प्रकारेण संगच्छत
इति तदनतिक्रमेणेति ।।</p>
<b><lg><l>साभिप्रायोक्तिविन्यासो भाविकत्वं निगद्यते ।। ८६ ।।</l></lg></b>
<p>यथा---</p>
<lg><l>'दृष्टिं हे प्रतिवेशिनि क्षणमिहाप्यस्मद्ग‍ृहे दास्यसि
प्रायेणास्य शिशोः पिता न विरसाः कौपीरपः पास्यति ।</l>
<l>एकाकिन्यपि यामि तद्वरमितः स्रोतस्तमालाकुलं
नीरन्ध्रास्तनुमालिखन्तु जरठच्छेदा नलग्रन्थयः ।। ११८ ।।'</l></lg>
<p>अत्र तमालमालावलयितसरित्तीरकृतसंकेतायाः कुलटायाः स्वतनौ
भाविनां परपुरुषनखक्षतानां नलग्रन्थ्यालेखव्याजगोपनेन साभिप्रायभ-
णनं भाविकम् ।।</p>
<p><q>साभिप्राय इति</q> । अभिप्रायविशेषप्रतिबद्धस्य वाक्यार्थस्योक्तिविन्यास उक्त‍या
विशेषो न्यासः । शब्दगुणे पदानां भाव्यर्थनिष्पादिता इह त्वर्थस्येति विशेषः ।
तथा हि---दृष्टिमित्यादौ तनुमालिखन्तु जरठच्छेदा नलग्रन्थय इत्युक्त‍या विन्य-
स्यमान एव भाविनलग्रन्थ्यालेख्यरूपार्थः कुलटास्वरूपानुसंधानदत्तान्तः करणस्य
प्रतिपत्तुरनन्तरमेव स्वैंरविहारचिह्नगोपनमभिव्यनक्ति ।।</p>
<b><lg><l>गतिः सा स्यादवगमो योऽर्थादर्थान्तरस्य तु ।</l></lg></b>
<p>यथा---</p>
<lg><l>'शुभे कोऽयं वृद्धो गृहपरिवृढः किं तव पिता
न मे भर्ता रात्रौ व्यपगतदृगन्यच्च बधिरः ।</l>
