<pb n="193"/>
<p>अत्र येन ध्वस्तमनोभवेनेत्यादेर्येन ध्वस्तमनोऽभवेनेत्यादेश्च पदभेदा-
दुमाधवो माधव इत्यर्थद्वयं प्रतीयते । तयोश्च द्वयोरपि प्राधान्येनोप-
पादनादङ‍गाङ्गिभावेन प्रकृताप्रकृतरूपतया चानवस्थानात्परस्परमसंबन्धे-
नायं श्लेषः । पदभेदेन तु पाठे पर्यायतोऽर्थद्वयप्रतीतेरियं श्लेषोपसर्जना
पदभेदपठितिः ।।</p>
<p><q>येनेति</q> । ध्वस्तमनोभवेन दग्धकामेन बलिजितो नारायणस्य कायः पुरा
त्रिपुरदाहव्यतिकरेऽस्त्रीकृतः शरतां नीतः, गङ‍गां भागीरथीं दधे, अन्धको
दैत्यविशेषस्तस्य क्षयो विनाशः, बर्हिपत्रो मयूरवाहनः कार्तिकेयः, शशिमच्चन्द्र-
कलाङ्कितं शिरो विश्वमोहच्छिदुरस्य हर इति स्तुत्यं च नाम, भुजङ‍गा एव हार-
वलयानि यस्य, सर्वदा सर्वकालमिति उमाधवपक्षे । माधवपक्षे तु---येन ध्वस्तं
विनाशितमन: शकटम्, अभवेन संसारबन्धरहितेन,बलिं जितवान्यः कायः स
पूर्वं समुद्रमथनावसरेऽभृतगृहयालुदैत्यव्यामोहनाय स्त्रीरूपतां नीतः, अगं गोवर्ध-
नाख्यं गां पृथिवीमेकार्णवमग्नामुद्ध‍ृतवान् । अन्धका यदुविशेषास्तेषां क्षयो निवासः ।
बर्हिणो मयूरस्य पत्रं/?/ पिच्छं तत्प्रियः 'बर्हिपत्र/?/कृतापीडम्' इति गोपालध्याने
गौतमेनाभिधानात् । शशिनं मन्थातीति क्विप् । शशिमद्राहुस्तस्य शिरोहर इति
स्तुत्यं च नाम । भुजङ‍गहा गरुडः स इष्टो यस्य । रवे शब्दब्रह्मणि लयो यस्य सः,
तथा सर्वदो यावदभिमतप्रद इति । ननु विभिन्नरूपाणां शब्दानामुच्चारणे तन्त्रतया
श्लेष एवायं न पठितिरित्यत आह---<b>तयोश्चेति</b> । श्लेषो हि श्लिष्यमाणयोः
परस्परसंबन्धे भवति । स च संबन्धो रूपतात्पर्यसंबन्धलक्षणो वा अङ‍गाङ्गिभावो
वा उपमानोपमेयभावो वा यथाग्रे वक्ष्यते । न चायमेकोऽत्राभिमतः किंत्वेकपरमे-
वोच्चारणे पदभेदेनार्थान्तरं गमयतीति पठितिरेवेयम् । एतेन समाध्युक्तिसमा-
सोक्तिभ्यामपि भेद उक्तः । तत्किमुच्चारणतन्त्रता नास्त्येवेत्यत आह---<b>श्लेषो-
पसर्जनेति</b> । यत्र हि यस्य प्राधान्येन विवक्षा तत्र तेन व्यपदेशो युक्तः, अत
एव विवक्षान्तरेण श्लेषव्यवहारोऽप्यत्र समर्थनीय एव ।।</p>
<p>अभिनयेन यथा---</p>
<lg><l>'एद्दहमेत्तत्थणिआ एद्दहमेत्तेहिं अच्छिवत्तेहिम् ।</l>
<l>एद्दहमेत्तावत्था एद्दहमेत्तेहिं दिअहेहिम् ।। ८२ ।।'</l></lg>
