<pb n="396"/>
<p>इतरेतराभावो यथा---</p>
<lg><l>'कर्णोत्पलं न चक्षुस्ते न चक्षुः श्रवणोत्पलम् ।</l>
<l>इति जानन्नपि जनो मन्यते नेत्रदीर्घताम् ।। १७२ ।।'</l></lg>
<p>अत्यन्ताभावो यथा---</p>
<lg><l>'जं जस्स होइ सारं तं सो दइत्ति किमत्थ अच्छेरम् ।</l>
<l>अणहोत्तं वि हु दिण्णं तइ दोहग्गं सवत्तीणम् ।। १८० ।।'</l></lg>
<lg><l>[यद्यस्य भवति सारं तं स ददाति किमत्राश्चर्यम् ।</l>
<l>अभवदपि खलु दत्तं तया दौर्भाग्यं सपत्नीनाम् ।।]</l></lg>
<p>अन्ये पुनरन्यथा अत्यन्ताभावमाचक्षते । यता---</p>
<lg><l>'प्रसीद सद्यो मुञ्चेमं चण्डि मानं मनोगतम् ।</l>
<l>दृष्टमात्रेऽपि ते तत्र रोषः खकुसुमायते ।। १८१ ।।'</l></lg>
<p>स्थानान्तरप्रमितस्य स्थानान्तरे त्रैकालिकोऽभावविशेषोऽत्यन्ताभाव इति दर्श-
नमाश्रित्य चतुष्टयमध्यपाती तावदत्यन्ताभाव उदाहृतः । इदानीं पञ्चमाभावोचि-
तविशेषमत्यन्ताभावं दर्शयति---<b>अन्ये पुनरिति</b> । अन्ये सौगतादयः । अत्यन्ता-
सत्प्रतियोगिकोऽभावोऽत्यन्ताभावः । यथा खपुष्पस्याभाव इत्युदाहरणं स्फुटम् ।।</p>
<p>सामर्थ्याभावो यथा---</p>
<lg><l>'मानुषीषु कथं वा स्यादस्य रूपस्य संभवः ।</l>
<l>न प्रभातरलं ज्योतिरुदेति वसुधातले ।। १८२ ।।'</l></lg>
<p>त एते षडपि निगदैरेव व्याख्याताः ।।</p>
<p>सामर्थ्याभावो योग्यताभावः । अनेनैव रूपेण स रसतामासादयन्नुपात्तः ।।</p>
<p>अभावाभावोऽप्यभाव एव । तत्र प्रागभावप्रध्वंसो यथा---</p>
<lg><l>'उद्यानसहकाराणामनुद्भिन्ना न मञ्जरी ।</l>
<l>देयः पथिकनारीणां सतिलः सलिलाञ्चालिः ।। १८३ ।।'</l></lg>
<p><q>अभाव एवेति</q> । अभावव्यवहारपात्रमेव तथाभूतस्यैव लक्षणमित्युक्तं पुरस्तात् ।।</p>
