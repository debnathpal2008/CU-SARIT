<pb n="285"/>
च्चोपक्रम्य द्वितीयचतुर्थपादसंदंशेन गोमूत्रिकया प्रथमद्वितीययोस्तृतीयचतुर्थयोश्च
परस्परमुन्मेषणमितीयमयुक्पादगोमूत्रिका ।।</p>
<p>युग्मतो यथा---</p>
<lg><l>'देवः शशाङ‍कशकलाभरणः पिनाकी
देयः शमैकविकलेभरणः सनागः ।</l>
<l>चित्ते महासुरजनेन शुभं विधत्तां
चित्तं महासुरजनानतभङ‍गधन्वा ।। ३२५ ।।'</l></lg>
<p>महासुरजनेन ब्रह्मादिना चित्ते देयो धारणीयः । शमेनैकेन विकलीकृत इभ-
रणो गजानामुरुयुद्धं येन । शुभं कल्मषरहितं चित्तं विधत्ताम्, अविशेषेण संसा-
रिणामेव । अत्र पूर्ववत्समपदमुपक्रम्य विषमपादसंदंशेन समाप्तिरिति विशेषस्तेनेयं
युक्पादगोमूत्रिका ।।</p>
<p>अर्धश्लोकगोमूत्रिका यथा---</p>
<lg><l>'चूडाप्रोतेन्दुभागद्युतिदलिततमस्कन्दलीचक्रवालो
देवो देयादुदारं शममरजनतानन्दनोऽनन्यधामा ।</l>
<l>क्रीडाधूतेशभामा द्युसदनतनिमच्छेदनी च भ्रुवा नो
देहे देवी दुरीरन्दममरतनता नन्दिनोमान्यधामा ।। ३२६ ।।'</l></lg>
<p>इन्दोर्भागः खण्डं । शं कल्याणं । अमरजनता देवसमूहः । नास्त्यन्यद्धाम स्थानं
यस्य सोऽनन्यधामा । स्वात्माराम इत्यर्थः । न परं देवो देवी च । भ्रुवा भ्रूक्षेपेण
दुरीरन्दूरमपनयन् नोऽस्माकं देहे दमं देयादिति संबन्धः । धूतेशभामा प्रण-
येनापहृतपरमेश्वरप्रणयरोषा । 'भाम क्रोधे' इति धात्वनुसारात् । द्युसदना देवाः ।
अरतमविश्रान्तं नन्दिना नता उमा गौरी । अपूर्वं धाम तेजो यस्याः ।।</p>
<p>श्लोकगोमूत्रिकायां प्रथमश्लोको यथा---</p>
<lg><l>'पायाद्वश्चन्द्रधारी सकलसुरशिरोलीढपादारविन्दो
देव्या रुद्धाङ‍गभागः पुरदनुजदवस्त्यानसंविन्निदानम् ।</l>
<l>कंदर्पः क्षोदपक्षः सरससुरवधूमण्डलीगीतगर्वो
दैत्याधीशान्धकेनानतचरणनखः शंकरो भव्यभाव्यः ।। ३२७ ।।'</l></lg>
