<pb n="295"/>
शब्दावयवश्च ना । मिमीते मातेति शब्दावयवश्च मा । तदर्थो युष्मद-
र्थश्च लक्ष्मीसंबोधनं च ते । युष्मदर्थो भावप्रत्ययः शब्दावयवश्च त्वम् ।
शब्दावयवास्मदर्थौ च मे । जलयानं न विद्यते और्द्विवचनं यस्यां
सा अद्वितीयेत्यर्थः शब्दावयवश्च नौः ।</p>
<b><lg><l>पदग्राहाद्यथाकामं कामधेनुरियं तु नः ।</l>
<l>परार्धानां परार्धानि प्रसूते श्लोकतर्णकान् ।। १२४ ।।</l></lg></b>
<b><lg><l>एकाक्षरादिच्छन्दोभिर्गतिबन्धादिभेदतः ।</l>
<l>उक्तानुक्तानि चित्राणि सर्वाण्येषा प्रसूयते ।। १२५ ।।</l></lg></b>
<b><lg><l>सकृदुच्चारणे चास्या गच्छत्येका विनाडिका ।</l>
<l>तत्षष्ट्या नाडिका ताभिः षष्ट्याहोरात्रमृच्छति ।। १२६ ।।</l></lg></b>
<b><lg><l>प्रणवादिनमोन्तानि पदान्यस्या जपन्ति ये ।</l>
<l>सर्वभाषासु वाक्तेषामविच्छिन्ना प्रवर्तते ।। १२७ ।।</l></lg></b>
<b><lg><l>सिद्धैर्मन्त्रपदैः सेयं शास्त्राण्यालोच्य निर्मिता ।</l>
<l>जपतां जुह्वतां देवी सर्वान्कामान्प्रयच्छति ।। १२८ ।।</l></lg></b>
<b><lg><l>स्थितेनागन्तुकं इत्यादीप्सितेन विभाजयेत् ।</l>
<l>तद्भेदास्ते भवन्त्येवमन्येष्वपि हि योजयेत् ।। १२९ ।।</l></lg></b>
<b><lg><l>दुष्करत्वात्कठोरत्वाद्द‍ुर्बोधत्वाद्विनावधेः ।</l>
<l>दिङ्मात्रं दर्शितं चित्रे शेषमूह्यं महात्मभिः ।। १३० ।।</l></lg></b>
<p><q>या गीरिति । पदग्रहादिति</q> । तथाहि पञ्चदशभ्यः पदेभ्यः क्रमव्युत्क्रमाभ्यां
नवादिपदयोगेऽङ‍गीक्रियमाणे बृहतीजातेरारभ्य प्रतिजातिपादे ये विकल्पास्तैरुत्तरो-
त्तरमाहन्यमानैः, यदि वा समस्तेऽपि श्लोके षष्टिपदेभ्यश्चतुर्विंशत्यष्टाविंशत्यादिप-
दयोजनायां गायत्रीजातेरारभ्य प्रंतिजातिपादे ये विकल्पास्तैः परार्धेभ्यः परार्धानि
तर्णकाः श्लोकाः समुत्पद्यन्ते इतीयं परार्धपरार्धधेनुः । <b>एकाक्षरेति</b> । अर्थत्रय-
प्रतिपादकत्वेन प्रतिपादं पदत्रये परिकल्प्यमानेऽनेकविधच्छन्दोभिरुक्तानि चतुर्व्य-
ञ्जनादीन्यनुक्तानि खङ‍गप्रभृतीनि सर्वचित्राण्येषैव यथाकामं प्रसूयत/?/ इत्यर्थः ।।</p>
