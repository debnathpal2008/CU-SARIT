<pb n="256"/>
सिद्धे हि वस्तुनि पौनःपुन्यप्रतीतिः क्रियोपाधिते एव न स्वरूपेण । ननु णमु-
लैवाभीक्ष्ण्याभिधानात्किं द्विरुक्तिः करिष्यत इत्यत आह---<b>सोऽयमिति</b> । न
चाभीक्ष्ण्यं णमुलो वाच्यम् । क्‍त्वार्थे तस्याभिधानात् । द्विरुक्तिसहितस्यैव तस्यानु-
परतिव्यञ्जकत्वात् । स्वरूपार्थाभ्यामन्तरतमशब्दद्वयरूप आदेशो वा द्विरुच्चारणं वा
द्विरुक्तिशब्दार्थः ।।</p>
<p>क्रियापदाभीक्ष्ण्याद्द्विरुक्तौ तु पुनरुक्तेरपि पुनरुक्तिः । यथा---</p>
<lg><l>'जयति जयति देवः श्यामकण्ठः पिनाकी
जयति जयति देवी लोकमाता भवानी ।</l>
<l>जयति जयति धन्यः सोऽपि भक्तस्तयोर्यः
किमपरमिह धन्यं वर्ण्यते तावदेव ।। २३३ ।।'</l></lg>
<p>न चावश्यं द्वावेव शब्दौ प्रयोक्तव्यौ किंतु यावद्भिरभिमतोऽर्थः प्रतीयते
तावन्तोऽभीक्ष्ण्यशब्दाः प्रयोक्तव्यास्ते नाव्ययकृत्सु दृश्यन्ते किंतु तिङ्पदेष्वेवे-
त्याह---<b>क्रियापदेति</b> । यद्यप्येकवाक्यार्थसंगत्या क्रियापदस्य द्वयमेवोच्चारणं
तथापि काव्यापेक्षया बाहुल्यमवसेयम् ।।</p>
<p>आदिग्रहणेन निमूलसंभ्रमादयः परिगृह्यन्ते । तेषु निमूलादिर्यथा---</p>
<lg><l>'निमूलकाषं कषति स्वान्तमन्त स्मरज्वरे ।</l>
<l>लाजस्फोटं स्कुटन्त्याशु हृदये हारयष्टयः ।। २३४ ।।'</l></lg>
<p><q>आदिग्रहणेनेति</q> । तत्तदितरप्रकरणप्रापितानां द्विरुक्तिप्रकाराणाभादिपदेनो-
पग्रहो विधेयः । तद्यथा---'अर्वागर्वाग्बलवदुपलग्रन्थयः क्षेत्रशैला दूरे दूरे
मणिमयदृषन्मेखलो रत्नसानुः । आरादारान्निधिरयमपां यद्दवीयो दवीयान्दुग्धा-
म्भोधिस्तदयमसदृक्छिल्प एवादिशिल्पी ।।' अत्रानुपूर्व्ये द्वे भवत इति द्विरुक्तिः ।
एवं स्वार्थेऽवधार्यमाणे इत्यादयोऽपि द्विरुक्तिप्रकाराः स्वयमवसेया इत्याशयवानु-
पलक्षणतया किंचिदुदाहरति---<b>निमूलकाषमिति</b> । 'कषादिषु यथाविध्यनु-
प्रयोगः' इति तस्मिन्नेव प्रयुक्ते द्विरुक्तिसिद्धिः ।।</p>
<p>संभ्रमेण यथा---</p>
<lg><l>'अस्थीन्यस्थीन्यजिनमजिनं भस्म भस्मेन्दुरिन्दु-
र्गङ्गा गङ्गोरग उरग इत्याकुलाः संभ्रमेण ।'</l>
