<pb n="177"/>
वैशसं सर्वथैवाश्रद्दधाना दूरदूरतरदूरतमरथ्याभागावलोकनार्थिनी शालागृहमारो-
हति, ततस्तस्मादुच्चैस्तमङ‍गगम् अट्टालकम्, अनन्तरं तस्मादुच्चतरां वलभीमुपरित-
नकुटीमिति । अत एवाञ्चनक्रियैवात्रावृत्तेति 'क्रियासमभिहारे लोट्र लोटो हिस्वौ
वा च तध्वमोः' (३।४।२) इत्यनुशिष्यते । अत एव च 'यथाविध्यनुप्रयोगः पूर्व-
स्मिन्' (३।४।४।) इति तस्यैव धातोरनुप्रयोगोऽपि । एवमप्यनागच्छति नायके
दूतीव्यापारः शरणं यत्कुण्ठनायां स्वयं वा तत्र गमनमित्युपदिश्‍यते तेन तत्तदभि-
प्रायसंवर्धकसंदेशप्रकर्षः सोऽयमाभीक्ष्ण्यद्विरुक्त्या व्यज्यते । अत एव लोटः सम-
भिव्याहारो विषयो न तु घञादिवदभिधेय इति पूर्वाचार्याः । इतिशब्दादधिकं चतु-
र्थवाक्यानुप्रविष्टमिति यावच्छब्देनावच्छिनत्ति संदिश संदिशेति यावदिति दिक् ।।</p>
<b><lg><l>उक्तिप्रकारो भणितिः संभवेऽसंभवे च सा ।</l>
<l>विशेषसंवृत्त्याश्चर्यकल्पनासु च कल्प्यते ।। ५२ ।।</l></lg></b>
<p><q>उक्तीति</q> । उक्तिरभिधानमुच्चारणक्रिया लक्षणक्रिया सा सर्ववाक्यसाधारणी
कथमलंकार इत्याशङ‍क्य प्रकारपदम् । प्रकारो भङ‍गीरूपता । लौकिकशास्त्रीयवचना-
तिगामी विशेषः । स एव कैश्चिदव्याप्तिमननुसंदधानैरलंकारसामान्ये उक्तः । उक्ति-
रूपत्वाविशेषे कथमयमेव संगच्छतामित्यतो विभागप्रदर्शनव्याजेन विषयविशेषादेव
तद्रूपतामुपपादयति---<b>संभव इत्यादि</b> । तत्र बहिरसंभाव्यमानस्यापि प्रतिभानि-
र्भितचित्रतुरगवत्प्रतीतिः संभवस्तामर्पयन्ती संभावनात्मिका भणितिः । सैव हि
'किंत्वस्ति काचिदपरापि पदानुपूर्वी यस्यां न किंचिदपि किंचिदिवावभाति' इति
न्यायेन तत्तदर्थनिर्माणप्रवीणा 'यथास्मै रोचते विश्वं तथैव परिवर्तते' इति व्यवहा-
रकारणं भवतीति तथाविध एव विषये शास्त्रप्रसिद्धप्रकारवैपरीत्येन	 बाधवर्णनमसं-
भावना । तदुच्यते---</p>
<lg><l>'इह ते जअंति कइणो जअमिण मोजाणसअलपरिणामम् ।</l>
<l>वाआसु ठिअं दीसइ आमोअ घणं व तुच्छं व ।।'</l></lg>
<p>अतएवेयं निषेधरूपा तज्जातीयव्यावृत्तो धर्मो विशेषस्तं क्वचिद्विदधाना कवेर-
भिप्रायविशेषमर्पयन्ती 'निषेधप्रसङ‍गे विशेषभणितिर्विधिरूपा भवति' इति तामव-
लम्बमाना चमत्कारकारिणी विशेषे पर्यवस्यन्ती वर्णना पल्लवप्रसङ‍गे संकोचमवगा-
हमाना विधौ निषेधरूपा पर्यवस्यति । अतर्कितोपनतं विस्मयजनकमाश्चर्यं तस्य
निषेधे विधातव्ये यत्किंचिद्विधानं तदाश्चर्यरूपतामन्तरेण काव्यकक्षामारोढुं न
क्षमत इति नूनमनया विस्मयार्पणमेव सर्वस्वभूतमवलम्बनीयमिति निषेधविधि-
