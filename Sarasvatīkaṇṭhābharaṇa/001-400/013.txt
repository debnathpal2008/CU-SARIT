<pb n="013"/>
पर्यवसाययितुं न शक्यते । संशयं युगपद्विवक्षायामपि न विरोधः । इह तु स्तुति-
निन्दयोर्यौगपद्यमसंभावितमत एवैकस्य संभवे त्वपरस्य बाध एव । यथा---'चिर-
कालपरिप्राप्तलोचनानन्ददायिनः । कान्ता कान्तस्य सहसा विदधाति गलग्रहम् ।।'
इति गलग्रहशब्दस्य कण्ठग्रहप्रतिद्वन्द्विन्यर्थे विवाक्षिते पूर्वप्रक्रान्तानन्ददायित्वं
बाध्यते । अत्रानुत्तम इति बहुव्रीहितत्पुरुषाभ्यामपिहितमिति 'वष्टि भागुरिः' इत्या-
दिना विकल्पेनाकारलोपविधानात् । अपूर्वा इति पक्षान्तरेऽकारपूर्वाः । नियामक-
सद्भावे तु गुण एव । यथा---'अपूर्व यद्वस्तु प्रथयति विना कारणकलाम्' इति
शब्दरूपान्तरमेव विरुद्धोपचायकमित्यन्वयव्यतिरेकाभ्यां शब्ददोषताव्यवस्थितिः ।।</p>
<b><lg><l>अप्रयोजकमित्याहुरविशेषविधायकम् ।। १३ ।।</l></lg></b>
<p>यथा---</p>
<lg><l>'तमालश्यामलं क्षारमत्यच्छमतिफेनिलम् ।</l>
<l>फालेन लङ्घयामास हनूमानेष सागरम् ।। १४ ।।'</l></lg>
<p>अत्र तमालश्यामलमित्यादीनि सागरविशेषणानि तानि न हनूमतो
लङ्घनेऽतिशयं सूचयन्ति ।।</p>
<p><q>अप्रयोजकमित्याहुरिति</q> । तदेव हि कवीनामुपादेयं यद्वाक्यार्थे प्रकृष्टकाष्ठां
पुष्णाति । अन्यथानङ्गाभिधानेऽवाच्यवचनमेव स्यात्सार्थकत्वादनन्वयत्वाच्च । न
वृत्तपूरणमात्रप्रयोजनता नातिशयमिति । सागरलङ्घनद्वारा हनूमतः प्रकर्षो वाच्यः ।
न च तमालश्यामलत्वादिविशेषणानि कथंचित्प्रकर्षमर्पयन्ति यानि दूरत्वादीनि तथा
न तेषामुपादानम् ।।</p>
<b><lg><l>तद्देश्यमिति निर्दिष्टं यदव्युत्पत्तिमत्पदम् ।</l></lg></b>
<p>यथा---</p>
<lg><l>'गल्लौ लावण्यतल्लौ ते लडहौ मडहौ भुजौ ।</l>
<l>नेत्रे वोसट्टकन्दोट्टमोट्टायितसखे सखि ।। १५ ।।'</l></lg>
<p>अत्र गल्लतल्लादयः शब्दा अव्युत्पत्तिमन्तो देश्या दृश्यन्ते ।।</p>
<p><q>तद्देश्यमिति</q> । अव्युत्पत्तिमत् प्रकृतिप्रत्ययविभागशून्यं लोकमात्रप्रयुक्तं पद-
