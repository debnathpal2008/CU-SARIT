<pb n="129"/>
<p>एवं गतार्थमपि यथा---</p>
<lg><l>'हृत्कण्ठवक्र/?/श्रोत्रेषु कस्य नावस्थितं तव ।</l>
<l>श्रीखण्डहारकर्पूरदन्तपत्रप्रभं यशः ।। १७९ ।।'</l></lg>
<p>अत्रैकेनैवोपमानेन शौ१क्ल्यप्रतीतौ शेषोपमानपादानां व्यर्थत्वेऽपि
यशसः स्मर्यमाणत्वगीयमानत्वस्तूयमानत्वश्रूयमाणत्वैर्हृदयादिषु श्रीख-
ण्डादिवदनस्थानस्य प्रतीयमानत्वाद्ग‍ुणत्वम् ।।</p>
<p><q>एवं गतार्थमपीति</q> । श्रीखण्डेनैवोपमाने यशसः शुद्धत्वमवगतं श्लेषोपमान-
पदानि केवलकृतकराणीति व्यर्थत्वप्रसङ‍गे स्मरणादिविशेषविवक्षया तिरस्क्रियते,
यथासंख्यादिभङ्गिसौभाग्येन च गुणीभाव इति ।।</p>
<b><lg><l>अविशेषेण पूर्वोक्तं यदि भूयोऽपि कीर्त्यते ।</l>
<l>तदेकार्थं रसाक्षिप्तचेतसां तन्न दुष्यति ।। १३८ ।।</l></lg></b>
<p>यथा---</p>
<lg><l>'असारं संसारं परिमुषितरत्नं त्रिभुवनं
निरालोकं लोकं मरणशरणं बान्धवजनम् ।</l>
<l>अदर्पं कन्दर्पं जननयननिर्माणमफलं
जगज्जीर्णारण्यं कथमसि विधातुं व्यवसितः ।। १८० ।।'</l></lg>
<p>'असारं संसारम्' इत्युक्त्वा 'परिभुषितरत्नं त्रिभुवनं निरालोकं
लोकम्' 'जगज्जीर्णारण्यम्' इति यदुक्तम्, तस्य विशेषानभिधायक-
त्वेऽपि रसाक्षिप्तेन वक्रा/?/भिहितत्वाद्ग‍ुणत्वम् ।।</p>
<p><q>अविशेषेणेति</q> । पूर्वोक्तपूर्वोक्ताभिन्नतात्पर्यकमविशेषेण तात्पर्यावृत्तिप्रयोजन-
मन्तरेण तन्मयीभवनं चेतस आक्षेपः । 'असारं संसारम्' इत्यनेन स्थावरजङ‍गम-
प्रपञ्चस्य निःसारतां प्रतिपाद्य 'जातौ जातौ यदुत्कृष्टं तद्धि रत्नं प्रचक्षते' इति ।
'परिभुषितरत्नम्' इत्यत्रापि तावानेव तात्पर्यार्थः । एवं 'निरालोकं लोकं', 'जगज्जी-
र्णारण्यम्' इत्यत्रापि द्रष्टव्यम् । सुगममन्यत् ।।</p>
<!-- NOTES pg=129!-->
१. 'शुभ्रत्व' ग.
