<pb n="311"/>
<p>अत्र हस्ताध्यायपदाध्याययोः कथितत्वाच्चित्राभियंमिदम् ।।</p>
<b><lg><l>चतस्रो विंशतिश्चैताः शब्दालंकारजातयः ।</l>
<l>शब्दसंदर्भमात्रेण हृदयं हर्तुमीशते ।। १५८ ।।</l></lg></b>
<p>इति श्रीराजाधिराज<b>भोजदेवे</b>नविरचिते <b>सरस्वतीकण्ठाभरणनाम्नि</b>
अलंकारशास्त्रेऽलंकारनिरूपणं नाम द्वितीयः परिच्छेदः ।</p>
<p>तृतीयः परिच्छेदः ।</p>
<lg><l>क्षोभस्फुरितचूडेन्दुखण्डप्रकरविभ्रमाः ।</l>
<l>ताण्डवाडम्बरे शम्भोरट्टहासाः पुनन्तु वः ।। १ ।।</l></lg>
<lg><l>विविच्यमानगम्भीरमूलग्रन्थाकुलान्प्रति ।</l>
<l>इतोऽप्यतः परं व्याख्या संक्षेपेण निगद्यते ।। २ ।।</l></lg>
<p>क्रमप्राप्तार्थालंकारलक्षणाय तृतीयपरिच्छेदारम्भः । तत्र विभागोपयुक्तं सामान्य-
लक्षणमाह---</p>
<b><lg><l>अलमर्थमलंकर्तुं यव्द्युत्पत्त्यादिवर्त्मना ।</l>
<l>ज्ञेया जात्यादयः प्राज्ञैस्तेऽर्थालंकारसंज्ञया ।। १ ।।</l></lg></b>
<p><q>अलमर्थमिति</q> । विशिष्टा उत्पत्तिर्व्युत्पत्तिर्जातेरवच्छेदकः प्रकारः । आदि-
शब्दाद्विविधशक्तिप्रतिबन्धादयो विभावनाद्यवच्छेदास्त्रयोविंशतिः । <b>अर्थालंका-
रसंज्ञयेति</b> । अर्थशोभानिवृत्तिहेतुर्विच्छित्तिरर्थालंकार इति स्फुटलक्षणम् ।।</p>
<b><lg><l>जातिर्विभावना हेतुरहेतुः सूक्ष्ममुत्तरम् ।</l>
<l>विरोधः संभवोऽन्योन्यं परिवृत्तिर्निदर्शना ।। २ ।।</l></lg></b>
<p>विभागान्दर्शयति---<b>जातिरिति</b> ।।</p>
<b><lg><l>भेदः समाहितं भ्रान्तिर्वितर्को मीलितं स्मृतिः ।</l>
<l>भावः प्रत्यक्षपूर्वाणि प्रमाणानि च जैमिनेः ।। ३ ।।</l></lg></b>
<p>प्रत्यक्षानुमानोपमानशब्दार्थापत्त्यभावाख्यानि जैमिनेः प्रमाणानि षट् । तेनैव
क्रमेण लक्षणान्याख्यातुं प्रत्यक्षपूर्वाणीत्युक्तम् । साहित्यस्य सर्वपरिषद्यत्वन्नाना-
दर्शनरीत्युपजीवनमुचितमेव ।।</p>
