<pb n="087"/>
<p>संप्रत्यतिप्रसङ्गवारणार्थं क्रमप्राप्ता वैशेषिकगुणा लक्षितव्याः । ते च दोषा अपि
सन्तो गुणीभावमापन्ना उच्यन्ते । तत्रैष कवीनामालापः---</p>
<lg><l>'सा१मण्णसुन्दरीणं विब्भममुव्वहइ अविणओच्चेअ ।</l>
<l>धूमोच्चिअ पज्जलिआणं बहुमओ सुरहिदारूणम् ।।'</l></lg>
<p>दा२रुणानां गुणत्वमिति शङ्कां दर्शयन्नाह---</p>
<b><lg><l>पदाद्याश्रितदोषाणां ये चानुकरणादिषु ।</l>
<l>गुणत्वापत्तये नित्यं तेऽत्र दोषगुणाः स्मृताः ।। ८९ ।।</l></lg></b>
<b><lg><l>त्रिविधा अपि ते भूयश्चतुर्विंशतिधा बुधैः ।</l>
<l>प्रोक्ता यथा गुणत्वेन प्रविभज्य तथोच्यते ।। ९० ।।</l></lg></b>
<b><lg><l>या म्लिष्टम्लेच्छितादीनां पददोषेष्वसाधुता ।</l>
<l>निरूपितानुकरणे गुणत्वं सा प्रपद्यते ।। ९१ ।।</l></lg></b>
<p>यथा---</p>
<lg><l>'उन्नमय्य सकचग्रहमास्यं चुम्बति प्रियतमे हठवृत्त्या ।</l>
<l>हुं हु मुञ्च मममेति च मन्दं जल्पितं जयति मानवतीनाम् ।। १२३ ।।'</l></lg>
<p>अत्र हुं हु मममेत्यसाध्वोरपि म्लिष्टम्लेच्छितयोरनुकरणत्वाद्ग‍ुणत्वम् ।।</p>
<p><q>पदादीति</q> । पदवाक्यवाक्यार्थदोषाणां गुणत्वापत्तये नित्यं ये भवन्ति, तेऽनु-
करणादिषु मध्ये दोषगुणाः स्मृता इति संबन्धः । यद्यपि चानुकरणादिका एव न
गुणाः, तथाप्यनुक्रियमाणाद्यभेदोपचारेणोक्तम् । पदादिदोषेष्वन्त्यान्त्यस्यैकस्य नव-
धामेदे चतुर्विंशतिप्रकाराः । <b>यथेति</b> । येनोपाधिना गुणीभवनमाचार्यैरुपपादितं
तत्तदुपाधिविभागप्रदर्शनं करिष्यत इति । <b>या म्लिष्टेति</b> । इह द्वये दोषा नित्या
अनित्याश्च । तत्रानुकरणमात्रानपवदनीयदोषभावाश्च्युतसंस्काराप्रयुक्तादयो नित्याः ।
अनुकरणीयानुकरणानपवादकहेतुकाः श्रुतिकटुत्वप्रभृतयस्त्वनित्याः । येषु पददोषेषु
म्लिष्टम्लेच्छितप्रभृतीनां यासाधुता निरूपिता, सा गुणत्वमनुकरणे प्रपद्यत इत्य-
न्वयः । लुप्तैकदेशं म्लिष्टम् । अव्यक्तरूपं म्लेच्छितम् । आदिग्रहणेन ग्रस्तनिरस्तो-
<!-- NOTES pg=087!-->
१. 'सामान्यसुन्दरीणां विभ्रभमुद्वहत्यविनयोच्छ्रायः ।
धूमोच्चयः प्रज्वलितानां बहुमतः सुरभिदारूणाम् ।।' इति छाया.
२. 'क्वचिद्द‍ूषणानामपि गुणत्वमिति दर्शयन्नाह---' इति भवेत्.
