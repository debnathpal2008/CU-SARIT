<pb n="159"/>
<p>सेयं समस्तरीतिमिश्रा लाटीया नाम रीतिः ।।</p>
<p><q>अयमिति</q> । मुद्राभञ्जन इति द्वाभ्यां समस्ताभ्यामावन्ती । उदयगिरीत्या-
दिना पञ्चकेन पाञ्चाली । प्रौढिप्रकर्षेण गौडीया । अयसुदयतीत्याद्यसमासेन वैदर्भी
च प्रत्यभिज्ञायत इति पूर्वोक्तसमस्तरीतिसंभेद इति ।।</p>
<p>मागधी यथा---</p>
<lg><l>'करिकवलनशिष्टैः शा१कशाखाग्रपत्रै-
ररुणसरणयोऽमी सर्वतो भीषयन्ते ।</l>
<l>चलितशबरसेनादत्तगोशृङ‍गचण्ड-
ध्वनिचकितवराहव्याकुला विन्ध्यपादाः ।। ३० ।।'</l></lg>
<p>सेयमारब्धरीतेरनिर्वाहात्खण्डरीतिर्मागधी ।</p>
<p><q>करिकवलनेति</q> । अत्र पूर्वार्धे यथोक्ताभावन्तीमुपक्रम्य चरमार्धे गौडीया-
परिग्रहादुपक्रान्तरीतेरनिर्वाहः खण्डनम्, तथापि च न च्छायावैरूप्यमिति कविश-
क्तिव्यञ्जकत्वादलंकारभाव इति । शाको वृक्षविशेषः ।।</p>
<b><lg><l>या विकासेऽथ विक्षेपे संकोचे विस्तरे तथा ।</l>
<l>चेतसो वर्तयित्री स्यात्सा वृत्तिः सापि षड्विधा ।। ३४ ।।</l></lg></b>
<p><q>या विकास इति</q> । वृत्तिर्वर्तनं रसविषयो व्यापारः काव्यस्य रसप्रवणत्वात् ।
स च व्यापारः सत्त्वाद्युद्रेकलक्षणो जन्मान्तरानुभवभावितवासनासमुत्थः परिपूर्णी-
भविष्यद्रसास्वादसर्वस्वायमानचित्तावस्थनिदानभूतोऽर्थगतः पञ्चमेऽभिधास्यते । श-
ब्दगतः पुनरत्र संगतः संदर्भस्य रसप्रकाशकारणेषु प्रधानत्वात् । यदाह---</p>
<lg><l>'कविवागभिनेयश्च तदुपायो द्विधेष्यते ।</l>
<l>वस्तुशक्तिमहिम्ना तु प्रथमोऽत्र विशिष्यते ।।'</l></lg>
<p>वर्ततेऽनया चित्तमिति करणसाधनोऽयं वृत्तिशब्द इति वर्तयित्रीत्यनेन प्रयो-
जकव्यापारप्रधानेन दर्शितम् । तत्र विषयवैचित्र्याद्विकासाद्याश्चतस्रश्चित्तावस्थाः ।
विषयो हि दीप्तमसृणमध्यमभेदेन त्रिविधः । विभावाद्युपधानमहिम्ना तन्मयीभवन-
योग्यं हि चेतः कदाचिद्विकसति । सत्त्वाविर्भावो विकासः । न्यग्भूतरजस्तमोगुणं हि
चेतः सत्त्वोद्रेकप्रकाशानन्दमयसंविद्विश्रान्तिमासादयति । ततः सत्त्वभागप्रतिष्ठितः
<!-- NOTES pg=159!-->
१. 'शाखि' ख.
