<pb n="244"/>
<p>नियतविवक्षितस्थानविशेषः स्थानी यथा---</p>
<lg><l>'बाले मालेयमुच्चैर्न भवति गगनव्यापिनी नीरदानां
किं त्वं पक्ष्मान्तरालैर्मलिनयसि सुधावक्रमश्रुप्रवाहैः ।</l>
<l>एषा प्रोद्व‌ृत्तमत्तद्विपकटकषणक्षुण्णविन्ध्योपलाभा
दावाग्नेर्व्योमलग्ना मलिनयति दिशां मण्डलं धूमरेखा ।। २०३ ।।'</l></lg>
<p>अत्र प्रथमत्रिभागस्थानेषु बाले मालेयमित्यादिनियमेन वृत्तिः ।
सोऽयं वर्णानुप्रासः स्थानीत्युच्यते ।।</p>
<p><q>स्थानीति</q> । श्लोकपादेऽपि प्रथमादिभागकल्पनया स्थाननियमविवक्षा ।
तथाहि---<b>बाले मालेयमिति</b> । प्रथमो भागो नीनी इति प्रतिभासारूढस्तृतीयादि
प्रथमपादे । एवं पक्ष्मान्तरालमलिनसुधाश्रुप्रभृतीनां द्वितीयादिपादेषु प्रथमादि-
भागकल्पनावसेया ।।</p>
<p>आवृत्तेर्वर्णान्तरायेण गर्भो यथा---</p>
<lg><l>'कालं कपालमालाङ‍कमेकमन्धकसूदनम् ।</l>
<l>वन्दे वरदमीशानं शासनं पुष्पधन्वनः ।। २०४ ।।'</l></lg>
<p>अत्र कालं कपालमालेति, अङ‍कमेकमिति, वन्दे वरदमीशानं शा-
सनमित्यादिषु पकाररेफककारगर्भाधानादयं वर्णानुप्रासो गर्भ इत्युच्यते ।।</p>
<p>कालं कालस्वरूपम् । एकमद्वितीयम् । कालं कपालेत्यत्र लकारावृत्तिः ककारेण
व्यवधाने प्रकृते कपालेऽन्यत्र पकारो । वर्णान्तरगर्भायमाण उपलक्ष्यते । एवं
मालाङ‍कमित्यादौ लकारादिगर्भीकरणमवसेयम् । विवृतसंवृतौ निगदेनैव व्याख्यातौ ।।</p>
<p>स्थाने स्थाने विकाससंकोचाभ्यां विवृतसंवृतो यथा---</p>
<lg><l>'न मालतीदाम विमर्दयोग्यं न प्रेम नव्यं सहतेऽपराधान् ।</l>
<l>म्लानापि न म्लायति केसरस्रग्देवी न खण्डप्रणया कथंचित् ।। २०५ ।।'</l></lg>
<p>अत्र प्रथमपादे न मालतीदामेत्यादिभिर्विकासः, द्वितीयपादे प्रेमेत्या-
कारावृत्त्या संकोचः, तृतीयपादे म्लानापि न म्लायतीत्येताभ्यां च विका-
सः, चतुर्थे नेति संकोचः । सोऽयं वर्णानुप्रासो विवृतसंवृत इत्युच्यते ।।</p>
