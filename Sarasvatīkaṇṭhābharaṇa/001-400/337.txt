<pb n="337"/>
<p>तदेवोभयलक्ष्यं यथा---</p>
<lg><l>'प्रयच्छतोच्चैः कुसुमानि मानिनी विपक्षगोत्रं दयितेन लम्भिता ।</l>
<l>न किंचिदूचे चरणेन केवलं लिलेख बाष्पाकुललोचना मुवम् ५३'</l></lg>
<p>अत्र चरणेन भूमिलेखनमिङ्गितं दृशोर्बाष्पाकुलत्वमाखारस्ताभ्यां
गोत्रस्खलनोद्भवो मानिन्या मनस्तापः प्रतीयमान इतीङ्गिताकारलक्ष्यः
सूक्ष्मभेदः ।।</p>
<p>विभज्यमानस्य सरूपतया सूक्ष्मानन्तरमुत्तरलक्षणमाह---</p>
<b><lg><l>पदार्थानां तु यः सारस्तदुत्तरमिहोच्यते ।</l>
<l>स धर्मधर्मिरूपाभ्यां व्यतिरेकाच्च भिद्यते ।। २३ ।।</l></lg></b>
<p><q>पदार्थानां त्विति</q> । सारः सर्वस्वायमानमुत्कर्षशालि वस्तु । पदार्थानामिति
निर्धारणे षष्ठी । उत्तरमित्यन्वर्थ नाम । उत्कृष्टत्वमुदोऽर्थस्तत्रैव प्रकर्षस्तरपः ।
<b>धर्मधर्मिरूपाभ्यामिति</b> । व्यस्तसमस्ताभ्याम् । धर्म उपसर्जनं परप्रवणतया
प्रतीयमानं वस्तु । अतथाभूतं तु धर्मिरूपम् । तदयमर्थः---प्रसिद्धवस्तुमध्ये कस्य-
चिदुत्कर्षवत्तया निर्धारणमुत्तरम् । तन्निधा । धर्मरूपं धर्मिरूपमुभयं च । आद्ययोः
प्रत्येकं प्रकारद्वयम् । निर्धार्यमाणस्य शुद्धस्योपादानं, निर्धार्यानुत्तरव्यतिरेकिधर्म-
वत्तया वा । तदिदमाह---<b>व्यतिरेकाच्चेति</b> । अन्त्यस्यापि सामान्यविशेषरूप-
तया रूपत्वमिति षट्प्रकारमुत्तरमिति ।।</p>
<p>तेषु धर्मस्वरूपं यथा---</p>
<lg><l>'दानं वित्तादृतं वाचः कीर्तिधर्मौ तथायुषः ।</l>
<l>परोपकरणं कायादसारात्सारमुद्धरेत् ।। ५४ ।।'</l></lg>
<p>अत्र दानसत्यकीर्त्यादीनां वित्तादिवस्तुधर्माणां सारभूतानामुद्धारादयं
धर्मरूपः सारः ।।</p>
<p><q>वित्तादिवस्तुधर्माणामिति</q> । पञ्चम्या विभागः प्रत्यायितः । स च संश्लेष-
पूर्वक एवेति दानादीनामुपसर्जनताप्रतीतिः ।।</p>
