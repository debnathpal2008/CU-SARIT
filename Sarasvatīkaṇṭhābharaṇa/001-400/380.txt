<pb n="380"/>
कान्ताहस्ताङ‍गुलीजनितमनुकरणं रात्रौ समागमो भविष्यतीति कान्तागतोऽभिप्रायः ।
न तु निमीलनमनुकार्याव्द्यभिचरितमेतमर्थमवबोधयतीत्यर्थः ।।</p>
<b><lg><l>प्रत्यक्षमक्षजं ज्ञानं मानसं चाभिधीयते ।</l>
<l>स्वानुभूतिभवं चैवमुपचारेण कथ्यते ।। ४६ ।।</l></lg></b>
<p>ज्ञानसंगत्यनन्तरं प्रमाणरूपालंकारप्रस्तावस्तत्रान्येषां प्रमाणानां प्रत्यक्षमूलकत्वात्
प्रथमं प्रत्यक्षलक्षणमाह---<b>प्रत्यक्षमिति</b> । साक्षात्कारः प्रत्यक्षमिति प्रसिद्धं तस्य
विभागमाह---<b>अक्षजमिति</b> । अक्षं बहिरिन्द्रियं तस्माज्जातम्, मानसं बाह्ये-
न्द्रियानपेक्षेण मनसा जनितम् । स्वानुभूतिः सहजा चिच्छक्तिस्तस्या उत्पन्नम् ।
शरीराभिघाताद्यभिभूते प्रत्याहारतिरस्कृते वा मनसि यत् कदाचिदतिस्फु-
टाभं ज्ञानमुत्पद्यते न तस्य मनोनिबन्धनता शक्यतेऽभिधातुमिति चिच्छ-
क्तिमेवाश्रयते । ननु इन्द्रियजन्य एव लोके साक्षात्कारिताप्रसिद्धेः कथमनुभूतिभवं
तथेत्यत आह---<b>उपचारेणेति</b> । यदीन्द्रियजन्ये साक्षात्कारितानियमस्तदोपचारेण
परिगणनम् । अथ भावनादिबलेन विनापीन्द्रियं भवतीति पक्षस्तदा मुख्यत
एवेति भावः ।।</p>
<p>तत्राक्षजं द्विधा । युगपदेकशश्च । तयोर्युगपद्यथा---</p>
<lg><l>'क्रान्तकान्तवदनप्रतिबिम्बे मग्नबालसहकारसुगन्धौ ।</l>
<l>स्वादुनि प्रणदितालिनि शीते निर्ववार मधुनीन्द्रियवर्गः ।। १४५ '</l></lg>
<p>अत्र मदिराश्रयाणां मुखप्रतिबिम्बसौगन्ध्यस्वादुताश्रव्यत्वशैत्यानां
दृग्घ्राणरसनश्रवणत्वगिन्द्रियप्रत्यक्षता प्रतीयते ।।</p>
<p><q>युगपदिति</q> । एकस्मिन्वाक्ये घ्राणरसनचक्षुस्त्वक्‌श्रोत्राणां पञ्चानामपि युग-
पत्प्रवृत्त्यभिधानाद्यौगपद्यं रसानुगुणतया यौगपद्याच्चमत्कारितामावहतीति द्विधा-
प्यलंकारकाण्डे परिसंख्यानमुचितम् ।।</p>
<p>एकशो यथा---</p>
<lg><l>'मन्दमन्दविगलत्र/?/पमीषच्चक्षुरुल्लसितपक्ष्म दधत्या ।</l>
<l>वीक्ष्यते स्म शनकैर्नववध्वा कामिनो मुखमधोमुखयैव १४६ '</l></lg>
<p>तदेतच्चाक्षुषम् । एवं श्रावणादीन्यप्युदाहरणीयानि ।।</p>
