<?xml version="1.0" encoding="utf-8"?><?xml-stylesheet type="text/css" href="bhoja.css"?><TEI>
<teiHeader>
  <fileDesc>
    <titleStmt>
      <title>Sarasvatīkaṇṭhābharaṇa, Pariccheda 4</title>
      <author>Bhojadeva</author>
    </titleStmt>
    <publicationStmt>
    </publicationStmt>
    <sourceDesc>
      <bibl>
        <title type="main"/>
        <title type="sub"/>
        <author/>
        <editor/>
        <imprint>
          <publisher/>
          <pubPlace/>
          <date when="1966"/>
        </imprint>
        <series>
          <title level="s"/>
          <biblScope type="number"/>
          <respStmt>
            <resp/>
            <name/>
          </respStmt>
        </series>
      </bibl>
    </sourceDesc>
  </fileDesc>
  <encodingDesc>
  </encodingDesc>
  <revisionDesc>
  </revisionDesc>
</teiHeader>

<text>
<body>

<pb n="398"/><div type="pariccheda">
<head><p>caturthaḥ paricchedaḥ |</p></head>

<div type="commentary">
<p>idānīmubhayālaṃkāravivecanāya paricchedamārabhate—</p>
</div> <!-- commentary !-->
<lg type="kārikā" n="4.1">
  <l>śabdebhyo yaḥ padārthebhya upamādiḥ pratīyate |</l>
  <l>viśiṣṭo 'rthaḥ kavīnāṃ tā ubhayālaṃkriyāḥ priyāḥ<note>‘matāḥ’ iti kha pustakasthaḥ pāṭhaḥ</note> || 1 ||</l>
</lg>
<lg type="kārikā" n="4.2">
  <l>upamā rupakaṃ sāmyaṃ saṃśayoktirapahnutiḥ |</l>
  <l>samādhyuktiḥ samāsoktirutprekṣāprastutastutiḥ || 2 ||</l>
</lg>
<lg type="kārikā" n="4.3">
  <l>satulyayogitollekhaḥ sasahoktiḥ samuccayaḥ |</l>
  <l>sākṣepo 'rthāntaranyāsaḥ saviśeṣā pariṣkṛtiḥ || 3 ||</l>
</lg>

﻿<pb n="399"/>
<lg type="kārikā" n="4.4">
  <l>dīpakakramaparyāyātiśayaśleṣabhāvikāḥ |</l>
  <l>saṃsṛṣṭiriti nirdiṣṭāstāścaturviṃśatirbudhaiḥ || 4 ||</l>
</lg>
<div type="commentary">
  <p><q>śabdebhya iti</q> | yāsūbhayālaṃkriyāsu ivādibhyaḥ śabdebhyo viśiṣṭa upamādirūpo 'rtho jñāyate tā ubhayālaṃkriyāḥ syuḥ | kīdṛśyaḥ | kavīnāṃ priyāḥ prītiviṣayāḥ, upamādīnāṃ kavisarvasvāyamānatvāt | śabdaścārthaścetyubhayam | saha tulyayogitayā vartate iti satulyayogitā | evamitareṣvapi | pariṣkṛtiḥ parikaraḥ | bhāvikairiti sahārthe tṛtīyā ||</p>
</div> <!-- commentary !-->
<p>athopamālaṃkāranirūpaṇam |</p>
<lg type="kārikā" n="4.5">
  <l>prasiddheranurodhena yaḥ parasparamarthayoḥ |</l>
  <l>bhūyo 'vayavasāmānyayogaḥ sehopamā matā || 5 ||</l>
</lg>
<div type="commentary">
  <p>upamālakṣaṇamāha—<q>prasiddheriti</q> | artayorūpamānopameyayormitho yo bhūyasā pracurāṇāmavayavasāmānyānāmekadeśasādharmyāṇāṃ yogaḥ saṃbandhaḥ, sā iha granthe [śāstre] upamā matā | tarhi mukhaṃ kamalamivetivat kumudamivetyapi syādata āha—<q>prasiddheriti</q> | prasiddherlokaprasiddheranurodhena puraskāreṇa | tathā ca kumudamukhayorupamā na lokaprasiddheti doṣaḥ ||</p>
</div> <!-- commentary !-->
<lg type="kārikā" n="4.6">
  <l>ekābhidhīyamāne syāttulye dharme padārthayoḥ |</l>
  <l>pratīyamāne 'pyaparā dvividhāpi ca sā tridhā || 6 ||</l>
</lg>
<lg type="kārikā" n="4.7">
  <l>padavākyaprapañcākhyairviśeṣairupapadyate |</l>
  <l>pṛthagaṣṭavidhatvena tāścaturviṃśatiḥ punaḥ || 7 ||</l>
</lg>
<div type="commentary">
  <p>ihābhidhīyamānārthapratīyamānārthaviṣayatayopamā dvidhā | sāpi padavākyaprapañcabhedāttridhā | tāsāṃ tridhābhūtānāṃ pratyekamaṣṭavidhatvena caturviśatiprakāropametyāha—<q>padetyādi</q> ||</p>
</div> <!-- commentary !-->
<p>padopamāyā aṣṭavidhatvamāha—</p>
<lg type="kārikā" n="4.8">
  <l>samāsātpratyayāccaiva dvividhā syātpadopamā |</l>
  <l>yā samāsopamā tatra caturdhā sābhipadyate || 8 ||</l>
</lg>

﻿<pb n="400"/>
<lg type="kārikā" n="4.9">
  <l>ivārthāntargaterekā sāmānyāntargateḥ parā |</l>
  <l>antarbhūtobhayārthānyā sānyā sarvasamāsabhāk || 9 ||</l>
</lg>
<div type="commentary">
  <p><q>samāsāditi</q> | samāsopamā ivārthetyadinā caturvidhā ||</p>
</div> <!-- commentary !-->
<p>tāsvantarbhūtevārthā yathā—</p>
<lg type="udāharaṇa" n="4.9.1">
  <l>‘mukhamindusundaraṃ te bisakisalayakomale bhujālatike |</l>
  <l>jaghanasthalī ca sundari tava śailaśilāviśāleyam || 1 ||’</l>
</lg>
<p>atra induriva sundaramindusundaramitīvārthaḥ ‘upamānāni sāmānyavacanaiḥ 2|1|55|’ iti samāsenaiktaḥ | evaṃ bisakisalaye iva komale śailaśileva viśāleti | seyamantargatevārthā nāma samāsopamāsu padopamābhaktiḥ ||</p>
<div type="commentary">
  <p><q>mukhamityādi</q> | he sundari, eva mukhaṃ candravatsundaram, tava bhujālatike bisakisalayakomale mṛṇālapallavavatkomale, tava jaghanasthalī śailapāṣāṇavaddīrghā ceti pūrvāpekṣayā, vākyasamāptau vā | ivārthastulyatā | bhaktirvibhāgaḥ | ‘bhaktirvibhāge sevāyām’ iti medinīkāraḥ ||</p>
</div> <!-- commentary !-->
<p>antarbhūtasāmānyā yathā—</p>
<lg type="udāharaṇa" n="4.9.2">
  <l>‘candasarisaṃ muhaṃ se <note>gāthāsaptaśatyāṃ tu ‘sariso amaassa’ iti pāṭhaḥ</note>amaasariccho a muharaso tissā |</l>
  <l>sakaaggaharahasujjala cumbaṇaaṃ kassa sarisaṃ se || 2 ||’</l>
</lg>
<lg type="chāyā" ref="4.9.2">
  <l>[candrasadṛśaṃ mukhamasyā <note>'sadṛśo 'mṛtasya' iti chāyā ca samupalabhyate.</note>amṛtasadṛkṣaśca mukharasastasyāḥ |</l>
  <l>sakacagraharabhasojjvalacumbanakaṃ kasya sadṛśaṃ tasyaḥ ||]</l>
</lg>
<p>atra candreṇa sadṛśaṃ candrasadṛśaṃ mukham, amṛtena sadṛkṣo 'mṛtasadṛkṣo mukharasa iti samāse sundaramadhurādisāmānyaśabdaprayogo na śrūyate pratīyate ca, sadṛśāderdyotakāditi sāmānyadharmasya saundaryamādhuryāderupamāna-<pb n="401"/>prasiddhasyopameye samāsenaiva pratipāditatvādiyamantarbhūtasāmānyā nāma samāsopamāsu padopamābhaktiḥ ||</p>
<div type="commentary">
  <p><q>candra iti</q> | ‘candrasadṛśaṃ mukhamasyā amṛtasadṛkṣaśca mukharasastasyāḥ | sakacagraharabhasojjvalacumbanaṃ kasya sadṛśaṃ tasyaḥ ||’ kaścinmanovinodārthaṃ vayasyāya kāntāprakarṣaṃ kathayati—<b>candreti</b> | kacagrahe keśapāśagrahaṇe yo rabhasa āveśastena sahitamujjvalaṃ manojñaṃ cumbanam | ihāntarbhūtaṃ samāsena bodhitaṃ sāmānyasādharmyaṃ saukumāryādikamityantarbhūtasāmānyā | na śrūyate cetrāstyevetyata āha—<b>pratīyata iti | dyotakāditīti</b> | sādṛśyasya sapratiyogikatayā tatpratyāyakatvameva dyotakatvamityarthaḥ | <b>upamāneti</b> | upamīyate sādṛśyamānīyate 'nenotkṛṣṭaguṇenānyadityupamānamityarthaḥ | <b>upameya iti</b> | upamīyate nyūnaguṇaṃ yattadupameyamityarthaḥ ||</p>
</div> <!-- commentary !-->
<p>antarbhūtobhayārthā yathā—</p>
<lg type="udāharaṇa" n="4.9.3">
  <l>‘kamalakarā rambhorūḥ kuvalaaṇaaṇā miaṅa‍kavaaṇā sā |</l>
  <l>kahaṃ ṇu ṇavacampaaṅa‍gī muṇālabāhū piā tavaï || 3 ||’</l>
</lg>
<lg type="chāyā" ref="4.9.3">
  <l>[kamalakarā rambhorūḥ kuvalayanayanā mṛgāṅa‍kavadanā sā |</l>
  <l>kathaṃ nu navacampakāṅa‍gī mṛṇālabāhuḥ priyā <note>‘dahati’ iti ṭīkāsamataḥ pāṭhaḥ.</note>tapati ||]</l>
</lg>
<p>atra kamalamiva tāmrau, rambhe iva pīvarau, kuvalayamiva, śyāme, mṛgāṅa‍ka iva prekṣaṇīyaṃ, navacampakamiva gauram, mṛṇālamiva komalau karau, ūrū, nayane, vadanam, aṅa‍gam, bāhū yasyāḥ sā tathoktetyanyapadārthena samāsenaiva dyotakasāmānyayoruktatvādiyamantarbhūteva sāmānyā nāma samāsopamāsu padopamābhāktiḥ ||</p>
<div type="commentary">
  <p><q>kamaletyādi</q> | ‘kamalakarā rambhorūḥ kuvalayanayanā mṛgāṅa‍kavadanā sā | kathaṃ nu navacampakāṅa‍gī mṛṇālabāhuḥ priyā dahati ||’ iti | īdṛśī kāntā kathaṃ nu (na) dahati tāpayati kiṃtu tāpayatyeva | rambhe kadalyāvivorū yasyāḥ sā | navacampakaṃ campakakalikā | iha kamalamiva tāmrau karau yasyāḥ setyādāvivaśabdo dyotakaḥ sāmānyaṃ tāmratvādikaṃ tayośca samāsenaivoktatayāntarbhūtobhayārtheyam ||</p>
</div> <!-- commentary !-->
﻿<pb n="402"/>
<p>sarvasamāsā yathā—</p>
<lg type="udāharaṇa" n="4.9.4">
  <l>‘śaradindusundaramukhī kuvalayaladīrghalocanā sā me |</l>
  <l>dahati manaḥ kathamaniśaṃ rambhāgarbhābhirāmorūḥ || 4 ||’</l>
</lg>
<p>atropamānopameyadharmāṇāmindusundarādipadairivārthasya samāsenaivābhidhānam, sarvaṃ samāse 'syāmiti sarvasamāsopamānāmeyaṃ samāsopamāsu padopamābhaktiḥ ||</p>
<div type="commentary">
  <p><q>śaradityādi</q> | īdṛśī sā strī mama manaḥ kathamaniśaṃ dahati | kīdṛśī | śaraccandraramyamukhī nīlanalinapatradīrghanetrā kadalīmadhyasundarorūśca | ihopamānaminduḥ, upameyaṃ mukham, tulyadharmaḥ sundaratvam | evamanyatrāpi | śaradinduriva sundaraṃ mukhaṃ yasyāḥ sā itīvārthasyāpi samāsābhidheyatā | sarvaḥ samāso yasyāmityādivigrahe vivakṣitārthālābha ityata āha—<b>sarvamiti</b> ||</p>
</div> <!-- commentary !-->
<p>pratyayopamāpi padopamābheda eva na tvadhiketyāha—</p>
<lg type="kārikā" n="4.10">
  <l>yā pratyayopametyuktā kāvyavidbhiḥ padopamā |</l>
  <l>caturdhā bhidyate sāpi pratyayārthaprabhedataḥ || 10 ||</l>
</lg>
<div type="commentary">
  <p><q>yeti</q> | padapratyayoranubodhane 'nyonyapekṣitatayopamāyāmapi tatheti na bhinnatā ||</p>
</div> <!-- commentary !-->
<lg type="kārikā" n="4.11">
  <l>pratyayo hyupameye syādupamāne 'pi kaścana |</l>
  <l>tatsāmānye bhavetkaścidivārthe kaścidiṣyate || 11 ||</l>
</lg>
<lg type="kārikā" n="4.12">
  <l>teṣāṃ vaśāttadupamā bhavettavdyapadeśabhāk |</l>
  <l>udāharaṇamevāsyā rūpavyattkyai nidarśyate || 12 ||</l>
</lg>
<p>tatra pratyayasyopameyasyārthe yathā—</p>
<lg type="udāharaṇa" n="4.12.5">
  <l>‘haṃso dhvāṅa‍kṣavirāvī syāduṣṭrakrośī ca kokilaḥ |</l>
  <l>kharanādī mayūro 'pi tvaṃ cedvadasi vāgmini || 5 ||’</l>
</lg>
<p>atra ‘kartayupamāne 3|2|79’ ityanena yadopamāne upapade dhvāṅa‍kṣa iva virautīti sāmānādhikaraṇyena kartaryeva pratyayastadopameyasyārthe bha﻿-<pb n="403"/>vati | evamuṣṭrakrośīkharanādītyetayorapi draṣṭavyam | seyamupameyārthapratyayānāma pratyayopamāsu padopamābhāktiḥ ||</p>
<div type="commentary">
  <p><q>pratyaya iti</q> | pratyayārthānāṃ bhedādityarthaḥ | asphuṭatvenāha—<b>udāharaṇamiti</b> | rūpavyattkyai svarūpajñānāya | <b>haṃsa ityādi</b> | he vāgmini, praśastaṃ vacanaṃ yasyāḥ | yadi tvaṃ vadasi tadā haṃso dhvāṅa‍kṣavirāvī kāka iva virauti, kokila uṣṭrakrośī uṣṭra iva kruśyati śabdāyate, mayūraḥ kharanādī gardabha iva nadati | ‘dhvāṅa‍kṣātmaghoṣaparamṛdbalibhugvāyasā api |’ ityamaraḥ | ‘rāsabho gardabhaḥ kharaḥ’ iti ca | iha dhvāṅa‍kṣa iva virautītyādau ‘kartaryupamāne 3|2|79’ iti ṇinipratyayaḥ upamāna upapade kartari vihita upameyasyārthe bhavati sāmānādhikaraṇyānurodhāt ||</p>
</div> <!-- commentary !-->
<p>pratyayasyopamānārthe yathā—</p>
<lg type="udāharaṇa" n="4.12.6">
  <l>‘pūrṇendukalpavadanā mṛṇālīdeśyadorlatā |</l>
  <l>cakradeśīyajaghanā sā svarge 'pi na dṛśyate || 6 ||’</l>
</lg>
<p>atra pūrṇenduriva pūrṇendurityādikayopacāravṛttyā yadyapi pūrṇenduprabhṛtaya upamānaśabdā apyupameyeṣu vadanādiṣu vartante, tebhyaśca yadyapi svārtha eva svārthikāḥ kalpabādayo bhavanti, tathāpi te śabdaśaktisvābhāvyādguṇabhūtamupamānārthamātraṃ bruvate yathā śuklādibhyastarabādayaḥ | tathā hyayaṃ caṃ śuklo 'yamanayoḥ śuklatara ityukte śauklyasyaiva prakarṣo gamyate na śauklyavataḥ | seyamupamānārthapratyayānāma pratyayopamāsu padopamābhaktiḥ ||</p>
<div type="commentary">
  <p><q>pūrṇetyādi</q> | sā svapne 'pi na dṛśyate | kīdṛśī | pūrṇendorīṣadasamāptaṃ vadanaṃ yasyāḥ sā | mṛṇālyā īṣadasamāptā dorlatā yasyāḥ sā | cakrādīṣadasamāptaṃ jaghanaṃ yasyāḥ sā | iha kalpetyādāvīṣadasamāptau ‘īṣadasamāptau kalpabdeśyadeśīyaraḥ 5|3|67’ iti kalpabādayaḥ | iha pūrṇendvādaya upacāreṇopameyavṛttayastatsamabhivyāptakalpabādinā svārthikapratyayena copamānārthātiśaya evābhidhīyata iti pratyayasyopamānārthatā | idamevāha—<b>śabdeti | guṇabhūtamiti</b> | atiśayasya pratyayārthatvena tannirūpakatvameva guṇatvamityarthaḥ ||</p>
</div> <!-- commentary !-->
﻿<pb n="404"/>
<p>sāmānyārthapratyayena yathā—</p>
<lg type="udāharaṇa" n="4.12.7">
  <l>‘sūryīyati sudhāraśmirmanmatho 'timṛtāyate |</l>
  <l>mṛtasya kāntāvirahe svargo 'pi narakīyati || 7 ||’</l>
</lg>
<p>atropamānādācārādibhiḥ sūryādibhyaḥ kyajādaya ācāralakṣaṇakriyāviśeṣa utpadyamānā upamānopameyayoḥ sāmānya evotpadyanta iti seyaṃ sāmānyārthapratyayānāma pratyayopamāsu padopamābhaktiḥ ||</p>
<p>ivārthapratyayena yathā—</p>
<lg type="udāharaṇa" n="4.12.8">
  <l>‘eka eva hi bhūtātmā bhūte bhūte vyavasthitaḥ |</l>
  <l>ekadhā bahudhā caiva dṛśyate jalacandravat || 8 ||’</l>
</lg>
<p>atra ‘tena tulyaṃ kriyā cedvatiḥ 5|1|115’ ityanena candraśabdāccandreṇa tulyaṃ dṛśyata itīvārtha eva pratyayo na tu tulyakriyārthaḥ anyathā dṛśyata iti ivārtha iva tulyakriyāprayogo 'pi na syāt | tadaprayoge 'pi ca gauriva gavaya ityādau vatiḥ prasajyeta | seyamivārthapratyayānāma pratyayopamāsu padopamābhaktiḥ ||</p>
<div type="commentary">
  <p><q>sūryīyatītyādi</q> | candraḥ sūryīyati sūrya ivācarati kāmo 'timṛtāyate 'timṛtavadbhavati | priyāviyoge mṛtasya punaḥ svargo 'pi narakīyati naraka ivācarati | sūryīyatītyatra ‘upamānādācāre 3|1|10’ iti kyac | atimṛtāyata ityatrācārārthe ‘kartuḥ kyaṅ salopaśca 3|1|11’ iti kyaṅ | <note>prakṛte sūryanarakayoḥ karmādhikaraṇatvabhāvena cintyametat | padye kyaṅprayogastu sarvatra nyāyyaḥ</note>narakīyati ityatra ‘adhikaraṇācca 2664 sū. vā.’ iti kyac | ihācāra ācaraṇakriyā sācopamānopameyasādhāraṇīti sāmānyapratyayā | <b>eka ityādi</b> | eka eva bhūtātmā paramātmā pratidehamavasthitaḥ san ekadhā bahudhā caikānekaprakāreṇa jalacandravaddṛśyate | iha jalacandravaddṛśyata ityatrevārthe sādṛśye vatirna tu tulyaḥ kriyate tadā dṛśyata iti padena vatinā ca samarthatayā paunaruttkyaṃ syāt | na bhavatu tulyakriyāprayogaḥ, tataḥ kimaniṣṭamata āha—<b>taditi</b> | gauriva gavaya ityādau kriyāyā aprayogāttulyakriyāprayogābhāva iti bhāvaḥ ||</p>
</div> <!-- commentary !-->

﻿<pb n="405"/>
<p>vākyopamāyā aṣṭavidhatvamāha—</p>
<lg type="kārikā" n="4.13">
  <l>vākyopamā tu yā tatra dvaividhyaṃ sāpi gacchati |</l>
  <l>ekā padārthayoḥ sāmye parā vākyārthayormithaḥ || 13 ||</l>
</lg>
<lg type="kārikā" n="4.14">
  <l>ādyā pūrṇā ca luptā ca luptavarṇā tathaiva ca |</l>
  <l>pūrṇalupteti cākhyātā kavimukhyaiścaturvidhā || 14 ||</l>
</lg>
<lg type="kārikā" n="4.15">
  <l>pūrṇā sāmānyadharmasya prayoge dyotakasya ca |</l>
  <l>upamānasya ca bhavedupameyasya caiva hi || 15 ||</l>
</lg>
<div type="commentary">
  <p><q>vākyeti|</q> | tatropamāyāṃ mitho 'nyonye sāmya iti yāvat | ‘mitho 'nyonye rahorthe ca mitho 'nyonyasamuccaye |’ iti medinīkāraḥ | ādyā padārthopamā pūrṇā sāmānyadharmādisākalyavatī | prayoga iti sarvatrānvīyate ||</p>
</div> <!-- commentary !-->
<p>yathā—</p>
<lg type="udāharaṇa" n="4.15.9">
  <l>‘kamalamiva cāru vadanaṃ mṛṇālamiva komalaṃ bhujāyugalam |</l>
  <l>alimāleva sunīlā tathaiva madirekṣaṇe kabarī || 9 ||’</l>
</lg>
<p>atra kamalamṛṇālālimālādīnāmupamānadyotakatulyadharmopameyavācakānāṃ caturṇāmapi padānāṃ pṛthak pṛthak prayoge padārthayoḥ sādṛśyasyābhidhīyamānatvādiyaṃ pūrṇānāma padārthopamāsu vākyopamābhāktiḥ ||</p>
<lg type="kārikā" n="4.16">
  <l>lope sāmānyadharmasya dyotakasya ca yopamā |</l>
  <l>pratīyamānasādṛśye dvayorlupteti tāṃ viduḥ || 16 ||</l>
</lg>
<div type="commentary">
  <p><q>kamalamityādi</q> | he madirekṣaṇe raktanetre, tava vadanaṃ padmamiva cāru | bāhudvayaṃ bisamiva mṛdu | kabarī keśaveśo bhramarapaṅiktariva nīlo 'sti | madirāvadraktamīkṣaṇaṃ netraṃ yasyāḥ sā | ‘kabarī keśaveśo 'tha’ ityamaraḥ | iha kamalamupamānam, ivapadaṃ dyotakam, cārupadaṃ tulyadharmopasthāpakam, vadanamupameyamiti pūrṇatā, padārthayoḥ sādṛśyaṃ vākyārthaḥ, sāmānyadharmādīnāṃ virahe lope luptā tarhi sarvalope upamaiva na syādata āha—<b>pratīyamāna iti</b> | tathātve 'pi prasiddhaiva kāntyāditulyadharmapratītiriti bhāvaḥ ||</p>
</div> <!-- commentary !-->
﻿<pb n="406"/>
<p>yathā—</p>
<lg type="udāharaṇa" n="4.16.10">
  <l>‘na padmaṃ mukhamevedaṃ na bhṛṅa‍gau cakṣuṣī ime |</l>
  <l>na kesarāṇi kāntāyā imāstā dantapaṅa‍ktayaḥ || 10 ||’</l>
</lg>
<p>atra kāntāmukhādāvupameye padmādiviparyayajñānapratyākhyānenevādīnāmabhāve 'pi kāntyādiluptadharmapratīterluptānāmeyaṃ padārthopamāsu vākyopamābhaktiḥ ||</p>
<lg type="kārikā" n="4.17">
  <l>lope sāmānyadharmasya luptapūrṇeti gadyate |</l>
</lg>
<div type="commentary">
  <p><q>netyādi</q> | idaṃ na padmaṃ kiṃtu kāntāyā mukhameva | na bhramarau kiṃtu ime netre | na kesarāṇi kiṃtu imāstāḥ prasiddhā dantapaṅa‍ktaya eva | cakṣuṣī ime ‘īdūdevddivacanaṃ pragṛhyam 1|1|11’ iti pragṛhyatvam | padmamidaṃ kāntāsyamiti mithyājñānaṃ tasya pratyākhyānaṃ niṣedho na padmamiti | evaṃcevādyabhāve 'pi kāntyādeḥ prasidhdyaiva pratīteriyaṃ luptā ||</p>
</div> <!-- commentary !-->
<p>yathā—</p>
<lg type="udāharaṇa" n="4.17.11">
  <l>‘rājīvamiva te vakraṃ netre nīlotpale iva |</l>
  <l>rambhāstambhāvivorū ca karikumbhāviva stanau || 11 ||’</l>
</lg>
<p>atra sāmānyadharme lupte pratīyamānasādṛśyatvena padārthayorupamānopameyabhāvasya paripūrṇatve luptapūrṇānāmeyaṃ padārthopamāsu vākyopamābhaktiḥ ||</p>
<div type="commentary">
  <p><q>rājīvamityādi</q> | he priye, tava mukhaṃ padmamiva, netre nīlanaline iva, ūrū kadalīstambhāviva, stanau hastikumbhāviva staḥ | utpale iveti ‘īdūded 1|1|11’ iti pragṛhyasaṃjñā | iha sāmānyadharmasya kāntyāderlopaḥ, itareṣāṃ pūrṇateti luptapūrṇā || 11 ||</p>
</div> <!-- commentary !-->
<lg type="kārikā" n="4.17">
  <l>dyotakasya tu lope yā pūrṇalupteti sā smṛtā || 17 ||</l>
</lg>
<p>yathā—</p>
<lg type="udāharaṇa" n="4.17.12">
  <l>‘tvanmukhaṃ puṇḍarīkaṃ ca phulle surabhigandhinī |</l>
  <l>komalāpāṭalau tanvi pallavaścādharaśca te || 12 ||’</l>
</lg>
﻿<pb n="407"/>
<p>atra tantreṇa sadṛśayoranabhidhānātsādṛśyasya punarupamānopameyabhāvavivakṣitena śleṣato 'nyatve satītaretarayogenopamānopameyayorekaśeṣeṇa ca tadviśeṣaṇayoḥ samudāyenābhidhānādivādimantareṇāpyupamānādīnāṃ caturṇāmapi pūrṇatve satyuktārthatvādivādirlupyata iti pūrṇaluptānāmeyaṃ padārthopamāsu vākyopamābhaktiḥ ||</p>
<div type="commentary">
  <p><q>tvadityādi</q> | idaṃ vivṛtaṃ sadṛśavyatirekasthale | tantreṇa prādhānyena | ‘tantraṃ pradhāne siddhānte’ iti medinīkāraḥ | yadvā tantreṇa ekārthaprayojakeneha sadṛśayormukhapadmayoḥ pradhānāṅa‍gabhāvenābhidhānaṃ tulyatā ca padārthaḥ | evaṃ ca mitho 'nvayenopamānopameyatvābhidhānam | phulle iti viśeṣaṇadvayam | ekaśeṣeṇa hetūpamānopameyatulyadharmadyotakapūrṇatā | ivādilopastūktārthatvādataḥ pūrṇalupteyam | yatra samakakṣatayā dvayorabhidhānaṃ tatra śleṣa evetyativyāptirata āha—<b>śleṣata iti</b> | vākyārthasya vākyasāpekṣatayā tadbhedatā ||</p>
</div> <!-- commentary !-->
<lg type="kārikā" n="4.18">
  <l>yā tu vākyārthayoḥ sāpi caturdhaikevaśabdikā |</l>
  <l>naikevaśabdikevādiśūnyā vaidharmyavatyapi || 18 ||</l>
</lg>
<p>tāsvekevaśabdā yathā—</p>
<lg type="udāharaṇa" n="4.18.13">
  <l>‘pāṇḍyo 'yamaṃsārpitalambahāraḥ klṛptāṅa‍garāgo haricandanena |</l>
  <l>ābhāti bālātaparaktasānuḥ sanirjharodgāra ivādrirājaḥ || 13 ||’</l>
</lg>
<p>atra himavatpāṇḍyayornirjharahārayorbālātapaharicandanayośca parasparamupamānopameyavivakṣāyāṃ viśeṣaṇaviśeṣyabhāvaparikalpanena vākyārthayordvayorapi kalpitatvādekenaivevaśabdena tayoḥ parasparamupamānopameyabhāvo 'bhihitaḥ itīyamekevaśabdānāma vākyārthopamāsu vākyopamābhaktiḥ ||</p>
<div type="commentary">
  <p>eka evaśabdo yasyāṃ sā || <b>pāṇḍya iti</b> | ayaṃ pāṇḍyo rājabhedaḥ śobhate | kīdṛśaḥ | aṃse skandhe 'rpito datto lambahāro yena saḥ | haricandanena candanamedena kṛtāṅa‍gānulepanaśca, abhinavakiraṇalohitaśṛṅa‍gaḥ pravahannirjharaśca himavānivābhāti | iha dvayorvākyārthayorupamānopameyabhāva ekenaivevapadenokta ityekevopameyam ||</p>
</div> <!-- commentary !-->
﻿<pb n="408"/>
<p>anekevaśabdā yathā—</p>
<lg type="udāharaṇa" n="4.18.14">
  <l>‘dine dine sā parivardhamānā labdhodayā cāndramasīva lekhā |</l>
  <l>pupoṣa lāvaṇyamayānviśeṣāñjyotsnāntarāṇīva kalāntarāṇi || 14 ||’</l>
</lg>
<p>atra kriyāpadasya vākyārthadvayaikatāpattihetoḥ sakarmakatvātkartuḥ karmaṇaścopamānāt pṛthagivaśabdaprayoga iti seyamabhi dhīyamānasādṛśyā anekevaśabdānāma vākyārthopamāsu vākyopamābhaktiḥ ||</p>
<div type="commentary">
  <p><q>dina iti</q> | sā gaurī dine dine pratyahaṃ parivardhamānā satī lāvaṇyamayānkāntipradhānān viśeṣānutkarṣān pupoṣa puṣṇāti sma | kīdṛśī | labdhaḥ prāpta udaya upacayo yayā sā | yathā cāndrī lekhā kalā prāptodgamā pratyahaṃ vardhamānā ca satī kalāntarāṇi anyānyā kalā dhatte jyotsnāntarāṇi ca dhatte tathetyarthaḥ | lāvaṇyaṃ jyotsnāsthānīyam, viśeṣaḥ kalāsthānīyaḥ | yadvā kalāntarāṇi kīdṛśāni | jyotsnā antarā garbhe yeṣu tāni | yadvā jyotsnāyā antaro 'vakāśo yeṣu tāni | 'lekhā syāllipikalayoḥ’ iti viśvaḥ | candramasa iyaṃ cāndramasī | ‘tasyedam 4|3|120’ ityaṇ | ‘lāvaṇyaṃ cārutā matā’ iti śāśvataḥ | ‘garbhāvakāśabhedeṣvantaraṃ vācyaliṅa‍gavat |’ iti medinīkāraḥ | iha poṣaṇarūpakriyayā vākyārthayorekavākyatā, sā ca sakarmaketi kartṛkarmaṇoḥ pṛthagivapadaprayogādanekevopameyam ||</p>
</div> <!-- commentary !-->
<p>anivādiśabdā yathā—</p>
<lg type="udāharaṇa" n="4.18.15">
  <l>‘divo jāgarti rakṣāyai pulomārirbhuvo bhavān |</l>
  <l>apurāstena hanyante sāvalepā nṛpāstvayā || 15 ||’</l>
</lg>
<p>atra pulomārivarṇanīyayordyāvābhūmyorasurāṇāmavaliptapārthivānāṃ ca tulyakriyāsamāveśādivādimantareṇāpi vākyārthānāṃ parasparamupamānopameyabhāvo 'vagamyata itīyamanivādiśabdānāma vākyārthopamāsu vākyopamābhaktiḥ |</p>
<div type="commentary">
  <p><q>diva iti</q> | bhavān bhūme rakṣāyai pulomāririndro divaḥ svargasya rakṣāyai jāgarti | tenendreṇāsurā hanyante, tvayā nṛpā hanyante | sāvalepāḥ sagarvā iti nṛpaviśeṣaṇam | pulomanāmā daityabhedaḥ sa cendreṇa hatastatsutā pulomajendrāṇī ca gṛhīteti purāṇam | iha tulyā samaikakriyā jāgaraṇarūpā hananarūpā ca tavddayaghaṭita evopamānopameyabhāvaḥ ||</p>
</div> <!-- commentary !-->
﻿<pb n="409"/>
<p>vaidharmyavatī yathā—</p>
<lg type="udāharaṇa" n="4.18.16">
  <l>‘prahitaḥ pradhanāya mādhavānahamākārayituṃ mahībhṛtā |</l>
  <l>na pareṣu mahaujasaśchalādapakurvanti malimlucā iva || 16 ||’</l>
</lg>
<p>atra satyupamāne satyupameye satyapi cevaśabde mahaujasāṃ malimlucānāṃ ca yo 'yaṃ chalāpakaraṇaṃ nāma vastudharmaḥ sa upamāna eva nakāreṇa niyamyata iti vaidharmyavatīnāmeyaṃ vākyārthopamāsu vākyopamābhaktiḥ ||</p>
<div type="commentary">
  <p><q>prahita ityādi</q> | ayaṃ vividha ucyatāsadṛśopamaviśeṣaguṇe(?) ihānyarūpaiḥ sāmye 'pi vācyadharma upamāna eva niṣedhena niyamita iti vaidharmyam | tadvatīyamupamā |</p>
</div> <!-- commentary !-->
<p>prapañcopamāyā aṣṭavidhatvamāha—</p>
<lg type="kārikā" n="4.19">
  <l>yatroktibhaṅa‍gyā vākyārthe sādṛśyamavagamyate |</l>
  <l>vākyārthayorvistarataḥ sā prapañcopameṣyate || 19 ||</l>
</lg>
<div type="commentary">
  <p><q>yatreti</q> | vākyārthe vacanabhaṅa‍gyā yatra vākyārthayorvistareṇa sādṛśyaṃ jñāyate sā prapañcopamā ||</p>
</div> <!-- commentary !-->
<p>tasyā vibhāgamāha—</p>
<lg type="kārikā" n="4.20">
  <l>sā tu prakṛtarūpā syādrūpeṇa vikṛtā tathā |</l>
  <l>tayoḥ prakṛtarūpā sā vijñeyā ca caturvidhā || 20 ||</l>
</lg>
<lg type="kārikā" n="4.21">
  <l>syātsamastopamā tadvadekadeśopamā parā |</l>
  <l>mālopamā tṛtīyā syāccaturthī rasanopamā || 21 ||</l>
</lg>
<div type="commentary">
  <p><q>seti</q> | prakṛtarūpaṃ sāhajikaṃ vikṛtaṃ rūpamaupādhikam ||</p>
</div> <!-- commentary !-->
<p>tāsu samastopamā yathā—</p>
<lg type="udāharaṇa" n="4.21.17">
  <l>‘alivalayairalakairiva kusumastabakaiḥ stanairiva vasante |</l>
  <l>bhānti latā lalanā iva pāṇibhiriva kisalayairadhikam || 17 ||’</l>
</lg>
﻿<pb n="410"/>
<p>atra vasantalakṣmīpariṣkṛtalatānāṃ lalanānāṃ ca pratīyamānasādṛśyānāmupamānopameyabhāvavivakṣāyāṃ yeyamalivalayādibhiralakādīnāṃ pratīyamānasādṛśyānāmeva pṛthakpṛthagivaśabdaprayogavatīti vistareṇāvayavino 'vayavānāṃ ceti sāmastyena vākyārthayoraupamyoktibhaṅgiḥ | seyaṃ samastopamānāma prakṛtarūpopamāsu prapañcopamābhaktiḥ ||</p>
<div type="commentary">
  <p><q>alītyādi</q> | latā vasante lalanā iva striya ivādhikaṃ śobhante | kaiḥ | alakairiva bhṛṅa‍gavṛndaiḥ, puṣpagucchaiḥ kucairiva, pallavaiḥ pāṇibhiriva | ihāvayavinorlatāstrīrūpayoravayavānāmekadeśānāmalivalayālakādīnāṃ sāmagryeṇopamānopameyabhāvāt samastopameyam | teṣāṃ ca prakṛtatvaṃ prasiddhameva ||</p>
</div> <!-- commentary !-->
<p>ekadeśopamā yathā—</p>
<lg type="udāharaṇa" n="4.21.18">
  <l>‘kamaladalairadharairiva daśanairiva kesarairvirājante |</l>
  <l>alivalayairalakairiva kamalairvadanairiva nalinyaḥ || 18 ||’</l>
</lg>
<p>atra nalinīnāṃ vilāsinīnāṃ ca parasparamupamānopameyabhāve vaktavye vilāsinīlakṣaṇamupamānārtham, evamavayavāntarāṇi ca yāni stanādyupameyāni, tāni parityajya kamalamevaikaṃ tadavayavairdalādibhiḥ sahādharādibhirupamānaiḥ pṛthakpṛthagivaprayogādvistareṇopamitam | teneyamekadeśopamā nāma prakṛtarūpopamāsu prapañcopamābhaktiḥ ||</p>
<div type="commentary">
  <p><q>kamaleti</q> padminyaḥ śobhante | kaiḥ | adharairiva padmapattraiḥ, dantairiva kiṃjalkaiḥ, alakairiva bhṛṅa‍gasaṃghaiḥ, mukhairiva padmaiḥ | iha vistaropamayā prapañcopamā, haṃsastanādityāgātkamaladalādinā sahādharāderekadeśasyopamayā caikadeśopameyam ||</p>
</div> <!-- commentary !-->
<p>mālopamā yathā—</p>
<lg type="udāharaṇa" n="4.21.19">
  <l>‘sohavva lakkhaṇamuhaṃ vaṇamālavva viaḍaṃ harivaïssa uram |</l>
  <l>kittivva pavaṇataṇaaṃ āṇavva balāiṃ se vilaggaï diṭṭhī || 19 ||’</l>
</lg>
<lg type="chāyā" ref="4.21.19">
  <l>[śobheva lakṣmaṇamukhaṃ vanamāleva vikaṭaṃ haripateruraḥ |</l>
  <l>kīrtiriva pavanatanayamājñeva balānyasya vilagati dṛṣṭiḥ ||]</l>
</lg>
﻿<pb n="411"/>
<p>atra rāmadṛṣṭerlakṣmaṇamukhādiviniveśinyāḥ śobhādyupamānamālayā pratīyamānasādṛśyayā vistareṇopamitermālopamā nāmeyaṃ prakṛtarūpopamāsu prapañcopamābhaktiḥ ||</p>
<div type="commentary">
  <p><q>soheti</q> | ‘śobheva lakṣmaṇamukhaṃ vanamāleva vikaṭaṃ haripateruraḥ | kīrtiriva pavanatanayamājñeva balānyasya vilagati dṛṣṭiḥ ||’ asya rāmasya dṛṣṭirlakṣmaṇamukhaṃ vilagati saṃbadhnāti | śobheva darśanānantarameva mukhaprasādāt | haripateḥ sugrīvasya vistīrṇamuraḥ sā vilagati vanamāleva pauruṣādhyavasāyanimittam, samastavakṣaḥsthalavilokanāddhavalaśyāmalayā dṛṣṭyā vanamāleva pramāṇāvasare prabhuṇā sugrīvāya prasādīkṛteti bhāvaḥ | pavanatanayaṃ hanūmantaṃ vilagati kīrtiriva, tasya jñātapauruṣasya vikasitayā dhavalitagaganayā dṛṣṭyā nirīkṣaṇaṃ kṛtamiti bhāvaḥ | balāni vilagati ājñeva, tadanantaramevātibalānāṃ teṣāṃ gamanodyogāt | ‘āpādapravaṇāṃ mālāṃ vanamāleti tāṃ viduḥ |’ iti śāśvataḥ | mukhāderādhārasyaiva karmatā | yadvā ‘upasargeṇa dhātvartho balādanyatra nīyate |’ iti vyutpattyā vilagateḥ sakarmakatā | iha rāmadṛṣṭeḥ śobhādyupamānamālayā sūtreṇa grathanameva, vistareṇopamitermālopameyam | na ceyaṃ bahūpamā; ekasya dharmasya bahubhiranupasthitatvāt ||</p>
</div> <!-- commentary !-->
<p>rasanopamā yathā—</p>
<lg type="udāharaṇa" n="4.21.20">
  <l>‘candrāyate śuklarucāpi haṃso haṃsāyate cārugatena kāntā |</l>
  <l>kāntāyate sparśasukhena vāri vārīyate svacchatayā vihāyaḥ || 20 ||’</l>
</lg>
<p>atra candrādīnāṃ śauklyādibhirabhidhīyamānasādṛśyairhaṃsādibhiryeyaṃ rasanānyāyena paścādvalanayā vistaravatī hetumatī ca pratyayopamāpaṅktistathehaikavākyatākaraṇena śaradramaṇīyatoyavarṇanamiti seyaṃ rasanopamā nāma prakṛtarūpopamāsu prapañcopamābhaktiḥ ||</p>
<div type="commentary">
  <p><q>candreti</q> | atha haṃsaḥ śvetadīptyā candrāyate candra ivācarati | priyā manojñagamanena haṃsa ivācarati | vāri jalaṃ sparśasukhena kāntevācarati | vihāyo gaganaṃ nirmalatayā vārīyate jalamivācarati | ‘vārvāri jalam’ ityamaraḥ | ‘puṃsyākāśavihāyasī’ iti ca | iha paścādvalanā pūrvāpekṣatayā kṣudraghaṇṭikākramaḥ prapañcavattvaṃ rucetyādihetumattvaṃ pratītyupamābāhulyaṃ ca sphuṭameva | tarhi prakṛtarūpatā kathaṃ syādata ﻿<pb n="412"/> āha—<b>tatheti</b> | upamāpaṅkta‍yāṅ‍kta‍yā caikavākyatāvidhānena śaradṛtuvarṇanena prakṛtarūpeti bhāvaḥ | (turīyā caturthī ca, ‘turaṇamattāvādyakṣaralopaśca’ iti (?) chaḥ ||</p>
</div> <!-- commentary !-->
<lg type="kārikā" n="4.22">
  <l>itīmāstāścatasro 'pi rūpeṇa prakṛtena yāḥ |</l>
  <l>upamānāṃ catasro 'nyā vikṛtena pracakṣmahe || 22 ||</l>
</lg>
<lg type="kārikā" n="4.23">
  <l>viparyāsopamā tāsu prathamāthobhayopamā |</l>
  <l>athotpādyopamā nāma turīyānanvayopamā || 23 ||</l>
</lg>
<p>tāsu viparyāsopamā yathā—</p>
<lg type="udāharaṇa" n="4.23.21">
  <l>
    <seg type="pāda">‘yattvannetrasamānakānti salile magnaṃ tadindīvaraṃ</seg>
    <seg type="pāda">meghairantaritaḥ priye tava mukhacchāyānukārī śaśī |</seg>
  </l>
  <l>
    <seg type="pāda">ye 'pi tvadgamanānusārigatayaste rājahaṃsā gatā-</seg>
    <seg type="pāda">stvatsādṛśyavinodamātramapi me daivena na kṣamyate || 21 ||’</seg>
  </l>
</lg>
<p>atra netrādīnāmupameyatvamindīvarādīnāmupamānatvamiti prasiddhau yeyamatyanurāgānnetrādiṣvādhikyabuddhirnātyanurāgādindīvarādiṣu tadanukāribuddhistayeha rāmeṇa virahiṇābhidhīyamānasādṛśyānāmamīṣāṃ parasparamupamānopameyabhāvaḥ prasiddherviparyāsena kalpita iti seyaṃ viparyāsopamā nāma vikṛtarūpopamāsu prapañcopamābhaktiḥ ||</p>
<div type="commentary">
  <p><q>yaditi</q> | he priye, mama tvatsādṛśyaharṣamātramapi na daivena kṣamyate | yasmāttadindīvaraṃ jale magnam | kīdṛśam | tvannetrasamaśobham | candro meghairantaritaśchannaḥ | kīdṛśaḥ | tvanmukhapratibimbasadṛśaḥ | te 'pi rājahaṃsā gatāḥ | ye tvadgatitulyagamanāḥ iha prasiddhiviparyayeṇopamiterviparyāsopamā ||</p>
</div> <!-- commentary !-->
<p>ubhayopamā yathā—</p>
<lg type="udāharaṇa" n="4.23.22">
  <l>‘tavānanamivāmbhojamambhojamiva te mukham |</l>
  <l>nilīnāṃ nalinīkhaṇḍe kathaṃ nu tvāṃ labhemahi || 22 ||’</l>
</lg>
<p>atrāpyatyantasādṛśyādekasminpakṣe prasiddherviparyāsa iti seyaṃ pratīyamānasādṛśyobhayopamā nāma vikṛtarūpopamāsu prapañcopamābhaktiḥ |</p>
﻿<pb n="413"/>
<div type="commentary">
  <p><q>taveti</q> | he priye, tvāṃ kathaṃ nu labhemahi | kīdṛśīm | padminīkadambe nilīnāṃ sthitām | mukhenāpi na lābha ityāha—tava mukhamiva padmam padmamiva mukham | iha prathamapakṣe viparyāso 'thobhayopamānopameyabhāvādubhayopameyam ||</p>
</div> <!-- commentary !-->
<p>utpādyopamā yathā—</p>
<lg type="udāharaṇa" n="4.23.23">
  <l>‘ubhau yadi vyomni pṛthakpravāhāvākāśagaṅa‍gāpayasaḥ patetām |</l>
  <l>tadopamīyeta tamālanīlamāmuktamuktālatamasya vakṣaḥ || 23 ||’</l>
</lg>
<p>atropamānārthamutpādyopameyena pratīyamānamabhidhīyamānaṃ ca sādṛśyamabhihitamiti seyamutpādyopamānāma vikṛtarūpopamāsu prapañcopamābhaktiḥ ||</p>
<div type="commentary">
  <p><q>ubhāviti</q> | ubhāvityādivivṛto 'yaṃ śleṣaguṇe | iha yadyete patetāmityupamānatā tasyotpādyata itīyamutpādyopamā | anekeṣāmupamiteḥ prapañcophmātvam ||</p>
</div> <!-- commentary !-->
<p>ananvayopamā yathā—</p>
<lg type="udāharaṇa" n="4.23.24">
  <l>‘tvanmukhaṃ tvanmukhamiva tvaddṛśau tvaddṛśāviva |</l>
  <l>tvanmūrtiriva mūrtiste tvamiva tvaṃ kṛśodari || 24 ||’</l>
</lg>
<p>atra tvamevedṛśī nānyā tvatsadṛśītyananvaye sati upamānopameyabhāvavivakṣayaikasyāpi vastuno bhedamupakalpya pratīyamānasādṛśyamaupamyenābhihitamiti seyamananvayopamānāma vikṛtarūpopamāsu prapañcopamābhaktiḥ ||</p>
<div type="commentary">
  <p><q>tvadityādi</q> | vivṛto 'yaṃ lāṭānuprāse | ihānyā tvatsadṛśī netyupamānāntarasaṃbandhābhāvo 'nanvayaḥ | tadupamitiḥ kathaṃ tasyā bhedagarbhatvādata āha—<b>ekasyāpīti</b> | tathā cābhede 'pi bhedakalpanādadoṣaḥ | aupamyenopamāyāḥ, svārthe kaḥ ṣyañ | ityupamālaṃkāranirūpaṇam ||</p>
</div> <!-- commentary !-->
<p>rūpakālaṃkāranirūpaṇam |</p> <!-- heading !-->
<p>rūpakalakṣaṇamāha—</p>
<lg type="kārikā" n="4.24">
  <l>yadopamānaśabdānāṃ gauṇavṛttivyapāśrayāt |</l>
  <l>upameye bhavedvṛttistadā tadrūpakaṃ viduḥ || 24 ||</l>
</lg>
<div type="commentary">
  <p><q>yadeti</q> | yadopamānapadānāṃ padmādīnāmupameyeṣu mukhādiṣu vṛttirbodhakatā bhave-﻿<pb n="414"/>ttadā rūpakam | kathamanyasyānyabodhakatātiprasaṅa‍gāt | tatrāha—<b>gauṇeti</b> | gauṇavṛttirgaiṇī tadāśrayaṇāt | tathā ca gauṇānyasyānyabodhakatā | evaṃ ca yatropamānopameyapadābhyāmabhedo guṇādipuraskāreṇa bodhyate tatra rūpakaṃ, yatra sādṛśyamātraṃ tatropameti tayorbhedaḥ ||</p>
</div> <!-- commentary !-->
<p>vibhāgamāha—</p>
<lg type="kārikā" n="4.25">
  <l>śabdārthobhayabhūyiṣṭhabhedāttradhā taducyate |</l>
  <l>śabdabhūyiṣṭhameteṣu prakṛtaṃ vikṛtaṃ tathā || 25 ||</l>
</lg>
<lg type="kārikā" n="4.26">
  <l>arthabhūyiṣṭhamapyāhuḥ prādhānyeṅa‍gyaṅgyordvidhā |</l>
  <l>dvidhaivobhayabhūyiṣṭhaṃ śuddhasaṃkīrṇabhedataḥ || 26 ||</l>
</lg>
<div type="commentary">
  <p><q>śabdeti</q> | prathamaṃ yāvadrūpakaṃ tridhā—śabdabhūyiṣṭhārthabhūyiṣṭhatadubhayabhūyiṣṭhabhedāt | tatra śabdabhūyiṣṭhaṃ prakṛtavikṛtabhedāddvidhya, arthabhūyiṣṭhamaṅgipradhānāṅa‍gapradhānabhedāddvidhā, ubhayabhūyiṣṭhamapi śuddhasaṃkīrṇabhedāddvidheti vibhāgaḥ ||</p>
</div> <!-- commentary !-->
<p>tatra prakṛtaśabdabhūyiṣṭhavibhāgamāha—</p>
<lg type="kārikā" n="4.27">
  <l>caturdhā prakṛtaṃ teṣu śabdabhūyiṣṭhamucyate |</l>
  <l>samastaṃ vyastamubhayaṃ saviśeṣaṇamityapi || 27 ||</l>
</lg>
<p>teṣu samastaṃ yathā—</p>
<lg type="udāharaṇa" n="4.27.25">
  <l>‘pāṇipadmāni bhūpānāṃ saṃkocayitumīśate |</l>
  <l>tvatpādanakhacandrāṇāmarciṣaḥ kundanirmalāḥ || 25 ||’</l>
</lg>
<p>atra ‘upamitaṃ vyāghrādibhiḥ sāmānyāprayoge 2|1|56’ iti samāse padmānīva padmāni candrā iva candrā ityabhedopacāreṇotpannasādṛśyātpāṇīnāṃ nakhānāṃ ca padmacandrādibhirabhidhāne sāmānyevādiśabdāprayogādupamānārthastirobhūta iti so 'yaṃ gauṇaśabdavyapāśrayaḥ samāsahetukaḥ samastarūpaṃ nāma prakṛtarūpakeṣu śabdabhūyiṣṭharūpakabhedaḥ ||</p>
<div type="commentary">
  <p><q>caturdheti</q> | <b>pāṇīti</b> | tvatpādanakhacandrāṇāmarciṣastejāṃsi bhūpānāṃ karakamalāni saṃkocayituṃ nimīlayitumīśate samarthā bhavanti | arciṣaḥ kīdṛśyaḥ | ﻿<pb n="415"/>kundapuṣpavadamalāḥ | ‘arcirhetiḥ śikhā striyām’ ityamaraḥ | pāṇiḥ padmamiva nakhaścandra ivetyatra ‘upamitaṃ vyāghrādibhiḥ sāmānyāprayoge 2|1|56’ iti samāsaḥ | iha sāmānyasyevāderaprayogeṇābhedopacārādupamānārthastirobhūta iti gauṇīpuraskāraḥ | tirobhūtatvaṃ ca paramārthataḥ sannapi bhedo na bhāsata iti, tattu samāsenaiva kṛtam, ata eva śabdaprācuryācchabdabhūyiṣṭhatā ||</p>
</div> <!-- commentary !-->
<p>vyastaṃ yathā—</p>
<lg type="udāharaṇa" n="4.27.26">
  <l>‘aṅa‍gulyaḥ pallavānyāsankusumāni nakhārciṣaḥ |</l>
  <l>bāhū late vasantaśrīstvaṃ naḥ pratyakṣacāriṇī || 26 ||’</l>
</lg>
<p>atrāpi pūrvavatpallavakusumalatāvasantaśrīśabdānāṃ guṇavṛttyāśrayeṇāṅa‍gulīnakhārcirbāhuvarṇanīyanāmikābhiḥ saha sāmānādhikaraṇyātsāmānyevādiśabdāprayogācca tirobhūte 'pyupamānārthe samāso na kṛta ityasamastarūpaṃ nāma prakṛtarūpakeṣu śabdabhūyeṣṭharūpakabhedaḥ ||</p>
<div type="commentary">
  <p><q>aṅa‍gulya ityādi</q> | he sundari, tvaṃ no 'smākaṃ pratyakṣacāriṇī dṛṣṭiviṣayā pādavihāriṇī vā vasantasya śrīrasi | abhedopacāre bījamāha—tavāṅa‍gulyaḥ pallavānyāsan | nakhadīptayaḥ puṣpāṇyāsan | bāhū late bāhudvayaṃ ca latādvayam | ‘pallavo 'strī kisalayam’ ityamaraḥ | upamānopameyabhedamāha—<b>sāmānyeti</b> | iha samāsābhāvāvdyastarūpatā ||</p>
</div> <!-- commentary !-->
<p>samastavyastaṃ yathā—</p>
<lg type="udāharaṇa" n="4.27.27">
  <l>‘smitaṃ mukhendau jyotsnā te prabhāmbu kucakumbhayoḥ |</l>
  <l>dorlatāpallave pāṇau puṣpaṃ sakhi nakhārciṣaḥ || 27 ||’</l>
</lg>
<p>atra mukhendoḥ smitameva jyotsnā, kucakumbhayoḥ prabhaivāmbu, dorlatayoḥ pallavabhūte pāṇau nakhārciṣa eva puṣpamiti samastānāmasamastānāṃ ca gauṇaśabdānāmupamātiraskāreṇa darśitatvādidaṃ samastavyastarūpaṃ nāma prakṛtarūpakeṣu śabdabhūyiṣṭharūpakabhedaḥ ||</p>
<div type="commentary">
  <p><q>smitamityādi</q> | he sakhi, tava mukhendau smitamīṣaddhāso jyotsnāsti | kucakumbhayoḥ prabhā dīptirambu jalam | bāhulatāyāḥ pallavabhūte maṇau nakhadīptayaḥ ﻿<pb n="416"/>puṣpam | ‘nīrakṣīrāmbuśambaram’ ityamaraḥ | vādivyatirekādupamātiraskāraḥ | iha prathamaṃ samastaṃ tato 'samastamiti samastavyastatā ||</p>
</div> <!-- commentary !-->
<p>saviśeṣaṇaṃ yathā—</p>
<lg type="udāharaṇa" n="4.27.28">
  <l>‘haripādaḥ śirolagnajahnukanyājalāṃśukaḥ |</l>
  <l>jayatyasuraniḥśaṅa‍kasurānandotsavadhvajaḥ || 28 ||’</l>
</lg>
<p>atra yathoktaviśeṣaṇaviśiṣṭo yo haripādo yaśca harihatāsurebhyo niḥśaṅa‍kānāṃ surāṇāmānandotsave dhvajastayoḥ saviśeṣaṇayoreva pratīyamānasādṛśyayoḥ parasparamupamānopameyabhāva iti saviśeṣaṇaṃ nāma prakṛtarūpakeṣu śabdabhūyiṣṭharūpakabhedaḥ | tadetaccatuṣṭayamapi prakṛtasamāsādiśabdairnibaddhamiti prakṛtamucyate ||</p>
<div type="commentary">
  <p><q>harītyādi</q> | śirasi agraṃ lagnaṃ balivañcane trivikramadaśāyāṃ brahmāṇḍāptau brahmaṇā pādyārthamāvarjitaṃ yajjahnukanyāyā gaṅa‍gāyā jalaṃ tadevāṃśukaṃ vastramiva yatra tādṛśo harervāmanarūpasya pādo balivijayādasurebhyo niḥśaṅa‍kānāṃ devānāṃ harṣotsave dhvaja eva jayati | ata eva jāhnavījalamaṃśukatvena rūpitam, tena vinā dhvajānupapatteḥ ‘śiro 'gre mastake 'pi ca’ iti medinīkāraḥ | iha pādadhvajayorviśeṣaṇavatoreva rūpaṇāt saviśeṣaṇarūpakatā | prakṛtatvaṃ prastutatvam | tacca samāsādibhireveti prakṛtarūpakatā ||</p>
</div> <!-- commentary !-->
<p>vikṛtaśabdabhūyiṣṭhaṃ vibhajate—</p>
<lg type="kārikā" n="4.28">
  <l>caturo vikṛtasyāpi prabhedānpratijānate |</l>
  <l>paramparātha raśanāmālārūpakarūpakam || 28 ||</l>
</lg>
<div type="commentary">
  <p><q>catura iti</q> | vikṛtasyāpi caturo bhedān pratijānate svīkurvanti | dhīrā iti śeṣaḥ ||</p>
</div> <!-- commentary !-->
<p>teṣu paramparā yathā—</p>
<lg type="udāharaṇa" n="4.28.29">
  <l>‘vavasāaraïppaoso rosagaïndadiḍhasiṅa‍khalāpaḍibandho |</l>
  <l>kaha kaha vi dāsarahiṇo jaakesaripañjaro gao ghaṇasamao 29’</l>
</lg>
<lg type="chāyā" ref="4.28.29">
  <l>[vyavasāyaravipradoṣo roṣagajendradṛḍhaśṛṅa‍khalāpratibandhaḥ |</l>
  <l>kathaṃ kathamapi dāśaratherjayakesaripañjaro gato ghanasamayaḥ ||</l>
</lg>
﻿<pb n="417"/>
<p>atra dāśarathisaṃbandhino vyavasāyasya raviṇā, roṣasya gajendreṇa, jayasya kesariṇā sahopamānopameyabhāvakalpanayā yadekaṃ rūpaṇamathaitatsaṃbandhitayā pradoṣaśṛṅa‍khalāpratibandhapañjarāṇāṃ dvitīyaṃ tatra trayāṇāmapi ghanasamayena tṛtīyaṃ tenedaṃ rūpakaṃ paramparānāma vikṛtarūpakeṣu śabdabhūyiṣṭharūpakabhedaḥ ||</p>
<div type="commentary">
  <p><q>vavasāa ityādi</q> | ‘vyavasāyaravipradoṣo roṣagajendradṛḍhaśṛṅa‍khalāpratibandhaḥ | kathaṃ kathamapi dāśaratherjayakesaripañjaro gato ghanasamayaḥ ||’ atra dāśarathe rāmasya kathaṃ kathamapi kaṣṭasṛṣṭyā ghanasamayo varṣarturatītaḥ | kīdṛśaḥ | vyavasāyaḥ kāryodyogaḥ sa eva ravistejomayatvāttasya pradoṣo 'stagamanakālaḥ | doṣa eva gajendro durnivāratvāttasya dṛḍhaśṛṅa‍khalāpratibandhaḥ pratibandhakatvāt | jaya eva kesarī tasya pañjaro gṛhabhedo niyāmakatvāt | ‘śṛṅa‍khalā nigaḍe triṣu’ iti bhedinīkāraḥ | iha rāmasaṃbandhisaṃbandhirūpaṇātparamparārūpakam | saṃbandhisaṃbandhitvādeva vikṛtatvam ||</p>
</div> <!-- commentary !-->
<p>raśanā yathā—</p>
<lg type="udāharaṇa" n="4.28.30">
  <l>‘kisalayakarairlatānāṃ karakamalairmṛgadṛśāṃ jagajjayati |</l>
  <l>nalinīnāṃ kamalamukhairmukhendubhiryoṣitāṃ madanaḥ || 30 ||’</l>
</lg>
<p>atra kisalayakaraiḥ, karakamalaiḥ, kamalamukhaiḥ, mukhendubhiriti raśanākrameṇa śabdānāṃ saṃdarbha upalabhyamānastadarthānāṃ manobhuvo jagadvijaye latādisaṃbandhātkaraṇabhāvamanumāpayatīti raśanānāmaitadvikṛtarūpakeṣu śabdabhūyiṣṭharūpakabhedaḥ ||</p>
<div type="commentary">
  <p><q>kisalayetyādi</q> | madanaḥ kāmo hariṇākṣīṇāṃ hastapadmairlatānāṃ kisalayakarairjagajjayati | yoṣitāṃ mukhacandraiḥ padminīnāṃ padmamukhaiśca jagajjayati | iha raśanā kṣudraghaṇṭikā tasyāḥ kramaḥ paścādvalanayaikaikaprathanā śabdagatā pratīyata iti raśanārūpakamidam ||</p>
</div> <!-- commentary !-->
<p>mālā yathā—</p>
<lg type="udāharaṇa" n="4.28.31">
  <l>
    <seg type="pāda">‘svāmī durnayavāraṇavyatikare śauryopadeśe guru-</seg>
    <seg type="pāda">rvisrambhe hṛdayaṃ niyogasamaye dāso bhaye cāśrayaḥ |</seg>
  </l>
﻿<pb n="418"/>
  <l>
    <seg type="pāda">dātā saptasamudrasīmaraśanādāmāṅkitāyāḥ kṣiteḥ</seg>
    <seg type="pāda">sarvākāramaho svayaṃvarasuhṛtko vā na karṇo mama || 31 ||’</seg>
  </l>
</lg>
<p>atra svāmyādīnāṃ mālopamādikrameṇa nirūpitatvānmālārūpakaṃ nāma vikṛtarūpakeṣu śabdabhūyiṣṭharūpakabhedaḥ ||</p>
<div type="commentary">
  <p><q>svāmītyādi</q> | ko vā na, api tu sarva eva | tadevāha—durnayasya vāraṇe nivāraṇe vyatikara āsaṅa‍gastatra svāmī prabhuḥ | durnayanivāraka ityarthaḥ | śauryasyopadeśe gururupadeṣṭā | visrambhe hṛdayaṃ viśvāsapātram | niyoga ājñā tatkāle dāsaḥ | bhaye āśrayaśca | saptasamudrasīmāna eva raśanādāma taccihnitāyā bhūmerdātā | aho āścaryaṃ sarvākāraṃ yathā syādevaṃ svayaṃvarasuhṛt sahajamitraṃ ca, nirupadhitvaṃ svayaṃvaraśabdārthaḥ | hṛdayamityajahalliṅa‍gatayānvayaḥ | ‘ājñā niyoga ādeśaḥ’ ityamaraḥ | iha vistareṇa rūpitatvānmālārūpakam ||</p>
</div> <!-- commentary !-->
<p>rūpakarūpakaṃ yathā—</p>
<lg type="udāharaṇa" n="4.28.32">
  <l>‘mukhapaṅa‍kajaraṅa‍ge 'sminbhrūlatā nartakī tava |</l>
  <l>līlānāṭyāmṛtaṃ dṛṣṭau sakhi yūnāṃ niṣiñcati || 32 ||’</l>
</lg>
<p>atra mukhameva paṅa‍kajaṃ tadeva raṅa‍gaḥ, bhrūreva latā saiva nartakī, līlaiva nāṭyaṃ tadevāmṛtamiti rūpitānāmapi rūpaṇena samāsena rūpakarūpakaṃ nāmāyaṃ vikṛtarūpakeṣu śabdabhūyiṣṭharūpakabhedaḥ | tadetaccatuṣṭayamapi paramparādibhirvikṛtasamāsādiśabdairnibaddhamiti vikṛtamucyate ||</p>
<div type="commentary">
  <p><q>mukhetyādi</q> | he sakhi, tava bhrūlatāsminmukhapadmaraṅge nartakī yūnāṃ dṛṣṭau netre līlānāṭyāmṛtaṃ niṣiñcati | līlāvilāsa eva nāṭyaṃ nṛtyaṃ tadevāmṛtam | iha mukhaṃ paṅa‍kajena rūpayitvā raṅa‍gatvena rūpitam, evaṃ bhruvau latātvena rūpayitvā nartakītvena rūpite | līlaiva nāṭyaṃ tadevāmṛtamiti rūpitarūpaṇādrūpakarūpakam ||</p>
</div> <!-- commentary !-->
<p>arthabhūyiṣṭharūpake 'ṅgipradhānaṃ vibhajate—</p>
<lg type="kārikā" n="4.29">
  <l>samastaṃ cāsamastaṃ ca yuktaṃ cāyuktameva ca |</l>
  <l>caturdhāṅgi pradhānaṃ syādarthabhūyiṣṭharūpakam || 29 ||</l>
</lg>
﻿<pb n="419"/>
<p>teṣu samastaṃ yathā—</p>
<lg type="udāharaṇa" n="4.29.33">
  <l>‘tāmrāṅa‍gulidalaśreṇinakhadīdhitikesaram |</l>
  <l>dhriyate mūrdhni bhūpālairbhavaccaraṇapaṅa‍kajam || 33 ||’</l>
</lg>
<p>atra samastopamāyāmiva pādākhyaḥ paṅa‍kajākhyaścāvayavī parasparamupamānopameyabhūtaḥ pratīyamānābhidhīyamānasādṛśyairaṅa‍guliśreṇinakhadīdhitibhirdalaśreṇikesaraiśca saha sāmastyena rūpitastadyogyasthānavinyāsena cārthasya prādhānyamabhihitamiti samastaṃ nāma rūpakamidamaṅgipradhānarūpakeṣvarthabhūyiṣṭharūpakabhedaḥ | na caitadvācyam—'pāṇipadmāni bhūpānā'mityāderudāharaṇādidaṃ na bhidyata iti | tatra hi nakhārciṣāṃ kriyāsamāveśena prādhānyamavagamyate, na nakhacandrāṇāṃ tataśca na rūpakam | pāṇipadmetyasya tu yadyapi saṃkocakriyāyāmasti samāveśastathāpi na tāni varṇanīyatvenopanyastāni, api tu jigīṣubhāvavarṇanāṅa‍gatayā | ataḥ samāveśamātrabhaṇanānna tatra pāṇipadmānāṃ nāpi nakhacandrāṇāmarthaprādhānyamapi tu śabdaprādhānyameva | iha tu caraṇapaṅa‍kajatāmrāṅa‍gulidalaśreṇyādiviśeṣaṇaviśiṣṭasya bhūpālamauliviniveśanena prādhānyaṃ pratīyata ityubhayamapi niravadyam ||</p>
<div type="commentary">
  <p><q>samastamiti | tāmretyādi</q> | bhavaccaraṇapadmaṃ nṛpairmastake dhriyate | kīdṛśam | tāmrāṅa‍gulayo dalaśreṇiḥ pattrapaṅktiryatra tat | nakhadīdhitayaḥ kesarāṇi yatra tat | <b>samasteti</b> | yathā samastopamāyāmavayavinoḥ sāmastyenopamā, tathātrāpyavayavinoreva prādhānyena sāmastyena rūpakamityarthaḥ | aṅa‍gulyādau pratīyamānatā dalādāvabhidhīyamānatā | tarhi śabdabhūyiṣṭhatvameva syādata āha—<b>tadyogyeti</b> | śabdopasthāpitānāmarthānāmiha yathāsthānaṃ viniveśādarthaprādhānyamityarthabhūyiṣṭhatvamuktamityarthaḥ | śabdabhūyiṣṭharūpakabhede samaste 'tivyāptimāśaṅa‍kate—<b>na ceti</b> | tatrāpi nānāśabdopasthāpitānāmarthānāmavayavinoreva prādhānyamato nānayorbheda ityāśayaḥ | pariharati—<b>tatra hīti</b> | tatrārciṣāṃ prādhānyaṃ sākṣātkriyānvayāt, samarthānāmavayavinoreva prādhānyamato 'nayorbheda ityāśayaḥ | nakhacandrāṇāṃ tadaṅa‍gatayānvayaḥ | ﻿<pb n="420"/>tarhyarciṣāmeva rūpakatvamastu, tathāpi sa doṣastadavastha evetyata āha—<b>tāśceti</b> | tā arciṣaḥ | pāṇipadmānītyatra rūpakatve doṣatādavasthyādāha—<b>pāṇīti</b> | jigīṣubhāvavarṇanāyāṃ mukhyatvenāṅa‍gatayā pāṇipadmādyanvaya iti śabdaprādhānyameva | prakṛte tu caraṇāderavayavinaḥ pradhānakriyānvaya ityarthaprādhānyamiti bhedaḥ ||</p>
</div> <!-- commentary !-->
<p>asamastaṃ yathā—</p>
<lg type="udāharaṇa" n="4.29.34">
  <l>‘akasmādeva te caṇḍi sphuritādharapallavam |</l>
  <l>mukhaṃ muktāruco dhatte gharmāmbhaḥkaṇamañjarīḥ || 34 ||’</l>
</lg>
<p>atrāpyekadeśopakrameṇādharapallavasvedāmbukaṇamañjarīṇāṃ sahajāhāryāvayavānāmabhidhānādupamānāvayavinaścānabhidhānādidamasamastaṃ nāma rūpakamaṅgipradhāneṣvarthabhūyiṣṭharūpakabhedaḥ | atrāpi ca sphuritādharapallavamiti viśeṣaṇaviśiṣṭasya mukhyavastunaḥ gharmāmbhaḥkaṇamañjarīdhāraṇakriyāsamāveśaḥ prādhānyaṃ sthāpayati ||</p>
<div type="commentary">
  <p><q>akasmādityādi</q> | he caṇḍi kopane, tava sphuritādharapallavaṃ mukhaṃ kartṛ, akasmādeva kāraṇaṃ vinaiva mauktikacchāyā gharmāmbukaṇamañjarīrdhatte bibharti | <b>atrāpīti</b> | yathaikadeśopamāyāmavayavānāṃ prādhānyaṃ tathātrāpyavayavānāmeva prādhānyādasamastarūpakatvam | evaṃ cāvayavino mukhasya rūpakābhāvādavayavarūpakamidamiti bhāvaḥ | sahajāvayavatādhare āhāryāvayavataupacārikyavayavatā gharmāmbhaḥkaṇasyāvayavāśrayatvāt | upamānāvayavino latākhyasya | śabdabhūyiṣṭharūpakabhedāsamastarūpakādasya bhedamāha—<b>atrāpīti</b> | ihoktayuktyārthaprādhānyamiti bhedaḥ ||</p>
</div> <!-- commentary !-->
<p>yuktaṃ yathā—</p>
<lg type="udāharaṇa" n="4.29.35">
  <l>‘smitapuṣpojjvalaṃ lolanetrabhṛṅa‍gamidaṃ mukham |</l>
  <l>na kasya nandanaṃ subhru surabhiśvasitānilam || 35 ||’</l>
</lg>
<p>atra smitapuṣpojjvalaṃ lolanetrabhṛṅa‍ga surabhiśvasitānilaṃ te mukhaṃ na kasya nandanamiti puṣpabhṛṅa‍gādīnāṃ parasparaṃ yukt‍yupapatteryuktaṃ nāmāyamaṅa‍gāṅgipradhānarūpakeṣvarthabhūyiṣṭho rūpakabhedaḥ | atra yadyapi nandanamiva nandana-<pb n="421"/>miti gauṇavṛttivyapāśrayaḥ śabda eva samastaviśeṣaṇaiḥ pariṣkriyate tathāpi nandayatīti nandanamiti kṛdabhihitakriyāsamāveśe mukhākhyasyaiva vastunaḥ prādhānyamavagamyate tasya tvapahriyata ityarthapradhānamevaitat ||</p>
<div type="commentary">
  <p><q>smitetyādi</q> | he subhru, tavedaṃ mukhaṃ kasya na nandanaṃ harṣajanakamapi tu sarvasyaiva | naḥ śiraścālane | kīdṛśam | smitameva puṣpaṃ tenojjvalaṃ dīptimat | lolanetre eva bhṛṅa‍gau yatra tat | surabhiḥ śvāsānilo yatra tat | yuktiryogaḥ upapattiścobhayamapi vivakṣitamiha | tathā hi puṣpabhramarayoryuktiryogaḥ puṣpaiḥ saha bhramarāṇāṃ makarandapānakṛtaḥ saṃbandhaḥ | ata evopapadyate puṣpabhramarayorekatrāvasthānam, na hi puṣpāṇi bhramarairvinā śobhanta iti yuktarūpakatetyāśayavānāha—<b>parasparamiti</b> | nandanamiva nandanamiti śabdaprādhānye 'pi nandayatīti nandanamiti kṛdabhihito bhāvo dravyavatprakāśata iti vacanādanyaprādhānyameva vivakṣitamiti śaṅa‍kottarābhyām ||</p>
</div> <!-- commentary !-->
<p>ayuktaṃ yathā—</p>
<lg type="udāharaṇa" n="4.29.36">
  <l>‘idamārdrasmitajyotsnaṃ snigdhanetrotpalaṃ mukham |</l>
  <l>jagannetrendurasmākaṃ kathaṃ tāpāya kalpate || 36 ||’</l>
</lg>
<p>atra jyotsnotpalayorayogājjagannetrendośca mukhasya saṃtāpakāraṇamidamayuktaṃ nāmāṅgipradhānarūpakabhedeṣvartha bhūyiṣṭharūpakabhedaḥ | atrāpi pūrvavanmuravākhyavastuno viśeṣaṇaiḥ pariṣkaraṇamiti tasyaiva prādhānyamavagamyate ||</p> 
<div type="commentary">
  <p><b>idamityādi|</b> he kānte, tavedaṃ mukhaṃ jagannetrāṇāmindurasmākaṃ tāpāya kathaṃ kalpate śakto bhavati | kīdṛśam | ārdrasmitaṃ saraseṣaddhāsa eva jyotsnā yatra tat | snigdhaṃ netrotpalaṃ yatra tat | smitasyārdratvena snehajanitatā lakṣyate, kopasmitasya sūkṣmatvāt | iha jyotsnāyā utpalasya ca sahānavasthānaṃ tacca mitho 'nupakāryopakārakabhāvādityayuktarūpakatā | arthaprādhānyaṃ pūrvoktayuktyātrāpītyāha—<b>atrāpīti</b> ||</p>
</div> <!-- commentary !-->
<p>arthabhūyiṣṭharūpake 'ṅa‍gapradhānaṃ vibhajate—</p>
<lg type="kārikā" n="4.30">
  <l>bhedānaṅa‍gapradhānasya caturo 'vayavāśrayān |</l>
  <l>sahajāhāryatadyogatadvaiṣamyaiḥ pracakṣate || 30 ||</l>
</lg>
﻿<pb n="422"/>
<p>teṣu sahajāvayavaṃ yathā—</p>
<lg type="udāharaṇa" n="4.30.37">
  <l>‘papphuriaüṭṭhadalaaṃ takkhaṇavigaliaruhiramahuvicchaḍḍam |</l>
  <l>ukkhaḍidaaṇṭhaṇālaṃ paḍiaṃ phuḍadasaṇakesaraṃ muhakamalam || 37 ||’</l>
</lg>
<lg type="chāyā" ref="4.30.37">
  <l>[prasphuritoṣṭhadalaṃ tatkṣaṇavigalitarudhiramadhuvicchardam |</l>
  <l>utkhaṇḍitakaṇṭhanālaṃ patitaṃ sphuṭadaśanakesaraṃ mukhakamalam ||]</l>
</lg>
<p>atrauṣṭhādīnāṃ dalādīnāṃ ca mukhāmbhojāvayavānāṃ sphuritavigalitotkhaṇḍitasphuṭaviśeṣaṇaviśiṣṭānāṃ parasparamupamānopameyabhāvarūpitānāṃ mukhapakṣe kamalapakṣe ca sahajatvaṃ gamyata iti sahajāvayavo nāmāyamaṅa‍gapradhānarūpakeṣvarthabhūyiṣṭharūpakabhedaḥ | naitadvācyam—tāmrāṅa‍gulidalaśreṇītyāderarthapradhānabhedādidaṃ na bhidyata iti | tatra hi bhūpālamaulidhāraṇakriyāsamāveśenāvayavinaḥ prādhānyaṃ vivakṣitam, iha tu patanakriyāyāmavayavānāmata eva te sphuritādiviśeṣaṇairviśiṣyante ||</p>
<div type="commentary">
  <p><q>bhedāniti</q> | tayoḥ sahajāhāryayoryogastadyogaḥ, tayorvaiṣamyaṃ viṣamāvayavatā | papphuria iti | iha mukhameva kamalaṃ tatpatitam | kīdṛśam | prasphuritamoṣṭhapuṭameva dalaṃ patraṃ yatra tat | tatkālavigalitarudhirameva madhupravāho yatra tat | vicchardaḥ pravāhaḥ | utkhaṇḍitakaṇṭha eva nālo yatra tat | sphuṭadaśanā eva kesarāṇi yatra tat | iha mukhasyauṣṭhādīni padmasya patrādīnyavayavāste ca sahajā iti tatprādhānyādidaṃ sahajāvayavarūpakam | na ca tāmrāṅa‍gulītyanenāvayavipradhānenāsyābheda iti vācyam, tatrāṅgiprādhānyasya vivākṣitatvādihāṅa‍gaprādhānyasya tattvādityāha—<b>na ceti</b> ||</p>
</div> <!-- commentary !-->
<p>āhāryāvayavaṃ yathā—</p>
<lg type="udāharaṇa" n="4.30.38">
  <l>‘to kuṃbhaaṇṇapaḍivaaṇadaṇḍapaḍighaṭṭiāmarisaghoraviso |</l>
  <l>galiaṃsuaṇiṃmoo jāo bhīsaṇaṇaro dasāṇaṇabhuao || 38 ||’</l>
</lg>
<lg type="chāyā" ref="4.30.38">
  <l>[tataḥ kumbhakarṇaprativacanadaṇḍaparighaṭṭitāmarṣaghoraviṣaḥ |</l>
  <l>galitāṃśukanirmoko jāto bhīṣaṇanaro daśānanabhujagaḥ ||]</l>
</lg>
<p>atra kumbhakarṇaprativacanamamarṣo 'śukamiti daśānanapakṣe daṇḍo ghora-﻿<pb n="423"/>viṣaṃ nirmoka iti bhujagapakṣe ye 'vayavāsteṣāmāhāryatvādidamāhāryāvayavaṃ nāma rūpakamaṅa‍gapradhānarūpakeṣvarthabhūyiṣṭharūpakabhedaḥ | atrāpi kumbhakarṇasaṃbandhaparighaṭṭitagalitaviśiṣṭānāmavayavānāmeva daśānanabhujagabhīṣaṇatarīkaraṇakriyāyāṃ prādhānyamavagamyate ||</p>
<div type="commentary">
  <p><q>to ityādi |</q> ‘tataḥ kumbhakarṇaprativacanadaṇḍaparighaṭṭitāmarṣaghoraviṣaḥ | galitāṃśukanirmoko jāto bhīṣaṇanaro daśānanabhujagaḥ ||’ tato 'nantaraṃ daśānana eva bhujagaḥ sarpaḥ so 'tibhayānako jātaḥ | kīdṛśaḥ | kumbhakarṇaprativacanameva daṇḍastena parighaṭṭita utthāpito 'marṣa eva ghoraviṣaṃ yasya saḥ | galitaścyutoṃśukaṃ vasrameva nirmokaḥ kañcuko yasya saḥ | ‘samau kañcukanirmokau’ ityamaraḥ | iha prativacanādīnāmavayavatvābhāvādāhāryāvayavatā, teṣāmeva prādhānyādāhāryāvayavarūpakamidam ||</p>
</div> <!-- commentary !-->
<p>ubhayāvayavaṃ yathā—</p>
<lg type="udāharaṇa" n="4.30.39">
  <l>
    <seg type="pāda">‘yasyā bījamahaṃkṛtirgurutaro mūlaṃ mametigraho</seg>
    <seg type="pāda">nityatvasmṛtiraṅa‍kuraḥ sutasuhṛdbhṛtyādayaḥ pallavāḥ |</seg>
  </l>
  <l>
    <seg type="pāda">skandho dāraparigrahaḥ paribhavaḥ puṣpaṃ phalaṃ durgatiḥ</seg>
    <seg type="pāda">sā me tvaccaraṇārhaṇāparaśunā tṛṣṇālatā lūyatām || 39 ||’</seg>
  </l>
</lg>
<p>atra bījaṃ mūlamaṅa‍kuraḥ puṣpaṃ phalamiti latāpakṣe sahajāḥ, tṛṣṇāpakṣe punarahaṃkṛtyādaya āhāryāvayavā iti tadidaṃ sahajāhāryāṇāmavayavānāṃ parasparamupamānopameyabhāvarūpaṇenobhayāvayavaṃ nāma rūpakamidamaṅa‍gapradhānarūpakeṣvarthabhūyiṣṭharūpakabhedaḥ | atrāpi cāhaṃkāramamatādhrauvyasmaraṇasutādidāraparigrahaparābhavadurgatīnāmavayavānāmeva bījādirūpeṇa rūpitānāṃ bhagavadārādhanakuṭhāreṇa tṛṣṇālatā lūyatāmiti prārthanakriyayā samāveśena prādhānyamavagamyate ||</p>
<div type="commentary">
  <p><q>yasyā ityādi</q> | sā mama tṛṣṇaiva latā he kṛṣṇa, tvatpādapūjāparaśunā lūyatāṃ chidyatām, tvaccaraṇārhaṇaiva paraśuḥ kuṭhāraḥ | yasyāstṛṣṇālatāyā ahaṃkṛtirahaṃkāra eva bījamādikāraṇam, gurutaro mametigraho mamatvaniścayo mūlam, nityamidamiti ﻿<pb n="424"/>smṛtiraṅa‍kuraḥ, putramitrabhṛtyādayaḥ kisalayāḥ, dārāṇāṃ patnīnāṃ parigraho 'nurāgaḥ skandhaḥ, paribhavaḥ parābhavaḥ kusumam, durgatirnarakaḥ phalam | sarvatra yasyā ityanvayaḥ | ‘taruprakāṇḍe skandho nā’ iti viśvaḥ | ‘narako nirayo durgatiḥ striyām’ ityamaraḥ | iha bījādīnāṃ sahajāvayavatā, ahaṃkṛtyādīnāmāhāryāvayavatā, teṣāmeva ca prādhānyaṃ vivakṣitamityubhayāvayavapradhānamidam | dhrauvyaṃ nityatā ||</p>
</div> <!-- commentary !-->
<p>viṣamāvayavaṃ yathā—</p>
<lg type="udāharaṇa" n="4.30.40">
  <l>‘madaraktakapolena manmathastvanmukhendunā |</l>
  <l>nartitabhrūlatenālaṃ mardituṃ bhuvanatrayam || 40 ||’</l>
</lg>
<p>atrendunā mukhāvayavī rūpitaḥ, bhruvau ca tadavayavau latāvayavibhyām, madaraktau tu kapolau na kenāpīti sarvato veṣamyādviṣamāvayavaṃ nāma rūpakamidamaṅa‍gapradhānarūpakeṣvarthabhūyiṣṭharūpakabhedaḥ | atrāpi madaraktanartitayoḥ kapolabhruvoreva manmathasya jagatritayamardanakriyāyāṃ prādhānyaṃ sādhakatamatvamavagamyate ||</p>
<div type="commentary">
  <p><q>madetyādi</q> | he priye, tvanmukhendunā manmatho bhuvanatrayaṃ mardituṃ jetumalaṃ samartho 'sti | kīdṛśena | madaraktau kapolau yatra tena | nartite bhrūlate yena tena | iha mukhamavayavi candratvena rūpitam, bhruvau cāvayavau latātvena, gaṇḍastu na kenāpīti vaiṣamyam, prādhānyaṃ cāvayavānāmeveti viṣamāvayavarūpakatā ||</p>
</div> <!-- commentary !-->
<p>śabdārthabhūyiṣṭharūpake śuddharūpaka vibhajate—</p>
<lg type="kārikā" n="4.31">
  <l>ādhāravannirādhāraṃ kevalaṃ vyatireki ca |</l>
  <l>iti śabdārthabhūyiṣṭhaṃ śuddhamāhuścaturvidham || 31 ||</l>
</lg>
<p>teṣvādhāravadyathā—</p>
<lg type="udāharaṇa" n="4.31.41">
  <l>‘sohaï visuddhakiraṇo gaaṇasamuddammi raaṇivelālaggo |</l>
  <l>tārāmuttāvaaro phuḍavihaḍiamehasippisampuḍavimukko || 41 ||’</l>
</lg>
<lg type="chāyā" ref="4.31.41">
  <l>[śobhate viśuddhakiraṇo gaganasamudre rajanīvelālagnaḥ |</l>
  <l>tārāmuktāprakaraḥ sphuṭavighaṭitameghaśuktisaṃpuṭavimuktaḥ ||]</l>
</lg>
<p>atra samudratvena rūpitaṃ gaganamādhāraṃ parikalpya rajanīmeghatārakau-﻿<pb n="425"/>ghānāṃ velāśuktimuktāphalaprakarāṇāṃ ca pratīyamānābhidhīyamānasādṛśyānāṃ śabdaprādhānyato 'rthaprādhānyataśca rūpakaṃ kṛtamityādhāravannāma rūpakamidaṃ śuddharūpakeṣu śabdārthabhūyiṣṭharūpakabhedaḥ ||</p>
<div type="commentary">
  <p><q>ādhāravaditi | sohaï ityādi</q> | iha gaganameva samudrastatra tārā eva suktāstāsāṃ prakaraḥ samūhaḥ śobhate | kīdṛśaḥ | viśeṣeṇātiśayena śuddhakiraṇaḥ | rajanyeva velā tīrabhūmistatra lagnaḥ saṃbaddhaḥ | sphuṭavighaṭitā vyaktībhūya vidīrṇā meghā eva śuktisaṃpuṭāstairvimuktaśca | iha sādṛśye rajanyādīnāṃ pratīyamānatā velādīnāmabhidhīyamānatā, śuddharūpakatā upamādyasaṃbhedāt | gaganasyādhāratayedamādhāravadrūpakam ||</p>
</div> <!-- commentary !-->
<p>nirādhāraṃ yathā—</p>
<lg type="udāharaṇa" n="4.31.42">
  <l>‘vaṇarāikesahatthā kusumāuhasurahisaṃcarantadhaavaḍā |</l>
  <l>sasiaramuhuttamehā tamapaḍihatthā viṇetti dhūmuppīḍā || 42 ||’</l>
</lg>
<lg type="chāyā" ref="4.31.42">
  <l>[vanarājikeśahastāḥ kusumāyudhasurabhisaṃcaracdva‍vajapaṭāḥ |</l>
  <l>śaśikaramuhūrtameghāstamaḥpratihastā vijñāyante dhūmotpīḍāḥ ||]</l>
</lg>
<p>atra dhūmotpīḍānāṃ vanarājikeśahastatvena kusumāyudhasurabhisaṃcaracdva‍vajapaṭatvena śaśikaramuhūrtameghatvena ca tamaḥpratihastatvena ca rūpitānāṃ nirādhārāṇāmeva śabdaprādhānyamarthaprādhānyaṃ cāvadhāryata iti nirādhāraṃ nāma rūpakamidaṃ śuddharūpakeṣu śabdārthabhūyiṣṭharūpakabhedaḥ ||</p>
<div type="commentary">
  <p><q>vaṇetyādi</q> | iha dhūmasamūhā etādṛśā vijñāyante | kīdṛśāḥ | vanarājyā vanapaṅkteḥ keśahastāḥ keśakalāpā eva, ‘pāśaḥ pakṣaśca hastaśca kalāpārthāḥ kacātpare |’
ityamaraḥ | kusumāyudhasya kāmasya sugandhi caladdhvajapaṭā eva candrakiraṇānāṃ muhūrtameghā eva tamasāmandhakārāṇāṃ pratihastāḥ pratinidhayaḥ | ‘pratihastaḥ pratinidhau’ iti viśvaḥ | iha dhūmotpīḍasya vanarājikeśakalāpāderādhāratvānupapatternirādhārarūpakamidam ||</p>
</div> <!-- commentary !-->
<p>kevalaṃ yathā—</p>
<lg type="udāharaṇa" n="4.31.43">
  <l>‘vellitabhru galaddharmajalamālohitekṣaṇam |</l>
  <l>vivṛṇoti madāvasthāmidaṃ vadanapaṅa‍kajam || 43 ||’</l>
</lg>
﻿<pb n="426"/>
<p>atrāvayavina eva kevalasya vadanaṃ paṅa‍kajamiveti rūpaṇādasya śabdaprādhānyaṃ vellitabhruprabhṛtiviśeṣaṇopādānāccārthaprādhānyameva lakṣyate tena kevalaṃ nāma rūpakamidaṃ śuddharūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>velliteti</q> | tavedaṃ vadanapaṅa‍kajaṃ kartṛ madāvasthāṃ madyapānajāṃ daśāṃ vivṛṇoti prakāśayati | kīdṛśam | vellite nartite bhruvau yatra yat | ālohite atirakte īkṣaṇe yatra tat | iha mukhapadmarūpasyāvayavinaḥ kevalasya rūpaṇātkevalarūpakamidam ||</p>
</div> <!-- commentary !-->
<p>vyatirekavadyathā—</p>
<lg type="udāharaṇa" n="4.31.44">
  <l>
    <seg type="pāda">‘anāghrātaṃ puṣpaṃ kisalayamalūnaṃ kararuhai-</seg>
    <seg type="pāda"><note>‘anāmuktaṃ’ iti ṭīkākārasaṃmataḥ pāṭhaḥ</note>ranāviddhaṃ ratnaṃ madhu navamanāsvāditarasam |</seg>
  </l>
  <l>
    <seg type="pāda">akhaṇḍaṃ puṇyānāṃ phalamiva ca tadrūpamanaghaṃ</seg>
    <seg type="pāda">na jāne bhoktāraṃ kamiha samupasthāsyati vidhiḥ || 44 ||’</seg>
  </l>
</lg>
<p>atra puṣpakisalayaratnamadhupuṇyaphalānāmanāghrātamityādiviśeṣaṇāpāditavyatirekāṇāṃ pratīyamānasādṛśyena śakuntalārūpeṇa rūpaṇādarthataḥ śabdataśca prādhānyamavadhāryata iti vyatirekavannāma rūpakamidaṃ śuddharūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>anāghrātamityādi</q> | anaghamanavadyaṃ tasyā rūpamiha bhuvi kaṃ bhoktāraṃ samupasthitaṃ kariṣyati tadahaṃ na jāne | kīdṛśam | anāghrātamagṛhītagandhaṃ puṣpameva | kararuhairnakhairalūnamakhaṇḍitaṃ kisalayam | anāmuktamaparihitam, anāsvāditarasamagṛhītāsvādaṃ nūtanaṃ madhu,puṇyānāṃ cākhaṇḍaṃ sakalaṃ phalamapi | ‘āmuktaḥ parihite śubhre’ iti viśvaḥ | iha puṣpādīnāmanāghrātādinā vyatirekavatāṃ rūpaṇādvyatirekavadrūpakamidam ||</p>
</div> <!-- commentary !-->
<p>śabdārthabhūyiṣṭharūpake saṃkīrṇarūpakaṃ vibhajate—</p>
<lg type="kārikā" n="4.32">
  <l>atha saṃkīrṇabhedānāṃ catuṣṭayamihocyate |</l>
  <l>syātsāvayavasaṃkīrṇaṃ tathānavayavāhvayam || 32 ||</l>
</lg>
<lg type="kārikā" n="4.33">
  <l>tathaivobhayasaṃkīrṇaṃ śleṣopahitamityapi |</l>
  <l>saiṣā rūpakabhedānāṃ viṃśatiścaturuttarā || 33 ||</l>
</lg>
﻿<pb n="427"/>
<p>teṣu sāvayavasaṃkīrṇaṃ yathā—</p>
<lg type="udāharaṇa" n="4.33.45">
  <l>‘raïarakesaraṇivahaṃ sohaï dhavalabbhadalasahassaparigaam |</l>
  <l>mahumahadaṃsaṇajoggaṃ piāmahuppattipaṅa‍kaaṃ va ṇahaalam || 45 ||’</l>
</lg>
<lg type="chāyā" ref="4.33.45">
  <l>[ravikarakesaranivahaṃ śobhate dhavalābhradalasahasraparigatam |</l>
  <l>madhumathadaṃśanayogyaṃ pitāmahotpattipaṅa‍kajamiva nabhastalam ||]</l>
</lg>
<p>atra pitāmahotpattipaṅa‍kajamiva nabhastalaṃ śobhata ityupamānopameyabhāvenāvayavāvayavinorabhedasyāvivakṣāyāmupamaiva na rūpakam | ravikaradhavalābhradalasahasrayoḥ kesaranikaradalasahasrayośca pratīyamānābhidhīyamānasādṛśyayośca sahajāhāryāvayavabhūtayorabhedopacāreṇa rūpaṇamiti sāvayavarūpeṇopamāyāḥ saṃkīrṇatvādidaṃ sāvayavasaṃkīrṇaṃ nāma saṃkīrṇarūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>atheti</q> | āhvayo nāma | sarvamekīkṛtya gaṇayati—<b>saiṣeti</b> | caturviṃśatirityarthaḥ || <b>raïaretyādi</b> | iha nabhastalaṃ śobhate pitāmahasya brahmaṇa utpattipadmamiva tasya padmayonitvāt | kīdṛśam | ravikarāḥ sūryakiraṇā eva kesaranikarā yatra tat | dhavalābhrāṇi śvetameghā eva dalasahasrāṇi taiḥ parigatamanvitam | madhumathasya
viṣṇordarśanayogyam, śaradi tasya jāgaraṇādasya ca ramyatvāt, padmapakṣe 'pi nābhikamalatayā madhuripudarśanayogyatā | yadvā madhumathasya bhṛṅa‍gasya daṃśanaṃ kavalanaṃ tadyogyam | madhu mathnātīti madhumathaḥ mūlavibhujāditvātkaḥ | ‘madhumatho haribhṛṅa‍gayoḥ’ iti śāśvataḥ | atra ravikaradhavalābhrasahasrayoḥ sahajāhāryāvayavayoḥ kesaranivahatvena dalasahasratvena ca rūpaṇāt paṅa‍kajanabhastalayoravayavinorupamānopameyatvācca sāvayavasaṃkīrṇarūpakamidam ||</p>
</div> <!-- commentary !-->
<p>niravayavasaṃkīrṇaṃ yathā—</p>
<lg type="udāharaṇa" n="4.33.46">
  <l>‘dīho diahabhuaṃgo raïbimbaphaṇāmaṇippahaṃ viasanto |</l>
  <l>avarasamuddamuvagao muñcanto kaṃcuaṃva ghammaaṇivaham || 46 ||’</l>
</lg>
<lg type="chāyā" ref="4.33.46">
  <l>[dīrgho divasabhujaṅa‍go ravibimbaphaṇāmaṇiprabhāṃ vikasamānaḥ |</l>
  <l>aparasamudramupagato muñcankañcukamiva gharmanivaham ||]</l>
</lg>
<p>atra divasāvayavino bhujaṅa‍gāvayavinaścābhidhīyamānapratīyamānadairdhya-﻿<pb n="428"/>dāruṇādidharmayorabhedopacāreṇa rūpaṇamavayavānāṃ caturṇāṃ ravibimbātapaphaṃṇāmaṇinirmokāṇāṃ satyāmapyabhedopacārayogyatāyāṃ dvayorivaśabdaprayogenopamāyāṃ dvayostulyarūpaṇe 'pyasāmānādhikaraṇyānnāvayavāvayavibhāvo vibhāvyata iti niravayavasyopamāyāṃ saṃkīrṇatvānniravayavasaṃkīrṇaṃ nāma saṃkīrṇarūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>dīho ityādi</q> | iha divasa eva bhujaṅa‍gaḥ sarpo 'parasamudraṃ paścimasamudraṃ gata iva | kīdṛśaḥ | dīrgho mahāparimāṇaḥ | sūryabimbameva phaṇāmaṇiprabhāṃ vikāsayan ātapasamūhaṃ kañcukamiva tyajan | atrāsāmānādhikaraṇyenāvayavāvayavibhāvo na jñāyate, ivaprayogeṇa copamā jñāyata iti niravayavasaṃkīrṇarūpakamidam ||</p>
</div> <!-- commentary !-->
<p>ubhayasaṃkīrṇaṃ yathā—</p>
<lg type="udāharaṇa" n="4.33.47">
  <l>‘dhuamehamahuarāo ghaṇasamaāaḍ̣dhi oṇaavimukkāo |</l>
  <l>ṇahapāavasāhāo ṇiaaṭṭhāṇaṃ va paḍigaāo disāo 47’</l>
</lg>
<lg type="chāyā" ref="4.33.47">
  <l>[dhutameghamadhukarā ghanasamayākṛṣṭāvanatavimuktāḥ |</l>
  <l>nabhaḥpādapaśākhā nijakasthānamiva pratigatā diśaḥ ||]</l>
</lg>
<p>atra pādaparūpeṇa rūpitasya nabhaso yadetaddiśāṃ śākhārūpeṇa rūpaṇaṃ meghānāṃ ca madhukaraprakareṇa tadubhayamapyanyapadārthaṣaṣṭhīsamāsayorabhidhīyamānena sāvayavaṃ niravayavaṃ cetyutprekṣayā ca saṃkīryamāṇamubhayasaṃkīrṇarūpakavyapadeśaṃ labhate | so 'yaṃ saṃkīrṇarūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>dhua ityādi</q> | iha diśo nijasthānaṃ svakīyasthānaṃ pratigatā iva | ivapadamutprekṣāyām | kīdṛśyaḥ | dhutā meghā eva madhukarā bhramarā yāsu tāḥ | ghanasamayena varṣākālena ghanāvaraṇādākṛṣṭāḥ saṃnihitīkṛtā avanatā bhūmilagnāḥ paścādvimuktāstyaktāḥ | nabha eva pādapo vṛkṣastasya śākhābhūtāḥ | atra dhutameghapade bahuvrīhiḥ | nabhaḥpādapapade ṣaṣṭhīsamāsastābhyāṃ sāvayavatvaṃ niravayavatvaṃ ca yathākramamuktam | ata evobhayasaṃkīrṇarūpakamidaṃ | <note>‘skandhakaṃ nāma chandaḥ'.</note>skandhake, dhvanistu diśantīti diśaḥ prauḍhanāyikāḥ | anyā api diśo nijasthānamiva gacchanti | kīdṛśyaḥ dhutamedhaṃ(dhyaṃ) yanmadhu madyaṃ ﻿<pb n="429"/>tatkare yāsāṃ tāḥ | yadvā dhutā medhā buddhiryena tādṛśaṃ madhu kare yāsāṃ tāḥ, yadvā dhutā medhā yasmādevaṃvidho madhukaro vidagdho yāsāṃ tāḥ | ghanena dṛ̣dhena samayena śapathena samadena puṃsā vā ākṛṣṭā āhatā avanatā vaśīkṛtāḥ | upabhuktā iti yāvat | paścādvimuktāstyaktāḥ, yadvā vimuktā vigatamuktāhārāḥ paścātkarmadhārayaḥ | ‘samayaḥ śapathe kāle’ iti viśvaḥ | nakhasya pātaḥ kṣataṃ tadeva prasādhaḥ prasādhanaṃ yāsāṃ tāḥ<note>pakṣe ‘nakhapātaprasādhāḥ’ iti</note> ||</p>
</div> <!-- commentary !-->
<p>śleṣopahitaṃ yathā—</p>
<lg type="udāharaṇa" n="4.33.48">
  <l>‘pīṇapaoharalaggaṃ disāṇaṃ pavasantajalaasamaaviiṇṇam |</l>
  <l>sohaggapaḍhamaïṇhaṃ pammāaï sarasaṇahavaaṃ indadhaṇum || 48 ||’</l>
</lg>
<lg type="chāyā" ref="4.33.48">
  <l>[pīnapayodharalagnaṃ diśāṃ pravasajjaladasamayavitīrṇam |</l>
  <l>saubhāgyaprathamacihnaṃ pramlāyati sarasanakhapadabhindradhanuḥ ||]</l>
</lg>
<p>atra sarasanakhapadākārasyendradhanuṣa utpannasādṛśyādabhedopacāreṇa rūpeṇa yo 'yaṃ sarase nabhasi padamasyeti vyutpattyā śliṣṭarūpeṇa tadviśeṣaṇaprakāro yaśca śobhāyāḥ prathamamagryaṃ cihnaṃ saubhāgyasya ca prathamaṃ cihnaṃ pīnapayodhare meghe stane vā lagnamityādiviśeṣaṇaviśeṣyabhāvastenedaṃ śleṣeṇopadhīyata iti śleṣopahitaṃ nāma saṃkīrṇarūpakeṣūbhayabhūyiṣṭharūpakabhedaḥ ||</p>
<div type="commentary">
  <p><q>pīṇetyādi</q> | ihendradhanuḥ prasādhayati...... śliṣyati vā | kīdṛśam | pīne payodhare meghe lagnam | pravasatā gacchatā jaladasamayena varṣākālena diśāṃ vitīrṇaṃ dattam | saubhā<note>‘śobhāgraprathamacihnaṃ’ iti vā chāyā</note>gyasya śreṣṭhaṃ prathamamādyaṃ cihnam | sarase snigdhe nabhasi gagane padaṃ sthānaṃ yasya tat | pakṣe sarasaṃ nakhapadaṃ krameṇa pramīyate (pramlāyati) | kīdṛśam | diśāṃ praụdhāṅa‍ganānāṃ sundarīṇāṃ vā pīne māṃsale payodhare stane lagnam | pravasatā jaladasamayena nāyakena vitīrṇaṃ dattam | jalān mūrkhān dyati khaṇḍayati jalada īdṛśaḥ samaya ācāro yasya saḥ | saubhāgyasya prathamacihnamindradhanurākāraṃ ca | ‘samayaḥ syātkāla ācāre’ iti śāśvataḥ | pravāsagamane smaraṇārthaṃ vidagdhena nakhakṣataṃ deyam | taduktaṃ madrasikasarvasve—'pravāsagamane deyāḥ snehasaṃskārakā nakhāḥ | ﻿<pb n="430"/>cirotsṛṣṭeṣu rāgeṣu prītirgacchetparābhavam || rāgāyatanasaṃsmāri yadi na syānnakhakṣatam | rekhāstisraścatasraśca vakrā vakrākṛtirnakhaḥ ||’ iti | atra śleṣālaṃkāreṇopahitatvādeva
saṃkīrṇarūpakatā || iti rūpakālaṃkāranirūpaṇam |</p>
</div> <!-- commentary !-->
<p>sāmyālaṃkāranirūpaṇam |</p> <!-- heading !-->
<p>sāmyalakṣaṇamāha—</p>
<lg type="kārikā" n="4.34">
  <l>dvayoryatrokticāturyādaupamyārtho 'vagamyate |</l>
  <l>upamārūpakānyatve sāmyamityāmananti tat || 34 ||</l>
</lg>
<lg type="kārikā" n="4.35">
  <l>tadānantyena bhedānāmasaṃkhyaṃ tasya tūktayaḥ |</l>
  <l>dṛṣṭāntoktiḥ prapañcoktiḥ prativastūktireva ca || 35 ||</l>
</lg>
<lg type="kārikā" n="4.36">
  <l>tatrevādeḥ prayogeṇa dṛṣṭāntoktiṃ pracakṣate |</l>
  <l>ivāderaprayogeṇa prapañcoktiṃ manīṣiṇaḥ || 36 ||</l>
</lg>
<lg type="kārikā" n="4.37">
  <l>vastu kiṃcidupanyasya nyasanāttatsadharmaṇaḥ |</l>
  <l>sāmyapratītirastīti prativastūktirucyate || 37 ||</l>
</lg>
<lg type="kārikā" n="4.38">
  <l>tatra kriyājātiguṇadravyayogādihetuke |</l>
  <l>sāmye pūrvādibhedena dṛṣṭāntoktirvidhīyate || 38 ||</l>
</lg>
<p>sā kriyāyoganimittasāmyā dṛṣṭāntoktiḥ sāmānyataḥ pūrvā yathā—</p>
<lg type="udāharaṇa" n="4.38.49">
  <l>‘sthitaḥ sthitāmuccalitaḥ prayātāṃ niṣeduṣīmāsanabandhadhīraḥ |</l>
  <l>jalābhilāṣī jalamādadānāṃ chāyeva tāṃ bhūpatiranvagacchat || 49 ||’</l>
</lg>
<p>atra dṛṣṭāntadārṣṭāntikayoranāviṣṭaliṅa‍gatvādavaśyābhidheyatvācca sthita ityādiṣu na liṅa‍gabhedadoṣaḥ | abhidhīyamānasthānādikriyāyogajanitaṃ sāmyaṃ samastamūrtimatsādhāraṇaśca pūrvameva chāyādṛṣṭāntaḥ | seyaṃ kriyāyoganimittasāmyā sāmānyataḥ pūrvā nāma dṛṣṭāntoktiḥ sāmyabhedaḥ ||</p>
﻿<pb n="431"/>
<div type="commentary">
  <p><q>dvayoriti</q> | dvayorupamānopameyayorvacanaracanābhedādyatraupamyārthatulyatā jñāyate tatsāmyamāmananti kathayanti | tarhyupamārūpakayorativyāptiḥ | ata uktam—<b>upameti</b> | yadyapi triṣu sādṛśyamasti tathāpi prakārakṛto bheda iti bhāvaḥ | tadvibhajate—<b>tasya tviti</b> | yadyapi bhedānāmānantyādasaṃkhyaṃ tatsāmyaṃ tathāpi tisra uktayaḥ prakārānugamakāstatretyarthaḥ || <b>vastviti</b> | vastu vācyaṃ kimapyupanyasya tatsadharmaṇastena tulyaguṇasya nyasanādudāharaṇātsāmyajñānaṃ prativastūktirityarthaḥ || pūrvādītyādipadenottaragrahaṇaṃ kriyāyoga eva nimittaṃ tatkṛtasāmyāt | <b>sthitetyādi</b> | sa bhūpatirdilīpastāṃ surabhimanvagacchadanugacchati sma | anugamanamevāha—sa kīdṛśaḥ | sthato 'vasthitaḥ uccalitaḥ prasthitaḥ, āsanavānupaviṣṭaḥ, jalābhilāṣī jalecchāyutaśca | jalābhilāyītipāṭhe ‘lā dāne’ tācchīlike ṇini ‘āto yuk-7|3|33’ iti yuki jalapānaśīla ityarthaḥ | tāṃ kīdṛśīm | sthitām, prayātāṃ kṛtagamanām, niṣeduṣīmupaviṣṭām, jalamādadānāṃ gṛhṇantīṃ ca | chāyeva yathā chāyā kamapyanugacchati tathetyarthaḥ | etāsāṃ kriyāṇāmekacittatayānugamārthaṃ dhīra ityuktam | nanu chāyeva sa iti liṅa‍gabhedadoṣuṣṭamevedam | ataḥ kuto 'laṃkāratetyata uktam—<b>anāviṣṭeti</b> | avivakṣitaliṅa‍gatvāt | nahi liṅa‍gavivakṣāyāmiha kiṃcitprayojanam | iyaṃ copamā laukikī | loke ca chāyāyā āvarakānugamanaiyatyaṃ natvanyasyeti tāvanmātramevoddeśyamiheti na doṣaḥ | tadidamuktam—<b>avaśyeti</b> | sarvakriyāyāḥ prathamata eva sāmyātpūrveyam | upamāyāmeka eva vākyārthaḥ, iha tu vākyārthayorbheda iti bhitrālaṃkāratā ||</p>
</div> <!-- commentary !-->
<p>saiva kriyāguṇayoganimittā viśeṣataḥ pūrvā yathā—</p>
<lg type="udāharaṇa" n="4.38.50">
  <l>‘saalujjoiavasuhe samatthajialoavittharantapaāve |</l>
  <l>ṭhāi ṇa ciraṃ ravimmi va vihāṇapaḍiā vi maïladā sappurise 50’</l>
</lg>
<lg type="chāyā" ref="4.38.50">
  <l>[sakalodda‍yotitavasudhe samastajīvalokavistīryamāṇapratāpe |</l>
  <l>tiṣṭhati na ciraṃ ravāviva vidhānapatitāpi malinatā satpuruṣe ||]</l>
</lg>
<p>atra jagadudda‍yotanakriyā pratāpaguṇayogahetusāmyamasādhāraṇaśca sūryadṛṣṭanta iti viśeṣataḥ kriyāguṇayoganimitteyaṃ pūrvā nāma dṛṣṭāntoktiḥ sāmyabhedaḥ ||</p>
﻿<pb n="432"/>
<div type="commentary">
  <p><q>saalu ityādi</q> | iha satpuruṣe malinatā ciraṃ na tiṣṭati | kīdṛśe | sakalodda‍yotitā vasudhā yena tasmin, samaste jīvaloke martyaloke vistīryamāṇaḥ pratāpo yasya tasmin | malinatā kīdṛśī | vidhānena itikartavyatayā vidhinā vāpāditotpāditā | ravāviva yathā sūrye malinatā ciraṃ na tiṣṭhati tathetyarthaḥ | kīdṛśe | sakalojjvalīkṛtavasudhe samastajīvaloke vistīryamāṇaḥ pratāpaḥ pratapanaṃ yasya tasmin | malinatā kīdṛśī | vihāṇaṃ prātaḥ tasmātpatitāpi | ihāsādhāraṇyameva viśeṣaḥ, pūrvatāpi samastakriyayā prathamataḥ sāmyena ||</p>
</div> <!-- commentary !-->
<p>guṇayoganimittasāmyā sāmānyata uttarā yathā—</p>
<lg type="udāharaṇa" n="4.38.51">
  <l>‘rūpaṃ tadojasvi tadeva vīryaṃ tadeva naisargikamunnatatvam |</l>
  <l>na kāraṇātsvādbibhide kumāraḥ pravartito dīpa pratīpāt 51’</l>
</lg>
<p>atra rūpādiguṇayogajanmajanitaṃ sāmya sāmānyarūpaśca paścātpradīpadṛṣṭānta iti sāmānyato guṇayoganimitteyamuttaro nāma dṛṣṭāntoktiḥ sāmyabhedaḥ ||</p>
<div type="commentary">
  <p><q>rūpamiti</q> | kumāro bālako 'jaḥ, svānnijātkāraṇātpiturna bibhide na bhedaṃ jagāma | abhede hetumāha—ojasvi dīptaṃ tadrūpaṃ, saukumāryaṃ tadeva, vīryaṃ tejastadeva, naisargikaṃ svābhāvikamunnatatvamucchritatvaṃ ca | yathā dīpātpravartita utpādito dīpaḥ svātkāraṇāddīpānna bhinno bhavati | atrāpi rūpādikaṃ tulyameva | dṛṣṭāntasya prakṛtavākyārthaparyavasāne sati paścādanvaya ityuttaratā ||</p>
</div> <!-- commentary !-->
<p>saiva kriyāguṇadravyayoganimittā viśeṣato yathā—</p>
<lg type="udāharaṇa" n="4.38.52">
  <l>‘avvocchiṇṇapasario ahiaṃ uddhāi phuriasūracchāo |</l>
  <l>ucchāho subhaḍāṇaṃ visamakkhalio mahāṇariṇa va sotto || 52 ||’</l>
</lg>
<lg type="chāyā" ref="4.38.52">
  <l>[avyavacchinnaprasṛto 'dhikamuddhāvati sphuritaśūra(śaurya)cchāyaḥ |</l>
  <l>utsāhaḥ subhaṭānāṃ viṣamaskhalito mahānadīnāmiva srotaḥ ||]</l>
</lg>
<p>atrāvyavacchinnaprasṛta iti kriyāyoganimittaṃ sphuritaśauryacchāya iti guṇayoganimittaṃ sphuritasūryacchāya iti dravyayoganimittaṃ ca sāmyaṃ sāmānyaviśeṣarūpaśca viṣamaskhalitamahānadīsrotodṛṣṭānta iti viśeṣataḥ kriyādiyoganimitteyamuttarā nāma dṛṣṭāntoktiḥ sāmyabhedaḥ ||</p>
﻿<pb n="433"/>
<div type="commentary">
  <p><q>avvocchiṇṇeti</q> | iha subhaṭānāmutsāho viṣame duṣkaro skhalitaḥ satradhikaṃ yathā syodevamuddhāvati prakāśate | kīdṛśaḥ | avyavacchitro nirantaraḥ san prasṛtaḥ, sphuritā śūrasya subhaṭasya śauryasya vā chāyā khyātiḥ kāntirvā yatra saḥ | yathā mahānadīnāṃ srotaḥ pravāho viṣame deśe skhalitaḥ sannadhikamuddhāvati udgacchati so 'pi nirantaraṃ prasṛtaḥ sphuritā sūrasya chāyā kāntiḥ pratibimbo vā yatra saḥ | ‘pratibimbe ca kāntau ca khyātau chāyārkayoṣiti |’ iti medinīkāraḥ | ('kāryārambheṣu saṃrambhaḥ stheyānutsāha ucyate |’ iti bharataḥ|) atra tādṛśanadīsrotaso viśeṣarūpatā ||</p>
</div> <!-- commentary !-->
<p>dravyajātinimittasāmyā sāmānyataḥ pūrvā dṛṣṭantoktiryathā—</p>
<lg type="udāharaṇa" n="4.38.53">
  <l>‘visaveo vva pasario jaṃ jaṃ ahilei vahaladhūmuppīho |</l>
  <l>sāmalaïjjaï taṃ taṃ ruhiraṃ va mahoahissa viddumaveṇṭam (ḍham) 53 ||’</l>
</lg>
<lg type="chāyā" ref="4.38.53">
  <l>[viṣaveṇa iva prasṛto yaṃ yamagabhilẹdhi(līyate) bahaladhūmotpīḍaḥ |</l>
  <l>śyāmalayati(lāyate) taṃ taṃ (tattadū)rudhiramiva mahodadhervidrumaveṣṭam (pīṭham) ||]</l>
</lg>
<p>atra dhūmaviṣayorvidrumarudhirayośca dravyajātiyogakṛtaṃ pratīyamānaṃ śyāmalāyata iti dhūmaviṣadravyayogajanitamabhidhīyamānaṃ sāmānyarūpaṃ ca sāmyam | seyaṃ dṛṣṭāntasya pūrvamevopanyāsāddravyacātiyoganimittasāmyā sāmānyataḥ pūrvā nāma dṛṣṭāntoktiḥ sāmyabhedaḥ ||</p>
<div type="commentary">
  <p><q>viseti</q> | iha bahaladhūmotpīḍo mahādhūmasamūho viṣavega iva prasṛto yadyadvidrumapīṭhamabhilīyate 'bhilāti gṛhṇāti vā tattanmahodadhervidrumapīṭhaṃ śyāmalāyate kajjalībhavati | kīdṛśam | rudhiramiva, iyaṃ pūrvadiśā | abhilīyata iti abhipūrvāt līṅ āśleṣe daivādikaḥ... | ‘syādutpīḍaḥ samūhe 'pi’ iti ratnakoṣaḥ | atra jāterdravyasya sāmānyata eva sāmyamiti sāmānyarūpatā dṛṣṭāntasya pūrvāmupanyāsātpūrvatā ca ||</p>
</div> <!-- commentary !-->
<p>saiva dravyayoganimittasāmyā viśeṣato yathā—</p>
<lg type="udāharaṇa" n="4.38.54">
  <l>‘saṃcāriṇī dīpaśikheva ratrau yaṃ yaṃ vyatīyāya patiṃvarā sā |</l>
  <l>narendramārgāṭṭa iva prapede vivarṇabhāvaṃ sa sa bhūmipālaḥ || 54 ||’</l>
</lg>
﻿<pb n="434"/>
<p>atra dīpaśikhādidravyayogakṛtaṃ sāmyaṃ sāmānyaviśeṣarūpau saṃcāriṇī dīpaśikheti ca rājamārgāṭṭa iti ca dṛṣṭāntau pūrvamevopanyastau | seyaṃ viśeṣato dravyayoganimittasāmyā pūrvā nāma dṛṣṭāntoktiḥ sāmyabhedaḥ ||</p>
<div type="commentary">
  <p><q>saṃcāriṇītyādi</q> | sā patiṃvarā indumatī yaṃ yaṃ bhūmipālaṃ vyatīyāya tatyāja sa sa bhūmipālo vivarṇabhāvaṃ vivarṇatvaṃ prapede leme | yathā rātrau saṃcariṇī dīpaśikhā yaṃ yaṃ rājamārgāṭṭaṃ vyatikrāmati sa sa rājamārgāṭṭo vaivarṇyaṃ prāpnoti tathetyarthaḥ | vyatīyāyeti vyatipūrvāt ‘iṇ gatau’ iti dhātorliṭi rūpam | aṭṭo aṭārīti prasiddhaḥ | ‘syādaṭṭaḥ kṣaumamastriyām’ ityamaraḥ | iha saṃcaraṇatvasāmānyayogātsāmānyarūpatā, rājamārgāṭṭa iti viśeṣarūpatā ||</p>
</div> <!-- commentary !-->
<p>drvyayoganimittasāmyaiva sāmānyata uttarā yathā—</p>
<lg type="udāharaṇa" n="4.38.55">
  <l>‘ujjvalālokayā snigdhā tvayā tyaktā na rājate |</l>
  <l>malīmasamukhā vartiḥ pradīpaśikhayā yathā || 55 ||’</l>
</lg>
<p>atra dravyayogakṛtaṃ sāmyaṃ sāmānyarūpaśca pradīpaḥ paścātpradīpaśikhāvartirdṛṣṭāntaḥ | seyaṃ yathoktarūpottarā nāma dṛṣṭāntoktiḥ sāmyabhedaḥ ||</p>
<div type="commentary">
  <p><q>ujjvaletyādi</q> | tvayā tyaktā snigdhā snehavatī sakhī na rājate iti priyāyāḥ sakhīṃ prati patyurvacanam | tvayā kīdṛśyā | ujjvalo nirmala āloko darśanaṃ yasyāstayā | snigdhā kīdṛśī | malīmasaṃ mlānaṃ mukhaṃ yasyāḥ sā | yathā pradīpaśikhayā tyaktā vartirna śobhate tathetyarthaḥ | pradīpaśikhayā kīdṛśyā | ujjvala āloka udda‍yoto yasyāstayā | vartiḥ kīdṛśī | snigdhā snehavatī, snehastailam | malānamukhī ca | 'malīmasaṃ tu malinam’ ityamaraḥ | iha nāyikāśikhayordravyayoryogaḥ | dṛṣṭāntasya sāmānyarūpatā paścādupādīyamānatā ca vyaktaiva ||</p>
</div> <!-- commentary !-->
<p>saiva kriyāguṇayoganimittasāmyā viśeṣato yathā—</p>
<lg type="udāharaṇa" n="4.38.56">
  <l>‘to tāṇa haacchāaṃ ṇiccalaloaṇasihaṃ paütthapaāvam |</l>
  <l>ālekkhapaīvāṇaṃ va ṇiaaṃ païicaḍulattaṇaṃ pi vialiam 56’</l>
</lg>
<lg type="chāyā" ref="4.38.56">
  <l>[tatasteṣāṃ hatacchāyaṃ niścalalocanaśikhaṃ proṣitapratāpam |</l>
  <l>ālekhyapradīpānāmiva nijakaṃ prakṛticaṭulatvamapi vigalitam ||]</l>
</lg>
﻿<pb n="435"/>
<p>atra hatacchāyamityādīnāmantargataguṇatvena kriyāviśeṣaṇatvāt kriyāguṇayoganimittaṃ nijaṃ prakṛticaṭulatvamapi vigalitamiti guṇayoganimittaṃ ca sāmyaṃ sāmānyaviśeṣarūpaścālekhyapradīpadṛṣṭānta iti kriyāguṇayoganimitteyaṃ viśeṣata uttarā nāma dṛṣṭāntoktiḥ sāmyabhedaḥ | atha dṛṣṭāntokterdṛṣṭāntālaṃkārasya ca ko viśeṣaḥ | ucyate | ‘laukikaparīkṣakāṇāṃ yasminnarthe buddhisāmyaṃ sa dṛṣṭāntaḥ’ ityarthaṃ prati tu na kaścidviśeṣaḥ | uktiṃ prati punaraneko vidyate | tadyathā—dṛṣṭāntadārṣṭāntikayormitre vākye nirdeśo dṛṣṭāntālaṃkāraḥ | ekavākye nirdeśo dṛṣṭāntoktiḥ | sādhyadharmasiddhaye dṛṣṭāntālaṃkāraḥ, sādharmya[nimitta]siddhaye dṛṣṭāntoktaḥ | ivādyaprayoge dṛṣṭāntālaṃkāraḥ, ivādiprayoge tu dṛṣṭāntoktaḥ | ata eveyamubhayālaṃkāraḥ sa punararthālaṃkāra iti ||</p>
<div type="commentary">
  <p><q>to tāṇetyādi</q> | iha tatasteṣāṃ vānarāṇāmālekhyapradīpānāmiva nijakamātmīyaṃ prakṛticañcalatvamapi vigalitamapagatam | hatā chāyā pratiṣṭā kāntirvā yatra tat | pakṣe hatā chāyā ātapābhāvarūpā yatra tat | niścalaṃ locanameva śikhā yatra tat | proṣito 'ntargataḥ pratāpa pauruṣaṃ pratapanaṃ ca yatra tat | kriyāviśeṣaṇatrayamidam | ‘nijamātmīyanityayoḥ’ iti viścaḥ | svārthikaḥ kan | atra chāyāderguṇasya kriyāviśeṣaṇatayā kriyāyā guṇāyogaḥ | pradīpasya dṛṣṭānta iti viśeṣaḥ | uttarā ca vyaktaiva | <b>atheti</b> | ubhayatra sāmyamātrasyopajīvanāditi bhāvaḥ | laukikā lokaviditāḥ, parīkṣakāḥ pramāṇena vyavahāriṇaḥ | buddhisāmyasyobhayatra tulyatvādāha—<b>na kaściditi</b> | abheda evetyarthaḥ | tarhyabheda eva, netyāha—<b>uktimiti</b> | vacanaracanayāneke bhedāstayorityarthaḥ | sādhyeti sādhyo dharmaḥ sisādhayiṣitaḥ | <b>sādharmyeti</b> | sādharmyaṃ samānadharmatā tasyā nimittaṃ guṇādi tayoḥ siddhirityarthaḥ | ivādiprayogapuraskāreṇa śabdālaṃkāratā, sāmyādipuraskāreṇa cārthālaṃkāratetyubhayālaṃkāratetyāha—<b>ata iti</b> |</p>
</div> <!-- commentary !-->
<p>prapañcoktiṃ lakṣayati—</p>
<lg type="kārikā" n="4.39">
  <l>sāmyotkarṣāpakarṣokterupamānopameyayoḥ |</l>
  <l>prakṛtā vikṛtā ceti prapañcoktiḥ pradarśyate || 39 ||</l>
</lg>
﻿<pb n="436"/>
<p>sopamānopameyayoḥ sāmyena prakṛtā yathā—</p>
<lg type="udāharaṇa" n="4.39.57">
  <l>‘araṇyabījāñjalidānalālitāstathā ca tasyāṃ hariṇā viśaśvasuḥ |</l>
  <l>yathā tadīyairnayanaiḥ kutūhalātpuraḥ sakhīnāmamimīta locane || 57 ||’</l>
</lg>
<p>atra mṛgalocanopamānānāṃ tallocanopameyayośca sāmyamavikṛtānāmeva pratīyate | seyaṃ sāmānyena prakṛtā nāma prapañcoktiḥ sāmyabhedaḥ ||</p>
<div type="commentary">
  <p><q>sāmyeti</q> | upamānopameyayoḥ sāmyenotkarṣeṇāpakarṣeṇa ca prapañcoktiḥ | sā ca kvacitprakṛtā svabhāvasiddhā, kvacidvikṛtaupāghikī || <b>araṇyetyādi</b> | tasyāṃ gauryāṃ ca tathā tena prakāreṇa hariṇā viśaśvasuḥ viśvāsaṃ jagamuḥ | kīdṛśāḥ | araṇyabījasya aṃḍorīti khyātasyāñjalidānena lālitā vilāsitāḥ | tadañjalisthanīvāradhānyabhakṣakā ityarthaḥ | yathā sā gaurī tadīyairmṛgasaṃbandhibhirnetrairagre sakhīnāṃ locane 'mimīta samīcakāra kautukāt | araṇye bījāni yasya tadaraṇyabījam | viśaśvasuriti vipūrvāt ‘śvasa prāṇane’ ityasmālliṭyusi rūpam | <note>pramādoktireṣā | jauhotyādermādhātoriti tu nyāyyam</note>amimīteti ‘māṅ māne’ ṇici luṅi caṅi rūpam | ihāvikṛtatā mṛgalocanānāṃ sahajasaukaryāt | ata eva prakṛtatā prapañcoktirivāderaprayogāt ||</p>
</div> <!-- commentary !-->
<p>prakṛtaivopamānotkarṣeṇa yathā—</p>
<lg type="udāharaṇa" n="4.39.58">
  <l>‘garvamasaṃvāhyamimaṃ locanayugalena vahasi kiṃ mugdhe |</l>
  <l>santīdṛśāni diśi diśi saraḥsu nanu nīlanalināni || 58 ||’</l>
</lg>
<p>atra tava dve locanotpale eva, sarasāṃ punarbahūni nīlotpalānītyupamānotkarṣaḥ prakṛta eva pratīyate | seyamupamānotkarṣeṇa prakṛtā nāma prapañcoktiḥ sāmyabhedaḥ ||</p>
<div type="commentary">
  <p><q>garvamityādi</q> | nanu he nāyike, locanadvayenāsaṃvāhyaṃ garva tvaṃ kiṃ vahasi | na vọdhumarhasītyarthaḥ | diśi diśi pratidiśaṃ saraḥsu taḍāgeṣu rhadṛśāni tvannatratulyāni nīlotpalāni santi | ata eva garvabhaṅa‍gaḥ | ‘syānmardanaṃ saṃvāhanam’ ityamaraḥ | iha nīlotpalānāmutkarṣaḥ sāhajika eva | netradvayāpekṣayā teṣāṃ bahutvāt ||</p>
</div> <!-- commentary !-->
﻿<pb n="437"/>
<p>saivopamānāpakarṣeṇa yathā—</p>
<lg type="udāharaṇa" n="4.39.59">
  <l>‘anyato naya muhūrtamānanaṃ candra eṣa sarale kalāmayaḥ |</l>
  <l>mā kadācana kapolayormalaṃ saṃkramayya samatāṃ <note>subhāṣitāvalau tu ‘sa neṣyati’ iti pāṭhaḥ</note>nayiṣyati || 59 ||’</l>
</lg>
<p>atropamānasya malinatākṛto 'pakarṣaḥ prakṛta eva pratīyate | seyamupamānāpakarṣeṇa prakṛtā nāma prapañcoktiḥ sāmyabhedaḥ |</p>
<div type="commentary">
  <p><q>anyata ityādi</q> | hesarale ṛjuprakṛtike, ānanaṃ mukhaṃ muhūrtamanyato 'nyatra naya prāpaya | atra hetuḥ | eṣa candraḥ kalāmayaḥ kadācana kapolayormalaṃ saṃkramayya melayitvā mā samatāṃ sāmyaṃ nayiṣyati prāpayiṣyati | anyasyānyatra saṃkramaṇe kalāmayatvaṃ hetuḥ | anyata iti saptamyāṃ tasiḥ | iha candrasyopamānasya kalaṅa‍karūpamalasaṃbandhakṛto 'pakarṣaḥ sāhajika eva jñāyate ||</p>
</div> <!-- commentary !-->
<p>saivopamānasya kiṃcidutkarṣeṇa yathā—</p>
<lg type="udāharaṇa" n="4.39.60">
  <l>
    <seg type="pāda">‘āpātamātrarasike sarasīruhasya</seg>
    <seg type="pāda">kiṃ bījamarpayitumicchasi vāpikāyām |</seg>
  </l>
  <l>
    <seg type="pāda">kālaḥ kalirjagadidaṃ nakṛtajñamajñe</seg>
    <seg type="pāda">sthitvā hariṣyati tavaiva mukhasya śobhām || 60 ||’</seg>
  </l>
</lg>
<p>atropamānasyopameyādīṣadutkarṣaḥ prakṛta eva pratīyate | seyamīṣadutkarṣeṇa prakṛtā nāma prapañcoktiḥ sāmyabhedaḥ ||</p>
<div type="commentary">
  <p><q>āpātetyādi</q> | he āpātamātrarasike etatkṣaṇamātrarasavaśe he nāyike, sarasīruhasya padmasya bījaṃ vāpikāyāmarpayituṃ kṣeptuṃ kimicchasi | kiṃ tu nedamarhamityarthaḥ | atra hetuḥ | ayaṃ kālaḥ kaliyugākhyaḥ, ata evedaṃ jagannakṛtajñamamaryādam | tato he ajñe, sthitvā kālāntara idaṃ sarasīruhaṃ tavaiva mukhasya śobhāmatha ca saṃpadaṃ hariṣyati grahīṣyati | jeṣyatīti yāvat | ‘āpātaḥ puṃsi tatkālaṃ’ iti medinīkāraḥ | ‘maryādāvānkṛtajñaḥ’ iti ca | iha padmasyopamānasya mukhādupameyātkiṃcidutkarṣaḥ sāhajika eva vivakṣitaḥ ||</p>
</div> <!-- commentary !-->
﻿<pb n="438"/>
<p>upamānopameyayoḥ sāmyāpattyā vikṛtā yathā—</p>
<lg type="udāharaṇa" n="4.39.61">
  <l>‘ghariṇīe mahāṇasakammalaggamasimaliieṇa hattheṇa |</l>
  <l>chittaṃ muhaṃ hasijjaï candāvatthaṃ gaaṃ païṇā || 61 ||’</l>
</lg>
<lg type="chāyā" ref="4.39.61">
  <l>[gṛhiṇyā mahānasakarmalagnamasīmalinitena hastena |</l>
  <l>spṛṣṭaṃ mukhaṃ hasyate candrāvasthāṃ gataṃ patyā ||]</l>
</lg>
<p>atrotkṛṣṭopameyasya masīmālinyavaikṛtenopamānasāmyamāpadyamānaṃ pratīyate | seyamupamānopameyayoḥ sāmyāpattyā vikṛtā nāma prapañcoktiḥ sāmyabhedaḥ ||</p>
<div type="commentary">
  <p><q>ghariṇītyādi</q> | ‘gṛhiṇya mahānasakarmalagnamasīmalinitena hastena | spṛṣṭaṃ mukhaṃ hasyate candrāvasthāṃ gataṃ patyā ||’ iha kayācinnāyikayā candreṇa spardhamānayā pākāsaktayā śyāmitahastena mukhe spṛṣṭe sati nāyakastanmukhasya candrasamatvaṃ sūcayannupahasatītyekāparasyai kathayati—<b>gṛhiṇyā iti</b> | gṛhiṇyāḥ pākakriyālagnaśyāmabhāgaśyāmitena kareṇa spṛṣṭaṃ mukhamata eva candrāvasthāṃ gataṃ patyā hasyate | ‘pākasthānamahānase’ ityamaraḥ | atra masīmālinyaṃ vaikṛtaṃ tata eva mukhacandrayoḥ sāmyāpattiḥ ||</p>
</div> <!-- commentary !-->
<p>vikṛtaivopameyasyotkarṣāpattyā yathā—</p>
<lg type="udāharaṇa" n="4.39.62">
  <l>‘rattuppaladalasohā tīa vi casaammi surahivāruṇībharie |</l>
  <l>maatambehi maṇaharā paḍimāḍiehi loaṇehi lahuiā || 62 ||’</l>
</lg>
<lg type="chāyā" ref="4.39.62">
  <l>[raktotpaladalaśobhā tasya api caṣake surabhivāruṇībharite |</l>
  <l>madatāmrābhyāṃ manoharā pratimāpatitābhyāṃ locanābhyāṃ laghvīkṛtā ||]</l>
</lg>
<p>atropameyasya madhumadatāmratvavaikṛta utkarṣaḥ pratīyate | seyamupameyotkarṣeṇa vikṛtā nāma prapañcoktiḥ sāmyabhedaḥ ||</p>
<div type="commentary">
  <p><q>rattuppaletyādi</q> | iha kathāpi nāyikayā locanābhyāṃ caṣake sugandhimadyabhṛte pratimayā pratibimbena patitābhyām | ata eva madenātāmrābhyāmatilohitābhāyāṃ manojñā raktotpaladalasya śobhā laghvīkṛtātyalpā kṛtā | jiteti yāvat | ‘caṣakaṃ pānapātraṃ syāt’ iti hārāvalī | ‘surā...varuṇātmajā’ ityamaraḥ | bharita ityatra ﻿<pb n="439"/>
bāhulakātpākṣika iḍagamaḥ | yadvā bharitaḥ saṃjātabharaḥ | tārakāditvāditac | ‘pratibimbaṃ pratimā’ ityamaraḥ | atra netrayorupameyayormadatāmratvaṃ vaikṛta utkarṣaḥ sphuṭa eva ||</p>
</div> <!-- commentary !-->
<p>saivopameyāpakarṣāpattyā yathā—</p>
<lg type="udāharaṇa" n="4.39.63">
  <l>‘mṛgaṃ mṛgāṅa‍ka sakalaṃ sadāṅa‍ke bibhārti tasyāstu mukhaṃ kadācit |</l>
  <l>kapoladeśe mṛganābhipatra/?/miyānsakhe tasya tato 'pakarṣaḥ || 63 ||’</l>
</lg>
<p>atra mṛgāṅa‍ka sakalaṃ mṛgaṃ sadāṅa‍ke bibhārti, tanmukhaṃ ca kadācinmṛganābhimātrajapatramevetyupameyasya vācanikyapakarṣāpattiḥ pratīyate | seyamupameyāpakarṣāpattyā vikṛtā nāma prapañcoktiḥ sāmyabhedaḥ ||</p>
<div type="commentary">
  <p><q>mṛgamityādi</q> | he sakhe, tasya mukhasya tataścandrādiyānetāvānprakarṣaḥ | tamevāha | mṛgāṅa‍kaścandro 'ṅa‍ke kroḍe sadā sakalaṃ mṛgaṃ bibharti | tasyāḥ punarmukhaṃ (kartṛ), kapoladeśe mṛganābheḥ kastūrikāyāḥ pattraṃ pattrāvalīṃ kadācidvahati | iha mukhasyopameyasya vācanikī vacanatātparyaparyavasannāpakarṣāpattiḥ | kalaṅkinā samamanayoralpa evotkarṣa iti hi vacanamapasarṣabodhakameva | vikṛtatā ca kastūrīpattrādhānāt ||</p>
</div> <!-- commentary !-->
<p>saivopameyasya sāmyāpattyopamānotkarṣeṇa ca yathā—</p>
<lg type="udāharaṇa" n="4.39.64">
  <l>‘na martyalokastridivātpratīyate mriyeta nāgre yadi vallabho janaḥ |</l>
  <l>nivṛttameva tridivaprayojanaṃ mṛtaḥ sa cejjīvata eva jīvati || 64 ||’</l>
</lg>
<p>atropameyasya yathoktadharmayoge satyupamānena pūrvārdhe sāmyamuttarārdhe tu kiṃcidutkarṣo bhavati | seyaṃ yathoktā | vikṛtā nāma prapañcoktiḥ sāmyabhedaḥ ||</p>
<div type="commentary">
  <p><q>na martyetyādi</q> | vivṛto 'yamabhāvālaṃkāre | ihopameyasya martyalokasya yathoktadharmasyāgre vallabhamaraṇābhāvarūpasya yoge satyupamānena tridivena taulyamagre tridivaprayojananivṛttyukterutkarṣa eva jñāyate | vallabhasyāgre maraṇābhāvāśaṃsanayā vikṛtatā ||</p>
</div> <!-- commentary !-->
<p>prativastūkterbhedaprakārānāha—</p>
<lg type="kārikā" n="4.40">
  <l>prativastūktirapyasminnṛjvī vakrā ca kathyate |</l>
  <l>dṛṣṭāntokteśca sā chāyāṃ prapañcokteśca gāhate || 40 ||</l>
</lg>
﻿<pb n="440"/>
<p>sā dṛṣṭāntokticchāyayā vidhāvṛjuḥ pūrvā ca yathā—</p>
<lg type="udāharaṇa" n="4.40.65">
  <l>‘tanmanye himabhāsastārānikareṇa kāntirucchedyā |</l>
  <l>yattasyā(etasyā) mukhametadyadi yuvatimukhāni vijayante || 65 ||’</l>
</lg>
<p>atra tadindostārakaughena kāntirucchedyā iti pūrvamṛjūktyā dṛṣṭāntarūpaṃ paścādyadetanmukhaṃ yuvatimukhāni vijayanta iti ṛjūktyaiva dārṣṭāntikarūpaṃ prativastūpanyastamiti seyaṃ dṛṣṭāntokticchāyayā vidhāvṛjvīpūrvā ca prativastūktiḥ sāmyabhedaḥ ||</p>
<div type="commentary">
  <p><q>pratīti</q> | sā prativastūktirdṛṣṭāntoktiprapañcoktyośchāyāṃ dharmaṃ gāhate bibharti tayoś‍chāyāvāhinītyarthaḥ || <b>tanmanye ityādi</b> | etasyā etanmukhaṃ yadi yuvatimukhāni (kartṝṇi) vijayante tattadā himabhāsaścandrasya kāntistārānikareṇocchedyetyahaṃ manye | iha karmānumitiradhyāhāryā | vijayanta ityatra ‘viparābhyāṃ jeḥ 1|3|19|’ iti taṅ | atra prathamamṛjūktyā dṛṣṭāntaḥ, paścāddārṣṭāntikamṛjūktyaiva prativastūpanyāsaḥ | tathā ca dṛṣṭāntokticchāyā vyaktaiva, vidhimukhatāpi vyaktaiva ||</p>
</div> <!-- commentary !-->
<p>saivottarā vakrā ca yathā—</p>
<lg type="udāharaṇa" n="4.40.66">
  <l>‘śuddhāntadurlabhāmidaṃ vapurāśramavāsino yadi janasya |</l>
  <l>dūrīkṛtāḥ khalu guṇairudyānalatā vanalatābhiḥ || 66 ||’</l>
</lg>
<p>atra śuddhāntadurlabhamiti vakroktyā pūrvaṃ dārṣṭāntikarūpaṃ vastūpanyasya paścāddūrīkṛtāḥ khalu guṇairiti vakroktyaiva dṛṣṭāntarūpaṃ prativastūpanyastamiti seyaṃ dṛṣṭāntokticchāyayā vidhau vakrottarā ca prativastūktiḥ sāmyabhedaḥ ||</p>
<div type="commentary">
  <p><q>śuddhetyādi</q> | yadyāśramavāsino janasya vapuridaṃ śuddhānte 'ntaḥpure durlabhamasti tadā khalu niścayena vanalatābhirudyānalatā guṇairdūrīkṛtāḥ santi | ‘śuddhāntaścāvarodhaśca’ ityamaraḥ | atra śuddhāntadurlabhapadenedṛśaṃ rūpamantaḥpure 'pi nāstīti vakroktayā pratipāditapūrvaṃ dārṣṭāntike | uttarārdhe 'pi vakrokta‍yaiva dṛṣṭāntakathanamiti dṛṣṭāntokticchāyatvavighitā tu sphuṭaiva ||</p>
</div> <!-- commentary !-->
﻿<pb n="441"/>
<p>dṛṣṭāntokticchāyayā niṣedhe ṛjuḥ pūrvā yathā—</p>
<lg type="udāharaṇa" n="4.40.67">
  <l>‘na mālatīdāma vimardayogyaṃ na prema navyaṃ sahate 'parādhān |
mlānāpi na mlāyati kesarasragdevī na khaṇḍapraṇayā kathaṃcit 67’</l>
</lg>
<p>atra na mālatīdāma vimardayogyāmiti, mlānāpi na mlāyati kesarasragiti ca ṛjūktibhyāmeva pūrvaṃ dṛṣṭāntarūpe vastunī pratiṣidhyottarakālaṃ na prema navyaṃ sahate 'parādhāniti, devī na khaṇḍapraṇayā kathaṃciditi ca dārṣṭāntikarūpe prativastunī ṛjūktyaiva pratiṣiddhe | seyaṃ niṣedhe ṛjvī pūrvā ca dṛṣṭāntokticchāyāyā prativastūktiḥ sāmyabhedaḥ |</p>
<div type="commentary">
  <p><q>na mālatītyādi</q> | mālatīmālā vimardayogyā nāsti | atimṛdutvāt | tadvannavyaṃ navīnaṃ prema aparādhānna sahate | kesarasrak bakulamālā mlānāpi satī na mlāyati atimalinā na bhavati tadvaddevī kathaṃcinna khaṇḍapraṇayā na khaṇḍitapraśrayā bhavati | ‘navyo navīno nūtano navaḥ’ ityamaraḥ | atra dṛṣṭāntokticchāyayā niṣedhaḥ | pūrvatvamṛjutvaṃ ca sphuṭameva ||</p>
</div> <!-- commentary !-->
<p>saivottarā ca vakrā ca yathā—</p>
<lg type="udāharaṇa" n="4.40.68">
  <l>‘mānuṣīṣu kathaṃ vā syādasya rūpasya saṃbhavaḥ |</l>
  <l>na prabhātaralaṃ jyotirudeti vasudhātalāt || 68 ||’</l>
</lg>
<p>atra kathaṃ vā syāditi vakrayā niṣedhoktyā dārṣṭāntikamabhidhāya paścānna vasudhātalātprabhātaralaṃ jyotirudetīti vaiyadhikaraṇyavakrayaiva niṣedhoktyā dṛṣṭanto 'bhihitaḥ | seyaṃ niṣedhe vakrottarā ca dṛṣṭāntokticchāyayā prativastūktiḥ sāmyabhedaḥ ||</p>
<div type="commentary">
  <p><q>mānuṣīṣvityādi</q> | vivṛto 'yamabhāvālaṃkāre | atra kathaṃ vā syāditi vitarkotthatayā vakroktirniṣedharūpā, uttarārdhe tādṛśajyotiṣo bhūmāvasaṃbhave 'tirūpavatyā bhūmāvasaṃbhava ukta iti vaiyadhikariṇyaṃ vakratā ca ||</p>
</div> <!-- commentary !-->
﻿<pb n="442"/>
<p>prapañcokticchāyayā vidhāvṛjvī yathā—</p>
<lg type="udāharaṇa" n="4.40.69">
  <l>
    <seg type="pāda">‘taraṅa‍gaya dṛśo 'ṅa‍gane patatu citramindīvaraṃ</seg>
    <seg type="pāda">sphuṭīkuru radacchadaṃ vrajatu vidrumaḥ śvetatām |</seg>
  </l>
  <l>
    <seg type="pāda">kṣaṇaṃ vapurapāvṛṇu spṛśatu kāñcanaṃ kālikām</seg>
    <seg type="pāda">udañcaya mukhaṃ manāgbhavatu ca dvicandraṃ nabhaḥ || 69 ||’</seg>
  </l>
</lg>
<p>atra prathamacaturthapādayorupamānopameyasāmyaṃ vaikṛtam, dvitīyatṛtīyapādayorupamānāpakarṣaḥ prakṛta iti | seyaṃ prapañcokticchāyayā vidhāvṛjvī nāma prativastūktiḥ sāmyabhedaḥ ||</p>
<div type="commentary">
  <p><q>taraṅa‍gayetyādi</q> | he aṅa‍gane rūpavati, dṛśo netrāṇi taraṅa‍gaya cañcalāni kuru | tato nīlamindīvaraṃ padmaṃ patatu bhaṅa‍gavadbhavatu | radacchadaṃ daśanācchādakamadharaṃ sphuṭīkuru vyaktīkuru | tato vidrumaḥ pravālavṛkṣaḥ śvetatāṃ vrajatu yātu | kṣaṇaṃ muhūrtamātraṃ vapuḥ śarīramapāvṛṇu nirāvaraṇa kuru | tataḥ kāñcanaṃ kanakaṃ (kartṛ) kālikāṃ śyāmikāṃ spṛśatu | manāk alpaṃ yathā syādevaṃ mukhamudañcayottolaya ca | tato nabha ākāśaṃ dvicandraṃ candradvayānvitaṃ bhavatu | taraṅa‍gayeti taraṅa‍gaśabdāt ‘tatkaroti-’ iti ṇici loṭi rūpam | ‘oṣṭhādharau tu radanacchadau’ ityamaraḥ | ‘vidrumo nā pravāle 'pi’ iti medinīkāraḥ | ‘kālikā śyāmikā caṇḍyāḥ’ (?) iti śāśvataḥ | dvau candrau yatra tadvicandram | atra vikṛtatayā prakṛtatayā ca prapañcokticchāyā vaikṛtamasāhajikam | prakṛtaḥ sahajaḥ | vidhitā tu vyaktaiva ||</p>
</div> <!-- commentary !-->
<p>saiva vidhau vakrā yathā—</p>
<lg type="udāharaṇa" n="4.40.70">
  <l>
    <seg type="pāda">‘ekkoṇṇamiabhuabhaṅa‍ge vimalakavole</seg>
    <seg type="pāda">vaaṇammi tui miacchi tiriñchaṇaaṇe |</seg>
  </l>
  <l>
    <seg type="pāda">ehu sasibimbaü kalaṅa‍gagāraü paṇḍaraü khittaü</seg>
    <seg type="pāda">uppareṇa bhamāia ṇimañchaṇakhapparaü || 70 ||’</seg>
  </l>
</lg>
<lg type="chāyā" ref="4.40.70">
  <l>
    <seg type="pāda">[ekonnāmitabhrūbhaṅa‍ge vimalakapole</seg>
    <seg type="pāda">vadane tavaḥ mṛgākṣi tiryaṅnayane |</seg>
  </l>
  <l>
    <seg type="pāda">etacchaśibimbaṃ kalaṅa‍kāgāraṃ pāṇḍaramutkṣiptam</seg>
    <seg type="pāda">upari bhrāmayitvā nirmañchanakarparam ||]</seg></l>
</lg>
﻿<pb n="443"/>
<p>atropameyotkarṣo vaikṛtaḥ, upamānāpakarṣaḥ prākṛtaḥ prakāśata eva | yā punariyamuttarārdhena rūpakeṇopamānāpakarṣasyoktibhāṅgistayeyaṃ prapañcokticchāyayā vidhau vakrā nāma prativastūktiḥ sāmyabhedaḥ ||</p>
<div type="commentary">
  <p><q>ekko ityādi</q> | ‘ekonnāmita bhrūbhaṅa‍ge vimalakapole vadane tava mṛgākṣi tiryaṅa‍gayane | etacchaśibimbaṃ kalaṅa‍kāgāraṃ pāṇḍaramutkṣiptamupari bhrāmayitvā nirmañchanakarparam ||’ iha he mṛgākṣi, tava vadana etacchaśibimbaṃ nirmañchanakarparamupari bhrāmayitvotkṣiptam | kīdṛśe vadane | eka unnamita uttolito bhrūbhaṅa‍go yatra tasmin | vimalau kapolau yatra tasmin | tiryagnayane yatra tasmin | etādṛśasya nirmañchanamucitameva | śaśibimbe nirmañchanakarparadharmamāha—kalaṅa‍ka evāṅa‍gāro yatra tatpāṇḍaraṃ śvataṃ ca | ‘aṅa‍gāro 'lātamulmukam’ ityamaraḥ | ‘karparo 'srī kapāle 'pi’ iti medinīkāraḥ | atropameye vadane bhrūbhaṅa‍gādervikṛtatvaprakāśaḥ sphuṭaḥ | uttamasya nirbhañchanaṃ kriyata ityuktibhaṅa‍gī‍ ||</p>
</div> <!-- commentary !-->
<p>saiva niṣedhe ṛjvī yathā—</p>
<lg type="udāharaṇa" n="4.40.71">
  <l>
    <seg type="pāda">‘dātāro yadi kalpaśākhibhiralaṃ yadyarthinaḥ kiṃ tṛṇaiḥ</seg>
    <seg type="pāda">santaścedamṛtena kiṃ yadi khalāstatkālakūṭena kim |</seg>
  </l>
  <l>
    <seg type="pāda">kiṃ karpūraśalākayā yadi dṛśoḥ panthānameti priyā</seg>
    <seg type="pāda">saṃsāre 'pi satīndrajālamaparaṃ yadyasti tenāpi kim || 71 ||’</seg>
  </l>
</lg>
<p>atropameyotkarṣa ṛjūktyaiva ca nibaddha iti seyaṃ prapañcokticchāyayā niṣedhe ṛjurnāma prativastūktiḥ sāmyabhedaḥ ||</p>
<div type="commentary">
  <p><q>dātāra ityādi</q> | yadi dātāraḥ santi tadā kalpaśākhibhiḥ kalpavṛkṣapañcakairalaṃ niṣphalam | dānasya dātṛbhireva niṣpādanām | yadyarthino yācakāḥ santi tarhi tṛṇaiḥ kim | yācakānāmeva tṛṇākāryakaratvāt | evamanyatrāpi | cedyadi santaḥ sajjanāstadā amṛtena kim | khalā durjanā yadi tadā kālakūṭena viṣeṇa kim | dṛśornetrayoḥ | panthānaṃ mārgaṃ yadi priyā eti āyāti tadā karpūraśalākayā kiṃ karpūraghaṭitakāṣṭhikayā kim | karpūrāñjanyā vā kim | saṃsāre 'pi sati vidyamāne tasmādaparamindrajālamasti tenāpi kim | sakalendrajālātsaṃsārasya mahattvāt | ‘candrādikāṣṭhyañjanayoḥ śalākā’ iti medinīkāraḥ | atra dātṛprabhṛterutkarṣa upamāne ca niṣedha ṛjūktyaiva ||</p>
</div> <!-- commentary !-->
﻿<pb n="444"/>
<p>saiva niṣedhe vakrā yathā—</p>
<lg type="udāharaṇa" n="4.40.72">
  <l>
    <seg type="pāda">‘tadvakraṃ yadi mudritā śaśikathā <note>‘hā hema sā ceddayutiḥ’ iti pāṭhaḥ</note>taccetsmitaṃ kā sudhā</seg>
    <seg type="pāda">taccakṣuryadi hāritaṃ kuvalayaistāścedgiro<note>‘staccetsmitaṃ kā sudhā’ iti pāṭhaḥ</note> dhiṅmadhu |</seg>
  </l>
  <l>
    <seg type="pāda">dhik kaṃdarpadhanurbhruvau ca yadi te kiṃ vā bahu brūmahe</seg>
    <seg type="pāda">yatsatyaṃ <note>‘vastuvimukhaḥ sarga॰’ iti pāṭhaḥ</note>punaruktavastuvirasaḥ sargakramo vedhasaḥ || 72 ||’</seg>
  </l>
</lg>
<p>atropamānāpakarṣo vakroktyā ca niṣedhaḥ | śeṣaṃ pūrvavat | te ime dve api mālopamācchāyayā prapañcoktipūrve, punaḥ upamācchāyayeti mantavyam ||</p>
<div type="commentary">
  <p><q>tadvakramityādi</q> | tasyāstatprasiddhaṃ mukhaṃ yadyasti tadā śaśikathā mudritā luptā | tanmukhasyaiva candratvāt | evamanyatrāpi | sarvatra tacchabdaḥ prasiddhau | cedyadi tatsmitamīṣaddhāsastadā kā sudhā kimabhṛtam | yadi tannetraṃ tadā hāritaṃ nīlanalinaiḥ | yadi tā giro vāṇyastadā dhiṅmadhu | yadi te bhruvau ca tadā kaṃdarpadhanurdhik | yadvā kiṃ bahu brūmahe vadāmo yatsatyaṃ niścitaṃ vedhaso dhātuḥ sṛṣṭikramaḥ punaruktavastuṣu dviruktapadārtheṣu vimukha eva | tathā ca tadvakrādau sati taccandrādisargo na syāditi bhāvaḥ | ‘ūrdhve dṛgbhyāṃ bhruvau sriyām’ ityamaraḥ | atra kathāmudraṇādinā candrādereva niṣedha iti vakroktiḥ | śeṣaṃ prapañcokticchāyatvādikaṃ pūrvavat ṛjuprativastūktivat | anayoḥ prapañcokticchāyā kathamityata āha—<b>māleti</b> | yathā mālopamāyāṃ vistareṇopamitistathātra prapañcoktirapi vistareṇetyarthaḥ || <b>utpādyeti</b> | yathotpādyopamāyāmupamānārthamutpādyopameyena pratīyamānamabhidhīyamānaṃ ca sādṛśyamuktaṃ tathā pūrvayorapīti prapañcokticchāyatvamityarthaḥ || iti sāmānyālaṃkāranirūpaṇam ||</p>
</div> <!-- commentary !-->
<p>saṃśayoktyalaṃkāranirūpaṇam |</p> <!-- heading !-->
<p>saṃśayalakṣaṇamāha—</p>
<lg type="kārikā" n="4.41">
  <l>arthayoratisādṛśyādyatra dolāyate manaḥ |</l>
  <l>tamekānekaviṣayaṃ kavayaḥ saṃśayaṃ viduḥ || 41 ||</l>
</lg>
<lg type="kārikā" n="4.42">
  <l>tatraikaviṣayo 'neko yasmitrekatra śaṅa‍kyate |</l>
  <l>yasminnekamanekatra so 'nekaviṣayaḥ smṛtaḥ || 42 ||</l>
</lg>
﻿<pb n="445"/>
<div type="commentary">
  <p><q>arthayoriti</q> | arthayorvācyayoratisāmyādyatra mano dolāyate naikatra sthiraṃ bhavati idaṃ vedaṃ veti kṛtvā taṃ saṃśayamāhuḥ | sa caikaviṣayo 'nekaviṣayaśca | yatraikasmindharmiṇyanekaḥ śaṅa‍kyate sa ekaviṣayaḥ | yasminnānādharmiṇyekaḥ śaṅa‍kyate so 'nekaviṣayaḥ ||</p>
</div> <!-- commentary !-->
<p>tayorādyo 'bhidhīyamānasādṛśyo yathā—</p>
<lg type="udāharaṇa" n="4.42.73">
  <l>
    <seg type="pāda">‘āhāre viratiḥ samastaviṣayagrāme nivṛttiḥ parā</seg>
    <seg type="pāda">nāsāgre nayanaṃ yadetadaparaṃ yaccaikatānaṃ manaḥ |</seg>
  </l>
  <l>
    <seg type="pāda">maunaṃ cedamidaṃ ca śūnyamakhilaṃ yadviśvamābhāti te</seg>
    <seg type="pāda">tad‍brūyāḥ sakhi yoginī kimasi bhoḥ kiṃ vā viyoginyasi 73’</seg>
  </l>
</lg>
<p>atraikasminvastuni vastudvayasyābhidhīyamānasāmānyapratyakṣaṃ tadviśeṣapratyakṣādubhayaviśeṣasmaraṇācca yo vimarśaḥ so 'yamekaviṣayaḥ saṃśayaḥ ||</p>
<div type="commentary">
  <p><q>āhāra ityādi</q> | he sakhi, tadbrūyāstvaṃ vada | kiṃ yoginyasi yogavatyasi kiṃ vā viyoginyasi viyogavatyasi | ubhayasādharmyamāha—āhāre bhakṣye viratirvirāgaḥ samaste viṣayagrāme sragādau parātyarthaṃ nivṛttiḥ | nāsāyā agre nayanaṃ nāsikāgranirīkṣaṇamityarthaḥ | etadyadaparaṃ yacca mana ekatānamacañcalaṃ dhyeye patyau ca | idaṃ ca maunamavacanam | idamakhilaṃ viśvaṃ yacchūnyamābhāti | sarvatra taveti yojyam | 'āhāralāghavaṃ maunaṃ nāsāgrasya ca vīkṣaṇam | manaḥsthairyaṃ vaśitvaṃ ca yogināṃ viśvaśṛnyatā ||’ iti yogaśāsram | ‘bhakṣye virāgo nayanāgravīkṣā maunaṃ manoniścalatā vaśitvam | viśvasya śūnyatvavibhāvanaṃ ca viyogikṛtyaṃ munayo vadanti ||’ iti bharataḥ | atraikasminvastuni sakhīviṣaye vastudvayasya yogaviyogarūpasyābhidhīyamānaṃ yatsāmyaṃ tasya pratyakṣāddarśanāt | samānadharmadarśanāditi yāvat | viśeṣāpratyakṣādviśeṣādarśanādubhayaviśeṣayogaviyogayoḥ smaraṇādvimarśaḥ saṃkhayaḥ | iha sādhāraṇadharmadarśanaṃ viśeṣādarśanamāropya koṭidvayasmaraṇakāraṇamiti saṃśayakāraṇamuktam ||</p>
</div> <!-- commentary !-->
<p>sa eva pratīyamānasādṛśyo yathā—</p>
<lg type="udāharaṇa" n="4.42.74">
  <l>‘kiṃ padmamantarbhrāntāli kiṃ te lolekṣaṇaṃ mukham |</l>
  <l>mama dolāyate citaṃ paśyatastvāṃ ghanastani || 74 ||’</l>
</lg>
﻿<pb n="446"/>
<p>atra mukhalakṣaṇe locanalakṣaṇe caikasminneva padmalakṣaṇaṃ bhramaralakṣaṇaṃ cāparamapi vastu pratīyamānasādṛśyamāśaṅa‍kyate so 'yamapyekaviṣaya eva saṃśayaḥ ||</p>
<div type="commentary">
  <p><q>kimityādi</q> | he ghanastani kaṭhinakuce, tvāṃ paśyato mama cittaṃ dolāyate saṃśayārūḍhaṃ bhavati | tadevāha—antarmadhye bhrāntaḥ kṛtabhramaṇo 'lirbhramaro yatra tatkiṃ padmam | lolamīkṣaṇaṃ cakṣuryatra tādṛśaṃ tava mukhaṃ kimiti dolāyate dolevācarati | kyaṅ kyaṣ vā | dolācittayorubhayakoṭiyogitvena sāmyam | atra sādṛśyaṃ pratīyamānaṃ pratyakṣeṇa | sugamamitarat ||</p>
</div> <!-- commentary !-->
<p>anekavastuviṣayo dvidhā śuddho miśraśca | tayoḥ pratīyamānasādṛśyaḥ śuddho yathā—</p>
<lg type="udāharaṇa" n="4.42.75">
  <l>
    <seg type="pāda">‘vālī bhaṃbhurabholī(bhambhalabhelī)<note>‘āṇatariceḍiā bhelī’ iti, ‘bhambhalasaddo appiajaḍesu’ iti ca
deśīnāmamālā</note> ullasiaṇiaṃsiṇī</seg>
    <seg type="pāda">gahaṇaṃ suṇia vinikkantā ṇiddāe bhe(bha)mbhalī<note>‘āṇatariceḍiā bhelī’ iti, ‘bhambhalasaddo appiajaḍesu’ iti ca
deśīnāmamālā</note> |</seg>
  </l>
  <l>
    <seg type="pāda">rahuvi tīa muhu johaī puṇa johaī</seg>
    <seg type="pāda">gaaṇu bhullalleo ṇa hu āṇaī doṇhavi candu(nda)kaṃ <note>‘vaṇe’ iti vikalpārthe nipātaḥ</note>vaṇu(ṇe) 75’</seg>
  </l>
</lg>
<lg type="chāyā" ref="4.42.75">
  <l>
    <seg type="pāda">[bālā mūrkhaceṭyullasitanivasanā</seg>
    <seg type="pāda">grahaṇaṃ śrutvā viniṣkāntā nidrayā jaḍā |</seg>
  </l>
  <l>
    <seg type="pāda">rāhurapi tasyā mukhaṃ paśyati punaḥ paśyati</seg>
    <seg type="pāda">gagane bhrāntimān na khalu jānāti dvayoścandraḥ kaḥ ||]</seg>
  </l>
</lg>
<p>atra dvayoḥ pratīyamānasādṛśyayorbālikāmukhacandrayorekaścandra eva viśaṅa‍kayata iti so 'yamanekaviṣayaḥ śuddhaḥ saṃśayaḥ ||</p>
<div type="commentary">
  <p><q>vālītyādi</q> | ‘bālī(lā) bhumbhurabholī(?) skhalitanivasanā grahaṇakaṃ śrutvā viniṣkāntā nidrayā bhembhalī(jaḍā) | rāhurapi tasyā mukhaṃ vilokate punarvilokate gagane bhrānto na khalu jānāti dvayoścandraḥ kaḥ ||’ iha bālikā bhumbhurabholī ajñā | ﻿<pb n="447"/>ullasitaṃ skhalitaṃ nitambopari nivasanaṃ yasyāḥ sā | uparīti yogyatayā vaktavyam | ni
drayā bhembhalī vihvalā grahaṇaṃ candroparāgaṃ śrutvā viniṣkrāntā | arthāt gṛhāt | rahurapi tasyā mukhaṃ vilokate punarvilokate | gagane bhrāntaḥ saṃśayānaḥ san naiva jānāti kāntāmukhacandrayordvayormadhye kaścandra iti | khalu evārthe | atra saṃśayaśuddhatānyāmiśraṇena ||</p>
</div> <!-- commentary !-->
<p>abhidhīyamānasādṛśyo miśro yathā—</p>
<lg type="udāharaṇa" n="4.42.76">
  <l>
    <seg type="pāda">‘dvāvapyetāvabhinavajapāpuṣpabhāsāṃ nivāsau</seg>
    <seg type="pāda">tiṣṭhatyante dvayamapi viyanmaṇḍalasyopasaṃdhyam |</seg>
  </l>
  <l>
    <seg type="pāda">astaṃ ko yātyudayati ca kaḥ ko raviḥ kaḥ śaśāṅa‍kaḥ</seg>
    <seg type="pāda">kā ca prācī tadiha na vayaṃ kā pratīcīti vidmaḥ || 76 ||’</seg>
  </l>
</lg>
<p>atra dvayorabhidhīyamānasādṛśyayoḥ sūryācandramasoḥ prācīpratīcyorvā tadanyatamamekameva vastu paryāyato viśaṅa‍kyata ityanekaviṣayo 'yaṃ miśraḥ saṃśayaḥ | upalakṣaṇaṃ caitat | tena vitarkoktyādayo 'pi saṃśayoktāveva draṣṭavyāḥ ||</p>
<div type="commentary">
  <p><q>dvāvityādi</q> | dvāvapyetau raviśaśaṅa‍kau navīnajapākusumadīptīnāmāśrayau staḥ | upasaṃdhyaṃ saṃdhyāsamīpe dvayamapi ravicandrarūpaṃ viyanmaṇḍalasyākāśamaṇḍalasyānte 'vasāne tiṣṭhati | tadiha ko 'staṃ yāti, ko vodayati | kaḥ sūryaḥ, kaścandraḥ, kā prācī pūrvā dik, kā pratīcī paścimā digiti na vayaṃ vidmaḥ | atra raktarūpatayā gaganāntagamanena cābhidhīyamānaṃ sādṛśyam | anekaviṣayatayaiva miśratā | tarhi vitarkoktiḥ pṛthak kathaṃ noktetyata āha—<b>upalakṣaṇamiti</b> | saṃśayoktāvevāntarbhāvānna pṛthaguktā setyarthaḥ ||</p>
</div> <!-- commentary !-->
<p>tad yathā—</p>
<lg type="udāharaṇa" n="4.42.77">
  <l>‘sarojapatre <note>‘nu vilīna’</note>parilīnaṣaṭpade viśāladṛṣṭeḥ<note>‘viloladṛṣṭeḥ’</note> svidamū vilocane |</l>
  <l>śiroruhāḥ svinnatapakṣmasaṃtaterdvirephavṛndaṃ nu niśabdaniścalam || 77 ||’</l>
</lg>
<lg type="udāharaṇa" n="4.42.78">
  <l>‘agūḍhahāsasphuṭantakeśaraṃ mukhaṃ svidetadvikacaṃ<note>‘vikasannu’ iti ca pāṭhāntarāṇi</note> nu paṅa‍kajam |</l>
  <l>iti pralīnāṃ nalinīvane sakhī vidāmbabhūvuḥ sucireṇa yoṣitaḥ ||’</l>
</lg>
<p>(yug‍mam)</p>
﻿<pb n="448"/>
<div type="commentary">
  <p><q>sarojetyādi</q> | nilīnāḥ saṃbaddhāḥ ṣaṭpadā bhramarā yayoste padmapatre nu | ime viśāladṛṣṭernāyikāyā amū netre | svit | vitarke | śiroruhāḥ keśāḥ svit | natā pakṣmasaṃtatiryasya tat | niśabdaṃ śabdaśūnyaṃ niścalaṃ sthiraṃ ca bhramaravṛndaṃ nu || <b>agụ̄dhetyādi</b> | etanmukhaṃ svit | kīdṛśam | agụ̄dhena prakāśena hāsena sphuṭo vyakto danta eva kesaro yatra tat | etadvikacaṃ praphullaṃ paṅa‍kajaṃ nu | ityanena prakāreṇa nalinīvane padminīmadhye pralīnāmavasthitāṃ sakhīṃ yoṣitaḥ sriyo bahukālena vidāmbabhūvurjñātavatyaḥ | vidāmbabhūvurityatra ‘uṣavida 3|1|38’ iti liṭyām ||</p>
</div> <!-- commentary !-->
<p>yathā ca—</p>
<lg type="udāharaṇa" n="4.42.79">
  <l>
    <seg type="pāda">‘muhe maakhaliullāve ṇhāṇollae ciure</seg>
    <seg type="pāda">veṇīaṃsaṇasāre samottiahāre ure |</seg>
  </l>
  <l>
    <seg type="pāda">kālāntare taralācchihumaaṇa samullasaï</seg>
    <seg type="pāda">māhaü puma tthaṇaguḍare ṇa muṇaï kahiṃ vasaï || 79 ||’</seg>
  </l>
</lg>
<lg type="chāyā" ref="">
  <l>
    <seg type="pāda">[mukhe madaskhalitollape srānoptlute cikure</seg>
    <seg type="pāda">veṇīnivasanasāre samauktikahare urasi |</seg>
  </l>
  <l>
    <seg type="pāda">kālāntare taralākṣṇormadanaḥ samullasati</seg>
    <seg type="pāda">māghe punaḥ stanagṛhe na jñāyate kutra vasati ||]</seg>
  </l>
</lg>
<p>kaḥ punarvitarkasaṃśayayorviśeṣaḥ | ucyate | nirṇayāsanno vitarkaḥ, vitarkāsannaśca saṃśayaḥ | saṃśayāno hi vitarkasya koṭimāruhya tato vibhraṣṭastattvamabhiniviśate | yathā pūrvavākye vidāmbabhūvuriti | saṃśayameva vā vigāhate yathā—'māhaü puṇa tthaṇaguḍare ṇa muṇaï kahiṃ vasaï |’ iti | śabdāśca kiṃsvidādayastulyarūpā eva saṃśayaviparyayayoriti duravabodhastadviśeṣaḥ | nanvevaṃ vitarkādayo 'pyubhayālaṃkārāḥ syuḥ | styam | kiṃtūktipakṣe parārthānumānavat, svarūpapakṣe svārthānumānavaditi | ayameva coktiśabdasyārthaḥ, tena svarūpamātroktau saṃśayavitarkādayo 'pyarthālaṃkārāḥ | uktiprādhānye tūbhayālaṃkārāḥ ||</p>
﻿<pb n="449"/>
<div type="commentary">
  <p><q>muhe ityādi</q> | ‘mukhe madaskhalitollape srānārdre cikure veṇīnivasanasāre samuktāhāre urasi | kālāntare taralākṣṇi madanaḥ samullasati māghe punaḥ stanagṛhe na jñāyate kutra vasati ||’ iha kālāntare māghātiriktakāle madaskhalitollāpe mukhe srānārdre keśe veṇīnivasanena kañcukavasreṇa sāre muktāhārasahite vakṣasi taralanetre ca madanaḥ kāmaḥ samullasati dīpyate | māghe punaḥ stana eva gṛhaṃ tatra na jñāyate kutra vasatīti | ubhayatra viruddhakoṭidvayaviṣayatayaikāmāśaṅa‍kya pṛcchati—<b>ka iti |</b> nirṇayāsanno nirṇayāvyavahitapūrvaḥ, vitarkānantaraṃ nirṇayāt | vitarkāsanno vitarkāvyavahitapūrvaḥ | saṃśayānantaraṃ vitarkāt | etadevāha—<b>saṃśayeti</b> | saṃśayāno vitarkakoṭyavalambī vitarkānantaramuktameva jānāti | ata eva vidāmbabhūvuriti saṃśaya uktaḥ | tathā māhahu ityādāvapi śabdakārito 'nayorbheda ityāha—<b>śabdāśceti</b> | tarhyubhayālaṃkāratā vitarkādīnāmityāśaṅa‍kya samādhatte—<b>uktīti</b> | yathā parārthānumāne śabdaprayogakārito viśeṣastathā śabdapakṣe svarūpamarthastatpakṣe svārthānumānavatpravṛttiḥ | sāmyoktādāvuktiśabdasyāyamevārtho yaduktinibandhanaṃ nāma | tathā ca svarūpamātrasyoktau nirvacane 'rthālaṃkāratā saṃśayatarkāderuktiprādhānye punarubhayālaṃkārateti || iti saṃśayoktyalaṃkāranirūpaṇam ||</p>
</div> <!-- commentary !-->
<p>apahnutyalaṃkāranirūpaṇam |</p> <!-- header !-->
<p>apahnutilakṣaṇamāha—</p>
<lg type="kārikā" n="4.41">
  <l>apahnutirapahnutya kiṃcidanyārthadarśanam |</l>
  <l>aupamyavatyanaupamyā ceti sā dvividhocyate || 41 ||</l>
</lg>
<lg type="kārikā" n="4.42">
  <l>vācye pratīyamāne ca sādṛśye prathamā tayoḥ |</l>
  <l>tathābhūte dvitīyā syādapahnotavyavastuni || 42 ||</l>
</lg>
<lg type="kārikā" n="4.43">
  <l>anaupamyavatī bhūyaḥ pūrvāpūrvā ca kathyate |</l>
  <l>tāsāmudāhṛtiṣveva rūpamāvirbhaviṣyati || 43 ||</l>
</lg>
<div type="commentary">
  <p><q>apahnutiriti</q> | kiṃcitprasiddhaṃ dharmiṇaṃ dharmaṃ vāpahnutyāpalapyānyasyārthaṃsya prasiddhasya dharmāderdarśanaṃ prakaṭanamapahnutiḥ | na cāsyā ākṣepādabheda iti vācyam | tatra hi pratiṣedhamātramartho 'tra tu pratiṣedhapūrvakamanyārthakathanamiti bhedaḥ | aupamyamupamā tadvatīti vācye 'bhidhīyamāne | apahnotavyavastunyapahnutiviṣayapadārthe ||</p>
</div> <!-- commentary !-->
﻿<pb n="450"/>
<p>tatrābhidhīyamānaupamyavatī yathā—</p>
<lg type="udāharaṇa" n="4.43.80">
  <l>‘gimhe davaggimasimaïliāiṃ dīsanti vijjhasiharāiṃ |</l>
  <l>āsasu paütthavaïe ṇa honti ṇavapāusabbhāiṃ || 80 ||’</l>
</lg>
<lg type="chāyā" ref="4.43.80">
  <l>[grīṣme dāvāgnimasīmalināni dṛśyante vindhyaśikharāṇi |</l>
  <l>āśvasihi proṣitapati ke na bhavanti navaprāvṛḍabhrāṇi ||]</l>
</lg>
<p>atra navaprāvṛḍabhrāṇāṃ vindhyaśikharairabhidhīyamānasādṛśyairapahnutatvādabhidhīyamānaupamyavatyapahnutiḥ ||</p>
<div type="commentary">
  <p><q>gimhe ityādi</q> | ‘grīṣme dāvāgnimasīmalinitāni dṛśyante vindhyaśikharāṇi | āśvasihi proṣitapatike na bhavanti navaprāvṛḍabhrāṇi ||’ iha virahiṇī dāvāgninā digdhe vindhye meghabhrāntyā ārtā sakhyā samāśvāsyate—<b>grīṣma iti</b> | he virahiṇi, vindhyaśikharāṇi grīṣme vanāgninā śyāmitāni dṛśyante | natu nūtanavarṣākālīna(lika)meghā amī bhavantīti samāśvāsaṃ kuru | atra śyāmikayā vindhyaśikharanavame ghayoḥ sāmyamabhihitamata aupamyavatīyam ||</p>
</div> <!-- commentary !-->
<p>pratīyamānaupamyavatī yathā—</p>
<lg type="udāharaṇa" n="4.43.81">
  <l>‘na ketakīnāṃ vilasanti sūcayaḥ pravāsino hanta hasatyayaṃ vidhiḥ |</l>
  <l>taḍillateyaṃ na cakāsti cañcalā puraḥ smarajyotiridaṃ vijṛmbhate 81’</l>
</lg>
<p>atra ketakīsūcīnāṃ vidhivihasitaiḥ pratīyamānasādṛśyaistaḍillatāyāśca smarajyotiṣāpahnutatvādiyaṃ pratīyamānaupamyavatyapahnutiḥ ||</p>
<div type="commentary">
  <p><q>netyādi</q> | ketakīnāṃ sūcayo 'grāṇi na vilasanti śobhante | hanta viṣāde | ayaṃ vidhiḥ sraṣṭā pravāsinaḥ pānthān hasatyupahasati | ketakīsūcīrūpeṇa | iyaṃ cañcalā capalā taḍillatā na śobhate | puro 'gre iyaṃ smaradīptiṃrvijṛmbhate prakāśate | 'sūcyagre sīmanadravye’ iti viśvaḥ | atra kiṃcitprakāśena ketakīsūcīvidhihasitayoḥ sāmyapratītirevamitaratra | aupamyamapyubhayatra vyaktameva ||</p>
</div> <!-- commentary !-->
<p>anaupamyābhidhīyamānāpahnotavyavastuḥ pūrvā yathā—</p>
<lg type="udāharaṇa" n="4.43.82">
  <l>‘rājakanyānuraktaṃ māṃ romodbhedena rakṣakāḥ |</l>
  <l>avagaccheyurāṃ jñātamaho śītānīlaṃ vanam || 82 ||’</l>
</lg>
<p>atra rājakanyānurāgalakṣaṇasya romāñcakāraṇasya rakṣakāvagatihetoḥ ﻿<pb n="451"/>pūrvamevābhihitasya ca vanānilaśaityalakṣaṇena kāraṇāntareṇāpahnavaḥ | na caitayoḥ sādṛśyamasti seyamanaupamyābhidhīyamānāpahnotavyavastuḥ | kāryātpūrvaṃ kāraṇopanyāsena pūrvetyucyate |</p>
<div type="commentary">
  <p><q>rājetyādi</q> | romodbhedena romāñcena rājakanyānuraktaṃ bhūpakanyānurāgiṇaṃ māṃ rakṣakāstadavekṣakā avagaccheyurjñāyeran | āṃ smaraṇe, jñātam | aho vanaṃ śītalānilam | ato romāñcaḥ | ‘āṃ jñānaniścayasmṛtyoḥ’ iti medinīkāraḥ | atra pūrvābhidhānena pūrvatvamubhayorasādṛśyādanaupamyatā ||</p>
</div> <!-- commentary !-->
<p>saivāpūrvā yathā—</p>
<lg type="udāharaṇa" n="4.43.83">
  <l>‘ānandāśru pravṛttaṃ me kathaṃ dṛṣṭvaiva kanyakām |</l>
  <l>akṣi me puṣparajasā vātoddhūtena pūritam || 83 ||’</l>
</lg>
<p>atrānandāśrupravṛttamiti pūrvaṃ kāryasya, paścāt dṛṣṭvaiva kanyakāmiti kāraṇasyopanyāsaḥ | śeṣaṃ pūrvavat | seyamabhidhīyamānāpahnotavyavasturanaupamyāpahnutirapūrvetyucyate |</p>
<div type="commentary">
  <p><q>ānandetyādi</q> | kanyakāmeva dṛṣṭvā kathaṃ mamānandāśru pravṛttamasti | vātodbhūtena rajasā vāyucālitadhūlyā mamākṣi pūritam | śeṣamapahnavādikaṃ pūrvavatpūrvāpahnutivat | abhidhānamanaupamyamapi pūrvavadeva pūrvaṃ kāraṇānupanyāsenāpūrvatvam ||</p>
</div> <!-- commentary !-->
<p>anaupamyaiva pratīyamānāpahnotavyavastuḥ pūrvā yathā—</p>
<lg type="udāharaṇa" n="4.43.84">
  <l>‘urapelliavaïkārillaāiṃ uccesi daïavacchalie |</l>
  <l>kaṇṭaavilihiapīṇuṇṇaatthaṇi uttammasu ettāhe || 84 ||’</l>
</lg>
<lg type="chāyā" ref="4.43.84">
  <l>[uraḥpreritavṛtikāravellīphalānyuccinoṣi dayitavatsale |</l>
  <l>kaṇṭakavilikhitapīnonnatastani uttāmyedānīm ||]</l>
</lg>
<p>atra naitasyāḥ stanayorupapatinā nakhakṣataṃ kṛtamapi tu kaṇṭakairiti pratīyamānāpahnotavyaṃ vastu prakāśate | pūrvavadeva ca pūrvārdhe kāraṇasyopanyāsaḥ, paścimārghe tu kāryopadeśo dṛśyate | seyamanaupamyā pratīyamānāpahnotavyavastuḥ pūrvā nāma—‘apahnutirapahnutya kiṃcidanyārthadarśanam’ iti lakṣaṇayogājjāyate |</p>
﻿<pb n="452"/>
<div type="commentary">
  <p><q>ura ityādi</q> | ‘uraḥpreritavṛtikāravellīphalānyuccinoṣi dayitavatsale | kaṇṭakavilikhitapīnonnatastani tāmya idānīm ||’ iha he dayitavatsale priyapremavati kaṇṭakalikhitapīnonnatastani, idānīṃ tāmyodvignā bhava | kiṃ kṛtvā | urasā vakṣasā preritā yā vṛtirveṣṭanaṃ tatra kāravellīphalāni uccinoṣi troṭayasi | kāravellī karavellī | atra pūrvārdhe kāraṇakathanātpūrvatā | uktayoranaupamyaṃ vyaktameva | nanu nātra sāhajiko 'pahnavastatkathamapahnutirata āha—<b>apahnutyeti</b> | āropeṇāpahnavalakṣaṇayogādapahnutirityarthaḥ ||</p>
</div> <!-- commentary !-->
<p>saivāpūrvā yathā—</p>
<lg type="udāharaṇa" n="4.43.85">
  <l>‘kassa va ṇa hoi roso daṭṭhūṇa piāi savvaṇaṃ aharam |</l>
  <l>sabhamarapaümagdhāiṇi <note>‘vāritā adharadarśanaparyavasāyisabhramara padmāghrāṇaṃ nidhuvanaṃ ca mā kṛthā iti nivāritāpi vāmā nivāritācaraṇā pratikūlā’ ityudāharaṇacandrikā</note>vāriavāme sahasu eṇhim || 85 ||’</l>
</lg>
<lg type="chāyā" ref="4.43.85">
  <l>[kasya vā na bhavati roṣo dṛṣṭvā priyāyāḥ savraṇamadharam |</l>
  <l>sabhramarapadmāghrāyiṇi vāritavāmye sahasvedānīm ||]</l>
</lg>
<p>atrāpi nāsyā upapatinādharo vraṇitaḥ kiṃ tarhi bhramareṇeti pratīyamānāpahnotavyaṃ vastu | pūrvārdhe tu savraṇamadharamiti kāryamupanyasya, paścimārdhe sabhramarakamalāghrāyiṇīti kāraṇamupanyastam | seyamanaupamyā pratīyamānāpahnotavyavasturapūrvā ca yathoktalakṣaṇayogājjāyate |</p>
<div type="commentary">
  <p><q>kassa va ityādi</q> | ‘kasya vā na bhavati roṣo dṛṣṭvā priyāyāḥ savraṇamadharam | sabhramarapadmāghrāyiṇi vāritavāmye sahasvedānīm ||’ iha preyāyā adharaṃ sakṣataṃ dṛṣṭvā kasya roṣo na bhavati | tato hetorbhramarasahitapadmasyāghrāṇakārike, he vāritavāmye dākṣiṇyavati, saṃprati tvaṃ sahasva sahiṣṇurbhava | atrottarārdhe kāraṇopanyāsādapūrvatā | pūrvavadāśaṅkāsamādhāne ityāha—<b>yathokteti</b> | ityapahnutyalaṃkāranirūpaṇam ||</p>
</div> <!-- commentary !-->
<p>samādhyuktyalaṃkāranirūpaṇam ||</p> <!-- heading !-->
<p>samādhilakṣaṇamāha—</p>
<lg type="kārikā" n="4.44">
  <l>samādhimanyadharmāṇāmanyatrāropaṇaṃ viduḥ |</l>
  <l>nirudbhedo 'tha sodbhedaḥ sa dvidhā paripaṭhyate || 44 ||</l>
</lg>
﻿<pb n="453"/>
<div type="commentary">
  <p><q>samādhiriti</q> | anyadharmasyānyatra viśeṣe ya āropaḥ sa samādhiḥ | nirudbhedo 'vyaktaḥ, sodbhedaḥ sphuṭaḥ ||</p>
</div> <!-- commentary !-->
<p>tayornirudbhedo yathā—</p>
<lg type="udāharaṇa" n="4.44.86">
  <l>‘dūrapaḍibaddharāe avaūhattammi diṇaare avaradisam |</l>
  <l>asahantivva kilimmaï piaamapaccakkhadūsaṇaṃ diṇalacchī 86’</l>
</lg>
<lg type="chāyā" ref="4.44.86">
  <l>[dūrapratibaddharāge 'vagūhamāne dinakare 'paradiśam |</l>
  <l>asahamāneva klāmyati priyatamapratyakṣadūṣaṇaṃ dinalakṣmīḥ ||]</l>
</lg>
<p>atra dinakaradinalakṣmīpratīcīnāṃ samāropitanāyakanāyikāpratināyikādharmāṇāṃ dūrapratibaddharāga ityādibhiḥ śliṣṭapadairanudbhedaḥ | evamanyadharmādhyāropādayaṃ nirudbhedaḥ samādhibhedaḥ ||</p>
<div type="commentary">
  <p><q>dūra ityādi</q> | ‘dūrapratibaddharāge 'vagūhamāna eva dinakare 'paradiśam | asahamāneva klāmyati priyatamapratyakṣadūṣaṇaṃ dinalakṣmīḥ ||’ ihātyarthadhṛtalauhitye 'tyarthaṃkṛtānurāge ca dinakare sūrye vallabhe cāparadiśaṃ pratīcīmaparanāyikāṃ cāvagūhamāne saṃbadhnātyāśliṣyati ca sati dinaśobhā vallabhasphuṭadūṣaṇamasahamāneva klāmyati mlānā bhavati | atra ca nāyakatvādyāropaṇaṃ rāgādipadaiḥ śliṣṭaiḥ kriyata iti nirudbhedatā ||</p>
</div> <!-- commentary !-->
<p>soddhedo yathā—</p>
<lg type="udāharaṇa" n="4.44.87">
  <l>
    <seg type="pāda">‘vallahe lahu volantaï ettaï puṇu bahu bali</seg>
    <seg type="pāda">kijjami tāmarasiṇi tujjha rosahu thirahu |</seg>
  </l>
  <l>
    <seg type="pāda">jeṇa ṇiraggalu jampaï kimpi ṇa jāva jaṇu(ṇa)</seg>
    <seg type="pāda">tāva himeṇa visitti jhatthi(tti) puluṭṭhataṇu || 87 ||’</seg>
  </l>
</lg>
<lg type="chāyā" ref="4.44.87">
  <l>
    <seg type="pāda">[vallabhe laghu vyapakrāmatyāgacchati punarbahu baliḥ</seg>
    <seg type="pāda">kriye tāmarasini tava roṣasya sthirasya |</seg>
  </l>
  <l>
    <seg type="pāda">yena nirargalaṃ jalpati kimapi na yāvajjanas</seg>
    <seg type="pāda">tāvaddhimena viśīrṇā jhaṭiti pluṣṭatanuḥ ||]</seg>
  </l>
</lg>
<p>atrāpi priyatamavyalīkāsahiṣṇuḥ kāpi kāminī himānīpluṣṭāṃ ﻿<pb n="454"/>kamalinīmālokya tasyāmātmadharmān, priye ca sūryadharmānāropayati | te ca baliḥ kriye 'haṃ tava roṣasyetyādibhiḥ padairudbhidyamānā iha pratīyanta ityayaṃ sodbhedaḥ samādhibhedaḥ | anyaścānyadharmāścānyadharmā <note>arthapradarśanametat | vyutpattistu ‘anyaśca dharmaśca’ ityeva</note>iti vyutpattyā dharmiṇo 'pyadhyāse samādhiriṣyate ||</p>
<div type="commentary">
  <p><q>vallahe ityādi</q> | ‘vallabhe laghu vyapakrāmati punarāgacchati cireṇa baliḥ kriye tāmarasini tava roṣasya sthirasya | yena nirākulaṃ jalpati kimapi na yāvajjanastāvaddhimena viśīrṇā jhaṭiti pluṣṭatanuḥ ||’ iha he tāmarasini padmini, vallabhe sūrye laghu śīghraṃ vyapakrāmatyapagacchati sati himasamaye rātredīṃrghatvāccireṇa punarāgacchati sati tava roṣasya sthirasya balirupahāro 'haṃ kriye iti kācitkhaṇḍitā padminīmuddiśya vadati | yena hetunā nirākulo jano yāvadeva kimapi na jalpati tāvadeva himena viśīrṇā jhaṭiti tvaṃ dagdhatanurasi | vyalīkamapriyam | ‘himānī himasaṃhatiḥ’ ityamaraḥ | pluṣṭāṃ dagdhām | te dharmāḥ | dharmāroparūpe samādhāvavyāptirata āha—<b>anya iti</b> | anyo dharmīha vivakṣito dharmapadasaṃnidheḥ ||</p>
</div> <!-- commentary !-->
<p>sadharmāṇāṃ dharmiṇaśca yathā—</p>
<lg type="udāharaṇa" n="4.44.88">
  <l>
    <seg type="pāda">‘candrajyotsnā viśadapuline saikate 'sminsarayvā</seg>
    <seg type="pāda">vādadvaitaṃ suciramabhavatsiddhayūnoḥ kayościt |</seg>
  </l>
  <l>
    <seg type="pāda">eko brūte prathamanihataṃ keśinaṃ kaṃsamanyaḥ</seg>
    <seg type="pāda">sa tvaṃ tattvaṃ kathaya bhavatā ko hatastatra pūrvam || 88 ||’</seg>
  </l>
</lg>
<p>atra saṃbodhya varṇanīye viṣṇusvarūpasya dharmiṇastaddharmāṇāṃ cādhyāsādayaṃ dharmidharmādhyāsarūpaḥ samādhiḥ ||</p>
<div type="commentary">
  <p><q>candretyādi</q> | kayościt siddhayūnoḥ sarayvā nadībhedasyāsmin saikate bahukālaṃ vādadvaitaṃ vacanavivādo 'bhavat | ‘vādadyūtam’ iti pāṭhe vādo vivāda eva dyūtamityarthaḥ | saikate kīdṛśe | candrajyotsnayā viśadaṃ svacchaṃ pulinaṃ toyotthitabhāgo yatra tatra | anena ramyatoktā | vādasvarūpamāha—ekaḥ keśinaṃ prathamanihataṃ brūte, anyaḥ kaṃsaṃ prathamanihataṃ brūte | he bhagavan, sa prasiddhastvaṃ tattvaṃ yathārthaṃ kathaya | ﻿<pb n="455"/>bhavatā tatra tayoḥ keśikaṃsayormadhye kaḥ pūrvaṃ hata iti | siddhau ca tau yuvānau ceti siddhayuvānau | keśī asurabhedaḥ | kaṃso 'pyasurabhedaḥ | atra viṣṇostaddharmāṇāṃ ca cakradharatvādīnāmāropaḥ sphuṭa eva ||</p>
</div> <!-- commentary !-->
<p>dharmiṇa evādhyāso yathā—</p>
<lg type="udāharaṇa" n="4.44.89">
  <l>‘prāptaśrīreṣa kasmātpunarapi mayi taṃ manthakhedaṃ vidadhyānnidrāmapyasya pūrvāmanalasamanaso naiva saṃbhāvayāmi |</l>
  <l>setuṃ badhnāti kasmātpunarayamakhiladvīpanāthānuyātastvayyāyāte vitarkāniti dadhata ivābhāti kampaḥ payodheḥ || 89 ||’</l>
</lg>
<p>atra prāptaśrīreṣa kasmādityādibhirmanthakhedādidharmāṇāṃ nivartitatvāt prāptaśrīrityādīnāṃ ca śleṣeṇaivābhidhānāt tvayīti varṇanīyapade viṣṇusvarūpasya dharmiṇa evādhyāsāt taddharmāṇāṃ cānadhyāsādayaṃ dharmyadhyāsarūpaḥ samādhiḥ ||</p>
<div type="commentary">
  <p><q>prāptetyādi</q> | he rāmadeva, samudrasya kampa ābhāti | kīdṛśasya | svavyāghāte sati iti vitarkān dadhata iva | eṣa prāptalakṣmīḥ ko 'pi kasmātpunarapi madviṣaye manthena manthanadaṇḍena khedaṃ vidaghyātkuryāt | analasamanasa ālasyahīnasyāsya nidrāmapyapūrvāṃ naiva saṃbhāvayāmi | akhiladvīpanātho rāvaṇastamanulakṣyīkṛtya yātaḥ prayātaḥ punarayaṃ kasmāddhetoḥ setubandhaṃ badhnāti | mathyate 'neneti manthaḥ | karaṇe 'halaśca 3|3|12’ iti ghañ | atra prāptaśrīrityādiśliṣṭapadairdharbhiṇa eva viṣṇurūpasyāropo na tu taddharmāṇāmasuraghātakatvādīnām ||</p>
</div> <!-- commentary !-->
<p>samādhimelitayorabhedamāha—</p>
<lg type="kārikā" n="4.45">
  <l>samādhimeva manyante <note>1. ‘ādhārapustakadvaye ṭīkāpustake ca melitamiti pāṭhaḥ samupalabhyate | paraṃ kāvyaprakāśādiṣu tathā sarasvatīkaṇṭhābharaṇātprācīne rudraṭaviracite kāvyālaṃkāre 'pi 'mīlitam’ ityeva varīvartīti tadanurodhādatrāpi ‘mīlitaṃ, ‘militaṃ’ vā yuktaṃ pratibhāti.</note>me(mī)litaṃ tadapi dvidhā |</l>
  <l>dharmāṇāmeva cādhyāse dharmiṇāṃ vānyavastuni || 45 ||</l>
</lg>
<p>samādhireva melitamubhayatrāpi dharmādhyāsāt ||</p>
﻿<pb n="456"/>
<p>atrānyadharmāṇāmevānyavastunyadhyāsānmelitaṃ yathā—</p>
<lg type="udāharaṇa" n="4.45.90">
  <l>‘pallaviaṃ via karapallavehiṃ papphulliaṃ via ṇaaṇehiṃ |</l>
  <l>phaliaṃ via pīṇapaoharehiṃ ajjāe lāvaṇṇam || 90 ||’</l>
</lg>
<lg type="chāyā" ref="4.45.90">
  <l>[pallavitamiva karapallavābhyāṃ praphullitamiva nayanābhyām |</l>
  <l>phalitamiva pīnapayodharābhyāmāryāyā lāvaṇyam ||]</l>
</lg>
<p>atra pallavitamiva puṣpitamiva phalitamivetyutprekṣayā latādharmāṇāṃ lāvaṇyadharmiṇi dharmādhyāropo dṛśyate | karapallavādīnāṃ cānupāttavyāpārahetutvena sādhakatamatvena vā prādhānyaṃ lakṣyate | so 'yamanyavastuni punaranyadharmāṇāmevāropeṇa melitaṃ nāma samādhereva bhedo bhavati | sa tūddeśe samādhyuktirityuktigrahaṇāllabhyate |</p>
<div type="commentary">
  <p><q>pallaviamityādi</q> | ‘pallavitamiva karapallavābhyāṃ praphullitamiva nayanābhyām | phalitamiva pīnapayodharābhyāmāryāyā lāvaṇyam ||’ ihāryāyā gṛhapatiputryā nāyikāyā lāvaṇyaṃ saukumāryaṃ hastapallavābhyāṃ pallavitamiva netrābhyāṃ phullitamiva pīnastanābhyāṃ phalitamivāsti | adhyārope bījamāha—<b>utprekṣayeti</b> | tarhi karapallavādīnāmadhyāropādbahirbhāva eva bhavedata āha—<b>kareti</b> | anupātto 'nukto yo vyāpāro 'dhyāsaviṣayastaddhetutvena tadupasthitikāraṇatvena tatkaraṇatvena vā | ata eva kartrapekṣayā pradhānatayā svātantreṇānvayasteṣāmityarthaḥ | tarhi samādhyuddeśe 'nuddeśaḥ kathamastyata āha—<b>sa tviti</b> | samādhyuktirityatra samādhiriti kartavye uktigrahaṇamadhikārthasūcakamityuktipadenaiva melitoddeśaḥ kṛta ityarthaḥ ||</p>
</div> <!-- commentary !-->
<p>dharmāṇāṃ dharmiṇaśca yathā—</p>
<lg type="udāharaṇa" n="4.45.91">
  <l>‘deho vva paḍaï diaho kaṇṭhaccheo vva lohio hoi raī |</l>
  <l>galaï ruhiraṃ vva saṃjhā gholaï kesakasaṇaṃ sirammia timiram || 91 ||’</l>
</lg>
<lg type="chāyā" ref="4.45.91">
  <l>[deha iva patati divasaḥ kaṇṭhaccheda iva lohito bhavati raviḥ |</l>
  <l>galati rudhiramiva saṃdhyā ghūrṇate keśakṛṣṇaṃ śira iva timiram ||]</l>
</lg>
<p>atra dehādayo yathoktakriyāvanto jantuvadhakriyāyāṃ nibaddhā divasādibhirupameyā divasāvasānakriyāyāṃ melitāstadetat guṇakriyāvatāṃ ﻿<pb n="457"/>dravyāṇāṃ pradhānakriyādhyārope dharmidharmādhyāse melitaṃ nāma samādhereva bhedo bhavati |</p>
<div type="commentary">
  <p><q>deho vva ityādi</q> | ‘deha iva patati divasaḥ kaṇṭhaccheda iva lohito bhavati raviḥ | galati rudhiramiva saṃdhyā ghūrṇate keśakṛṣṇaṃ śira iva timiram ||’ iha dinamaṅa‍gamiva patati, raktaḥ sūryaḥ kaṇṭhaccheda iva bhavati, raktamiva saṃdhyā galati, timiraṃ keśaśyāmaṃ śira iva ghūrṇate itastato yāti | atra patanādayaḥ kriyāḥ, lauhityādayo guṇāḥ, pradhānakriyāḥ patatītyādikāḥ, tadadhyāropo divasādiṣu | iti samādhyuktyalaṃkāranirūpaṇam ||</p>
</div> <!-- commentary !-->
<p>samāsoktyalaṃkāranirūpaṇam ||</p> <!-- heading !-->
<p>samāsoktiṃ lakṣayati—</p>
<lg type="kārikā" n="4.46">
  <l>yatropamānādevaitadupameyaṃ pratīyate |</l>
  <l>atiprasiddhestāmāhuḥ samāsoktiṃ manīṣiṇaḥ || 46 ||</l>
</lg>
<lg type="kārikā" n="4.47">
  <l>pratīyamāne vācye vā sādṛśye sopajāyate |</l>
  <l>ślāghāṃ garhāmubhe nobhe tadupādhīnpracakṣate || 47 ||</l>
</lg>
<lg type="kārikā" n="4.48">
  <l>viśeṣyamātrabhinnāpi tulyākāraviśeṣaṇā |</l>
  <l>astyasāvaparāpyasti tulyātulyaviśeṣaṇā || 48 ||</l>
</lg>
<lg type="kārikā" n="4.49">
  <l>saṃkṣepeṇocyate yasmātsamāsoktiriyaṃ tataḥ |</l>
  <l>saivānyoktirananyoktirubhayoktiśca kathyate || 49 ||</l>
</lg>
<div type="commentary">
  <p><q>yatreti</q> | yatrātiprasiddhatayopamānādevaitasyopameyasya jñānaṃ sā samāsoktiḥ | samasanaṃ samāsaḥ saṃkṣepastaduktirityanvarthatāpi | pratīyamāne jñāyamāne vācye 'bhidhīyamāne ca sādṛśye | ślāghāṃ praśaṃsām, garhāṃ nindām | ubhe ślāghāgarhe ca, nobhe aślāghāgarhe caitānupādhīnprayojakān samāsoktau vadanti | viśeṣyamātrābhyāṃ yuktāyuktābhyāṃ bhinnāpi viśeṣaṇadvayabhedavatī ekā tulyākāraviśeṣaṇā, uparā tulyātulyaviśeṣaṇā | saṃkṣepoktau ca prakāradvayaṃ bhavati tadāha—<b>anyetyādi</b> ||</p>
</div> <!-- commentary !-->
<p>tatra pratīyamānasādṛśyā ślāghāvatī yathā—</p>
<lg type="udāharaṇa" n="4.49.92">
  <l>
    <seg type="pāda">‘uttuṅa‍ge kṛtasaṃśrayasya śikhariṇyuccāvacagrāvaṇi</seg>
    <seg type="pāda">nyagrodhasya kimaṅa‍ga ‍tasya vacasā ślāghāsu paryāpyate |</seg>
  </l>
﻿<pb n="458"/>
  <l>
    <seg type="pāda">bandhurvā sa purākṛtaḥ kimathavā satkarmaṇāṃ saṃcayo</seg>
    <seg type="pāda">mārge rūkṣavipattraśākhini jano yaṃ prāpya viśrāmyati || 92 ||’</seg>
  </l>
</lg>	
<p>atra nyagrodhenaivopamānena pratīyamānasādṛśyasya varṇanīyavadānyopameyasyoktatvāttacchlāghayaiva tacchlāghā pratīyata iti seyaṃ pratīyamānasādṛśyā ślāghāvatī samāsoktiḥ ||</p>
<div type="commentary">
  <p><q>uttuṅa‍ge ityādi</q> | tasya nyagrodhasya vaṭavṛkṣasya ślāghā svapraśaṃsā svavacasoktyā kiṃ samāpyate | kiṃtu na | tasya ślāghā vaktumaśakyetyarthaḥ | aṅa‍geti sānunayasaṃbodhane |
kīdṛśasya | uttuṅa‍ge ucchrite | uccāvacā nimnonnatā ye grāvāṇaḥ pāṣāṇāstadyukte ca śikhariṇi girau kṛtāvāsasya | ślāghāhetumāha—sa vaṭo bandhurmitraṃ vā purā pūrvaṃ kṛtaḥ | arthājjanena | athavā satkarmaṇāṃ śreṣṭhavyāpārāṇāṃ saṃcaya upacayaḥ kim | arthājjanasya | rūkṣā asnigdhā vipatrāḥ patraśūnyāḥ śākhino vṛkṣā yatra tādṛśe mārge yaṃ vaṭavṛkṣaṃ prāpya jano viśrāmyati | uccāvacetyatra bahuvrīhyanantaraṃ matubiti bhramo na kāryaḥ | uccāvacagrāvāṇo 'tra santīti viśiṣṭasyaiva matvarthasaṃbandhādbisakisalayacchedapātheyavanta itivatkevalādviśiṣṭasya bhinnabuddhiviṣayatvāt | ata evādaṇḍītyādayo nistaraṅa‍gaṃ prayogā ityavadheyam | ‘grāvopalāśmānaḥ’ ityamaraḥ | atra paropakāritayā nyagrodhavadānyayoḥ sādṛśyaṃ pratīyamānaṃ tata evobhayoḥ ślāghāpi ||</p>
</div> <!-- commentary !-->
<p>saiva garhāvatī yathā—</p>
<lg type="udāharaṇa" n="4.49.93">
  <l>
    <seg type="pāda">‘kiṃ jāto 'si catuṣpathe yadi ghanacchāyo 'si kiṃ chāyayā</seg>
    <seg type="pāda">saṃpannaḥ phalito 'si kiṃ yadi phalaiḥ <note>‘ạ̄dhyo 'si’ iti ṭīkākārasaṃmataḥ pāṭhaḥ</note>pūrṇo 'si kiṃ saṃnataḥ |</seg>
  </l>
  <l>
    <seg type="pāda">he sadvṛkṣa sahasva saṃprati śikhāśākhāśatākarṣaṇa-</seg>
    <seg type="pāda">kṣobhonmoṭanabhañjanāni janataḥ svaireva duśceṣṭitaiḥ || 93 ||’</seg>
  </l>
</lg>	
<p>atropamānabhūtasya sadvṛkṣasya vyājagarhaṇayā tadupameyaḥ ko 'pi satpuruṣo vigarhyata iti seyaṃ pratīyamānasādṛśyā garhāvatī nāma samāsoktiḥ |</p>
<div type="commentary">
  <p><q>kimityādi</q> | he sadvṛkṣa, catuṣpathe kimarthaṃ jāto 'syutpanno 'si | yadi tvaṃ ﻿<pb n="459"/> ghanā nibiḍā chāyā yasya tādṛśo 'si tadā chāyayā kiṃ vṛthā | yadi saṃpannaḥ samṛddhaḥ san phalito 'si tadā phalabharaistava kim | kiṃtu na tava kimapi | yadyāḍhayo 'si mahānasi tadā samyakprakāreṇa nataḥ kim | saṃpratyadhunā svairnijaireva duśceṣṭitairjanato lokāttvaṃ śikhāyāmagrabhāge śākhāśatasyākarṣaṇamākṛṣṭiḥ, kṣobhaścālanam, āmoṭanaṃ saṃkocanam, bhañjanaṃ chedanametāni sahasvānubhava | ‘ạ̄dhya ibhye mahatyapi’ iti viśvaḥ | sahasveti ‘ṣaha marṣaṇe’ iti loṭi madhyamapuruṣaikavacane rūpam | ‘agramātre śikhā matā’ iti dharaṇiḥ | janata iti pañcamyantāttasiḥ | vyājagarhaṇā kapaṭanindā vaṭavṛkṣanindāṃ vyājīkṛtya satpuruṣanindopakramāt ||</p>
</div> <!-- commentary !-->
<p>saivobhayavatī yathā—</p>
<lg type="udāharaṇa" n="4.49.94">
  <l>
    <seg type="pāda">‘niṣkandāmaravindinīṃ sthapuṭitoddeśāṃ sthalīṃ palvale</seg>
    <seg type="pāda">jambālāvilamambu kartumaparā sūte varāhī sutān |</seg>
  </l>
  <l>
    <seg type="pāda">daṃṣṭrāyāṃ caturarṇavormipaṭalairāplāvitāyāmiyaṃ</seg>
    <seg type="pāda">yasyā eva śiśoḥ sthitā vipadi bhūḥ sā putriṇī potriṇī 94’</seg>
  </l>
</lg>
<p>atra pūrvārdhe garhā, uttarārdhe ślāghā gamyate, seyaṃ pratīyamānasādṛśyobhayavatī samāsoktiḥ |</p>
<div type="commentary">
  <p><q>niṣkandāmityādi</q> | itarānyā varāhī sūkarī sutān sūkarān sūte janayati | kiṃ kartum | aravindinīṃ niṣkandāmunmūlitamūlāṃ kartuṃ, sthapuṭito nimnonnatīkṛta uddeśo yasyāstādṛśīṃ sthalīṃ kartuṃ, palvale 'lpasarasi ambu jalaṃ jambālena kardamenāvilamanacchaṃ kartum | sā potriṇī varāhī putriṇī praśastaputravatī | yasyāḥ śiśoreva bālakasyaiva daṃṣṭrāyāmiyaṃ bhūrvipadi pralaye sthitā | daṃṣṭrāyāṃ kīdṛśyām | caturṇāmarṇavānāṃ samudrāṇāmūrbhipaṭalaiḥ kallolasamūhairāplāvitāyāṃ pūritāyām | vyāptāyāmiti yāvat | ‘jambālaḥ paṅa‍ko 'strī’ ityamaraḥ | varāhīti ‘puṃyogādākhyāyām 4|1|48’ iti ṅīṣ | putriṇīti praśaṃsāyāminiḥ | ‘varāhaḥ sūkaro gṛṣṭiḥ kolaḥ potrī’ ityamaraḥ | atrobhayoḥ sādṛśyaṃ varāhatvādinā pratīyamānam ||</p>
</div> <!-- commentary !-->
﻿<pb n="460"/>
<p>anubhayavatī yathā—</p>
<lg type="udāharaṇa" n="4.49.95">
  <l>‘itaḥ svapiti keśavaḥ <note>ṭīkākṛtā tu ‘puramitastadīyadviṣā—’ iti pāṭho dhṛtaḥ</note>kulamitastadīyadviṣāmitaśca śaraṇārthinaḥ śikharipakṣiṇaḥ śerate |</l>
  <l>ito 'pi vaḍavānalaḥ saha samastasaṃvartakairaho vitatamūrjitaṃ bharasahaṃ ca sindhorvapuḥ || 95 ||’</l>
</lg>
<p>atra garhā ślāghā vā vismayoktāvevāstamayate | seyaṃ pratīyamānasādṛśyānubhayavatī nāma samāsoktiḥ |</p>
<div type="commentary">
  <p><q>ita ityādi</q> | sindhoḥ samudrasya vapurāśayo vitataṃ vistīrṇamūrjitaṃ balavat bhāravahanakṣamaṃ ca | atraivāścaryam | ito 'traiva harirvasati, atraiva keśavaripūṇāmasurāṇāṃ puraṃ nagaramasti | atraiva śaraṇaṃ prāptaḥ śikhariṇāṃ parvateṣu madhye pakṣiṇaḥ sapakṣā mainākādayaḥ śerate svapanti | naca śikharipakṣiṇa ityatra ‘na nirdhāraṇe 2|2|10’ iti ṣaṣṭhīsamāsaniṣedha iti vācyam | tanniṣedhasyānityatvānnirdhāraṇasyāvivakṣaṇādvā nirdhāraṇadyotakajātyāderabhāvena tadunnayanāt, yadvā śikhariṇaśca te pakṣiṇaśceti viśeṣaṇasamāsaḥ | pūrvanipāte tu bahuṣvekatra niyama iti vyavasthitiḥ |
atraiva vaḍavānalo 'sti sakalameghaiḥ saha | ‘puṣkarāvartasaṃvartakālakāntijalaplavāḥ | iti vārimucāṃ vaṃśa ścaturdhā parikīrtitaḥ ||’ iti purāṇam | atra ślāghāgarhayorastamanādanubhayavatīyam ||</p>
</div> <!-- commentary !-->
<p>abhidhīyamānasādṛśyā ślāghāvatī tulyākāraviśeṣaṇā yathā—</p>
<lg type="udāharaṇa" n="4.49.96">
  <l>
    <seg type="pāda">‘nālasya prasaro jaleṣvapi kṛtāvāsasya koṣe</seg>
    <seg type="pāda">rucirdaṇḍe karkaśatā mukhetimṛdutā mitre mahānpraśrayaḥ |</seg>
  </l>
  <l>
    <seg type="pāda">āmūlaṃ guṇasaṃgrahavyasanitā dveṣaśca doṣākare</seg>
    <seg type="pāda">yasyaiṣā sthitirambujasya vasatiryuktaiva tatra śriyaḥ || 96 ||’</seg>
  </l>
</lg>
<p>atrāmburuhasatpuruṣayoḥ parasparamupamānopameyabhāvasyātiśayaprasiddherupamānenaiva śleṣavattulyaviśeṣaṇapadābhidhīyamānasādṛśyamupamānamupameyamevāva-﻿<pb n="461"/>gamyate | seyamabhidhīyamānasādṛśyā ślāghāvatī tulyaviśeṣaṇā nāma samāsoktiḥ ||</p>
<div type="commentary">
  <p><q>nālasyetyādi</q> | yasyāmbujasya padmasyaivamanenākāreṇa sthitiravasthitistatrāmbuje śriyo lakṣmyā vasatirvāso yukta eva | tadāha—nālasya nālāyāḥ prasaro vistāraḥ, atha ca na ālasyasyālasatāyāḥ prasara ādhikyam | jaleṣvapi toyeṣu kṛtāvāsasya, atha ca mūrkheṣvapi kṛtāvāsasya | koṣe kuṅmale ruciḥ kāntiḥ, atha ca koṣe pātre 'rthasārthe vā ruciḥ prītiḥ | daṇḍe prakāṇḍe karkaśatā kāṭhinyam, atha ca daṇḍe śāsane karkaśatā kārkaśyam | mukhe upakrame mṛdutā komalatā, atha ca mukhe vadane mṛdutā madhuravāṇīkatā | mitre sūrye mahān praśrayaḥ prītiḥ, atha ca
mitre suhṛdi mahāprītiḥ | āmūlaṃ mūlādārabhya guṇasya tantoḥ saṃgrahe grahaṇe vyasanitā āsaṅa‍gaḥ, atha cāmūlamādipuruṣādārabhya guṇānāṃ śīlādīnāṃ saṃgrahe vartulīkaraṇe vyasanitā prayatnaḥ | doṣākare rajanikare dveṣo 'sūyā, atha ca doṣāṇāmākareutpattisthāne jane dveṣo 'prītiḥ | ‘nālo nālamathāstriyām’ ityamaraḥ | ‘jalaṃ nīre ca mūrkhe ca’ iti viśvaḥ | ‘koṣo 'strī kuṅmale pātre hyarthasaṃghātadivyayoḥ |’ iti medinīkāraḥ | ‘daṇḍaṃ prakāṇḍe śāstau ca’ iti | ‘mukhamāsye ca prārambhe’ iti | 'mitraṃ suhṛdi mitro 'rke’ iti | ‘śiphāyāṃ kāraṇe mūlam’ iti | ‘guṇastantau ca śīlādau’ iti | ‘doṣaḥ syāddūṣaṇe doṣā rātrau bāhau ca kīrtitā |’ iti | ‘vasatiḥ syādavasthāne’ iti viśvaḥ | atra padmasajjanayoḥ prasiddhisiddhamupamānopameyatvamata ubhayārthakaviśeṣaṇapadairaśleṣa iva sādṛśyamabhidhīyate | praśaṃsāparatayā ca ślāghāvattvam ||</p>
</div> <!-- commentary !-->
<p>pratīyamānābhidhīyamānasādṛśyā ślāghāgarhāvatī tulyātulyaviśeṣaṇā yathā—</p>
<lg type="udāharaṇa" n="4.49.97">
  <l>
    <seg type="pāda">‘upādhvaṃ tatpānthāḥ punarapi saro mārgatilakaṃ</seg>
    <seg type="pāda">yadāsādya svecchaṃ vilasatha vilīnaklamabharāḥ |</seg>
  </l>
  <l>
    <seg type="pāda">itastu kṣārābdherjaraṭhakamaṭhakṣiptapayaso</seg>
    <seg type="pāda">nivṛttiḥ kalyāṇī na punaravatāraḥ kathamapi || 97 ||’</seg>
  </l>
</lg>
<p>atra pūrvārghe 'bhidhīyamānasādṛśyayoḥ ślāghā, paścimārghe tu pratīyamāna﻿-<pb n="462"/>sādṛśyayorgarhāvagamyate; seyamubhayavatī tulyātulyaviśeṣaṇābhidhīyamānapratīyamānasādṛśyā samāsoktiḥ ||</p>
<div type="commentary">
  <p><q>upādhvamityādi</q> | he pānthāḥ, tatsarastaḍāgamupādhvaṃ sevadhvam | kīdṛśam | mārgasya tilakabhūtamalaṃkārībhūtam | yatsara āsādya gataśramabharā yūyaṃ svecchaṃ vilasatha yathecchaṃ krīḍadhvam | ito 'smātkṣārābdhernivṛttireva kalyāṇī kuśaladā na punaḥ kathamapyavatāro 'tra kuśaladaḥ | atrāvataraṇaṃ na kartavyamiti bhāvaḥ | kṣārābdheḥ kīdṛśāt | jaraṭhena jīrṇena kamaṭhena kacchapena kṣuṇṇaṃ payo jalaṃ yasya tasmāt | upādhvamiti upapūrva ‘āsa upaveśane’ loṇmadhyamapuruṣabahuvacane ‘dhi ca 8|2|25’ iti sakāralopaḥ | ‘kamaṭhakacchapau’ ityamaraḥ | kalyāṇīti gaurāditvānṅīṣa | atra pūrvārdhe saraḥsajjanayoḥ paropakāratvādiguṇaistulyaireva sādṛśyamabhihitam | ślāghā tu vyaktaiva | uttarārdhe tu kṣārābdhestādṛśasyānupakārakatayā garhā vyaktaiva jñāyate, ihāsajjanagatā nindāpi pratīyate; kiṃtu sā viśeṣaṇadvārā netyatulyaviśeṣaṇatā ||</p>
</div> <!-- commentary !-->
<p>anyoktirdvidhā svajātau jātyantare ca | tayoḥ svajātau yathā—</p>
<lg type="udāharaṇa" n="4.49.98">
  <l>‘lakṣmīpayodharotsaṅa‍gakuṅkumāruṇito hareḥ |</l>
  <l>balireṣa sa yenāsya bhikṣāpātrīkṛtaḥ karaḥ || 98 ||’</l>
</lg>
<p>atra hariśabdena baliśabdena vā kaścit samānetivṛttaḥ puṃviśeṣa evocyate; seyaṃ svajātiviṣayānyoktiḥ saṃkṣepoktirūpatvātsamāsoktireva |</p>
<div type="commentary">
  <p><q>lakṣmītyādi</q> | sa balireva vadānyaḥ | yena balināsya harerviṣṇoḥ karo hasto bhikṣāpātrīkṛto bhikṣāpātratvamāpāditaḥ | kīdṛśaḥ karaḥ | lakṣmīstanakroḍakuṅa‍kumenāruṇito lohitīkṛtaḥ | atra svajātitvaṃ tulyacaritatvam | haribalyorapekṣayānyatvamapi || tarhi samāsoktitā kathamata āha—<b>saṃkṣepeti</b> | saṃkṣepeṇopasthāpanādeva samāsoktitvamityarthaḥ ||</p>
</div> <!-- commentary !-->
<p>jātyantare yathā—</p>
<lg type="udāharaṇa" n="4.49.99">
  <l>‘pibanmadhu yathākāmaṃ bhramaraḥ phullapaṅa‍kaje |</l>
  <l>apyasaṃnaddhasaurabhyaṃ paśya cumbati kuḍmalam || 99 ||’</l>
</lg>
<p>atra bhramaraśabdena kaścit kāmī, phullapaṅa‍kajaśabdena kāpi praụdhā﻿<pb n="463"/>
ṅa‍ganā, kuṅmalaśabdena kāpi mugdhāṅa‍ganābhidhīyate; seyamanyajātiviṣayānyoktiḥ samāsoktireva bhavati ||</p>
<div type="commentary">
  <p><q>pibannityādi</q> | bhramaro yathākāmaṃ yathecchaṃ praphullapaṅa‍kaje madhu piban san asaṃnaddhasaurabhyamaprāptasaugandhyamapi kuṅmalaṃ cumbati | tatpaśya | atra vākyārthasyaiva
karmatā | atra bhinnabhinnajātitayānyajātitā ||</p>
</div> <!-- commentary !-->
<p>ananyoktiśabdenehādhyāsaviṣayā tadbhāvāpattirucyate | yathaiṣa brahmadatta iti | sā dvidhā śuddhā citrā ca |</p>
<p>tayoḥ śuddhā yathā—</p>
<lg type="udāharaṇa" n="4.49.100">
  <l>
    <seg type="pāda">‘<note>ṭīkākṛtātu ‘mudhā baddhagrāsaiḥ’ iti pāṭho dhṛtaḥ</note>sudhābaddhagrāsairupavanacakorarainusṛtāṃ</seg>
    <seg type="pāda">kirañjyotsnāmacchāṃ navalavalipākapraṇayinīm |</seg>
  </l>
  <l>
    <seg type="pāda">upaprākārāgraṃ prahiṇu nayane tarkaya manāganākāśe</seg>
    <seg type="pāda">ko 'yaṃ galitahariṇaḥ śītakiraṇaḥ || 100 ||’</seg>
  </l>
</lg>
<p>atra kasyāścinmukhe candramasamadhyāsya kaścidevaṃ brūte | sā ceyaṃ pūrvārdhe 'bhidhīyamānatulyaviśeṣaṇā, paścimārdhe punaranākāśe ko 'yaṃ galitahariṇa ityatra tulyaviśeṣaṇā samāsoktirevānanyoktiḥ | ekasyaiva cādhyāsādiyaṃ śuddhetyucyate ||</p>
<div type="commentary">
  <p>nānyasyoktirananyoktiḥ | tathācānanyoktipadena tadbhāvāpattistattā viṣayataivocyate | eṣo 'yamityākārastasyāḥ | <b>mudhetyādi</b> | he sakhe, upaprākārāgraṃ prākārāgrasamīpe nayane netradvayaṃ prahiṇu dehi | manāk tvaṃ tarkaya | anākāśe ākāśātiriktadeśe galitahariṇastyaktalāñchanaḥ ko 'yaṃ śītakiraṇaścandra iti | kīdṛśaḥ | jyotsnāṃ kiran vikṣipan | kīdṛśīm | mudhā mithyā baddho 'nubaddho grāsaḥ kavalo yairevaṃbhūtairupavanasthitacakorairanusṛtāmanugatām | svacchām | navā nūtanā yā lavalī latābhedastasyāḥ pākasya praṇayinīṃ praśrayavatīṃ ca | ‘lavalī ca latābhidā’ iti viśvaḥ | lavalīvācako lavaliśabdo 'pi | ‘lavaliḥ śvetapārthapī<note>‘pādapī’ iti syāt</note> (?) iti śabdabhedaḥ | upaprākārāgramityatra sāmīpye 'vyayībhāvaḥ | atra adhyāsya āropya | pūrvārdhe tulyaviśeṣaṇatvamuktam, uttarārdhe 'tulyaviśeṣaṇatvam | tasyaivābhidhānādananyoktirekasyaivābhidhānācchuddhatā ca ||</p>
</div> <!-- commentary !-->
﻿<pb n="464"/>
<p>citrā yathā—</p>
<lg type="udāharaṇa" n="4.49.101">
  <l>‘kamalamanambhasi kamale kuvalaye tāni ca kanakalatikāyām |</l>
  <l>sā ca sukumārasubhagetyutpātaparamparā keyam || 101 ||’</l>
</lg>
<p>atrādhyāsaḥ pūrvavadvaicitryaṃ ca nigadenaiva vyākhyātam | seyamananyoktiḥ samāsoktirevānekādhyāsavaicitryāccitretyucyate ||</p>
<div type="commentary">
  <p><q>kamalamityādi</q> | anambhasi jalaśūnye deśe kamalamasti | kamale punaḥ kuvalaye nīlanalinadvayam, tāni ca kamalakuvalayāni kanakalatikāyāṃ suvarṇalatāyām, sā ca kanakalatikā sukumārā komalā satī subhagā ramyetyanena prakāreṇa keyamutpātaparamparāriṣṭapaṅktiḥ | ‘utpāto 'riṣṭamityapi’ ityamaraḥ | <b>pūrvavaditi</b> | kasyāścinmukhādau kamalādyāropaḥ, vicitratā ca kamalādau kuvalayādyabhidhānenaivoktā tasyā evābhidhānādananyatayoktiḥ ||</p>
</div> <!-- commentary !-->
<p>ubhayoktiryathā—</p>
<lg type="udāharaṇa" n="4.49.102">
  <l>
    <seg type="pāda">‘lāvaṇyasindhuraparaiva hi keyamatra</seg>
    <seg type="pāda">yatrotpalāni śaśinā saha saṃplavante |</seg>
  </l>
  <l>
    <seg type="pāda">unmajjati dviradakumbhataṭī ca yatra</seg>
    <seg type="pāda">yatrāpare kadalikāṇḍamṛṇāladaṇḍāḥ || 102 ||’</seg>
  </l>
</lg>
<p>atrāpūrveyaṃ lāvaṇyasindhurityanyoktiḥ, yatrotpalāni śaśinā saha saṃplavanta ityādirananyoktiḥ, seyamubhayayogādubhayoktirapadiśyate | upalakṣaṇaṃ caitat | tenānyāpi yopamānopameyaviṣaye saṃkṣepoktiḥ sāpi samāsoktireva bhavati |</p>
<div type="commentary">
  <p><q>lāvaṇyetyādi</q> | atra deśe 'paraivāpūrvaiva keyaṃ lāvaṇyasindhuḥ saukumāryanadī | yatra candreṇa saha padmāni saṃplavante saṃmilitāni bhavanti | yatra kumbhikumbhataṭī unmajjati utthitā bhavati | yatrāpare 'nye kadalīprakāṇḍabisadaṇḍāḥ santi | 'sindhurabdhau pumānnadyāṃ striyām’ iti medinīkāraḥ | ‘tīradeśe taṭī matā’ iti ca | atra siṃdhūktyānyoktitā, yatretyādinā sindhurevoktetyananyoktitā | anyānanyātiriktasamāsoktiṃ saṃgṛhṇāti—<b>upalakṣaṇamiti</b> ||</p>
</div> <!-- commentary !-->
﻿<pb n="465"/>
<p>yathā—</p>
<lg type="udāharaṇa" n="4.49.103">
  <l>
    <seg type="pāda">‘indurlipta ivāñjanena jaḍitā dṛṣṭirmṛgīṇāmiva</seg>
    <seg type="pāda">pramlānāruṇimeva vidrumadalaṃ śyāmeva hemaprabhā |</seg>
  </l>
  <l>
    <seg type="pāda">pāruṣyaṃ kalayā ca kokilavadhūkaṇṭheṣviva prastutaṃ</seg>
    <seg type="pāda">sītāyāḥ purataśca hanta śikhināṃ barhāḥ sagarhā iva 103’</seg>
  </l>
</lg>
<p>atra saṃkṣepataḥ sītāśabdavācyasya mukhāderavayavasamūhasyāśrayata indurañjanenaiva liptaḥ, jaḍiteva mṛgīṇāṃ dṛṣṭiḥ, pramlānamivāruṇyaṃ vidrumasya, śyāmeva hemakāntiḥ, paruṣā iva kokilālāpāḥ, sagarhā iva śikhināṃ barhā ityutprekṣokteranuktānyapi tadupameyāni mukhādīni pratīyante, seyamapi saṃkṣepoktiḥ samāsoktireva bhavati | kaḥ punaḥ samāsokteḥ samādhyuktervā viśeṣaḥ | ucyate | yatra prākaraṇike 'prākaraṇiko dharmo 'dhyāsyate sā samādhyuktiḥ yathā—'asahantibba kilimmaï piaamapacchakkhadūsaṇaṃ diṇalacchī |’ iti | yatra punaraprākaraṇike prākaraṇikadharmaḥ sā samāsoktiḥ | yathā—'pibanmadhu yathākāmaṃ bhramaraḥ phullapaṅa‍kaje |’ iti | nanu dharmiṇo 'dhyāse samānamiti cet | na | ‘sa tvaṃ tattvaṃ kathaya bhavatā ko hatastatra pūrvam—’ ityādiṣu ‘anākāśe ko 'yaṃ galitahariṇaḥ śītakiraṇaḥ’ ityādiṣu ca pravyakta evādhyāsaviśeṣo dṛśyate | ekatra manasānyatra tu vacaseti so 'yaṃ samādhyukteḥ samāsokteśca bhedo bhavati |</p>
<div type="commentary">
  <p><q>indurityādi</q> | sītāyāḥ purato 'gre 'ñjanena kajjalena lipta iva candraḥ | hariṇīnāṃ dṛṣṭirjaḍitaiva jaḍībhūtaiva | pravāladalaṃ vimlānalauhityamiva | kalakokilavadhūkaṇṭheṣu pāruṣyamatikramavacana miva prastutamupakrāntam | hanta harṣe viṣāde vā | śikhināṃ mayūrāṇāṃ barhāśca sagarhā iva jātāḥ | ‘pāruṣyamativādaḥ syāt’ ityamaraḥ | atra sītāpadena mukhādyavayavasamūha uktastadagre upamānānāṃ tattaddṛśā utprekṣābhidhānādanuktā﻿<pb n="466"/> nyapi tadupameyāni mukhādīni jñāyanta ityupamānopameyaviṣaye saṃkṣepoktiriyam | samādhyuktisamāsoktyorabhedaṃ manvāno bhedakaṃ pṛcchati—<b>ka iti</b> | uttaram—<b>yatreti</b> | yatra prakaraṇapariprāpte viśeṣye 'prakaraṇapariprāptadharmādhyāsaḥ sā samādhyuktiḥ | [yathā— ] asahamāneva klāmyatītyādi | atra priyatamapratyakṣadūṣaṇādhyāropo 'prākaraṇikaḥ | yatrāprastute prastutadharmādhyāsaḥ sā samāsoktiḥ | yathā—pibanmadhu yathākāmamiti | atra bhramare 'prakṛte prakṛtasya kāmino 'dhyāsaḥ tarhi dharmyadhyāsatulyataivāsyetyāha—<b>nanviti</b> | prākaraṇikāprākaraṇikatvābhyāmeva viśeṣastayoriti dharmyadhyāse 'pi na doṣa ityāha—<b>neti</b> | sa tvaṃ tattvamityādau dharmidharmayoradhyāsaḥ, anākāśa ityādau dharmiṇa evādhyāsa iti bheda ityarthaḥ | sa tvaṃ tattvamityādau manasā, anākāśa ityādau ca vacanenādhyāsaḥ || iti samāsoktyalaṃkāranirūpaṇam ||</p>
</div> <!-- commentary !-->
<p>utprekṣālaṃkāranirūpaṇam |</p>
<lg type="kārikā" n="4.50">
  <l>anyathāvasthitaṃ vastu yasyāmutprekṣyate 'nyathā |</l>
  <l>dravyaṃ guṇaḥ kriyā cāpi tāmutprekṣāṃ pracakṣate || 50 ||</l>
</lg>
<p>utprekṣālakṣaṇamāha—<b>anyatheti</b> | prakārāntareṇāvasthitaṃ vastu yatra prakārāntareṇotprekṣyate parikalpyate sotprekṣā | asadāropaṇamutprekṣeti lakṣaṇam | kiṃrūpaṃ vastbityākāṅa‍kṣāyāmāha—<b>dravyamiti</b> | dravyaṃ pṛthivyādi, guṇo rūpādiḥ, kriyā pākādiḥ ||</p>
<p>tāsu dravyotprekṣā yathā—</p>
<lg type="udāharaṇa" n="4.50.104">
  <l>‘dehasthā darpaṇe yasya paśyati pratimāmumā |</l>
  <l>anyārdhārdhamivotpannamardhanārīśvarāntaram || 104 ||’</l>
</lg>
<p>atra pratibimbarūpeṇa darpaṇe 'nyathāvasthitasyārdhanārīśvararūpalakṣaṇasya dravyasya yadaparārdhotpannārdhanārīśvararūpāntareṇa dravyāntararūpeṇotprekṣaṇaṃ seyamutprekṣā dravyotprekṣeti bhavati |</p>
<div type="commentary">
  <p><q>dehasthetyādi</q> | yasya darpaṇe pratimāṃ pratibimbaṃ dehasthā gaurī paśyati anyārdhābhyāmutpannamardhanārīśvarāntaramiva | atrevaśabda utprekṣāvyañjakaḥ | ardhanārīśvarāntararūpaṃ dravyamiha kalpyata ityutprekṣā dravyagatā ||</p>
</div> <!-- commentary !-->
﻿<pb n="467"/>
<p>guṇotprekṣā yathā—</p>
<lg type="udāharaṇa" n="4.50.105">
  <l>‘pallaviaṃ via karapallavehiṃ papphuliaṃ via ṇaaṇehiṃ |</l>
  <l>phaliaṃ via pīṇapaoharehiṃ ajjāe lāvaṇṇam || 105 ||’</l>
</lg>
<lg type="chāyā" ref="4.50.105">
  <l>[pallavitamiva karapallavābhyāṃ praphullitamiva nayanābhyām |</l>
  <l>phalitamiva pīnapayodharābhyāmāryāyā lāvaṇyam ||]</l>
</lg>
<p>atra karapallavādirūpeṇānyathāvasthitasyāṅa‍galāvaṇyalakṣaṇasya yadetat pallavitatvādirūpeṇānyathotprekṣaṇaṃ seyamutprekṣā guṇotprekṣeti bhavati |</p>
<div type="commentary">
  <p><q>pallaviamityādi</q> | vivṛteyaṃ samādhyalaṃkāre | atra saundaryasya guṇasya pallavitatvādinā kalpanaṃ guṇotprekṣā ||</p>
</div> <!-- commentary !-->
<p>kriyotprekṣā yathā—</p>
<lg type="udāharaṇa" n="4.50.106">
  <l>‘senāgajāḥ <note>mūlasaṃmatastu ‘pallava’ iti pāṭhaḥ</note>svakarapuṣkaralekhanībhirgaṇḍasthalānmadamaṣīṃ muhurādadānāḥ |</l>
  <l>manye narendra taba toyadhitīratālīpatrodareṣu vijayastutimālikhanti || 106 ||’</l>
</lg>
<p>atra senāgajānāṃ gaṇḍasthalebhyo lekhanyākāraiḥ karairmaṣīrūpasya madapayaso yadādānam, yaścāsya tīratālīpatrodareṣu mahāvarṇatayā nikṣepaḥ sa uktarūpeṇānyathotprekṣyata iti seyamutprekṣā kriyotprekṣā bhavati |</p>
<div type="commentary">
  <p><q>senetyādi</q> | he narendra, senāgajāstava vijayastutimālikhantīti manye | kīdṛśāḥ | svakarāṇāṃ hastihastānāṃ yāni puṣkarāṇyagrāṇi tānyeva lekhanyaḥ <note>bhāṣāntaraśabdo 'yam</note>kāpa iti khyātāstābhirgaṇḍasthalāt madameva maṣīṃ vāraṃvāramādadānā gṛhṇantaḥ | kutra likhantītyata āha—samudratīratālapatramadhyeṣu | manyeśabda utprekṣāvyañjakaḥ | ‘puṣkaraṃ karihastāgre’ iti viśvaḥ | na ca likheḥ kuṭādipāṭhāt ṅittve guṇābhāve likhanīti syāditi vācyam | ‘rada vilekhane’ iti nirdeśena ṅittvavidheranityatvabodhanāt |
ata <b>eva</b> ‘lekhanīkṛtakarṇasya kāyasthasya na viśvaset |’ ityādiprayogāḥ | ‘lekhanī ﻿<pb n="468"/>lipisādhikā’ iti ratnakoṣaḥ | (‘kariṇāṃ bandhanastambha ālānam’ ityamaraḥ | ‘śarīraṃ varṣma vigrahaḥ’ iti ca |) atra puṣkarāderlekhanyāditvenotprekṣaṇaṃ kriyotprekṣā | na ceha dravyotprekṣaiveti vācyam; likhanarūpakriyāyāmeva sarveṣāṃ tātparyāt | tasyā eva sarvairnirvāhāt yatparaḥ śabdaḥ sa śabdārtha iti nyāyāt ||</p>
</div> <!-- commentary !-->
<lg type="kārikā" n="4.51">
  <l>utprekṣāvayavo yaśca yā cotprekṣopamā matā |</l>
  <l>mataṃ ceti na bhidyante tānyutprekṣāsvarūpataḥ || 51 ||</l>
</lg>
<div type="commentary">
  <p>utprekṣāvayavādīnāmutprekṣāto na bheda ityāha—<b>utprekṣeti</b> ||</p>
</div> <!-- commentary !-->
<p>tatrotprekṣāvayavo yathā—</p>
<lg type="udāharaṇa" n="4.51.107">
  <l>‘aṅagulībhiriva keśasaṃcayaṃ <note>‘sanniyamya’ iti pāṭhaḥ</note>saṃnigṛhya timiraṃ marīcibhiḥ |</l>
  <l>kuṅmalīkṛtasarojalocanaṃ cumbatīva rajanīmukhaṃ śaśī || 107 ||’</l>
</lg>
<p>atrāṅa‍gulībhiḥ keśeṣu gṛhītvā priyāmukhaṃ cumbyate sā ca locane nimīlayatīti prāyovādaḥ | tatra mukhacumbanādikriyā pradhānamaṅgibhūtā pratīyate, keśagrahaṇākṣinimīlane cāṅa‍gabhūte 'pradhāne | tatrāṅgibhūtāyāḥ kriyāyā utprekṣaṇenāvayavabhūtā kriyotprekṣitā bhavati | yathā hi ‘kuṅmalī kṛtasarojalocanam’ ityatra notprekṣāpadam, evaṃ ‘aṅa‍gulīmarīcibhistimirakeśasaṃcayaṃ saṃnigṛhya’ ityatrāpi tanna prāpnoti; marīcyaṅa‍gulisaṃnigṛhītatimirakeśasaṃcayamityevaṃ vā vaktavyaṃ bhavati | tatra yo 'yamavayavakriyāyāmapyanyapadārthoktadvitīyāvayavakriyāvilakṣaṇa iva prayogeṇa pṛthakpadatayā vākyakalpaḥ sa ivāsyāpi vyākhyānaparatvenāpyanuyojyamānaḥ kavibhirutprekṣāvayava ityucyate | anye punaryatra pradhānakriyā notprekṣyate, avayavakriyā tūtprekṣyate tamutprekṣāvayavaṃ varṇayanti |</p>
<div type="commentary">
  <p><q>aṅa‍gulībhirityādi</q> | śaśī rajanīmukhaṃ cumbatīva | kuṅyalīkṛtāni sarojānyeva locanāni yatra cumbane tadyathā syādevam | kiṃ kṛtvā | marīcibhiraṅa‍gulībhistimiraṃ keśasaṃcayaṃ saṃnigṛhya gṛhītveva | prāyovādo bhāratādau darśanāt | atra dvitīyenevapadena bhinnapadatayā vākyakalpanamitarapadasyāpi tacchūnyapadasyāpi tadartha-﻿<pb n="469"/>paratvamityutprekṣāvayavatvam | ata evotprekṣābhedatvam | avayavakriyāmātrasyāvayavikriyotprekṣaṇādavayavāvayavibhāvaḥ | tatrāṅa‍gāṅgibhāva eva | yadvā avayavamātrakriyotprekṣaṇamevāvayavitvotprekṣetyāha—<b>anya iti</b> ||</p>
</div> <!-- commentary !-->
<p>yathā—</p>
<lg type="udāharaṇa" n="4.51.108">
  <l>
    <seg type="pāda">‘līneva pratibimbiteva likhitevotkīrṇarūpeva ca</seg>
    <seg type="pāda">pratyupteva ca vajralepaghaṭitevāntarnikhāteva ca |</seg>
  </l>
  <l>
    <seg type="pāda">sā naścetasi kīliteva viśikhaiścetobhuvaḥ </seg>
    <seg type="pāda">pañcabhiścintāsaṃtatitantujālanibiḍasyūteva lagnā priyā || 108 ||’</seg>
  </l>
</lg>
<p>teṣāṃ mate pūrvodāharaṇamutprekṣāvayavo na bhavati |</p>
<div type="commentary">
  <p><q>līnevetyādi</q> | vivṛto 'yamanuprāse | etanmate pūrvodāharaṇam ‘aṅa‍gulībhiriva-’ ityādi | utprekṣopamāyāmantarbhavatītyāha—<b>teṣāmiti</b> ||</p>
</div> <!-- commentary !-->
<p>utprekṣopamā yathā—</p>
<lg type="udāharaṇa" n="4.51.109">
  <l>‘kiṃśukavyapadeśena tarumāruhya sarvataḥ |</l>
  <l>dagdhādagdhāmaraṇyānīṃ paśyatīva vibhāvasuḥ || 109 ||’</l>
</lg>
<p>atra vyapadeśaśabdena kiṃśukakusumānāmagnisādṛśyamabhidhāya darśanakriyotprekṣyata iti seyamutprekṣopamā | pūrvasminnapyudāharaṇe marīcibhiraṅa‍gulībhiriva timiraṃ keśasaṃcayamiva saṃnigṛhyetyupamānārthānupraveśa utprekṣāyāṃ draṣṭavyaḥ | seyamutprekṣāvayava utprekṣopamā cotprekṣaiva bhavati ||</p>
<div type="commentary">
  <p><q>kiṃśuketyādi</q> | vibhāvasuragniraraṇyānyā mahāraṇyasya dagdhādagdhaṃ dagdhamadagdhaṃ ca bhāgaṃ paśyatīva | kiṃ kṛtvā | kiṃśukavyapadeśena kiṃśukakusumavyājena sarvatra vṛkṣamāruhya | ‘mahāraṇyamaraṇyānī’ ityamaraḥ | ‘citrabhānurvibhāvasuḥ’ iti ca | atra vyājapadena kiṃśukakusumāgnyoḥ sādṛśyamabhipretamata upamāgarbhotprekṣeyam ||</p>
</div> <!-- commentary !-->
<p>mataṃ yathā—</p>
<lg type="udāharaṇa" n="4.51.110">
  <l>
    <seg type="pāda">‘yadetaccatdrāntarjaladalavalīlāṃ vitanute</seg>
    <seg type="pāda">tadācaṣṭe lokaḥ śaśaka iti no māṃ prati tathā |</seg>
  </l>
﻿<pb n="470"/>
  <l>
    <seg type="pāda">ahe tvindu manye tvadarivirahākrāntataruṇī-</seg>
    <seg type="pāda">kaṭākṣolkāpātavraṇakiṇakalaṅa‍kāṅkitatanum || 110 ||’</seg>
  </l>
</lg>
<p>atra kaṭākṣolkāpātavraṇakiṇakalaṅa‍kāṅkitatanumindumahaṃ manye ityanena svamatadvārakamutprekṣāyāḥ samarthanaṃ kṛtamityayaṃ matābhidhānamutprekṣāyā eva prakāraḥ ||</p>
<div type="commentary">
  <p><q>yadetadityādi</q> | yadetaccandrasyāntarmadhye meghakaṇavilāsaṃ kurute lokastacchaśaka ityācaṣṭe vadati | māṃ prati tathā naitat | ahaṃ punarinduṃ manye | kīdṛśam | tvadīyaśatruvirahagrastāyā yuvatyāḥ kaṭākṣa evolkāpātastasya vraṇakiṇa eva kalaṅa‍kastenāṅkitā tanuḥ śarīraṃ yasya tādṛśam | ‘lavaleśakaṇāṇavaḥ’ ityamaraḥ | ‘amānonāśca pratiṣedhavacanāḥ’ iti ca | atra nijamatopanyāsādutprekṣāsamarthanamiti matotprekṣeyam || ityutprekṣālaṃkāranirūpaṇam ||</p>
</div> <!-- commentary !-->
<p>aprastutapraśaṃsālaṃkāranirūpaṇam |</p> <!-- heading !-->
<p>aprastutastutilakṣaṇamāha—</p>
<lg type="kārikā" n="4.52">
  <l>aprastutapraśaṃsā syādastotavyasya yā stutiḥ |</l>
  <l>kuto 'pi hetorvācyā ca pratyetavyā ca socyate || 52 ||</l>
</lg>
<lg type="kārikā" n="4.53">
  <l>sā tu dharmārthakāmānāṃ prāyo 'nyatamabādhayā |</l>
  <l>svābhiprāyaprasiddha‍yā ca jāyamāneha dṛśyate || 53 ||</l>
</lg>
<div type="commentary">
  <p><q>aprastuteti</q> | astotavyasya ninditasya kuto 'pi kāraṇātstutiḥ praśaṃsā aprastutastutiḥ ata eva samāsokterbhedaḥ | tatra hyupamānopameyatā, atra tu ninditamarthāntaram, anyasya stutiriti | sā tvabhidhīyamānā pratīyamānā cetyāha—<b>vācyeti</b> | tatra hetudvārakamapi vibhāgamāha—<b>sā tviti</b> | dharmaścārthaśca kāmaśca teṣāmanyatasamasya prāyo bāhulyena bādhayā sarvatra svābhiprāyasya prakṛṣṭasidhdyā sotpadyamānā pratīyata ityarthaḥ ||</p>
</div> <!-- commentary !-->
<p>tāsu dharmabādhayā vācyā tathā—</p>
<lg type="udāharaṇa" n="4.53.111">
  <l>
    <seg type="pāda">‘medacchedakṛśodaraṃ laghu <note>‘tyutthānayogyaṃ’ iti pāṭhaḥ</note>bhavatyutsāhayogyaṃ vapuḥ</seg>
    <seg type="pāda">sattvānāmapi lakṣyate vikṛtimaccittaṃ bhayakrodhayoḥ |</seg>
  </l>
﻿<pb n="471"/>
  <l>
    <seg type="pāda">utkarṣaḥ sa ca dhanvināṃ yadiṣavaḥ sidhyanti lakṣye cale</seg>
    <seg type="pāda">mithyaiva vyasanaṃ vadanti mṛgayāmīdṛgvinodaḥ kutaḥ 111’</seg>
  </l>
</lg>
<p>atra yathoktairhetubhiḥ svābhiprāyasādhanena yadidamīdṛgvinodaḥ kuta iti sākṣānmṛgayābhinandanaṃ seyaṃ vācyā nāmāprastutastutiḥ ‘ahiṃsā paramo dharmaḥ’ iti dharmaṃ bādhate ||</p>
<div type="commentary">
  <p><q>bheda ityādi</q> | santo mṛgayāmākheṭakaṃ vyasanamakartavyaṃ vadanti yattanmithyā | īdṛgvinoda utsāhaḥ kutaḥ kutra | kiṃtu na kutrāpi | hi yato vapurlaghu bhavati ninditamiva bhavati | kīdṛśam | medaso balasya chedena saṃcalanena kṛśamudaraṃ yatra | medasāṃ sthityā sthaulyaṃ bhavati | kṛśodaratayaivotsāhayogyam | ata eva tundileṣvanutsāhaḥ | sattvānāṃ prāṇināṃ bhayakrodhayorvikārayogi cittamapi lakṣyate | bhaye cittamīdṛk, krodhe cedṛgiti | sa ca dhanvināṃ dhanurdharāṇāmutkarṣo yadiṣavaścale lakṣye sighyanti ca bhedakā bhavanti | ‘medastu vapā vasā’ ityamaraḥ | atroktahetudvārā nijābhiprāyasya sidhdyā mṛgayābhinandanaṃ dharmabādhanayābhidhīyamānamata iyamaprastutastutiḥ || dharmabādhanāmāha—<b>ahiṃseta</b> | mṛgayā hiṃsājanikā | ato dharmabādhātretyarthaḥ ||</p>
</div> <!-- commentary !-->
<p>dharmabādhayaiva pratyetavyā yathā—</p>
<lg type="udāharaṇa" n="4.53.112">
  <l>‘kālākkharadu ssikkhia bālaa re lagga majjha kaṇṭhammi |</l>
  <l>doṇ‍ha vi ṇaraaṇivāso samaaṃ jaï hoi tā hou || 112 ||’</l>
</lg>
<lg type="chāyā" ref="4.53.112">
  <l>[kālākṣaraduḥśikṣita bālaka re laga mama kaṇṭhe |</l>
  <l>dvayorapi narakanivāsaḥ samakaṃ yadi bhavati tadbhavatu ||]</l>
</lg>
<p>atra kālākṣaraduḥ śikṣiṇetyanena lipijñānādibhiradhītadharmaśāstrābhimatarūpakapogaṇḍaḥ ko 'pi kayāpyavinayavatyā sopālambhamehi re kaṇṭhe lagetyabhiyujyate | tatra te matamevaṃ kṛte yadi narakaḥ syāt; sa yadyāvayoḥ sahaiva, nāsau naraka iti; kiṃ tarhi s‍varga iti | so 'yaṃ svābhiprāyasādhanānmahāsāhase niyogastasyeha sākṣādastutasyāstotavyasya stutiḥ pratīyate | seyaṃ pratyetavyā nāmāprastutapraśaṃsā ‘parasya dārānmanasāpi necchet’ iti dharmaṃ bādhate ||</p>
﻿<pb n="472"/>
<div type="commentary">
  <p><q>kālākkharetyādi</q> | ‘kālākṣaraduḥśikṣita bālaka re laga mama kaṇṭhe | dvayorapi narakanivāsaḥ samako yadi bhavati tadā bhavatu ||’ iha re kālākṣareṣu duḥśikṣita durupadeśa bālaka ṣoḍaśavarṣavayaska, mama kaṇṭhe laga | māmāliṅa‍gayetyarthaḥ | dva‍yorāvayostathā sati narakanivāsaḥ samakastulyo yadi bhavati tadā bhavatu | tatrāpyāvayoḥ samāna eveti narako 'pi svargaḥ | kālākṣareti laukikī saṃjñā | re iti nīcasaṃbodhanam | ‘bāla āṣoḍaśādvarṣāt’ iti manuḥ | samaka iti svārthe kan | pogaṇḍo vyavahārānabhijñaḥ | pogaṇḍastu tataḥparam |’ ‘parato vyavahārajñaḥ’ iti manuḥ | <b>adhīteti</b> | adhītaṃ dharmaśāstraṃ manvādismṛtiryena saḥ | abhimatamākāṅkṣitaṃ rūpaṃ saundaryaṃ yasya saḥ | tādṛśaścāsau pogaṇḍaśceti karmadhārayaḥ | rūpaka ityatra ‘śeṣādvibhāṣā 5|4|154’ iti kap | avinayavatī veśyā | atra nijābhiprāyasidhdyā mahāsāhase suratarūpe niyogasya sākṣādanabhidhānātpratīyamāne vā prastutastutiḥ |
dharmabādhāmāha—<b>parasyeti</b> | dārān patnīm ||</p>
</div> <!-- commentary !-->
<p>arthabādhayā vācyā yathā—</p>
<lg type="udāharaṇa" n="4.53.113">
  <l>
    <seg type="pāda">‘paṅa‍go vandyastvamasi na gṛhaṃ yāsi yo 'rthī pareṣāṃ</seg>
    <seg type="pāda">dhanyo 'ndha tvaṃ dhanamadavatāṃ nekṣase yanmukhāni |</seg>
  </l>
  <l>
    <seg type="pāda">ślādhyo mūka tvamapi kṛpaṇaṃ stauṣi nārthāśayā yaḥ</seg>
    <seg type="pāda">stotavyastvaṃ badhira na giraṃ yaḥ khalānāṃ śrṛṇoṣi || 113 ||’</seg>
  </l>
</lg>
<p>atra stotavyānāṃ paṅgvandhamūkabadhirāṇāṃ vandyadhanyaślāghyastotavyapadaiḥ sākṣādabhinandanādiyaṃ vācyā nāmāprastutapraśaṃsābhimānino 'rthasiddhiṃ bādhate ||</p>
<div type="commentary">
  <p><q>paṅa‍go ityādi</q> | he paṅa‍go khañja, tvaṃ vandyo 'si; yastvamarthī san pareṣāṃ gṛhaṃ na yāsi | he andha dṛṣṭiśūnya, tvaṃ dhanyaḥ, yaddhanagarvavatāṃ mukhāni tvaṃ nekṣase na paśyasi | he mūka, tvaṃ ślādhyo 'si; yastvaṃ kṛpaṇaṃ janamarthāśayā na stauṣi | he badhira śravaṇaśūnya, tvaṃ stotavyo 'si; yastvaṃ khalānāṃ durjanānāṃ giraṃ vārṇī na śrṛṇoṣi | ‘paṅa‍guḥ khañja iti smṛtaḥ’ iti hārāvalī | ‘avāci mūkaḥ’ ityamaraḥ | atra paṅg‍vādīnāṃ vandyādipadaiḥ sākṣādabhinandanādabhidhīyamānatā | arthabādhāmāha—<b>abhīti</b> | anena mānināmarthasiddhibādha evoktaḥ ||</p>
</div> <!-- commentary !-->
﻿<pb n="473"/>
<p>arthabādhayaiva pratyetavyā yathā—</p>
<lg type="udāharaṇa" n="4.53.114">
  <l>‘kāmaṃ vaneṣu hariṇāstṛṇāni khādantyayatnasulabhāni |</l>
  <l>vidadhati dhaniṣu na dainyaṃ te kila paśavo vayaṃ sudhiyaḥ || 114 ||</l>
</lg>
<p>atra te kila paśavo vayaṃ sudhiya iti mṛgāṇāmasākṣādaminandanaṃ teneyamastotavyānāmamīṣāṃ vākyārthatvena stutipratīteḥ pratyetavyā nāmāprastutapraśaṃsā manasvino 'rthasiddhiṃ bādhate ||</p>
<div type="commentary">
  <p><q>kāmamityādi</q> | hariṇā vaneṣvaprayatnataḥ sulabhena tṛṇena kāmamatyarthaṃ jīvanti | dhaniṣu dhanikeṣu dainyaṃ na vidadhati na kurvanti | tathāpi te hariṇāḥ paśavo vayaṃ punaḥ sudhiyaḥ paṇḍitāḥ | kila prasiddhau niścaye vā | ‘atyarthe 'numatau kāmam’ iti viśvaḥ | atra mṛgāṇāṃ na sākṣādabhinandanam, kiṃtu tatpratīyata itīyaṃ pratyetavyā | atrāpyarthabādhā manasvina eva ||</p>
</div> <!-- commentary !-->
<p>kāmabāghayā vācyā yathā—</p>
<lg type="udāharaṇa" n="4.53.115">
  <l>‘ṇa muanti dīhasāsaṃ ṇa ruanti ṇa<note>gāthāsaptaśatyāṃ ‘ciraṃ ṇa honti kisiāo’ iti pāṭhabhedaḥ, ‘ciraṃ na bhavanti kṛśāḥ’ iti chāyābhedaśca</note> honti virahakisiāo |</l>
  <l>dhaṇṇāo tāo jāṇaṃ bahuvallaha vallaho ṇa tumam || 115 ||’</l>
</lg>
<lg type="chāyā" ref="4.53.115">
  <l>[na muñcanti dīrghaśvāsaṃ na rudanti na<note>gāthāsaptaśatyāṃ ‘ciraṃ ṇa honti kisiāo’ iti pāṭhabhedaḥ, ‘ciraṃ na bhavanti kṛśāḥ’ iti chāyābhedaśca</note> bhavanti virahakṛśāḥ |</l>
  <l>dhanyāstā yāsāṃ bahuvallabha vallabho na tvam ||]</l>
</lg>
<p>atra dhanyāstā yāsāṃ tvaṃ na vallabha iti yeyamatiraktāyāḥ sākṣādastotavyastutiḥ seyaṃ vācyā nāmāprastutapraśaṃsā tasyā eva kāmasiddhiṃ bādhate ||</p>
<div type="commentary">
  <p><q>ṇetyādi</q> | ‘na muñcanti dīrghaśvāsaṃ na rudanti na bhavanti virahakṛśāḥ | dhanyāstā yāsāṃ bahuvallabha vallabho na tvam ||’ nāyikāṃ nāyakaviśeṣavatīṃ dṛṣṭa‍vā tatsakhī nāyakamupagamya tasyā anurāgaṃ daśāṃ cāha—<b>na muñcatīti</b> | he bahuvallabha, tā nāthikā dhanyā dīrghaśvāsaṃ virahajaṃ na tyajanti, na rūdanti, virahakṛśāśca na ﻿<pb n="474"/>bhavanti | yāsāṃ tvaṃ vallabho nāsi | atra dhanyā ityādinā anurāgiṇyāḥ sākṣātstutirabhihitā tasyā eva kāmasiddhibādhikā ||</p>
</div> <!-- commentary !-->
<p>kāmabādhayaiva pratyetavyā yathā—</p>
<lg type="udāharaṇa" n="4.53.116">
  <l>‘suhaücchaaṃ jaṇaṃ dullahaṃ vi dūrāhi amha āṇanta |</l>
  <l>uaāraa jara jīaṃ vi ṇenta ṇa kaāvarāhosi || 116 ||’</l>
</lg>
<lg type="chāyā" ref="">
  <l>[sukhapṛcchakaṃ janaṃ durlabhamapi <note>‘dūrānmamānayamāna’ iti vyākhyādṛtaḥ pāṭhaḥ</note>dūrādasmākamānayan |</l>
  <l>upakāraka jvara jīvamapi <note>‘gṛhṇanna’ iti pāṭhaḥ</note>nayanna kṛtāparādho 'si ||]</l>
</lg>
<p>atra pūrvoktāsmadabhiprāyasidhdyaivaṃnāma tvayāsmākamupakṛtaṃ yena jīvitamapi harannāparādhyasīti jvaraṃ prati yadatiraktatayā vākyaṃ tenehāstotavyasya jvarasya stutiḥ pratīyate; seyaṃ pratyetavyā nāmāprastutapraśaṃsā tasyā eva śarīrabādhayā sarvānapi kāmān bādhate ||</p>
<div type="commentary">
  <p><q>suhetyādi</q> | "sukhapṛcchakaṃ janaṃ durlabhamapi dūrānmamānayamāna | upakāraka jvara jīvamapi gṛhṇanna kṛtāparādho 'si ||" kācidatyanurāgiṇī nāyakamanyānuraktamapi vārtākaraṇāyātaṃ doṣagarbhamāha—<b>sukheti</b> | he jvara, sukhapṛcchakaṃ tavāṅa‍ge sukhamadhuneti praśnakārakaṃ janaṃ durlabhamapi mama kṛte dūradeśādānayamāna prāpaka, ata evopakāraka, jīvamapi gṛhṇan tvaṃ na kṛtāparādho 'si | sukhaṃ suṣṭhu pṛcchati sukhapṛcchakaḥ | ‘kriyāsamabhihāre vun’ iti yogavibhāgādvun | atra sukhapṛcchaketyādinā svābhiprāyasidhdyānuraktāyā jvaraṃ prati vākyam | tenāprastutastutirjāyate na tvabhidhīyata iti | kāmabādhāmāha—<b>śarīreti</b> || ityaprastutapraśaṃsālaṃkāranirūpaṇam |</p>
</div> <!-- commentary !-->
<p>tulyayogitālaṃkāranirūpaṇam |</p>
<p>tulyayogitālakṣaṇamāha—</p>
<lg type="kārikā" n="4.54">
  <l>vivakṣitaguṇotkṛṣṭairyatsamīkṛtya kasyacit |</l>
  <l>kīrtanaṃ stutinindarthaṃ sā matā tulyayogitā || 54 ||</l>
</lg>
<div type="commentary">
  <p><q>vivakṣiteti</q> | vivakṣito vaktumiṣṭo yo guṇastenotkṛṣṭā adhikā ye taiḥ saha stutyarthaṃ nindārthaṃ vā kasyacitsutyasya nindyasya vā tena guṇena tasya yatsamīkṛtya ﻿<pb n="475"/>kīrtanamabhidhānaṃ sā tulyayogitā | guṇo 'tra dharmaḥ sādhurasādhurvā | atra eva stutirvā nindā vā syāt ||</p>
</div> <!-- commentary !-->
<p>sā abhidhīyamānatulyaguṇatvena stutyarthā yathā—</p>
<lg type="udāharaṇa" n="4.54.117">
  <l>‘śeṣo himagiristvaṃ ca mahānto guravaḥ sthirāḥ |</l>
  <l>imāṃ laṅghitamaryādāṃ calantīṃ bibhṛtha kṣitim || 117 ||’</l>
</lg>
<p>atrābhidhīyamānamahattvādiguṇotkṛṣṭābhyāṃ śeṣāhituṣāraśailābhyāṃ saha stutyarthaṃ tulyayogena kṣitipaterabhihitatvādiyaṃ stutyarthā tulyayogitā ||</p>
<div type="commentary">
  <p><q>śeṣa ityādi</q> | śeṣaḥ sarpaṃbhado himālayastvaṃ ca sarve yūyamimāṃ kṣitiṃ bibhṛtha dhārayatha | kīdṛśāḥ | mahānto mahattvavantaḥ guravo gurutvāśrayāḥ sthirāḥ sthairyavantaśca | kīdṛśīm | laṅghitātikrāntā maryādā yayā tāmata eva calantīmitastato gāminīṃ ca | atra mahattvādikamabhihitam | bhūpasya ca śeṣahimādribhyāṃ tulyatākhyāpanenotkṛṣṭasāmyakathanātstutiyogaḥ ||</p>
</div> <!-- commentary !-->
<p>abhidhīyamānatulyaguṇatva eva nindārthā yathā—</p>
<lg type="udāharaṇa" n="4.54.118">
  <l>‘saṃgatāni mṛgākṣīṇāṃ taḍidvilasitānyapi |</l>
  <l>kṣaṇadva‍yaṃ na tiṣṭhanti ghanārabdhānyapi svayam || 118 ||’</l>
</lg>
<p>atra ghanārabdhānyapītyādibhirabhidhīyamānatulyaguṇānāṃ mṛgākṣīsaṃgatānāṃ taḍidvilasitānāṃ ca nindārthaṃ tulyayogenābhidhānādiyaṃ nindārthā tulyayogitā ||</p>
<div type="commentary">
  <p><q>saṃgatānītyādi</q> | mṛgākṣīṇāṃ saṃgatāni saṃgamāḥ svayaṃ ghanaṃ nirantaramārabdhānyapi kṛtānyapi, tathā taḍitāṃ vidyutāṃ vilasitāni ca ghanairmedhairārabdhānyapi kṣaṇadvayamārambhakṣaṇādūrdhvamaparamapi kṣaṇaṃ na tiṣṭhanti; kuto dīrghakālam | atra prasiddhacāpalayā vidyutā s‍trīṇāṃ saṃgamasya capalatā samīkṛtyocyata iti nindātulyayogiteyam ||</p>
</div> <!-- commentary !-->
<p>pratīyamānatulyaguṇatve stutyarthā yathā—</p>
<lg type="udāharaṇa" n="4.54.119">
  <l>‘yamaḥ kubero varuṇaḥ sahasrākṣo bhavānapi |</l>
  <l>bibhratyananyaviṣayāṃ lokapāla iti śrutim || 119 ||’</l>
</lg>
﻿<pb n="476"/>
<p>atra yamādayaḥ pañca bhavanto lokapālā ityanuktamapi tulyavastuyogitayaiva stutyarthameṣāṃ mithaḥ sādṛśyaṃ pratīyate; seyaṃ pratīyamānatulyaguṇatve stutyarthā tulyayogitā ||</p>
<div type="commentary">
  <p><q>yama ityādi</q> | yamādayo bhavanto 'nanyaviṣayāmananyagāminīṃ lokapāla ityanenākāreṇa śrutiṃ khyātiṃ bibhrati dhārayanti | sahasrākṣa indraḥ | ‘śrutiḥ khyātau ca vede ca’ iti viśvaḥ | atra catvāro yamādayo lokapālāḥ, idānīṃ bhavān pañcamo lokapālaśabdavācya iti yamādisamānatākhyāpanenotkṛṣṭasāmyakathanādrājñaḥ stutiḥ | sā tu pratīyamānatulyaguṇenaiva ||</p>
</div> <!-- commentary !-->
<p>pratīyamānatulyaguṇatva eva nindārthā yathā—</p>
<lg type="udāharaṇa" n="4.54.120">
  <l>‘rājānamapi sevante viṣamapyupabhuñjate |</l>
  <l>ramante ca parastrībhirviṣamāḥ<note>‘raho sāhasikā narāḥ’ iti pāṭhaḥ</note>  khalu mānavāḥ || 120 ||’</l>
</lg>
<p>atra yo 'yaṃ sevādirmānavānāṃ rājaviṣaye strīṣu ca vaiṣamyahetutulyatvena yogo rājādīnāṃ vā <note>‘karmatvādirūpasya’ iti ka kha</note>karmāditulyatayā tatkriyāyāṃ samāveśaḥ so 'mīṣāṃ mithaḥ sādṛśyaṃ pratyāyayan rājasevāparastrīratyorviṣopabhogatulyatāṃ gamayatīti seyaṃ pratīyamānatulyaguṇatve nindarthā tulyayogitā ||</p>
<div type="commentary">
  <p><q>rājānamityādi</q> | bhūpamapi sevante, viṣamapyupabhuñjate khādanti, anyastrībhiḥ saha ramante vilasanti | ato manuṣyā viṣamāḥ sāhasikāḥ | khalu hetau | atra viṣamatāyāṃ vā tulyayogastatkriyāviṣayatayā vā rājasevāparastrīratyorviṣopamogatulyatāṃ bodhayati sa ca pratīyamāna eva ||</p>
</div> <!-- commentary !-->
<p>matāntareṇa tulyayogitāmāha—</p>
<lg type="kārikā" n="4.55">
  <l>anye sukhanimitte ca duḥkhahetau ca vastuni |</l>
  <l>stutinindārthamevāhustulyatve tulyayogitām || 55 ||</l>
</lg>
<div type="commentary">
  <p><q>anye iti</q> | sukhahetuduḥkhahetuvastunoḥ stutinindāryaṃ sāmye tulyayogitāmanye prāhuḥ ||</p>
</div> <!-- commentary !-->
﻿<pb n="477"/>
<p>sā stutyarthā yathā—</p>
<lg type="udāharaṇa" n="4.55.121">
  <l>‘āhūtasyābhiṣekāya visṛṣṭasya vanāya ca |</l>
  <l>na mayā lakṣitastasya svalpo 'pyākāravibhramaḥ || 121 ||’</l>
</lg>
<p>atra rāmasya rājyābhiṣekavanagamanayoḥ piturādeśena tulyarūpatayā stutiḥ pratīyate ||</p>
<div type="commentary">
  <p><q>āhūtasyetyādi</q> | abhiṣekāya rājyābhiṣekāyāhūtasya kṛtāhvānasya, vanāya vanaṃ gantuṃ visṛṣṭasya ca tasya rāmasya svalpo 'pyākāravibhrama ākārānyathātvaṃ mayā na lakṣitaḥ | ‘anyathātve 'pi vibhramaḥ’ iti dharaṇiḥ | atra rājyābhiṣekaḥ sukhahetuḥ, vanagamanaṃ duḥkhahetuḥ, tayoḥ pitṛbhakta‍yā tulyatvena stutitvam ||</p>
</div> <!-- commentary !-->
<p>nindārthā yathā—</p>
<lg type="udāharaṇa" n="4.55.122">
  <l>‘yaśca nimbaṃ paraśunā yaścainaṃ madhusarpiṣā |</l> 
  <l>yaścaina gandhamālyābhyāṃ sarvasya kaṭureva saḥ || 122 ||’</l>
</lg>
<p>atra yaḥ paraśunā chinatti, yo 'muṃ madhusarpiṣā siñcati, yo vā gandhamālyābhyāmarcati taṃ prati tulyameva nimbasya kaṭutvamiti samāsoktyā tadupameyasya nindā pratīyate ||</p>
<div type="commentary">
  <p><q>yaścetyādi</q> | yo nimbavṛkṣaṃ paraśunā kuṭhāreṇa chinatti, yaścainaṃ nimbaṃ madhusarpiṣā madhusahitena ghṛtena siñcati, yaścainaṃ gandhamālyābhyāmarcati sarvasya kṛte sa nimbaḥ kaṭureva tikta eva | ‘puṣpapuṣpasrajormālyam’ ityamaraḥ | atra samāsoktayā samasanena | sāmyāpādaneneti yāvat | upameyanindajñānam || iti tulyayogitālaṃkārānirūpaṇam ||</p>
</div> <!-- commentary !-->
<p>leśālaṃkāranirūpaṇam |</p> <!-- heading !-->
<p>leśalakṣaṇamāha—</p>
<lg type="kārikā" n="4.56">
  <l>doṣasya yo guṇībhāvo doṣībhāvo guṇasya yaḥ |</l>
  <l>sa leśaḥ syāttato nānyā vyājastutirapīṣyate || 56 ||</l>
</lg>
<div type="commentary">
  <p><q>doṣasyeti</q> | doṣasya guṇatvam, guṇasya ca doṣatvaṃ yattadeva leśalakṣaṇam | tarhi vyājastutāvapyevam | tathā cātivyāptiḥ | ata uktam—<b>tata iti</b> | tato leśāvdyājastutirabhinnaiveti | nātivyāptirityarthaḥ ||</p>
</div> <!-- commentary !-->
﻿<pb n="478"/>
<p>tatra doṣasya guṇībhāvo leśo yathā—</p>
<lg type="udāharaṇa" n="4.56.123">
  <l>‘yuvaiṣa guṇavān‍rājā yogyaste patirūrjitaḥ |</l>
  <l>raṇotsave manaḥ saktaṃ yasya kāmotsavādapi || 123 ||’</l>
</lg>
<p>atra yeyamuttarārdhena rājño vīryaprakarṣasya stutiḥ sā kanyāyā nirantarānbhogān nirvivikṣordoṣatvena pratibhāsiṣyata ityabhipretya yo 'yaṃ vidagdhasakhyā rājaprakopaparijihīrṣayā doṣo 'pi guṇarūpeṇoktaḥ; so 'yaṃ doṣasya guṇībhāvo nāma leśato 'lpatayā śanairananyavidita ucyamāno leśa ityucyate ||</p>
<div type="commentary">
  <p><q>yuvetyādi</q> | svayaṃvare kasminnapi nṛpe darśitabhāvāṃ sakhīṃ nivartayituṃ kāpi stutivyājāttaṃ nindati | yuvatvaguṇitvanṛpatvabalavattvebhya eṣa tava patiryogyaḥ | yasya kāmotsavādapi viṣayotsavamanādṛtya raṇotsave manaḥ saktamāsaktam | nirvivikṣorupabhoktumicchoḥ kanyāyāḥ | ‘nirveśa upabhogaḥ syāt’ ityamaraḥ | atra vidagdhayā sakhyā rājakopaśāntaye bhogecchuṃ prati vīryaprakarṣarūpastavasya doṣatve 'pi guṇatvenālpatayopanyasanālleśo 'yaṃ doṣasya guṇībhāvalakṣaṇaḥ | alpatayaivātra leśatā ||</p>
</div> <!-- commentary !-->
<p>guṇasya doṣībhāvo yathā—</p>
<lg type="udāharaṇa" n="4.56.124">
  <l>‘capalo nirdayaścāsau janaḥ kiṃ tena me sakhi |</l>
  <l>āgaḥ pramārjanāyaiva cāṭavo yena śikṣitāḥ || 124 ||’</l>
</lg>
<p>atra pūrvārghena mānaparigrahānuguṇaṃ sakhīnāmagrataḥ prakāśaṃ pratijñāya tadanirvāhamāśaṅa‍kamānā tadupahāsaṃ parijihīrṣurdoṣābhāsaṃ tadguṇagrāmamāha —āgaḥpramārjanāyaiva cāṭavo yena śikṣitā iti; so 'yaṃ guṇasya doṣībhāvo nāma leśabhedo bhavati | anye punaḥ samastameva leśalakṣaṇamācakṣate—yatra doṣasya guṇībhāvo guṇasya ca doṣībhāva iti | so 'pi dvidhā—samāsoktyā, asamāsoktyā ca ||</p>
<div type="commentary">
  <p><q>capala iti</q> | he sakhi, capalo nirbhayaścāsau jano bhavatu tena mama kim | kiṃtu na kimapi | yena janenāgaḥpramārjanāyāparādhaproñchanāya paraṃ cāṭavaḥ priyavādāḥ ﻿<pb n="479"/> śikṣitāḥ | ‘āgo 'parādho mantuśca’ ityamaraḥ | atra doṣavadābhāsate pratibhātīti doṣābhāso na tvayaṃ paramārthato doṣaḥ | cāṭukāritā hi guṇo yena kṛtāparādho 'pi māmanukūlayanmānabhaṅa‍gaṃ karoti | ata eva ca tatrānurāgaḥ | tathā ca capala ityādinā sakhījanoddiṣṭaṃ mānaṃ rāgātkartumaśaktatayā bālayā cāṭukāritā doṣābhāso guṇaḥ ko 'pi darśita iti guṇasya doṣatātra | guṇadoṣayormilitayoreva tattvaṃ leśa iti matamāha—<b>anye iti</b> | samāsoktirgopanena bhaṇanam, asamāsoktiḥ sphuṭabhaṇanam ||</p>
</div> <!-- commentary !-->
<p>tayoḥ samāsoktyā yathā—</p>
<lg type="udāharaṇa" n="4.56.125">
  <l>‘guṇānāmeva daurātmyāddhuri dhuryo niyujyate |</l>
  <l>asaṃjātakiṇaskandhaḥ sukhaṃ svapiti gaurgaliḥ || 125 ||’</l>
</lg>
<p>ayamapi prakopabhayālleśenaivocyata iti leśaḥ ||</p>
<div type="commentary">
  <p><q>guṇānāmityādi</q> | guṇānāṃ vahanakṣamatvādīnāṃ daurātmyāddoṣāddhuryo dhuraṃdharo gaurvṛṣo dhuri dhurāyāṃ niyujyate | galiḥ punargaurasaṃjāto 'nutpannaḥ kiṇo mṛtaśoṇitamāṃsapiṇḍo yatredṛśaḥ skandho sasya sa sukhaṃ yathā syādevaṃ svapiti | dhuraṃ vahatīti dhuryaḥ | ‘dhuro yaṅa‍ḍhakau 4|4|77’ iti yat | ‘kiṇaḥ syānmṛtaśoṇite’ iti ratnakoṣaḥ | 'galistu vahanāśakte’ ityapi | atra roṣabhayādeva samāsena guṇadoṣayorabhidhānālleśaḥ ||</p>
</div> <!-- commentary !-->
<p>asamāsoktyā yathaā—</p>
<lg type="udāharaṇa" n="4.56.126">
  <l>
    <seg type="pāda">‘santaḥ saccaritodayavyasaninaḥ prādurbhavadyantraṇāḥ</seg>
    <seg type="pāda">sarvatraiva janāpavādacakitā jīvanti duḥkhaṃ sadā |</seg>
  </l>
  <l>
    <seg type="pāda">avyutpannamatiḥ kṛtena na satā naivāsatā vyākulo</seg>
    <seg type="pāda">yuktāyuktavivekaśūnyahṛdayo dhanyo janaḥ prākṛtaḥ || 126 ||’</seg>
  </l>
</lg>
<p>atrāpi prakopabhayādi pūrvavat | athaiṣa vyastalakṣaṇatvena kasmānna leśa ityucyate | doṣaguṇībhāvasyāprastutastutyā guṇadoṣībhāvasya tu vyājastutyāpahārāt ||</p>
<div type="commentary">
  <p><q>santa ityādi</q> | santaḥ sadā duḥkhaṃ yathā syādevaṃ jīvanti | kīdṛśāḥ | saccaritasya savdyāpārasyodaye vyasanina āsaktāḥ | prādurbhavantyāvirbhavanti yantraṇā anāpattayo yeṣāṃ te | sarvatra karye janānāmapavāde dūṣaṇoktau cakitāḥ satarkāḥ | ata ﻿<pb n="480"/> eva duḥkhamayatā | prākṛto 'vivikto jano dhanyo 'sti | kīdṛśaḥ | avyutpannā aviśeṣavatī matiryasya saḥ | na satā sādhunā kṛtena kāryeṇa naivāsatā asādhunā kāryeṇa vyākulaḥ | sādhvasādhukāryarahita ityarthaḥ | ata eva idaṃ kṛtyamidamakṛtyamiti vicāraśūnyahṛdayaśca | atrāpi roṣabhayādeva leśato 'bhidhānam | doṣaguṇībhāvo guṇadoṣībhāvaśca vyasto 'tra kathaṃ na leśa iti pṛcchati—<b>atheti</b> | attaram | <b>doṣeti</b> | ādyasyāprastutastutyām, antyasya vyājastutyāṃ viṣayīkaraṇāttayorevāntarbhāva ityarthaḥ ||</p>
</div> <!-- commentary !-->
<p>vyājastutirapi dvidhā—śuddhā miśrā ca | tayoḥ śuddhā yathā—</p>
<lg type="udāharaṇa" n="4.56.127">
  <l>‘puṃsaḥ purāṇādācchidya śrīstvayā paribhujyate |</l>
  <l>rājannikṣvākuvaṃśyasya kimidaṃ tava yujyate || 127 ||’</l>
</lg>
<p>atra śuddhaparadārāpaharaṇalakṣaṇanindāvyājena stutervihitatvādiyaṃ śuddhānāma vyājastutirguṇadoṣībhāvalakṣaṇālleśānna pṛthak ||</p>
<div type="commentary">
  <p><q>puṃsa ityādi</q> | purāṇātpuṃsaḥ purāṇapuruṣādviṣṇoḥ śrīḥ kamalā ācchidya gṛhītvā tvayā paribhujyate sevyate | he rājan, ikṣvākurnṛpaviśeṣo vaṃśyo yasya tasya tavedaṃ kiṃ yujyate | kiṃtu nārhatīti nindābhāsaḥ | atha ca purāṇātpuṃso vṛddhātpuruṣācchrīḥ saṃpadācchidya tvayā bhujyata iti tātparyārthaḥ | atra śrīpade vyājaḥ | sa ca śuddha eva | tena ca śuddhiriha || leśābhedamāha—<b>guṇeti</b> |</p>
</div> <!-- commentary !-->
<p>miśrā yathā—</p>
<lg type="udāharaṇa" n="4.56.128">
  <l>
    <seg type="pāda">‘priyo 'si prājño 'si prabhurasi kulīno 'syasi yuvā</seg>
    <seg type="pāda">yuvatyastvāmevaṃ kati na patimurvīśa vṛṇate |</seg>
  </l>
  <l>
    <seg type="pāda">ataścaitāṃ kīrtiṃ raghunahuṣamāndhātṛmahiṣīṃ</seg>
    <seg type="pāda">parāmraṣṭuṃ vṛddhāmadhigatanayo nārhati bhavān || 128 ||’</seg>
  </l>
</lg>
<p>atra stutipadamiśraiva vyājagarhayā stutiritīyaṃ miśrānāma vyājastutirleśabhedaḥ ||</p>
<div type="commentary">
  <p><q>priya ityādi</q> | he rājan, priyaḥ prīto 'si | prājña utkṛṣṭamatirasi | īśvaro 'si | śuddhavaṃśo 'si | taruṇo 'si | evaṃ sati kiyatyastaruṇyastvāṃ patiṃ na vṛṇate na
svīkurvanti | ato hetoretāṃ kīrti parāmraṣṭumākramituṃ bhavānnārhati | kīdṛśīm | raghunahuṣamāndhātṝṇāṃ nṛpaviśeṣāṇāṃ mahiṣīṃ mahādevīmata eva vṛddhāmativayaskāṃ ca | ﻿<pb n="481"/>‘kṛtābhiṣekā mahiṣī’ ityamaraḥ | atra mahiṣīvṛddhāpadayorvyājāt kapaṭānnindāstutirleśata eva || iti leśālaṃkāranirūpaṇam ||</p>
</div> <!-- commentary !-->
<p>sahokta‍yalaṃkāranirūpaṇam |</p> <!-- heading !-->
<p>sahoktilakṣaṇamāha—</p>
<lg type="kārikā" n="4.59">
  <l>kartrādīnāṃ samāveśaḥ sahānyairyaḥ kriyādiṣu |</l>
  <l>viviktaścāviviktaśca sahoktaḥ sā nigadyate || 57 ||</l>
</lg>
<lg type="kārikā" n="4.58">
  <l>vaisādṛśyavatī ceyamucyamānā manīṣibhiḥ |</l>
  <l>sahevādiprayogeṣu sasādṛśyā ca dṛśyate || 58 ||</l>
</lg>
<div type="commentary">
  <p><q>kartreti</q> | kriyādiṣu kartrādīnāmanyaiḥ saha yaḥ samāveśo 'vasthānaṃ sā sahoktiḥ |
ādipadātkarmādiparigrahaḥ | sa samāveśo viviktaḥ kevalaḥ, avivikto miśraḥ ||</p>
</div> <!-- commentary !-->
<p>sā kartṛviviktakriyāsamāveśe yathā—</p>
<lg type="udāharaṇa" n="4.58.129">
  <l>‘kokilālāpamadhurāḥ sugandhivanavāyavaḥ |</l>
  <l>yānti sārdhaṃ janānandairvṛddhiṃ surabhivāsarāḥ || 129 ||’</l>
</lg>
<p>atra surabhivāsarā iti kartṛpadārthaḥ kevala eva janānandaiḥ saha vṛddhiprāptikriyāyāṃ samāviṣṭa iti seyaṃ viviktakartṛkriyāsamāveśā nāma vaisādṛśyavatī sahoktiḥ ||</p>
<div type="commentary">
  <p><q>kokiletyādi</q> | surabhivāsarā vasantadivasāḥ janaharṣaiḥ saha vṛddhiṃ yānti | kīdṛśāḥ | kokilālāpo madhuro manoharo yeṣu te, sugandhayaḥ śobhanagandhavanto vanavāyavo malayānilā yeṣu te | atra kevalasya karturvasantadinasya janānandaiḥ saha vṛddhiprāptikriyāsamāveśaḥ | sa ca visadṛśa eva | dinavṛddherdaṇḍādhikyarūpatvāt, ānandavṛddheratisukharūpatvāt ||</p>
</div> <!-- commentary !-->
<p>karmaṇo viviktakriyāsamāveśe yathā—</p>
<lg type="udāharaṇa" n="4.58.130">
  <l>‘ujjhasi piāi samaaṃ taha vi hu re bhaṇasi kīsa kisiaṃ tti |</l>
  <l>uvaribhareṇa a aṇṇua muaï vaïllo vi aṅa‍gaïṃ || 130 ||’</l>
</lg>
<lg type="chāyā" ref="4.58.130">
  <l>[uhyase priyayā samadaṃ tathāpi khalu re bhaṇasi kimiti kṛśeti |</l>
  <l>uparibhareṇa ca he ajña muñcati vṛṣabho 'pyaṅa‍gāni ||]</l>
</lg>
﻿<pb n="482"/>
<p>atra saṃbodhyamānayuṣmadarthaḥ karmatāmāpanna uhyasa iti kriyāyāṃ kevala eva kriyāpadārthena saha samāviṣṭaḥ; seyaṃ viviktakarmakriyāsamāveśā nāma vaisādṛśyavatī sahoktiḥ ||</p>
<div type="commentary">
  <p><q>ujjhasītyādi</q> | "uhyase priyayā samadaṃ tathāpi khalu re bhaṇasi kimiti kṛśeti | uparibhareṇa ca he ajña muñcati vṛṣabho 'pyaṅa‍gāni ||" aparādhavatā kenacidabalā durbalā kimiti tvaṃ kṛśeti pṛṣṭā | tamuddiśyāha—<b>uhyasa iti</b> | priyayā samadaṃ sagarvaṃ yathā syādevaṃ tvamuhyase bhriyase | tathāpi re tvaṃ vadasi kimiti kṛśāsi tvamiti | he ajña jñānahīna, uparibhareṇa goṇyādigauraveṇa vṛṣabho 'pyaṅa‍gāni muñcati tyajati | kiṃ punaravaleti bhāvaḥ | uhyasa iti ‘vaha prāpaṇe’ karmaṇi lakāraḥ | vaïllo vṛṣabhaḥ | reśabdaḥ sākṣepasaṃbodhane | atra vahanakriyāyāṃ tvamiti bodhyo 'rthaḥ karmībhūtaḥ kevala eva priyāpadārthena saha samāśliṣṭastayośca visadṛśatā vyaktaiva ||</p>
</div> <!-- commentary !-->
<p>viviktāyā eva lakṣaṇāntaramāha—</p>
<lg type="kārikā" n="4.59">
  <l>yatrāneko 'pi kartrādiḥ praviviktaiḥ kriyādibhiḥ |</l>
  <l>viviktabhāvaṃ labhate viviktā sāpi kathyate || 59 ||</l>
</lg>
<div type="commentary">
  <p><q>yatreti</q> | yatrānekaḥ kartrādirbhinnai kriyādibhirbhedaṃ labhate sā vivikteti kathyate ||</p>
</div> <!-- commentary !-->
<p>sā kartṛdva‍yasya pṛthak kriyāsamāveśe yathā—</p>
<lg type="udāharaṇa" n="4.59.131">
  <l>‘varghate saha pānthānāṃ mūrcchayā cūtamañjarī |</l>
  <l>vahanti ca samaṃ teṣāmaśrumirmalayānilāḥ || 131 ||’</l>
</lg>
<p>atra cūtamañjarī mūrcchayā saha varghanakriyāyām, malayānilāścāśrubhiḥ saha vahanakriyāyāṃ pṛthak pṛthagvivekenaiva kartāraḥ samāviṣṭāḥ, seyamapi viviktakartṛkriyāsamāveśaiva vaisādṛśyavatī sahoktiḥ | evaṃ karmaṇo 'pi viveke draṣṭavyā |</p>
<div type="commentary">
  <p><q>vardhata ityādi</q> | cūtamañjarī pānthānāṃ mūrcchayā saha vardhate, malayānilāsteṣāṃ pānthānāmaśrubhiḥ saha vahanti vānti bhraśyanti ca | ‘pathikaḥ pāntha ityapi’ ityamaraḥ | atra cūtamañjaryādestatkriyāyāṃ vivekenaiva kartṛtvena samāveśaḥ | visadṛśatā tu vyaktaiva ||</p>
</div> <!-- commentary !-->
﻿<pb n="483"/>
<p>kartṝṇāmaviviktakriyāsamāveśe yathā—</p>
<lg type="udāharaṇa" n="4.59.132">
  <l>‘dhīreṇa <note>‘ṇisāāmā’ iti setubandhe pāṭhaḥ</note>samaṃ jāmā hiaeṇa samaṃ aṇiṭṭhiā uvaesā |</l>
  <l>ucchāheṇa saha bhuā bāheṇa samaṃ galanti se ullāvā || 132’</l>
</lg>
<lg type="chāyā" ref="4.59.132">
  <l>[dhairyeṇa samaṃ yāmā hṛdayena samamaniṣṭhitā upadeśāḥ |</l>
  <l>utsāhena saha bhujau bāṣpeṇa samaṃ galantyasyā ullāpāḥ ||]</l>
</lg>
<p>atra yāmādīnāṃ bahūnāṃ dhairyādibhiḥ saha galanakriyāyāmekasyāmevāviviktaḥ samāveśo dṛśyate; seyamaviviktakartṛkriyāsamāveśā nāma vaisādṛśyavatī sahoktiḥ ||</p>
<div type="commentary">
  <p><q>dhīreṇetyādi</q> | "dhairyeṇa samaṃ yāmā hṛdayena samamaniṣṭhitā upadeśāḥ | utsāhena saha bhujau bāṣpeṇa samaṃ galantyasyā ullāpāḥ ||" asya rāmasya dhairyeṇa samaṃ yāmā rātripraharā galanti | hṛdayena samamaniṣṭhitā anirvyụ̄dhā aniścitā vā upadeśā galanti | utsāhena saha bhujā bāhavo galanti | bāṣpeṇa samamullāpā ālāpā vacanāni galanti | dhairyavigamānucite sadupadeśāvasthitiḥ | tato manaḥśūnyatā, tata utsāhatyāgaḥ, tato bhujaskhalanam, tato 'śruṇā saha vacanateti krameṇādhikārtito manmathadaśādhikyamuktam | utsāho 'dhyavasāyaḥ | atra galanakriyāyā ekatvenāviviktatā | vaisādṛśyaṃ ca vyaktameva ||</p>
</div> <!-- commentary !-->
<p>karmaṇāmaviviktakriyāsamāveśe ivaśabdena sahaśabdasya sthāne sasādṛśyā yathā—</p>
<lg type="udāharaṇa" n="4.59.133">
  <l>‘dhīraṃ va jalasamūhaṃ timiṇivahaṃ via sapakkhapavvaaloam |</l>
  <l>ṇaïsotteva taraṅa‍ge raaṇāiṁ va garuaguṇasaāiṁ vahantam || 133 ||’</l>
</lg>
<lg type="chāyā" ref="4.59.133">
  <l>[dhairyamiva jalasamūhaṃ timinivahamiva sapakṣaparvatalokam |</l>
  <l>nadīsrotāṃsīva taraṅa‍gān ratnānīva gurukaguṇaśatāni vahantam ||]</l>
</lg>
<p>atra dhairyeṇa saha jalasamūhasya, timinivahena sapakṣaparvatalokasya, nadīsrotobhistaraṅa‍gāṇām, ratnaiśca gurukaguṇaśatānāṃ mithaḥ pratīyamānaṃ sādṛśyamivena dyotyate | sahārthaśca vākyārthasāmarthyena labhyata iti seyaṃ ﻿<pb n="484"/> dhairyādīnāṃ bahūnāṃ vahanakriyāyāmekasyāmevāvivekataḥ karmabhūtānāmāveśenāviviktakarmakriyāsamāveśā nāma sasādṛśyā sahoktiḥ ||</p>
<div type="commentary">
  <p><q>dhīraṃ vetyādi</q> | "dhairyamiva jalasamūhaṃ timinivahamiva sapakṣaparvatalokam | nadīsrotāṃsīva taraṅa‍gān ratnānīva gurukaguṇaśatāni vahantam ||" iha samudraṃ kīdṛśam | dhairyamiva jalasamūhaṃ vahantam, timinivahamiva matsyaviśeṣasamūhamiva sapakṣaṃ pakṣayuktam, svapakṣaṃ svamitraṃ vā parvatalokaṃ mainākādikaṃ vahantam, nadīpravāhāniva taraṅa‍gān vahantam, ratnānīva gurukaguṇaśatāni mahattvādīni vahantam || ‘asti matsyastimirnāma śatayojanavistṛtaḥ |’ iti rāmāyaṇam | ‘samūhe 'pi mato lokaḥ’ iti ratnakoṣaḥ | guruketi svārthe kan | atra dhairyajalasamūhādīnāṃ mithaḥ sādṛśyaṃ vyaktameva pratīyamānamivaśabdena dyotyate, sāhityaṃ ca vākyārthatayā gamyata iti sahoktiriyaṃ sādṛśyavatī ||</p>
</div> <!-- commentary !-->
<p>grahaṇaprayojanamāha—</p> 
<p>ādigrahaṇādguṇasamāveśe 'pi guṇinaḥ sasādṛśyā yathā—</p>
<lg type="udāharaṇa" n="4.59.134">
  <l>‘saha dīrghā mama śvāsairimāḥ saṃprati rātrayaḥ |</l>
  <l>pāṇḍurāśca mamaivāṅa‍gaiḥ saha tāścandramūṣaṇāḥ || 134 ||’</l>
</lg>
<p>atra rātrayo dīrghāḥ pāṇḍurāśceti dairghyapāṇḍuratvaguṇayoravivekena rātriṣu rātrīṇāṃ ca tayoḥ śvāsairaṅa‍gaiśca saha samāveśo dṛśyate; seyamaviviktaguṇasamāveśānāmevādyaprayoge 'pi sasādṛśyā sahoktiḥ |</p>
<div type="commentary">
  <p><q>ādīti || sahetyādi</q> | imā rātrayaḥ saṃprati virahāvasthāyāṃ mama saha dīrghāḥ, mamaivāṅa‍gaiḥ saha candrabhūṣaṇāścandrālaṃkārāstā rātrayaḥ pāṇḍurāśca | candrabhūṣaṇatvaṃ rātrīṇāṃ pāṇḍuratve hetuḥ | virahadaśāyāṃ khedānniḥ śvāsadīrghatā, aṅa‍gapāṇḍimā, rātridīrghatā ca bhavati | atra dīrghatvapāṇḍutvaguṇayoḥ samāveśaḥ sādṛśyagarma eveti sasādṛśyeyaṃ sahoktiḥ || iti sahoktyalaṃkāranirūpaṇam ||</p>
</div> <!-- commentary !-->
<p>samuccayālakāranirūpaṇam |</p> <!-- heading !-->
<p>samuccayalakṣaṇamāha—</p>
<lg type="kārikā" n="4.60">
  <l>dravyakriyāguṇādīnāṃ kriyādravyaguṇādiṣu |</l>
  <l>niveśanamanekeṣāmekataḥ syātsamuccayaḥ || 60 ||</l>
</lg>
﻿<pb n="485"/>
<lg type="kārikā" n="4.61">
  <l>itaretarayogo yaḥ samāhāro ya ucyate |</l>
  <l>anvācaya ihānyo yaḥ so 'pi nānyaḥ samuccayāt || 61 ||</l>
</lg>
<lg type="kārikā" n="4.62">
  <l>dvipadāśrayaścāpi sa syātsa syādbahupadāśrayaḥ |</l>
  <l>ubhayāśrayaśca sa syātsa syādanubhayāśrayaḥ || 62 ||</l>
</lg>
<lg type="kārikā" n="4.63">
  <l>trayaḥ pratipadaṃ vā syurdyotakairuttaratra vā |</l>
  <l>padaiḥ śuddhāśca miśrāśca turīyo dyotakaṃ vinā || 63 ||</l>
</lg>
<div type="commentary">
  <p><q>dravyeti</q> | dravyādīnāmekakriyādisamāveśaḥ samuccayaḥ | itaretarayogādīnāṃ samuccayāmedamāha—<b>itareti</b> | itaretarayogaḥ parasparāpekṣāvayavabhedānugataḥ samuccayaḥ |
samāhārastirohitāvayavabhedaḥ saṃhatipradhānaḥ samuccaya eva, anvācayo yatraikaṃ pradhānamanyadapradhānamanvīyate saḥ | samuccayaṃ vibhajate—<b>dvipadeti</b> | ubhayaṃ dvipadabahupade | anubhayamadvipadabahupade | eṣu madhye ādyāstrayaḥ pratipadaṃ vottaratra vā padadyotakaiḥ saha saṃbhavantītyāha—<b>traya iti</b> | traya eva śuddhā miśrāśca bhavanti | turīyo 'nubhayāśrayaḥ samuccayo dyotakaṃ cakārādikaṃ vinaiva bhavati ||</p>
</div> <!-- commentary !-->
<p>tatra dvipadāśrayaḥ pratipadāśritadyotakatvena dravyayoḥ kriyāsamuccayo yathā—</p>
<lg type="udāharaṇa" n="4.63.135">
  <l>‘niryatā parijanena bodhitaḥ sphūrjamānarucirullasaddaśaḥ |</l>
  <l>dvārasaṃvalanamāṃsalo 'dhikaṃ dīpakaśca madanaśca didyute || 135 ||’</l>
</lg>
<p>atra dīpakaśca madanaśceti dve dravye pratipadaṃ cakāreṇaikasyāṃ didyute iti kriyāyāṃ samuccayena niveśite; tena didyutāte iti dvivacanam, dīpakamadanāviti cārthe dvandvaśca na bhavati ||</p>
<div type="commentary">
  <p><q>niryatetyādi</q> | dīpakaḥ praśastadīpaśca madanaḥ kāmaścādhikaṃ didyute dīpto babhūva | kīdṛśaḥ | niryatā gacchatā sevakena sakhyādinā ca bodhitaḥ prakāśito jāgaritaśca | sphūrjamānā sphurantī rucirdīptiranurāgaśca yasya saḥ | ullasantī daśā vartiravasthā ca sya saḥ | dvāre gṛhadvāre madanabodhakabhāve ca saṃvalanaṃ milanaṃ tena māṃsalaḥ sphītaḥ | dīpaka iti praśaṃsāyāṃ kan | didyuta iti ‘dyuta dīptau’ ityasya liṭi rūpam | ﻿<pb n="486"/>atra cakārābhyāṃ dravyayorekakriyāniveśanātsamuccayaḥ | yadi samuccayena niveśanaṃ na syāttadā doṣamāha—<b>teneti</b> | anyonyanirapekṣatayā dvivacanaṃ dvandvaśca syādityarthaḥ ||</p>
</div> <!-- commentary !-->
<p>dvipadāśraya evottarapadāśritadyotakena kriyayordravyasamuccayo yathā—</p>
<lg type="udāharaṇa" n="4.63.136">
  <l>
    <seg type="pāda">‘nikāmaṃ kṣāmāṅa‍gī sarasakadalīgarbhasubhagā</seg>
    <seg type="pāda">kalāśeṣā mūrtiḥ śaśina iva netrotsavakarī |</seg>
  </l>
  <l>
    <seg type="pāda">avasthāmāpannā madanadahanoddāhavidhurā-</seg>
    <seg type="pāda">miyaṃ naḥ kalyāṇī ramayati manaḥ kampayati ca 136’</seg>
  </l>
</lg>
<p>atra ramayati kampayati ceti dve kriye uttarapadavartinā cakāreṇaikasminmanolakṣaṇe dravye karmaṇi samuccayenaikakālameva niveśite; tenāyamanvācayo na bhavati ||</p>
<div type="commentary">
  <p><q>nikāmamityādi</q> | iyaṃ mālatī no 'smākaṃ mano ramayati kampayati ca | kīdṛśī | madana eva dahano 'gnistasmāduddāhaḥ prakṛṣṭadāhastena vidhurā vihvalāmavasthāṃ daśāmāpannā prāptā | ata e nikāmamatyarthaṃ kṣīṇāṅa‍gī | saraso yaḥ kadalyā garbho majjā tadvatsubhagā manoharā | anena pāṇḍuratā tīkṣṇatā coktā | candrasya kalāśeṣā kalanāmātrāvasthitā mūrtiriva netrānandajanikā kalyāṇī kuśalavatī | kadalyā garbhapadenātipāṇḍuratvakomalatve dhvanite | prakṛtakāryasaṃpādakatayā ramayati | atipīḍayāriṣṭāśāṅ‍kitvānmanaḥkampanamihetyāśayaḥ | atra kampayati cetyuttarapadasthena cakāreṇaikatra manolakṣaṇe dravye kriyādvayaniveśanātsamuccayaḥ | samuccayena niveśanābhāve doṣamāha—<b>teneti</b> | parasparanairapekṣye uttarapadasthacakāreṇānvācayāpattirityarthaḥ ||</p>
</div> <!-- commentary !-->
<p>bahupadāśrayaḥ pratipadāśritadyotakatvena guṇānāṃ kriyāsamuccayo yathā—</p>
<lg type="udāharaṇa" n="4.63.137">
  <l>
    <seg type="pāda">‘aprākṛtastu kathamastu na vismayāya</seg>
    <seg type="pāda">yasminnuvāsa karuṇā ca kṛtajñatā ca |</seg>
  </l>
  <l>
    <seg type="pāda">lakṣmīśca sāttvikaguṇajvalitaṃ ca tejo</seg>
    <seg type="pāda">dharmaśca mānavijayau ca parākramaśca || 137 ||’</seg>
  </l>
</lg>
<p>atra karuṇā ca kṛtajñatā cetyādayo guṇāḥ pratyekaṃ bahupadāśrayatvena ﻿<pb n="487"/>cākareṇaikasyāmuvāseti kriyāyāṃ samuccayena niveśyante | tena guṇeṣu bahuvacanaṃ na bhavati, karuṇākṛtajñatādīnāṃ dvandvasamāsaśca na bhavati yasminnityapekṣāyāṃ cāyameva guṇānāṃ dravyasamuccayo bhavati ||</p>
<div type="commentary">
  <p><q>aprākṛta ityādi</q> | sa nṛpatirvismayāya kathaṃ nāstu | kīdṛśaḥ | aprākṛto 'nīcaḥ | mahājana iti yāvat | ‘nīcaḥ prākṛtaśca pṛthagjanaḥ’ ityamaraḥ | yasmin
karuṇā dayā, kṛtajñatā vijñatā, lakṣmīḥ saṃpattiḥ, sāttvikaguṇena jājvalyamānaṃ tejaśca, dharmaḥ sukṛtaṃ, māno vinayaḥ, parākramaścovāsa vasati sma | iha kāruṇikasya karuṇāmātrapravṛttyā kṛtajñatāyāḥ sāhajiko 'bhāva iti | tathā cāsminnubhayamiti mahājanatāsya sūcitā | tathāpyalakṣmīkasya na kimapi ślāghāviṣaya iti salakṣmīkatoktā | tathāpi niḥsāttvikasya kuto mahājanatvamataḥ sāttvikaguṇādhikyamuktam | niṣpratāpasya sarvamuktaṃ lakṣaṇalaśobhākarameva bhavatīti tejasa ādhikyamuktam | bhavatu yathoktaguṇasaṃpattiḥ, adhārmike sarve guṇā viguṇāyante | tadartamāha—<b>dharmaśceti</b> | mānavinayaparākramāḥ pratyekaṃ mahāpuruṣe viśeṣaguṇā iti te 'pyuktā iti | atrānekapadāśritacakārairekākriyāyāṃ nānāguṇāḥ samuccayena niveśitā iti samuccayatā || tadabhāve
doṣamāha—<b>teneti</b> | asamuccayaniveśe karuṇādaya ūṣuriti syādityarthaḥ | <b>yasminniti</b> | yadi yasminnityaikadravye guṇasamuccayavivakṣātra tadā so 'pi bhavatītyarthaḥ ||</p>
</div> <!-- commentary !-->
<p>bahupadāśraya evottarapadāśritadyotakatvena guṇānāṃ kriyāsamuccayo yathā—</p>
<lg type="udāharaṇa" n="4.63.138">
  <l>‘rūpamapratividhānamanojñaṃ prema kāryamanapekṣya vikāśi |</l>
  <l>cāṭu cākṛtakasaṃbhramamāsāṃ kārmaṇatvamagamadramaṇeṣu || 138 ||’</l>
</lg>
<p>atra rūpaṃ prema cāṭu ceti bahavo guṇā uttarapadāśrayeṇa cakāreṇāgamadityekasyāṃ kriyāyāṃ samuccayena niveśyante, tenāgamanniti bahuvacanaṃ dvandvo vā na syāt | kārmaṇatvamityapekṣāyāṃ cāyameva guṇānāṃ jātisamuccayo bhavati ||</p>
<div type="commentary">
  <p><q>rūpamityādi</q> | āsāṃ srīṇāṃ ramaṇeṣu viṣaye idamidaṃ kārmaṇatvaṃ vaśīkaraṇe mūlakarmatvamāgamat yayau | apratividhānenānirbandhena | sahajeneti yāvat | manojñarūpaṃ kāryamanapekṣya vikāśi sahajaprakāśavatprem, akṛtakaḥ svābhāvikaḥ saṃbhrama ﻿<pb n="488"/>ādaro yatredṛśaṃ cāṭu kauśalaṃ ca | ‘mūlakarma tu kārmaṇam’ ityamaraḥ| atra rūpādayo guṇā antyapadasthitacakāreṇa gamanarūpākriyāyāṃ samuccayena niveśitā iti samuccayaḥ | tadabhāve doṣamāha—<b>agamanniti</b> | asamuccaye bahuvacanaṃ dvandvaśca syādityarthaḥ | idameva guṇānāṃ kārmaṇatvam | jātyā samuccayena jātisamuccayo 'pītyāha—<b>kārmaṇatvamiti</b> |</p>
</div> <!-- commentary !-->
<p>ubhayapadāśraya uttarapadāśritadyotakatvena dravyaguṇānāṃ kriyāsamuccayo
yathā</p>
<lg type="udāharaṇa" n="4.63.139">
  <l>‘vicintyamānaṃ manasāpi dehināmidaṃ hi lokeṣu cakāsti durlabham |</l>
  <l>niśā sacandrā madirā ca sotpalā priyānurāgo 'bhinavaṃ ca yauvanam ||’</l>
</lg>
<p>atra niśā madirā ca dravye, anurāgo yauvanaṃ ca guṇau, bahuṣvapi padeṣu dvandve satyapi uttarapadāśrayaniveśinā cakāreṇa cakāstītyekasyāṃ kriyāyāṃ niveśyante; tena cakāsatīti bahuvacanaṃ samāsaśca na syāt | ayameva ca durlabhamityapekṣāyāṃ dravyaguṇānāṃ guṇasamuccayo bhavati | te 'mī trayo 'pi śuddhāḥ ||</p>
<div type="commentary">
  <p><q>vicintyetyādi</q> | idaṃ lokeṣu bhuvaneṣu madhye dehināṃ prāṇināṃ vicintyamānaṃ manasāpi dulabhameva cakāsti | hiravadhāraṇe | kiṃ tat | sacandrā rātriḥ, sakamalaṃ madyam, priyāyā anurāgaḥ prītiḥ, abhinavaṃ yauvanaṃ ca | atra dvandvaśo yugalatvenāntyapadasthitacakāreṇaikakriyāniveśaḥ | tadabhāve doṣamāha—<b>teneti</b> | durlabhatvavivakṣayā duḥkhamayatve guṇasamuccayo 'pītyāha—<b>ayamiti</b> ||</p>
</div> <!-- commentary !-->
<p>miśraḥ punarubhayapadāśrayavadbahupadāśrayaśca bhavati | yathā—</p>
<lg type="udāharaṇa" n="4.63.140">
  <l>‘ādityacandrāvanilo 'nalaśca dyaurbhūmirāpo hṛdayaṃ yamaśca |</l>
  <l>ahaśca rātriśca ubhe ca saṃdhye dharmaśca jānāti narasya vṛttam 140’</l>
</lg>
<p>atrādityacandrādayo dravyaviśeṣā uttarapadaniveśinā pratipadaniveśinā ca cakāraṇa jānātītyekasyāṃ kriyāyāṃ saṃniveśyante | tena ca bahuvacanābhāve samāsābhāve caiṣa miśraḥ samuccayabhedo bhavati ||</p>
﻿<pb n="489"/>
<div type="commentary">
  <p><q>ādityetyādi</q> | anilo vāyuḥ, analo 'gniḥ dyaurākāśaḥ, āpo jalam, hṛdayam, yamaḥ, aho dinam, ubhe prātaḥsāyam, dharmo vidhātā cāyaṃ janasya vṛttaṃ caritraṃ jānāti | ādityacandrau jānīta iti vibhaktivipariṇāmenānvayaḥ | ‘dharmo guṇādau lokeśe’ iti ratnakoṣaḥ | atrādityādaya uttarapadapratipadaniveśitacakāreṇaikakriyāyāṃ niveśitā iti miśratā | tadabhāve doṣamāha—<b>teneti</b> |</p>
</div> <!-- commentary !-->
<p>anubhayāśrayastu samuccayo 'nvācayaśca na bhavati | dva‍yorapi dīpakena viṣayāpahārāt | tenetaretarayogasamāhārayoḥ sa udāhriyate tatretaretarayogo yathā—</p>
<lg type="udāharaṇa" n="4.63.141">
  <l>‘sāvaśeṣapadamuktamupekṣā srastamālyavasanābharaṇeṣu |</l>
  <l>gantumutthitamakāraṇataḥ sma dyotayanti madavibhramamāsām || 141 ||’</l>
</lg>
<p>atroktam, upekṣā, utthitamityete kriyādravyaviśeṣā itaretarayogena madavilāsadyotanakriyāyāṃ niveśyante; tena dyotayantīti bahuvacanaṃ dvandvasamāsaśca tadvivakṣāyāṃ syāt | na ceha dyotakaścakāra uttarapade pratipadaṃ vā vidyata iti so 'yamanubhayāśrayaḥ samuccayamedaḥ ||</p>
<div type="commentary">
  <p><q>anubhayeti</q> | yatra dvipade bahupade vā cakāro nāsti samuccayo 'nvācayo 'pi na bhavati | dīpakalakṣaṇena tasya viṣayīkaraṇādekatravartinā kriyādivācakapadena sarvavākyopakārakatvasya dīpakatvāt, tādṛśasamuccayānvācayayośca tatsattvādityāśayaḥ || <b>sāvaśeṣetyādi</b> |āsāṃ strīṇāmetāni madavibhramaṃ mattatāvilāsaṃ dyotayanti sma | tānyāha
—sahāvaśeṣairavaśiṣṭabhāgairvartate sāvaśeṣaṃ sakhaṇḍaṃ padaṃ yatredṛśamuktaṃ vacanam | khaṇḍākṣaravacanamityarthaḥ | srastāni skhalitāni yāni mālāvastrālaṃkaraṇāni teṣūpekṣā asaṃvaraṇam | akāraṇato hetuṃ vinaiva gantuṃ gamanaṃ kartumutthitamutthāna ca | uktamiti bhāve ktaḥ | utthitamityapi bhāve ktaḥ | akāraṇata iti pañcamyāstasiḥ | atroktādervacanādirūpakriyātmakasya tadāśrayasya dravyasya mitho yogena pradhānakriyāyāṃ niveśaḥ | ata eva dyotayantīti bahuvacanam | samuccayasvīkāre doṣamāha—<b>dvandveti</b> ||</p>
</div> <!-- commentary !-->
<p>samāhāro yathā—</p>
<lg type="udāharaṇa" n="4.63.142">
  <l>‘vapurvirūpākṣamalakṣyajanmatā digambaratvena niveditaṃ vasu |</l>
  <l>vareṣu yadbālamṛgākṣi mṛgyate tadasti kiṃ vyastamapi trilocane 142’</l>
</lg>
﻿<pb n="490"/>
<p>atra ‘yadvareṣu mṛgyate tatkiṃ trilocane vyastamapyasti’ iti bruvan vapurvayovasūnāṃ samudāyaṃ samastamevābhisaṃdhatte | tasya cāvirbhūtāvayavabhedatvenetaretarayogaḥ, tirohitāvayavabhedatvena samāhāraḥ | sa iha yadityekavacanāntena napuṃsakena ca kathyate | na ceha kvacidapi cakāro 'stīti so 'yamapyanubhayāśrayaḥ samuccayamedaḥ ||</p>
<div type="commentary">
  <p><q>vapurityādi</q> | he bālamṛgākṣi śiśuhariṇanetre gauri, vareṣu yanmṛgyate 'nviṣyate tattrilocane śive vyastamapyekaikamapyasti kim | kiṃtu nāstyeva | tadāha—vapuḥ śarīraṃ virūpamakṣi yatra tādṛśaṃ virūpaṃ virūddhasvarūpam | netre dvitvasaṃbandhasyāviruddhatvāt, tritvasya viruddhatvāt | alakṣyamalakṣaṇīyaṃ janma utpattiḥ kulamiti yāvat | yasya so 'lakṣyajanmā tasya bhāvo 'lakṣyajanmatā | akulīnatetyarthaḥ | diśa evāmbaraṃ yasya tadbhāvena vasu dhanaṃ niveditaṃ kathitam | ‘nagno 'vāsā digambaraḥ’ ityamaraḥ | bhṛgyata iti mṛga anveṣaṇe karmaṇi lakāraḥ | atra vapurādisamuccaye yadā sphuṭāvayavabhedatāṃ tadetaretarayogaḥ | yadā tu tirohitāvayavabhedatā tadā samāhāraḥ | yadityekatvaklībatvābhyāmiha samāhāra evoktaḥ | cakārayoge 'pītaretarayogamāha—<b>na ceti</b> ||</p>
</div> <!-- commentary !-->
<p>cayoge 'pītaretarayogaḥ | sa uttarapadayoge 'pi yathā—</p>
<lg type="udāharaṇa" n="4.63.143">
  <l>‘tatkṣaṇaṃ viparivartitāhriyorneṣyatoḥ śayanamiddharāgayoḥ |</l>
  <l>sā babhūva vaśavartinī dva‍yoḥ śūlinaḥ suvadanā madasya ca || 143 ||’</l>
</lg>
<p>atra śūlino madasya cetyattarapadāśrayeṇa cakāreṇa dvau dravyaviśeṣau ‘vaśavartinī’ ityetasmin guṇapade yadītaretarayogena saṃniveśyete tadā ‘viparivartitahriyoḥ’ ityādiṣu ‘dva‍yoḥ’ itiparyanteṣu dvivacanamekaśeṣo vā na syāt | so 'yamapi dvipadāśraya uttarapadāśritadyotakaśca samuccayabhedaḥ ||</p>
<div type="commentary">
  <p><q>tatkṣaṇamityādi</q> | sā suvadanā gaurī śūlino harasya madasya mattatāyāśca dva‍yorvaśavartinī āyattā babhūva | dva‍yoḥ kīdṛśayoḥ | tatkālaṃ viparivartitā vigatā hrīrlajjā yayostayoḥ | iddha upacito rāgo yayostayoḥ | ata eva śayanaṃ neṣyatoḥ śavyāṃ necchatoḥ | atra śūlimadayorvaśavartitva itaretarayogena saṃniveśe doṣamāha—﻿<pb n="491"/><b>tadeti</b> | bahupadāśraya uttarapadāśritacakāreṇetaretarayogo bhavatītyāha—<b>evamiti | samāhāramiti</b> | vicintyamānamiti śloke idamityekatvaklībatvābhyāṃ samāhāra ukta ityarthaḥ | dravyādiviṣayatve itaretarayogasamāhārayoḥ sattvādanvācaye viṣayāntaramāha—<b>kriyeti</b> ||</p>
</div> <!-- commentary !-->
<p>evamapare 'pītaretarayoge 'pi cayogā udāhāryāḥ | samāhārastu cayogaviṣayo vicintyamānamityādinaivoktaḥ, anvācayastu kriyāviṣaya evopapadyate | tatra cottarapadāśraya eva cakāro bhavati || yathā—</p>
<lg type="udāharaṇa" n="4.63.144">
  <l>
    <seg type="pāda">‘gacchantīnāṃ ramaṇavasatiṃ yoṣitāṃ tatra naktaṃ</seg>
    <seg type="pāda">rūddhāloke narapatipathe sūcibhedyaistamobhiḥ |</seg>
  </l>
  <l>
    <seg type="pāda">saudāminyā kanakanikaṣasnigdhayā darśayorvī</seg>
    <seg type="pāda">toyotsargastanitamukharo mā ca bhūrviklavāstāḥ || 144’</seg>
  </l>
</lg>
<p>atra pūrvaṃ ‘darśaya’ ityurvīkarmaviṣayatvena kriyāmupanyasya ‘toyotsargastanitamukharo mā ca bhūḥ’ iti tatkartaryeva dharmiṇyakarmakaṃ kriyāntaramanvācīyate, so 'yaṃ bhinnakālatvabhinnaviṣayatvābhyāmanvācayaḥ samuccayādbhinno bhavati ||</p>
<p>nanvevaṃ yadi samuccaye 'pi bhinnaviṣaye kriye tulyakālameva prayujyete; ko doṣaḥ syāt | na kaścit | kiṃtu tasya samuccayamudrayā viṣayo 'pahṛta iti nodāhriyate ||</p>
<div type="commentary">
  <p><q>gacchantīnāmiti</q> | tatra strīṇāṃ saudāminyā vidyutā tvamurvī bhūmiṃ darśaya | kīdṛśīnām | naktaṃ rātrau patigṛhaṃ gacchatīnām | kasmin sati | sūcyagrabhedanīyairandhakārai rājamārge 'varuddhadarśane sati | saudāminyā kīdṛśyā | kanakasya hiraṇyasya nikaṣaḥ kaṣapaṭṭikāyāṃ kaṣaṇarekhā tadvatsnigdhayā ramyayā toyatyāgastanitamukhastvaṃ mā bhūḥ mā bhava | yatastā anāthā viklavā vihvalāḥ syuḥ | ‘nikaṣaḥ kaṣarekhāyāṃ paṭṭikāyāṃ kaṣasya ca’ iti medinīkāraḥ | ‘stanitaṃ ghanagarjitam’ ityamaraḥ | mābhūrityatra ‘na māṅyoge 6|4|74’ ityaṅ‌niṣedhaḥ | atrādyakriyāmuktvā dvitīyakriyāyā anvācayaḥ | samuccayādbhedamāha—<b>bhinneti</b> | samuccaye ekakālika ﻿<pb n="492"/>ekaviṣaye 'nvayaḥ, atratvanvaye kālabhedo viṣayabhedaśceti bhedādityarthaḥ | uktavaidharmyayoḥ samuccaye sattvamāśaṅa‍kya pariharati—<b>kiṃtviti</b> | samuccaye ubhayadharmavattve 'pi samuccayatvenaiva viṣayaparihāraḥ, iha tu vivakṣayaiva vinigamanetyāśayaḥ ||</p>
</div> <!-- commentary !-->
<p>samāse 'pītaretarayogādanubhayāśrayaḥ samuccayabhedo yathā—</p>
<lg type="udāharaṇa" n="4.63.145">
  <l>‘vāgarthāviva saṃpṛktau vāgarthapratipattaye |</l>
  <l>jagataḥ pitarau vande pārvatīparameśvarau || 145 ||’</l>
</lg>
<p>atra ‘vāgarthāviva’ iti paravalliṅa‍gatā ‘saṃpṛktau pitarau’ ityatra yo 'yaṃ ‘pumān striyā 1|2|67’, ‘pitā mātrā 1|2|70’ iti caikaśeṣastenaiṣa viśeṣalakṣaṇayogādvakroktitve satyalaṃkāratā labhata iti; na dhavakhadirādiṣvatiprasaṅga ityayamapi samuccayabhedaḥ ||</p>
<div type="commentary">
  <p><q>vāgarthāvityādi</q> | ahaṃ gaurīharau vande namāmi | kimartham | vāk cārthaśca tayoḥ pratipattaye niścayāya | kīdṛśau | vāgarthāviva śabdatadabhidheyāviva saṃpṛktau saṃbaddhau | yathā śabdastadvācyo 'rthaśca dvau nityasaṃbaddhau vācyavācakatvasaṃbandhena tathā yau nityasaṃbaddhāvityarthaḥ | jagato lokasya pitarau mātṛjanakau | pitā ca mātā ceti dvandve ‘pitā mātrā 1|2|70’ ityekaśeṣe pitarāviti | pārvatyā mātṛtvena mātuścātigauraveṇābhyārhitatvātpūrvanipātaḥ | ‘sahasreṇa piturmātā gauraveṇātiricyate |’ iti smṛtiḥ | anenārdhanārīśvara uktaḥ | yadvā pārvatīṃ pātīti pārvatīpo haraḥ, ramāyā lakṣmyā īśvaro haristau vande | yadvā pārvatīparo haro māyā lakṣmyā īśvaro haristau haraharī vande | kīdṛśau | lokasya pitarau janakau | anyattulyameva | etena harihararūpamuktamiti kuvyākhyā | ‘ramā lakṣmyāmapīṣyate’ iti viśvaḥ | ‘mā ca lakṣmīrnigadyate’ ityekākṣaraḥ | paravalliṅa‍gatā arthaśabdaliṅa‍gatā | saṃpṛktā ca saṃpṛktaścetyatra ‘pumān striyā 1|2|67’ ityekaśeṣaḥ | ataevoktervakratayehālaṃkāratā | na ca dhavakhadirāvityādiṣu vakroktirato nālaṃkāratā ||</p>
</div> <!-- commentary !-->
<p>samāhārayogādapi yathā—</p>
<lg type="udāharaṇa" n="4.63.146">
  <l>‘strīṇāṃ hāvaiḥ kṛte yatra nijakārye manobhuvā |</l>
  <l>akṣibhruvanibhaṃ nyastaṃ tanmukhe śarakārmukam || 146 ||’</l>
</lg>
﻿<pb n="493"/>
<p>atrāpi yo 'yaṃ ‘akṣibhruvam', ‘śarakārmukam', ityetayoḥ ‘dvandvaśca prāṇitūryasenāṅa‍ganām 2|4|2’ iti, ‘vāṅmanasākṣibhruva—5|4|77’ iti ca viśeṣalakṣaṇayogastena dhavakhadirapalāśamityevamādiṣu nātiprasaṅa‍gā bhavati ||</p>
<div type="commentary">
  <p><q>strīṇāmityādi</q> | yatra nagare manobhuvā kāmena tanmukhe strīṇāṃ mukhe 'kṣibhruvanibhaṃ netrabhrūvyāja śarakārmukaṃ nyastamāropitam | strīṇāṃ hāvaiḥ śṛṅa‍gārajakriyāmirnijakārye manaścāpalādau kṛte sati | ‘hāvāḥ kriyāḥ śṛṅa‍gārabhāvajāḥ’ ityamaraḥ | atrāpi viśeṣalakṣaṇābhyāmeva vakroktitā || iti samuccayālakāranirūpaṇam ||</p>
</div> <!-- commentary !-->
<p>ākṣepālaṃkāranirūpaṇam |</p> <!-- heading !-->
<p>ākṣepaṃ lakṣayati—</p>
<lg type="kārikā" n="4.64">
  <l>vidhinātha niṣedhena pratiṣedhoktiratra yā |</l>
  <l>śuddhā miśrā ca sākṣepo rodho nākṣepataḥ pṛthak || 64 ||</l>
</lg>
<div type="commentary">
  <p><q>vidhineti</q> | vidhinā hetunā pratiṣedhena vā hetunā yā pratiṣedhasyoktirnirvacanaṃ sā ākṣepaḥ | rodhaḥ punarākṣepa evetyāha—<b>rodha iti</b> | ākṣepalakṣaṇenaiva gṛhītatvādrodho na tato bhinna ityarthaḥ ||</p>
</div> <!-- commentary !-->
<p>tatra vidhyākṣepaḥ śuddho yathā—</p>
<lg type="udāharaṇa" n="4.64.147">
  <l>‘gaccha gacchasi cetkānta panthānaḥ santu te śivāḥ |</l>
  <l>mamāpi janma tatraiva bhūyādyatra gato bhavān || 147 ||’</l>
</lg>
<p>atra ‘gaccha’ ityasya vidhivākyasya ‘mamāpi janma tatraiva bhūyāt’ ityāśiṣānukūlatayaiva maraṇasūcanānniṣedhaḥ kriyata iti śuddho 'yaṃ vidhyākṣepaḥ ||</p>
<div type="commentary">
  <p><q>gacchetyādi</q> | iha he kānta vallabha, cedyadi gacchasi tadā gaccha | videśamiti śeṣaḥ | mayā na rodhaḥ kriyate | kiṃtu bhavānyatra gato bhūyāttatraiva mamāpi janma bhūyāditi | paraṃ vadāmiti śeṣaḥ | atra gamanasya vidhirūpasya janma bhūyādityanena vidhirūpeṇaiva tvayi gate mayā martavyamiti maraṇasūcanādvidhinā gamanapratiṣedhoktiḥ anyāsaṃkareṇa ca śuddhatā ||</p>
</div> <!-- commentary !-->
﻿<pb n="494"/>
<p>miśro yathā—</p>
<lg type="udāharaṇa" n="4.64.148">
  <l>‘alaṃ vivādena yathā śrutaṃ tvayā tathāvidhastāvadaśeṣamastu saḥ |</l>
  <l>mamātra bhāvaikarasaṃ manaḥ sthitaṃ na kāmavṛttirvacanīyamīkṣate 148’</l>
</lg>
<p>atra ‘alaṃ vivādena’ iti niṣedhena, ‘tathāvidhaḥ so 'stu—’ iti vidhinā ca tanmatamavasthāpya, ‘mamātra bhāvaikarasaṃ manaḥ sthitam’ iti vidhinā, ‘na kāmavṛttirvacanīyamīkṣate’ iti pratiṣedhena ca yatpunarākṣipati, so 'yaṃ vidhiniṣedhābhyāṃ vidhimiśra ākṣepo bhavati ||</p>
<div type="commentary">
  <p><q>alamityādi</q> | tvayā yathā śrutaṃ tatra vivādenālaṃ niṣphalam | aśeṣaṃ samagraṃ yathā syādevaṃ sa tāvattathāvidha evāstu | mama mano 'tra bhāvaikarasamabhiprāyavaśaṃ sthitamasti | yadyapi bhave virūpākṣatvādikaṃ tvaduktaṃ vartate, tathāpi manmanastadekaparamityarthaḥ | atra hetuḥ kāmavṛttiricchāvyāpāro vacanīyaṃ vaktavyaṃ nekṣate na paśyati | <note>‘kāmāvṛttiḥ svecchāvyavahārī vacanīyamasthānasaṅa‍gāpavādaṃ nekṣate na vicārayati | nahi svecchācāriṇo lokāpavādādbibhyatīti bhāvaḥ |’ iti mallināthavyākhyānamevātra sādhīyaḥ</note>icchā na parārthayojyā bhavatītyarthaḥ | atra niṣedhavidhibhyāṃ tanmatasthāpanarūpasya vidhervighiniṣedhābhyāmākṣepa iti vidhyākṣepo 'yaṃ miśraḥ ||</p>
</div> <!-- commentary !-->
<p>niṣedhākṣepaḥ śuddho yathā—</p>
<lg type="udāharaṇa" n="4.64.149">
  <l>‘kutaḥ kuvalayaṃ karṇe karoṣi kalabhāṣiṇi |</l>
  <l>kimapāṅa‍gamaparyāptamasminkarmaṇi manyase || 149 ||’</l>
</lg>
<p>atra ‘kutaḥ kuvalayaṃ karṇe karoṣi’ ityasya niṣedhavākyasya ‘kimapāṅa‍gam—’ ityādinā praśnapareṇāpi niṣedhaparyavasāyinā vākyena samarthanaṃ kriyata ityayaṃ śuddho niṣedhākṣepaḥ ||</p>
<div type="commentary">
  <p><q>kuta ityādi</q> | he kalabhāṣiṇi madhuravacane, kasmānnīlotpalaṃ karṇe karoṣi | kuta iti pratiṣedhe hetumāha—asmin karmaṇi kāmivaśīkaraṇādau kimapāṅa‍gaṃ netraprāntamaparyāptamasamarthaṃ tvaṃ manyase | atra niṣedhasya niṣedhaparyavasāyivākyena kṣepaṇānniṣedhākṣepaḥ | śuddhatā ca kaivalyena ||</p>
</div> <!-- commentary !-->
﻿<pb n="495"/>
<p>miśro yathā—</p>
<lg type="udāharaṇa" n="4.64.150">
  <l>‘saccaṃ guruo giriṇo ko bhaṇaï jalāsaā ṇa gambhīrā |</l>
  <l>dhīrehiṃ uvama māuṃ taha vi khu maha ṇatthi ucchāho || 150 ||’</l>
</lg>
<lg type="chāyā" ref="4.64.150">
  <l>[satyaṃ guravo girayaḥ ko bhaṇati jalāśayā na gambhīrāḥ |</l>
  <l>dhīrairupamātuṃ tathāpi khalu mama nāstyutsāhaḥ ||]</l>
</lg>
<p>atra ‘satyaṃ guravo girayaḥ’ iti vidhiḥ, ‘ka āha jalāśayā na gambhīrāḥ’ iti paramatākṣepastābhyāṃ girīṇāṃ gurutvam sāgarāṇāṃ ca gāmbhīryaṃ yadayamuttarārdhena dhīrāpekṣayā niṣedhati, anyāpekṣayā tattadeva vidhatte; sa eṣa miśro niṣedhākṣepaḥ ||</p>
<div type="commentary">
  <p><q>saccamityādi</q> | ‘satyaṃ guravo girayaḥ ko bhaṇati jalāśayā na gambhīrāḥ | dhīrairupamātuṃ tathāpi mama nāstyutsāhaḥ ||’ iha parvatā niścitaṃ gurutvāśrayāḥ | ko vadati jalāśayāḥ sāgarā na gambhīrāḥ kiṃtu gambhīrā eva | girisāgarau dhīraiḥ sahopamātuṃ sadṛśīkartuṃ tathāpi mama notsāho 'sti dhīrāṇāṃ tayorādhikyāt | ‘jalāśayo jalādhāraḥ’ iti koṣādyadyapi jalāśayapadaṃ jalādhāramātrārthakaṃ tathāpyatigāmbhīryayogyatayā sāgaraparam | atra vidhiniṣedhābhyāṃ gurutvagāmbhīryaniṣedho 'nyāpekṣayā vidhiśceti miśratā ||</p>
</div> <!-- commentary !-->
<p>'rodho nākṣepataḥ pṛthak’ iti yaduktaṃ tatraitāvānviśeṣaḥ—</p>
<lg type="kārikā" n="4.65">
  <l>kriyāsūttiṣṭhamānasya vāraṇaṃ kāraṇena yat |</l>
  <l>uktyā yuktyā ca rodho ya ākṣepaḥ so 'yamucyate || 65 ||</l>
</lg>
<lg type="kārikā" n="4.66">
  <l>pratikūlo 'nukūlaśca vidhau rodho 'bhidhīyate |</l>
  <l>niṣedhe 'pyuktiyuktibhyāṃ dviprakāraḥ sa kathyate || 66 ||</l>
</lg>
<p>rodhe viśeṣamāha—<b>kriyāsviti</b> | kriyāsūdyogināṃ hetudvārā yannivāraṇamuktyā yuktyā ca sa rodhaḥ | sa ca śeṣībhūta ākṣepa eva | vidhiniṣedhayogitvamathākṣepasādhāraṇyam || 65 || 66 ||</p>
﻿<pb n="496"/>
<p>tatroktyā vidhau pratikūlo yathā—</p>
<lg type="udāharaṇa" n="4.66.151">
  <l>‘kiṃ jampieṇa dahamuha jampiasarisaṃ aṇivvahantassa bharam |</l>
  <l>ettia jampiasāraṃ ṇihaṇaṃ aṇṇe vi vajjadhārāsu vaā || 151’</l>
</lg>
<lg type="chāyā" ref="4.66.151">
  <l>[kiṃ jalpitena daśamukha jalpitasadṛśamanirvāhayato bharam |</l>
  <l>etāvada jalpitasāraṃ nidhanamanye 'pi vajradhārāsu gatāḥ ||]</l>
</lg>
<p>atra ‘kimaḥ’ pratikulavācitvād vacanavṛttyaiva jalpan daśānanaścitrarathena ruddhaḥ, kāraṇaṃ ca vajraprabhāvakīrtanāditi prātikūlyenopanyastam; so 'yamauktaḥ pratikūlaśca vidhyākṣepo rodha ityucyate ||</p>
<div type="commentary">
  <p><q>kimityādi</q> | "kiṃ jalpitena daśamukha jalpisadṛśamanirvāhayato bharam | etāvad jalpitasāraṃ nidhanamanye 'pi vajradhārāsu gatāḥ ||" iha he daśamukha rāvaṇa, jalpitena bhāṣitena kim | kiṃtu na kimapi | kasya, uktisadṛśaṃ bharamanirvāhayataḥ puṃsaḥ | bharamadhyavasāyam | etāvadetadeva jalpitasāraṃ śreṣṭham yadanye 'pi yodhā vajradhārasu nidhanaṃ nāśaṃ gatāḥ | ‘śreṣṭhe 'rthavatsāramudaharanti’ iti śāśvataḥ | atra jalpan rāvaṇaścitrarathena vajraprabhāvakīrtanarūpapratikūloktyā rūddha iti vidhyākṣepavirodhaḥ ||</p>
</div> <!-- commentary !-->
<p>uktyaiva vidhāvanukūlo yathā—</p>
<lg type="udāharaṇa" n="4.66.152">
  <l>‘hantuṃ vimaggamāṇo hantuṃ turiassa appaṇā dahavaaṇam |</l>
  <l>kiṃ icchasi kāuṃ je pavaavaï piaṃ ti viṇpiaṃ rahavaïṇo 152’</l>
</lg>
<lg type="chāyā" ref="">
  <l>[hantuṃ vimārgamāṇo hantuṃ tvaritasyātmanā daśavadanam |</l>
  <l>kimicchasi kartuṃ yatplavagapate priyamiti vipriyaṃ raghupateḥ ||]</l>
</lg>
<p>atrāpi ‘kimaḥ’ pratiṣedhavācitvāt vacanavṛttyaiva daśānanavadhāyottiṣṭhamānaḥ sugrīvo jāmbavatā ruddhaḥ, kāraṇaṃ punarānukūlyenaivoktam—'kimetat tvayā raghupateḥ priyarūpaṃ viprayamupakrāntam’ iti | so 'yamaukto 'nukūlaśca vidhyākṣepo rodha ityucyate ||</p>
<div type="commentary">
  <p><q>hantumityādi</q> | "hantuṃ vimārgamāṇo hantuṃ tvaritasyātmanā daśavadanam | kimicchasi kartuṃ plavagapate 'sya priyamiti vipriyaṃ raghupateḥ ||" iha he plavagapate sugrīva, daśavadanaṃ hantuṃ vimārgamāṇo yācamānastvaṃ raghupate rāmasya kiṃ priyamiti kṛtvā ﻿<pb n="497"/>vipriyamaniṣṭaṃ kartumicchasi | kathaṃ vipriyatā tatrāha—kīdṛśasya | daśavadanamevātmanā hantuṃ tvaritasya, prabhuṇā jighāṃsitasya hi vadhe 'parādha iti sa eva puruṣottamastaṃ ghātayatu | sametairbhavadādibhiḥ sāhāyyamācaryatāmityāśayaḥ | yacchabdo 'vyayatvenānekārthatayā saṃbodhanārthaḥ | yadvā jeśabdaḥ pādapūraṇe | daśavadanapadamākāṅa‍kṣākrameṇāvṛttyā hananadvayānvayi | atra rāvaṇavadhodyamo vidhiruktyaiva jāmbavatā ruddho 'nukūlatayā hetumudbhāvyeti rodho 'yaṃ vidhyākṣepaśeṣaḥ ||</p>
</div> <!-- commentary !-->
<p>vidhāveva yuktyānukūlaḥ pratikūlaśca yathā—</p>
<lg type="udāharaṇa" n="4.66.153">
  <l>‘gaccheti vaktumicchāmi tvatpriyaṃ matpriyaiṣiṇī |</l>
  <l>nirgacchati mukhādvāṇī mā gā iti karomi kim || 153 ||’</l>
</lg>
<p>atra yathoktamuktvā ‘kiṃ karomi’ ityānukūlyenaivāha | atra kimaḥ praśnārthatve 'pi yuktyā niṣedhārthatvaṃ gamyate, so 'yaṃ yaukto 'nukūlaśca vidhyākṣepo rodha ityucyate || ayameva cāsyā vaiyātyoktipakṣe yauktaḥ pratikūlavidhyākṣepo rodho bhavati ||</p>
<div type="commentary">
  <p><q>gacchetyādi</q> | he sakhi, tvatpriyaṃ gaccheti vaktumicchāmi | matpriyaiṣiṇī strītvena strī priyatvānmā gā iti vāṇī mama mukhānnirgacchatīti kiṃ karomi | ‘matpriyaṃ tvatpriyaiṣiṇī’ iti pāṭhe tu tvatpriyaiṣiṇyahaṃ gaccheti vivakṣāmi, matpriyaṃ yathā bhavati tathā mā gā iti vāṇī niḥsaratīti yojyam | atra kiṃ karomītyasya yuktyā prakṛtopapattyā niṣedhārthatāvagamaḥ | yadi vaiyātyātprāgalbhyād viparītamabhidhatte tadā mā gaccheti vaktumicchāmi, gaccheti vāṇī niḥsaratītyatra kiṃ karomīti tadā yuktisiddha eva rodho 'yam ||</p>
</div> <!-- commentary !-->
<p>yuktyā niṣedhe pratikūlo yathā—</p>
<lg type="udāharaṇa" n="4.66.154">
  <l>‘paürajuāṇo gāmo mahumāso jovvaṇaṃ paī ṭhero |</l>
  <l>juṇṇasurā sāhīṇā asaī mā hou kiṃ maraü || 184 ||’</l>
</lg>
<lg type="chāyā" ref="4.66.154">
  <l>[pracurayuvā grāmo madhumāso yauvanaṃ patiḥ sthaviraḥ |</l>
  <l>jīrṇasurā svādhīnā asatī mā bhavatu kiṃ mriyatām ||]</l>
</lg>
<p>atra ‘asatī mā bhavatu’ iti yaḥ pratiṣedhamāha sa ‘pracurayuvā ﻿<pb n="498"/>grāmaḥ—’ ityādi kāraṇamuktvā tataḥ ‘kiṃ mriyatām’ iti pratikūlyena rudhyate | tatra kimaḥ kākvā sāsūyapraśnārthasya yuktyā niṣedhārthatvaṃ gamyate; so 'yaṃ yauktaḥ pratikūlaniṣedhākṣepo rodha ityucyate ||</p>
<div type="commentary">
  <p><q>paüra ityādi</q> | "pracurayukko grāmo madhumāso yauvanaṃ patiḥ sthaviraḥ | jīrṇasurā svādhīnā asatī bhā bhavatu kiṃ mriyatām ||" kācidvṛddhapatikā calacitteti jñātvā kayācitkasyaicitkathitam | sā tu tatrottaramāha—<b>pracura iti</b> | pracurā bahavo yuvānastarūṇā yatra tādṛśaḥ | ‘śeṣādvibhāṣā 5|4|154’ iti kap | madhumāso vasantaḥ, yauvanam, svāmī sthaviro vṛddhaḥ | jīrṇasurā purāṇamadyaṃ svādhīnaṃ nijāyattamato 'satī sā mā bhavatu kiṃ mriyatām | yadyasmin vatsare sā cañcalā na syānmriyetaivetyarthaḥ | surā jīrṇā prītikarīti madyapaprasiddhaḥ | atra kiṃ mriyatāmiti kimaḥ kākugarbhatayā sāsūyapraśnārthatā yuktyā niṣedhaviṣayiṇī jñāyata iti rodho 'yam ||</p>
</div> <!-- commentary !-->
<p>yaktyaiva niṣedhe 'nukūlo yathā—</p>
<lg type="udāharaṇa" n="4.66.155">
  <l>‘kaha mā jhijjaü majjho imāi <note>‘uppalie kalamakandoṭṭā’ iti deśīnāmamālā</note>kandoṭṭadalasaricchehiṃ |</l>
  <l>acchīhiṃ jo ṇa dīsaï ghaṇathaṇabhararuddhapasarehiṃ || 155 ||’</l>
</lg>
<lg type="chāyā" ref="4.66.155">
  <l>[kathaṃ mā kṣīyatāṃ madhyo 'syāḥ kuvalayadalasadṛkṣāmyām |</l>
  <l>akṣimyāṃ yo na dṛśyate ghanastanabhararuddhaprasarābhyām ||]</l>
</lg>
<p>atra ‘stanādivadasyā madhyo 'pi mā kṣīyatām’ iti niṣedhavādī kenacidānukūlyena rūdhyate | kathamayaṃ mā kṣīyatāmiti | yo 'syāḥkuvalayadalasadṛkṣābhyāṃ locanābhyāṃ ghanastanaruddhaprasarābhyāṃ na dṛśyate | iyaṃ hyetābhyāmanyamīkṣamāṇā yanna paśyati so 'hamiva madhyo 'pi kṣīyamāṇo lakṣyate tatra kimaḥ praśnārthatve niṣedhārthatvaṃ gamyate; so 'yaṃ yaukto 'nukūlaśca niṣedhākṣepo rodha ityucyate ||</p>
<div type="commentary">
  <p><q>kahamityādi</q> | "kathaṃ mā kṣīyatāṃ madhyo 'syāḥ kuvalayadalasadṛkṣābhyām | akṣibhyāṃ yo na dṛśyate ghanastanabhararuddhaprasarābhyām ||" ihāsyā nāyikāyā madhyaḥ kathaṃ mā kṣīyatāṃ na kṣīṇatāṃ yātu | yo 'syāḥ kuvalayadalatulyābhyāmakṣibhyāṃ nibiḍa-﻿<pb n="499"/>kucabharāvaruddhagatābhyāṃ na dṛśyate | atrānayā netrābhyāmanyamīkṣamāṇayā yathāhaṃ na dṛṣṭa ityahaṃ kṣīṇastathā madhyo 'pi tenaiva kṣīṇatāpanna iti lakṣyate | ihāpi kimo niṣedhārthatvaṃ yuktyaiva jñāyate ||</p>
</div> <!-- commentary !-->
<p>niṣedha evoktyā pratikūlo 'nukūlaśca yathā—</p>
<lg type="udāharaṇa" n="4.66.156">
  <l>bhrukuṭirāracitā gatamagrato hṛtamathānanamuktamasādhu vā |</l>
  <l>iyamatiprabhutā kriyate balādakupito 'pi hi yatkupito janaḥ 156’</l>
</lg>
<p>atra ‘akupito 'pi kupitaḥ kriyate’ iti yo 'yaṃ niṣedhākṣeparūpa upālambhaḥ, tatra ca ‘bhrukuṭirāracitā—’ ityādivaiyātyena pratikūlaṃ kāraṇamupanyasya, ‘seyamatiprabhutā, so 'yaṃ balātkāraḥ’ iti kakvā vācanikamevopālambhamabhidhatte; tenāyamauktaḥ pratikūlaśca niṣedhākṣepo rodha ityucyate || ayameva cāsyā avaiyātyoktipakṣe svarūpākhyānādaukto 'nukūlaniṣedhākṣepo rodho bhavati ||</p>
<div type="commentary">
  <p><q>bhrukuṭirityādi</q> | iyamatiprabhutā balātkāraḥ | hi yato 'kopavānapi jano balātkāreṇa kopavān kriyate | tadāha—tvāyā bhrukuṭirbhrūkauṭilyamāracitam | agrato 'gre gatam | anantaramānanaṃ cumbanādapahṛtam | asādhūktaṃ ca | vāśabdaścārthe | atra dhārṣṭyena pratikūlakāraṇamupanyasya kākvā vācanika evopālambhaḥ | asyā adhārṣṭyapakṣe svarūpākhyānaparamidamityuktānukūlaniṣedhākṣeparodho 'pyayamityāha—<b>ayamiti</b> ||</p>
</div> <!-- commentary !-->
<p>yadā tu kāraṇamupanyasyāpi kriyāsūttiṣṭhamāno na rūdhyate tadākṣepa eva na rodhaḥ |</p>
<p>tadyathā—</p>
<lg type="udāharaṇa" n="4.66.157">
  <l>‘gamiā kalambavāā diṭṭhaṃ mehandhaāriaṃ gaaṇaalam |</l>
  <l>sahio gajjiasaddo taha vi hu se ṇatthi jīvie āsaṃgo ||’</l>
</lg>
<lg type="chāyā" ref="4.66.157">
  <l>[gamitāḥ kadambavātā dṛṣṭaṃ meghāndhakāritaṃ gaganatalam |</l>
  <l>sọdho garjitaśabdastathāpi khalvasya nāsti jīvite 'dhyavasāyaḥ ||]</l>
</lg>
<p>atra kadambavātātivāhanādīnāṃ jīvitādhyavasāyahetūnāmupanyāse 'pi ﻿<pb n="500"/>kriyāsūttiṣṭhamāno na rudhyate kathamayaṃ na jīvatīti | kiṃ tarhi kāraṇamevākṣipyate—‘tathāpi nāstyasya jīvite 'dhyavasāya’ iti | so 'yamākṣepa eva na rodhaḥ ||</p>
<div type="commentary">
   <p><q>gamiā ityādi</q> | ‘gamitāḥ kadambavātā dṛṣṭaṃ meghāndhakāritaṃ gaganatalam | sọdho garjitaśabdastathāpi khalvasya nāsti jīvite āsaṅa‍gaḥ ||’ ihāsya rāmasya tathāpi jīvite prāṇadhāraṇe āsaṅa‍go 'dhyavasāyo nāsti | khalu niścaye vākyabhūṣāyāṃ vā | yadyapi kadambapuṣpasaṃparkiṇo vātā gamitā nītāḥ dṛṣṭaṃ meghāndhakārayuktaṃ gaganatalam, garjitarūpaḥ śabdaḥ soḍhaḥ śrutaḥ | ihāsahyasahane 'pi jīvitānadhyavasāye premātiśayo hetuḥ | prayāṇocitakāle śaradyapi yadi na gamanaṃ syāttadā priyāsamāgamo me na syāditi buddhiḥ | yadvā netavyakālasya ghoratvāddurgavāsarayoradhyavasāyaḥ | yadvā kadambavātā gamitāḥ, vikasadamalakamalavātāḥ kathaṃ gamitavyāḥ | moghāndhakāritaṃ gaganatalaṃ dṛṣṭam, śaraccandracandrikādhavalitaṃ kathaṃ draṣṭavyam | garjitaśabdaḥ soḍhaḥ, kalahaṃsakalaravaḥ kathaṃ soḍhavya iti vimarśenānadhyavasāyaḥ | yadvā etairevānarthasārthaiḥ kadarthitā vyarthapratyāśāsamarthanā sītā yadi bhṛtā syāttadā madīyāśānāśa eva bhaveditibudhdyānadhyavasāyaḥ | atra jīvanakriyāyāmupasthitasya na rodhaḥ, kiṃ tu kāraṇākṣepa evetyākṣepatā ||</p>
</div> <!-- commentary !-->
<p>kriyodyatasyāpi vāraṇe kāraṇānāmanyaparatve rodho na bhavati | yathā—</p>
<lg type="udāharaṇa" n="4.66.158">
  <l>‘dhanaṃ ca bahu labhyante sukhaṃ kṣemaṃ ca vartmani |</l>
  <l>na ca me prāṇasaṃdehastathāpi priya mā sma gāḥ || 158 ||’</l>
</lg>
<p>atra yadyapi yatrodyataḥ priyo rudhyate | prabhūtārthalābhādīnāṃ kāraṇānāṃ gamanaparatvameva na nivāraṇaparatvam; ato 'yaṃ na rodhaḥ, kiṃ tarhi ākṣepa eva bhavati ||</p>
<div type="commentary">
   <p><q>dhanamityādi</q> | he priya, yadyapi te tava dhanaṃ bahu pracuraṃ labhyaṃ prāpyam | vartmani sukham; na durgo mārgaḥ | kṣemaṃ kuśalaṃ ca caurādyanupahateḥ | na ca me prāṇasaṃśayo 'sti | tathāpi tvaṃ mā gāḥ sma māyāsīḥ | ‘kuśalaṃ kṣemamasriyām’ ityamaraḥ | atra pracuradhanalābhādihetūnāṃ gamanaparatvenākṣepatā || ityākṣepālaṃkāranirūpaṇam ||</p>
</div> <!-- commentary !-->
﻿<pb n="501"/>
<p>arthāntaranyāsālaṃkāraḥ |</p> <!-- heading !-->
<p>arthāntaranyāsaṃ lakṣayati—</p>
<lg type="kārikā" n="4.67">
  <l>jñeyaḥ so 'rthāntaranyāso vastu prastutya kiṃcana |</l>
  <l>tatsādhanasamarthasya nyāso yo 'nyasya vastunaḥ || 67 ||</l>
</lg>
<lg type="kārikā" n="4.68">
  <l>sa upanyastavastūnāṃ sādharmyeṇa ca kathyate |</l>
  <l>vaidharmyeṇa ca vidvadbhirvaiparītyena kutracit || 68 ||</l>
</lg>
<div type="commentary">
   <p><q>jñeyamiti</q> | kiṃcana kimapi vastu vācyaṃ prastutya prakramya tadvastusādhanasamarthasyānyasya vastuno vākyārthanyāsa upanyāso yaḥ so 'rthāntaranyāsaḥ | vaiparītyaṃ viparyayaḥ ||</p>
</div> <!-- commentary !-->
<p>teṣu sādharmyeṇa yathā—</p>
<lg type="udāharaṇa" n="4.68.159">
  <l>‘payomucaḥ parītāpaṃ harantyete śarīriṇām |</l>
  <l>nanvātmalābho mahatāṃ paraduḥkhopaśāntaye || 159 ||’</l>
</lg>
<p>atra parītāpāpaharaṇakṣamasya jaladākhyasya mahāvastuno nyasanaṃ vidhāya tatsādhanasādharmyeṇaiva tatsādhanakṣamaṃ mahāpuruṣalakṣaṇaṃ vastvantaramupanyasyati, so 'yaṃ sādharmyeṇārthāntaranyāsaḥ ||</p>
<div type="commentary">
   <p><q>payomuca ityādi</q> | ete meghāḥ śarīriṇāṃ paritāpaṃ haranti | nanu niścaye | mahatāmātmalābho 'vasthitiḥ paraduḥkhopaśāntyarthaṃ bhavati | atra pūrvārdhopasthāpitārthasiddhaye sādharmyapuraskāreṇottarārdhopanyāsaḥ sphuṭa eva ||</p>
</div> <!-- commentary !-->
<p>vaidharmyeṇa yathā—</p>
<lg type="udāharaṇa" n="4.68.160">
  <l>
    <seg type="pāda">‘priyeṇa saṃgrathya vipakṣasaṃnidhā-</seg>
    <seg type="pāda">vupāhitāṃ vakṣasi pīvarastane |</seg>
  </l>
  <l>
    <seg type="pāda">srajaṃ na kācidvijahau jalāvilāṃ</seg>
    <seg type="pāda">vasanti hi premṇi guṇā na vastuni || 160 ||</seg>
  </l>
</lg>
<p>atrāpi priyatamena svayaṃ kāntāhṛdaye samāropitāyāḥ srajaḥ prema﻿-<pb n="502"/>kāraṇamupanyasya jalāviladoṣavatyā api srajo yadatyāgakāraṇaṃ tadiha vaidharmyadvāreṇa pratipāditamato vaidharmyeṇāyamarthāntaranyāsaḥ ||</p>
<div type="commentary">
   <p><q>priyeṇetpādi</q> | kācinnārī jalāvilāmapi srajaṃ mālāṃ na vijahau na tatyāja | kīdṛśīm | priyeṇa saṃgrathya grathitvā māṃsalakucavati hṛdaye vipakṣasva sapatnyāḥ
samīpe upāhitāmāropitām | atropapattimāha—hi yataḥ premṇi prītau guṇā vasanti na vastuni guṇā vasanti | atra jalāvilamālāyā apyatyāgaheturvasantītyādinā vaidharmyapuraskāreṇoktaḥ ||</p>
</div> <!-- commentary !-->
<p>viparyayeṇa yathā—</p>
<lg type="udāharaṇa" n="4.68.161">
  <l>‘jo jassa hiaadaïo dukkhaṃ dento vi so suhaṃ dei |</l>
  <l>daïaṇahadūmiāṇaṃ vi vaḍ̣dhīi tthaṇaāṇaṃ romañco || 161 ||’</l>
</lg>
<lg type="chāyā" ref="4.68.161">
  <l>[yo yasya hṛdayadayito duḥkhaṃ dadadapi sa sukhaṃ dadāti |</l>
  <l>dayitanakhadūnayorapi vardhate stanayo romāñcaḥ ||]</l>
</lg>
<p>atra sādhanasamarthaṃ vastu prathamata evopanyasya paścāt tatsādhyamabhihitamiti viparyāsādayaṃ viparyayo nāmārthāntaranyāsaḥ ||</p>
<div type="commentary">
   <p><q>jo ityādi</q> | “yo yasya hṛdayadayito duḥkhaṃ dadadapi sa tathā tasya | dayitanakhaduḥkhitayorapi vardhate stanayo romāñcaḥ ||” iha yo yasya hṛdayapriyaḥ sa duḥkhaṃ dadadapi tasya tathā priya eva | atra hetuḥ—dayitanakhena duḥkhitayorapi stanayo romāñco vardhate | dadadityatra ‘nābhyastācchatuḥ 7|1|78’ iti niṣedhaḥ | atra prathamaṃ heturuktastatastatkāryamuktamiti viparītatā ||</p>
</div> <!-- commentary !-->
<p>ubhayanyāsasyārthāntaranyāsādabhedamāha—</p>
<lg type="kārikā" n="4.69">
  <l>prokto yastūbhayanyāso 'rthāntaranyāsa eva saḥ |</l>
  <l>sa pratyanīkanyāsaśca pratīkanyāsa eva ca || 69 ||</l>
</lg>
<div type="commentary">
   <p><q>prokta iti</q> | pratyanīkaḥ paripanthī, pratīko 'vayava ekadeśa iti yāvat | 'aṅa‍gaṃ pratīko 'vayavaḥ’ ityamaraḥ ||</p>
</div> <!-- commentary !-->
﻿<pb n="503"/>
<p>teṣūbhayanyāso yathā—</p>
<lg type="udāharaṇa" n="4.69.162">
  <l>‘te viralā sappurisā je abhaṇantā ghaḍanti kajjālāve |</l>
  <l>thoaccia te vi dumā je amuṇiakusumaṇiggamā denti phalam ||’</l>
</lg>
<lg type="chāyā" ref="4.69.162">
  <l>[te viralāḥ satpuruṣā ye 'bhaṇyamānā ghaṭante kāryālāpam |</l>
  <l>stokā eva te 'pi drumā ye 'jñātakusumanirgamā dadati phalam ||]</l>
</lg>
<p>atra vidyamānamapi sādhyasādhanabhāvamapratipādya yadubhayorvastunornyasanaṃ so 'yamubhayanyāsaḥ ||</p>
<div type="commentary">
   <p><q>te viralā ityādi</q> | “te viralāḥ satpuruṣā ye 'bhaṇyamānā ghaṭante kāryālāpam | stokā eva te 'pi drumā ye 'jñātakusumanirgamā dadati phalam ||” iha te sajjanā viralāḥ parimitāḥ | alpā iti yāvat | ye kāryārthamālāpamājñāmabhaṇyamānā ghaṭante kāryārụ̄dhā bhavanti, te 'pi vṛkṣāḥ stokā evālpā eva ye 'jñātapuṣpodgamāḥ santaḥ phalaṃ dadati | abhaṇyamānā iti ṇijgarbhatvena dvikarmakatā | yadvā kāryālāpe kāryakaraṇe ghaṭante | kīdṛśāḥ | abhaṇyamānā anuktāḥ | ‘ālāpo vacane kṛtau’ iti śāśvataḥ | atra hetuhetumadbhāvapuraskāreṇobhayorupanyāsaḥ ||</p>
</div> <!-- commentary !-->
<p>pratyanīkanyāso yathā—</p>
<lg type="udāharaṇa" n="4.69.163">
  <l>‘viralā uvaāriccia ṇiravekkhā jalaharavva vaṭṭanti |</l>
  <l>jhijjanti tāṇa virahe viralaccia sarippavāhavva || 163 ||</l>
</lg>
<lg type="chāyā" ref="4.69.163">
  <l>[viralā upakṛtyaiva nirapekṣā jaladharā iva vartante |</l>
  <l>kṣīyante teṣāṃ virahe viralā eva saritpravāhā iva ||]</l>
</lg>
<p>atra yadidamupakṛtyānapekṣitapratyupakārāṇāṃ gamanam, yaccākṛtapratyupakārāṇāṃ tadvirahe 'vasādanaṃ tadubhayamapi jaladharasaritpravāhayoranyonyātiśayitayorupanyasyamānaṃ pratyanīkanyāso bhavati ||</p>
<div type="commentary">
  <p><q>viralā ityādi</q> | “viralā upakṛtyaiva nirapaikṣā jaladharā iva vartante | kṣīyante teṣāṃ virahe viralā eva saritpravāhā iva ||” iha ye upakṛtya upakāraṃ kṛtvā nirapekṣāḥ pratyupakārānapekṣā vartante te viralā alpāḥ | meghā iva | yathā medhā upakāraṃ kṛtvā pratyupakāranispṛhā vartante tathetyarthaḥ | teṣāmupakāriṇāṃ virahe viralā eva <pb n="504"/>kṣīyante duḥkhitā bhavanti | nadīpravāhā iva | yathā nadīpravāhā upakāriṇāṃ meghānāṃ virahe kṣīṇā bhavanti tathetyarthaḥ | kṣīyanta iti karmakartari | kṣiyo 'nātmanepaditvāt | avasadanamavasādaḥ | bhāve ghañ | atra meghanadīpravāhayormithaḥ samarthayoḥ pratyanīkabhāvaḥ pratipakṣatā | pratinidhibhūtamanīkaṃ sainyaṃ yasya saḥ pratyanīkaḥ paripanthī | 'prati pratinidhau cihne’ iti medinīkāraḥ | ‘anīko 'strī raṇe sainye’ iti ca ||</p>
</div> <!-- commentary !-->
<p>pratīkanyāso yathā—</p>
<lg type="udāharaṇa" n="4.69.164">
  <l>‘kā kathā bāṇasaṃdhāne jyāśabdenaiva dūrataḥ |</l>
  <l>huṃkāreṇeva dhanuṣaḥ sa hi vighnānapohati || 164 ||’</l>
</lg>
<p>atra vighnaprotsāraṇasamarthāyā bāṇamokṣalakṣaṇāyāḥ kriyāyāḥ prathamāvayavabhūtaṃ jyāśabdaṃ dhanuṣo huṃkāramiveti tatsādhanamupanyasya pratīkanyāsanāmānamarthāntaranyāsamabhidhatte ||</p>
<div type="commentary">
  <p><q>kā kathetyādi</q> | bāṇasaṃdhāne dhanuṣi bāṇāropaṇe tasya kā kathā | tena sarvasiddheḥ | yataḥ sa rājā dūrāt jyāśabdenaiva vighnānyapohati vārayati | jyāśabdena kīdṛśena | dhanuṣo huṃkāreṇeva | cāpasya huṃkāratulyenetyarthaḥ | dūrata iti pañcamyāṃ tasiḥ || <b>vighnānīti</b> | yadyapi ‘vighno 'ntarāyaḥ pratyūhaḥ’ ityamarādvighnaśabde puṃstvam, tathāpi ‘liṅa‍gamaśiṣyaṃ lokāśrayatvāt’ iti napuṃsakatvamapi | ata eva ‘avighnamastu te stheyāḥ piteva dhuri putriṇām’ iti raghuprayogo 'pi | ‘sa hi vighnānapohatī’ ti vā pāṭhaḥ kartavyaḥ | atra jyāśabdasya cāpaikadeśasya nyasanātpratīkanyāsatā || ityarthāntaranyāsālaṃkāranirūpaṇam ||</p>
</div> <!-- commentary !-->
<p>viśeṣālaṃkāranirūpaṇam |</p> <!-- header !-->
<p>viśeṣoktilakṣaṇamāha—</p>
<lg type="kārikā" n="4.70">
  <l>guṇajātikriyādīnāṃ yatra vaikalyadarśanam |</l>
  <l>viśeṣadarśanāyaiva sā viśeṣoktiriṣyate || 70 ||</l>
</lg>
<lg type="kārikā" n="4.71">
  <l>pratyetavye 'bhidheye ca sā viśeṣasya kāraṇe |</l>
  <l>vaikalyādarśanenāpi kvacidapyupapadyate || 71 ||</l>
</lg>
<div type="commentary">
   <p><q>guṇeti</q> | viśeṣadarśanāyādhikyakhyāpanārthaṃ guṇādīnāṃ madhye yatteṣāṃ vaikalyadarśanaṃ vikalatvābhidhānaṃ sā viśeṣoktiḥ | ekaguṇahānikalpanayā śeṣaguṇe dāṛdhyaṃ ﻿<pb n="505"/>viśeṣoktiriti lakṣaṇam | evaṃ jātyādāvapyādipadāddravyasaṃgrahaḥ | viśeṣadarśanāyetyanena vibhāvanāto bheda uktaḥ | tatra hi nātiśayo vācyaḥ kiṃtu kāraṇāntaram | iha tu guṇādipratiṣedhena padārthānāmatiśaya iti | guṇādīnāṃ vaikalyādarśane 'pi sā bhavatītyāha—<b>vaikalyeti</b> ||</p>
</div> <!-- commentary !-->
<p>sā guṇavaikalyena yathā—</p>
<lg type="udāharaṇa" n="4.71.165">
  <l>‘na kaṭhoraṃ na vā tīkṣṇamāyudhaṃ puṣpadhanvanaḥ |</l>
  <l>tathāpi jitamevābhūdamunā bhuvanatrayam || 165 ||’</l>
</lg>
<p>atra tīkṣṇenākaṭhoreṇa cāyudhena puṣpadhanvā trīṇi jaganti vijayata iti tasya prabhāvātiśayaḥ pratīyate; seyaṃ pratīyamānaviśeṣaheturguṇavaikalyavatī viśeṣoktiḥ ||</p>
<div type="commentary">
   <p><q>na kaṭhoramityādi</q> | kāmasya praharaṇaṃ na kaṭhinaṃ na vā niśitam | tathāpyamunā kāmena lokatrayaṃ jitamevāsīt | puṣpadhanvana ityanenākaṭhoratvamatīkṣṇatvaṃ ca darśitam | puṣpasyaivāsattvāt | atra kāṭhinyādiguṇavaikalyamatiśayavijayapradarśanāyoktamiti guṇavaikalyavatīyam ||</p>
</div> <!-- commentary !-->
<p>jātivaikalyena yathā—</p>
<lg type="udāharaṇa" n="4.71.166">
  <l>‘na devakanyakā nāpi gandharvakulasaṃbhavā |</l>
  <l>tathāpyeṣā tapobhaṅa‍gaṃ vidhātuṃ vedhaso 'pyalam || 166 ||’</l>
</lg>
<p>atra devakanyakātvābhāve 'pyeṣā vedhaso 'pi tapobhaṅa‍gaṃ vidhātumalamiti varṇanīyāyā rūpātiśayaḥ pratīyate; seyaṃ pratīyamānaviśeṣaheturjātivaikalyavatī viśeṣoktiḥ ||</p>
<div type="commentary">
  <p><q>na devetyādi</q> | eṣā na devakanyā nāpi gandharvavaṃśajā tathāpi vedhaso brahmaṇo 'pi tapobhaṅa‍gaṃ vidhātumalaṃ samarthā | atra devatvādijātiniṣedho viśeṣastu mānuṣītvena tatkāryakaraṇam ||</p>
</div> <!-- commentary !-->
<p>kriyāvaikalyena yathā—</p>
<lg type="udāharaṇa" n="4.71.167">
  <l>‘na baddhā bhrukuṭirnāpi sphuriṃto radanacchadaḥ |</l>
  <l>na ca raktābhavaddṛṣṭirjitaṃ ca dviṣatāṃ kulam || 167 ||’</l>
</lg>
﻿<pb n="506"/>
<p>atra <note>‘bhrukuṭibhaṅa‍gādeḥ’ iti ka-pustake pāṭhaḥ</note>bhrūbhaṅa‍gāderabhāve 'pi yo 'yaṃ dviṣatāṃ jayastena varṇanīyasya pratāpātiśayaḥ pratīyate; seyaṃ pratīyamānaviśeṣahetuḥ kriyāvaikalyavatī viśeṣoktiḥ ||</p>
<div type="commentary">
  <p><q>na baddhetyādi</q> | bhrūbhaṅa‍go na baddhaḥ, adharo 'pi na sphuritaḥ, dṛṣṭirapi na raktā vṛttā, tathāpi vīra, tvayā dviṣatāṃ śatrūṇāṃ kulaṃ jitam | atra bhrukuṭītyādikriyāniṣedhātkriyāvaikalyam | atiśayastu līlayā śatrujayaḥ ||</p>
</div> <!-- commentary !-->
<p>ādigrahaṇāddravyavaikalyena yathā—</p>
<lg type="udāharaṇa" n="4.71.168">
  <l>‘na rathā na ca mātaṅa‍gā na hayā na ca pattayaḥ |</l>
  <l>strīṇāmapāṅa‍gadṛṣṭyaiva jīyate jagatāṃ trayam || 168 ||’</l>
</lg>
<p>atra rathāderabhāve 'pi jagattrayavijayahetuḥ strīṇāmapāṅa‍gāvalokanamabhidhīyate; seyamabhidheyaviśeṣaheturdravyavaikalyavatī viśeṣoktiḥ ||</p>
<div type="commentary">
  <p><q>na rathā ityādi</q> | na rathā na ca hastino nāśvā na vā padātayaḥ santi tathāpi strīṇāmapāṅa‍gadṛṣṭyaiva kaṭākṣeṇaiva lokatrayaṃ jīyate | ‘hastyaśvarathapādātaṃ senāṅa‍gaṃ syāccatuṣṭyam |’ ityamaraḥ | tadiha senāṅa‍ganiṣedhāddravyavaikalyam, atiśayastu tadabhāve 'pi tribhuvanajayaḥ | dravyasyāpi vaikalyenaikadeśavikalatayā aparā viśeṣoktiḥ | prathamā dravyavaikalyavatī, iyaṃ tu dravyaikadeśavaikalyavatīti bhedaḥ ||</p>
</div> <!-- commentary !-->
<p>dravyasyāpi vaikalyena yathā—</p>
<lg type="udāharaṇa" n="4.71.169">
  <l>‘ekacakro ratho yantā vikalo viṣamā hayāḥ |</l>
  <l>ākrāmatyeva tejakhī tathāpyarko jagattrayam || 169 ||’</l>
</lg>
<p>atra rathādīnāṃ dravyāṇāmekacakratvādibhirvaikalye 'pi yadetadbhagavato bhāskarasya bhuvanatrayākramaṇaṃ tasyeha tejasvitā heturabhidhīyate; seyamabhidheyaviśeṣaheturvaikalyavaddravyā nāmāparā viśeṣoktiḥ ||</p>
<div type="commentary">
   <p><q>eketyādi</q> | rathasyaikaṃ cakram, yantā sārathiranūrurvikalaścaraṇahīnaḥ, aśvā ﻿<pb n="507"/>viṣamāḥ sapta, tathāpi ravistejasvī jagattrayamākrāmati | ‘saptāśvā nava dantinaḥ’ iti nītau niṣedhaḥ | ākrāmatītyatrotkramaṇābhāvāt ‘āṅa udnamane 1|3|40’ iti na taṅ | atra rathādīnāmekadeśavikalateti dvitīyeyam ||</p>
</div> <!-- commentary !-->
<p>dravyasya yogāyogābhyāmavaikalyenāpi kvacideṣā viśeṣāyāviśeṣāya ca yathā—</p>
<lg type="udāharaṇa" n="4.71.170">
  <l>‘ayaṃ tayā rathakṣobhādaṃsenāṃso nipīḍitaḥ |</l>
  <l>ekaḥ kṛtī śarīre 'smiñśeṣamaṅa‍gaṃ bhuvo bharaḥ || 170 ||’</l>
</lg>
<p>atra ‘ayaṃ tathā spṛṣṭoṃ 'saḥ sa puṇyavān, tayā cāspṛṣṭaṃ śeṣamaṅa‍gaṃ me nirarthakam’ iti yo 'yamavaikalyadarśane 'pi viśeṣastenaiṣāhetumatyāpi hetumatā viśeṣyamāṇā yathoktā viśeṣoktirbhavati | yā punarihorvaśyāmito vākyādguṇādivaiśiṣṭyāvagatiḥ<note>‘viśiṣṭāvagatiḥ’ iti kha ga</note> sā paryāyoktirna viśeṣoktiḥ ||</p>
<div type="commentary">
  <p><q>ayamityādi</q> | ayamaṃso bāhumūlaṃ tayā striyā ratilobhānnijāṃsena nipīḍita ityeka evāyaṃ mamāṅa‍ge kṛtī ramyaḥ | śeṣamaṅa‍gaṃ bhūmerbharo bhārajanakam | śeṣaśabdaḥ karmaghañanto vācyaliṅa‍gaḥ | aṅa‍gabharaśabdayorajahalliṅa‍gatayānvayaḥ | atrāvaikalyadarśane 'pi viśeṣokteriyamanyā bhavati | yadyanena vākyenorvaśyā guṇaviśeṣavattvajñānaṃ tadoktalakṣaṇābhāvātparyāyoktirevetyāha—<b>yatpunariti</b> || iti viśeṣālaṃkāranirūpaṇam |</p>
</div> <!-- commentary !-->
<p>parikarālaṃkāranirūpaṇam |</p> <!-- heading !-->
<p>parikaraṃ lakṣayati—</p>
<lg type="kārikā" n="4.72">
  <l>kriyākārakasaṃbandhisādhyadṛṣṭāntavastuṣu |</l>
  <l>kriyāpadādyupaskāramāhuḥ parikaraṃ budhāḥ || 72 ||</l>
</lg>
<div type="commentary">
  <p><q>kriyeti</q> | kriyā dhātvarthaḥ, kārakaṃ karmādi, saṃbandhī saṃbandhavān, sārdhyaṃ sisādhayiṣitam, dṛṣṭānto nidarśanam, vastu padārthaḥ | eṣu kriyāpadāderupaskāraḥ pariṣkāraḥ parikaraḥ | sābhiprāyaviśeṣaṇena viśeṣyoktiḥ parikara iti lakṣaṇam ||</p>
</div> <!-- commentary !-->
﻿<pb n="508"/>
<p>teṣu kriyāparikaro yathā—</p>
<lg type="udāharaṇa" n="4.72.171">
  <l>‘vavasiaṇiveiattho so māruiladdhapaccaāgaaharisam |</l>
  <l>suggīveṇa uratthalavaṇamālāmaliamahuaraṃ uvaụ̄dho || 171 ||’</l>
</lg>
<lg type="chāyā" ref="4.72.171">
  <l>[vyavasitaniveditārthaḥ sa mārutilabdhapratyayāgataharṣam |</l>
  <l>sugrīveṇoraḥsthalavanamālāmṛditamadhukaramupagūḍhaḥ ||]</l>
</lg>
<p>atra ‘mārutilabdhapratyayāgataharṣam’ ityanena, ‘uraḥsthalavanamālāmṛditamadhukaram’ ityanena copagūhanakriyāyāḥ parikaritatvādayaṃ kriyāparikaraḥ ||</p>
<div type="commentary">
   <p><q>vavasia ityādi</q> | “vyavasitaniveditārthaḥ sa mārutilabdhapratyayāgataharṣam | sugrīveṇoraḥ sthalavanamālāmṛditamadhukaramupagūḍhaḥ ||” iha sa vibhīṣaṇaḥ sugrīveṇopagūḍha āliṅgitaḥ | kīdṛśaḥ | vyavasitasya vyavasāyasya nivedito 'rtho yena saḥ | yadvā vyavasitaścikīrṣito rāmasāhāyyarūpo nivedito 'rtho yena saḥ | mārutinā hanūmatā labdhapratyayena prāptaviśvāsenāgataharṣaṃ yathā syādevamuraḥsthalasya vanamālāyāṃ mṛditā madhukarā yatra tadyathā syādevamityupagūhanakriyāyā viśeṣaṇadvayam | ‘pratyayaḥ sahaje jñāne viśvāsācārahetuṣu |’ iti medinīkāraḥ | atra pradhānakriyāyā viśeṣaṇadvayena pariṣkṛtatvātkriyāparikaratvam ||</p>
</div> <!-- commentary !-->
<p>kārakaparikaro yathā—</p>
<lg type="udāharaṇa" n="4.72.172">
  <l>‘paḍiā a hatthasịdhiliaṇirohapaṇḍarasamūsasantakavolā |</l>
  <l>pelliavāmapaoharavisamuṇṇaadāhiṇatthaṇī jaṇaasuā || 172 ||’</l>
</lg>
<lg type="chāyā" ref="4.72.172">
  <l>[patitā ca hastaśithilitanirodhapāṇḍurasamucchvasatkapolā |</l>
  <l>preritavāmapayodharaviṣamonnatadakṣiṇastanī janakasutā ||]</l>
</lg>
<p>atra ‘hastaśithilitanirodhapāṇḍurasamucchvasatkapolā’ ityanena, ‘preritavāmapayodharaviṣamonnatadakṣiṇastanī’ ityanena ca <note>‘janakasutā ityanena ca’ iti ga</note>‘janakasutā’ iti ca kārakapadasya parikaritatvādayaṃ kārakaparikaraḥ ||</p>
<div type="commentary">
   <p><q>paḍiāa ityādi</q> | “patitā ca hastaśithilitanirodhapāṇḍurasamucchvasatkapolā | preritavāmapayodharaviṣamonnatadakṣiṇastanī janakasutā ||” iha janakasutā ﻿<pb n="509"/>sītā patitā ca | na kevalaṃ mūrcchitā kiṃtu patitāpīti cakārārthaḥ | kīdṛśī | hastena śithilīkṛto nirodho yantraṇaṃ kapolasya ata eva pāṇipīḍanatyāgātpāṇḍuraḥ samucchvasan kapolo yasyāḥ sā | yadvā hastaprahatanirodhena tatsaṃparkātpāṇḍuraḥ pīḍanatyāgātsamucchvasan kapolo yasyāḥ sā | preritena vāmena payodhareṇa stanena viṣamastiraścīna unnato dakṣiṇaḥ stano yasyāḥ sā | vāmastanasya calanaṃ preraṇamatra rāmādacirabhāviduḥkhāpanayanamiti sūcanam | yadvā strīṇāṃ vāmaḥ stano nijo dakṣiṇaḥ puruṣasyeti tenaiva patitā | atra kartuḥ kārakatayā tadvācakapadameva pariṣkṛtam ||</p>
</div> <!-- commentary !-->
<p>saṃbandhiparikaro yathā—</p>
<lg type="udāharaṇa" n="4.72.173">
  <l>‘ummūliāṇa khuliā ukkhippantāṇa ujjuaṃ osariā |</l>
  <l>ṇijjantāṇa ṇirāā girīṇa maggeṇa patthiā ṇaïsottā ||173||’</l>
</lg>
<lg type="chāyā" ref="4.72.173">
  <l>[unmūlitānāṃ khaṇḍitānyutkṣipyamāṇānamṛjukamapasṛtāni |</l>
  <l>nīyamānānāṃ nirāyatāni girīṇāṃ mārgeṇa prasthitāni nadīsrotāṃsi ||]</l>
</lg>
<p>atroddriyamāṇagirisaṃbandhino 'prayojakā api nadīpravāhā viśeṣaṇairupaskṛtā iti saṃbandhiparikaro 'yam ||</p>
<div type="commentary">
   <p><q>ummūliā ityādi</q> | “unmūlitānāṃ khaṇḍitānyutkṣipyamāṇānāmṛjukamapasṛtāni | nīyamānānāṃ nirāyatāni girīṇāṃ mārgeṇa prasthitāni nadīsrotāṃsi ||” kīdṛśānāṃ kīdṛśāni ca | unmūlitānāṃ cālanataḥ khaṇḍitāni, utkṣipyamāṇānāṃ ṛjukamavakraṃ yathā syādevamapasṛtāni, nīyamānānāṃ nirāyatāni vegavaśādavakrāṇi ca | atra nadīpravāhasya saṃbandhino viśeṣaṇaiḥ pariṣkāraḥ ||</p>
</div> <!-- commentary !-->
<p>sādhyaparikaro yathā—</p>
<lg type="udāharaṇa" n="4.72.174">
  <l>‘dhīraṃ haraï visāo viṇaaṃ jovvaṇamao aṇaṅa‍go lajjam |</l>
  <l>ekkantagahiavakkho kiṃ sesaü jaṃ ṭhavei vaapariṇāmo || 174 ||’</l>
</lg>
<lg type="chāyā" ref="4.72.174">
  <l>[dhairyaṃ harati viṣādo vinayaṃ yauvanamado 'naṅa‍go lajjām |</l>
  <l>ekāntagṛhītapakṣaḥ kiṃ śiṣyatāṃ yaṃ sthāpayati vayaḥpariṇāmaḥ ||]</l>
</lg>
<p>atra gatavayaso na dhairyam, na vinayo, na lajjeti sādhyaṃ viṣādayauvanamadānaṅa‍gakriyādṛṣṭāntairupaskṛtamiti sādhyaparikaro 'yam ||</p>
﻿<pb n="510"/>
<div type="commentary">
   <p><q>dhīramityādi</q> | “dhairyaṃ harati viṣādo vinayaṃ yauvanamado 'naṅa‍go lajjām | ekāntagṛhītapakṣaḥ kiṃ śiṣyate yaṃ sthāpayati vayaḥpariṇāmaḥ ||” iha viṣādo dhairyaṃ harati, vinayamanauddhatyaṃ vaśitvaṃ vā yauvanamado harati, anaṅa‍go lajjāṃ harati | ekāntena gṛhītaḥ pakṣo yena saḥ | adbhuta ityarthaḥ | yadvāntaḥsvarūpe eko gṛhītapakṣaḥ sarvaharasvarūpo yena sa kyaḥpariṇāmo yatsthāpayati sthirīkaroti tatkiṃ śiṣyate 'vaśiṣyate, kiṃtu sarvameva haratīti bhāvaḥ | atra sādhyasya dṛṣṭāntaiḥ pariṣkāraḥ ||</p>
</div> <!-- commentary !-->
<p>dṛṣṭāntaparikaro yathā—</p>
<lg type="udāharaṇa" n="4.72.175">
  <l>‘majjhaṭṭhiadharaṇiharaṃ jhijjaï a samuddamaṇḍalaṃ uvvelam |</l>
  <l>raïrahaveavialiaṃ paḍiaṃ via ukkhaḍakkhakoḍiṃ cakkam 175’</l>
</lg>
<lg type="chāyā" ref="4.72.175">
  <l>[madhyasthitadharaṇidharaṃ kṣīyate ca samudramaṇḍalamudvelam |</l>
  <l>ravirathavegavigalitaṃ patitamivotkaṭākṣakoṭi cakram ||]</l>
</lg>
<p>atra prakṣiptamandarasamudrodāharaṇabhūtaṃ ravirathacakraṃ ‘utkaṭākṣakoṭi’ iti viśeṣaṇena sāmyasiddhaye parikaritamiti dṛṣṭāntaparikaro 'yam ||</p>
<div type="commentary">
   <p><q>majjhetyādi</q> | “madhyasthitadharaṇidharaṃ kṣīyate ca samudramaṇḍalamudvelam | ravirathavegavigalitaṃ patitamivotkaṭākṣakoṭi cakram ||” iha samudramaṇḍalaṃ kṣīyate ca | caḥ pūrvāpekṣayā samuccaye | kīdṛśam | madhyasthito dharaṇidharo mandaragiriryatra tat | ata evodvelamudgatajalam | ‘velā tattīranīrayoḥ’ ityamaraḥ | sūryarathavegena skhalitamaṃnantaraṃ patitaṃ cakramiva | cakraṃ kīdṛśam | utkaṭā udbhaṭā akṣakoṭiścakrāgraṃ yatra tat | ‘akṣaścakre 'pi pāśake’ iti viśvaḥ | atra dṛṣṭāntasya sāmyārthaṃ viśeṣaṇaiḥ pariṣkāraḥ ||</p>
</div> <!-- commentary !-->
<p>vastuparikaro yathā—</p>
<lg type="udāharaṇa" n="4.72.176">
  <l>
    <seg type="pāda">‘devī putramasūta nṛtyata gaṇāḥ kiṃ tiṣṭhatetyudbhuje</seg>
    <seg type="pāda">harṣādbhṛṅgiriṭāvudāhṛtagirā cāmuṇḍayāliṅgite |</seg>
  </l>
  <l>
    <seg type="pāda">pāyādvo jitadevadundubhighanadhvānaḥ pravṛttastayora-</seg>
    <seg type="pāda">nyonyāṅa‍ganipātajarjarajaratsthūlāsthijanmā ravaḥ || 176 ||’</seg>
  </l>
</lg>
<p>atra cāmuṇḍābhṛṅgiriṭipariṣvaṅa‍gasaṃghaṭṭitaparasparahṛdayāsthijanmanaḥ ﻿<pb n="511"/>śabdasya vastutayā parigṛhītasya ‘devī putramasūta—’ ityādibhiḥ parikaritatvādayaṃ vastuparikaraḥ ||</p>
<div type="commentary">
   <p><q>devītyādi</q> | devī gaurī putramasūta sūte sma | tato he gaṇāḥ, nṛtyata nṛtyaṃ kuruka kimupaviṣṭā bhavatha iti kṛtvā udbhuje uttolitabāhau bhṛṅgiriṭau bhṛṅgināmake gaṇe cāmuṇḍayā āliṅgite sati tayorbhṛṅgiriṭicāmuṇḍayo ravaḥ śabdo vo yuṣmān pāyādrakṣatu | cāmuṇḍayā kīdṛś‍yā | harṣādudāhṛtoktā gīrbhṛṅgiriṭivāṇī yayā tayā | ravaḥ kīdṛśaḥ || parasparāṅgasaṃbandhena jarjaraṃ sphuṭitaṃ yajjīrṇaṃ sthūlāsthi tasmājjanma utpattiryasya saḥ | jitā devadundubherdevabheryā nibiḍadhvānasya pravṛttiryena saḥ | ‘bheryāmānakadundubhī’ ityamaraḥ | atra śabdaviśeṣasya vastutvena gṛhītasya viśeṣaṇaiḥ pariṣkāraḥ ||</p>
</div> <!-- commentary !-->
<lg type="kārikā" n="4.73">
  <l>kriyā yathā samāsena tathā kṛttaddhitādibhiḥ |</l>
  <l>viśeṣyate tadāhustaṃ kriyāparikaraṃ param || 73 ||</l>
</lg>
<div type="commentary">
   <p><q>kriyeti</q> | yathā samāsena kriyā viśeṣyate tathā yadi kṛttaddhitādibhirviśeṣyate tadā kriyāparikara eva ||</p>
</div> <!-- commentary !-->
<p>tatra kṛtā tādarthyena yathā—</p>
<lg type="udāharaṇa" n="4.73.177">
  <l>
    <seg type="pāda">‘gehādyātā saritamudakaṃ hārikā nājihīṣe</seg>
    <seg type="pāda">maṅa‍kṣyāmīti śrayasi yamunātīravīrudgṛhāṇi |</seg>
  </l>
  <l>
    <seg type="pāda">gosaṃdāyī viśasi vipinānyeva govardhanādre-</seg>
    <seg type="pāda">rna tvaṃ rādhe dṛśi nipatitā devakīnandanasya || 177 ||’</seg>
  </l>
</lg>
<p>atra ‘tumun‌ṇvulau kriyāyāṃ kriyārthāyām 3|3|10’ ityādibhirupapadabhūtāpi kriyaiva viśeṣyate, tenāyamaparaḥ kriyāparikaro bhavati | evaṃ lakṣaṇādiṣu śatrādibhirapi draṣṭavyam ||</p>
<div type="commentary">
   <p><q>gehādityādi</q> | he rādhe, tvaṃ devakīnandanasya kṛṣṇasya dṛśi netre na nipatitāsi | tvaṃ gehātsaritaṃ nadīṃ yātā gatā udakaṃ hārikā udakamāhartuṃ na punarājihīṣe na punarāgacchasi | maṅa‍kṣyāmi snāsyāmīti kṛtvā yamunātīre vīrudhāṃ latānāṃ gṛhāṇi śrayasyāśrayasi | gosaṃdāyī gavāṃ bandhanakāriṇī satī govardhanādrervanānyeva ﻿<pb n="512"/>viśesi ca | hārikeṃti ‘hañ haraṇe’ tumunarthe ṇvul | ājihīṣe iti ‘ohāṅ gatau’ (āṅpūrvaḥ) madhyamapuruṣaikavacane ‘ślo 6|1|10’ iti dvirvacanam | ‘mṛñāmit7|4|75’ ityākārasyettvam | maṅa‍kṣyāmīti masjerlaṭi uttamapuruṣe | ‘masjerantyātpūrva’ iti numi nakāralope ca rūpam | ‘latā pratāninī vīrud’ ityamaraḥ | gosaṃdāyīti saṃdānaṃ bandhanam | ‘chānda’ iti prasiddham | atra ṇvulādikṛtā tādarthyapuraskāreṇa kriyā viśeṣyate | <b>evamiti</b> | yatra ‘lakṣaṇahetvoḥ |3|2|126', ‘iṅdhāryauḥ’ śatrakṛcchriṇi 2|3|130’ ityanena lakṣaṇādiśatrādyantena kriyā viśeṣyate tatrāpi kriyāparikaro draṣṭavyaḥ | yathā puṣpāt svavṛkṣe svayaṃ gataḥ phalatastu samāyāta ityādi(?) ||</p>
</div> <!-- commentary !-->
<p>avyayena yathā—</p>
<lg type="udāharaṇa" n="4.73.178">
  <l>‘salīlamāsaktalatāntabhūṣaṇaṃ samāsajantyā kusumāvataṃsakam |</l>
  <l>stanopapīḍaṃ nunude nitambinā ghanena kaścijjaghanena kāntayā ||’</l>
</lg>
<p>atra stanābhyāmupapīḍayantyāyaṃ nunude iti | arthāt kriyāviśeṣaṇamevaitadityayamapi kriyāparikaro bhavati ||</p>
<p>evaṃ yathāvidhyanuprayogādiṣvapi draṣṭavyam | tena kriyāyāḥ kvacidāntaraviśeṣaṇayogāvdyaṅa‍gyatvaṃ bhavatītyapi vyākhyātam ||</p>
<div type="commentary">
   <p><q>salīlamityādi</q> | kaścinnāyakaḥ priyayā jaghanena nunude preritaḥ | stanopapīḍaṃ stanābhyāmāpīḍya | jaghanena kīdṛśena | nitambinā kaṭitaṭavatā nibiḍena ca | kāntayā kīdṛś‍yā | salīlaṃ savilāsaṃ yathā syādevaṃ puṣpāvataṃsakaṃ samāsajantyā āropayantyā | kīdṛśam | āsaktaṃ saṃbaddhaṃ latābhūṣaṇaṃ yatra tat | stanopapīḍamiti ‘saptamyāṃ copapaḍī 3|4|49’ iti ṇamul | atra ṇamulāvyayena nodanakriyāyā viśeṣaṇaṃ parikaraḥ || <b>evamiti</b> | tatra hi yasmāddhātorloḍādistasmādevāgrimapratyaya iti kriyāyā viśeṣaṇatvena parikaratā ||</p>
</div> <!-- commentary !-->
<p><b>yathā—</b></p>
<lg type="udāharaṇa" n="4.73.179">
  <l>
    <seg type="pāda">‘śayyante hataśāyikāḥ pathi tarucchāyāniṣaṇṇādhvagaiḥ</seg>
    <seg type="pāda">śrīkaṇṭhāyataneṣu dhārmikajanairāsyanta uṣṭrāsikāḥ |</seg></l>
  <l>
    <seg type="pāda">śūnye tatra nikuñjaśākhini sakhi grīṣmasya madhyaṃdine</seg>
    <seg type="pāda">sajjānāṃ dayitābhisāraṇavidhau ramyaḥ kṣaṇo vartate || 179 ||’</seg>
  </l>
</lg>
﻿<pb n="513"/>
<p>atra ‘uṣṭrāsikā āsyante’, ‘hataśāyikāḥ śayyante’ ityamūbhyāṃ sāmānyaviśeṣopacaritarūpo bhāvātmā ṇvulaiva pratyāyyate | sa ākhyātābhyāṃ sāmānyarūpeṇa, ṇvulantābhyāṃ viśeṣarūpeṇa | bahuvacanaṃ ceha kutsātiśayārtham | yāhi nāmoṣṭrasya kutsāvatyo bahuprakāravatyo vakṣaḥsu āsikāḥ, yāśca hatānāmatiśayavatyastathābhūtā eva bhūyasyaḥ śāyikāḥ pratītāstābhirviśeṣarūpābhiriyamāsikā śāyikā copamānopameyasaṃbandhajanitabhedābhedaparigrahāllakāreṇāpi bahutvenaiva pratyāyyate | tenoṣṭrāsikā ivāsanāni, hataśāyikā iva śayanāni kriyante bhavantīti vākyārtho bhavati, so 'yaṃ yathoktaḥ kriyāparikaraḥ ||</p>
<div type="commentary">
   <p><q>śayyanta ityādi</q> | pathi vṛkṣacchāyopaviṣṭapānthairhataśāyikā ninditaśayanānīva śayyante śayanāni kriyante | śrīkaṇṭhagṛheṣu dhārmikajanaistapakhibhiruṣṭrāsikā ivoṣṭropaveśanānīvāsyante sthīyante | yathoṣṭro yatra kutracidupaviśati tathā tapasvibhirapyupaviś‍yata ityarthaḥ | he sakhi, tatra nikuñjaśākhini nikuñjavṛkṣe śūnye vijane grīṣmasya madhyāhne sajjānāṃ susajjānāmabhisārikāṇāṃ priyasyābhisāraṇavyāpāre ramyaḥ kṣaṇo vartate | śayyanta iti ‘śīṅ svapne’ bhāve yak | śāyikā iti ‘dhātvarthanirdeśe ṇvul vaktavyaḥ’ iti śīṅdhātoḥ ṇvul | tathā ca śāyikāḥ śayanānītyarthaḥ | śrīkaṇṭhaḥ śivaḥ | ‘śrīkaṇṭhaḥ śitikaṇṭhaḥ kapālabhṛt’ ityabharaḥ | āsikā iti | ‘āsa upaveśane’ dhātvarthanirdeśe ṇvul vaktavyaḥ’ iti ṇvul | tena āsikā āsanānītyarthaḥ | ‘sajjaḥ syāt saṃnaddhe saṃbhṛte triṣu’ iti medinīkāraḥ | atra śayitāpekṣayoviṣṭasyābhisaraṇe vāraṇīyatvakhyāpanārthaṃ vivaraṇe vaiparītyamāha—<b>atreti</b> | amūbhyāṃ vākyābhyām | sāmānyaviśeṣābhyāṃ śuyyante āsyante iti sāmānyam, hataśāyikā uṣṭrāsiketi viśeṣastābhyāmuparacitamupasthāpitaṃ rūpaṃ svarūpaṃ yasya saḥ | bhāvātmā bhāvarūpo dharma iti yāvat | pratyāyyate bodhyate | ākhyātābhyāmāsyante śayyanta ityatra | sāmānyarūpeṇa sāmānyākāreṇa | <b>ṇvuleti</b> | uṣṭrāsikāhataśāyikāpadābhyāmityarthaḥ | <b>viśeṣeti</b> | viśeṣyo tayoḥ kathanādityarthaḥ | tarhi bhāvasyaikatvādekavacanaṃ syāttatkathaṃ bahuvacanaṃ śayyante āsyante iti syādata āha—<b>bahuvacanamiti</b> | viśeṣakriyāgatabahutvasyaiva sāmānyakriyāyā vivakṣitatvādbahuvacavamityarthaḥ | vivakṣāmūlaṃ ﻿<pb n="514"/>kutsāpratipādanam | kutsāmevāha—<b>yā hīti</b> | tathā ca tadviśeṣayogādbahutvamityevāha—<b>tābhiriti</b> | upamānopameyasaṃbandhena janito 'bhedo yasyāḥ sā | bhedaparigrahādbhedapuraskārāt | lakāreṇa bhāvapratyayena | lakāravācyamarthamāha—<b>teneti</b> ||</p>
</div> <!-- commentary !-->
<p>kvacit punarbāhyamapi kṛdrūpaṃ kṛdartharūpaṃ vā kriyāviśeṣaṇaṃ bhavati | yathā—</p>
<lg type="udāharaṇa" n="4.73.180">
  <l>
    <seg type="pāda">‘śataṃ vārānuktaḥ priyasakhi vacobhiḥ sa paruṣaiḥ</seg>
    <seg type="pāda">sahasraṃ nirdhūtaḥ padanipatitaḥ pārṣṇihatibhiḥ |</seg>
  </l>
  <l>
    <seg type="pāda">kiyatkṛtvo baddhāḥ punariha na vedmi bhrukuṭaya-</seg>
    <seg type="pāda">stathāpi kliś‍yanmāṃ kṣaṇamapi na dhṛṣṭo viramati || 180 ||’</seg>
  </l>
</lg>
<p>atra ‘vārān’ iti vāraśabdaḥ kṛdantaḥ | vārasaṃkhyāyāḥ kṛtvasujiti kṛtvasuc kṛdarthaḥ | tāvimau dvāvapyāvṛttirūpeṇa kriyāyā viśeḥ ṣaṇaṃ bhavataḥ | nanvevamuṣṭrāsikādīnāṃ <note>‘vārādīnām’ kha. gha</note> vārādīnāṃ ca kriyāviśeṣaṇatvāt karmateva napuṃsakaliṅa‍gatāpi prāpnoti | yathā—mṛdu pacati, praśastaṃ, paṭhatīti | ucyate | tridhā khalu kriyāviśeṣaṇaṃ bhavati— bāhyam, ābhyantaram, bāhyābhyantaraṃ ca | tatra bāhyaṃ karmarūpaṃ vārādi, ābhyantaraṃ viśeṣarūpamuṣṭrāsikādi, bāhyābhyantaraṃ<note>‘bāhyābhyantararūpam’ ga gha</note> guṇarūpaṃ mṛdvādi | teṣu bāhyaṃ so 'yamityabhidhāyāsaṃbandhādabhedopacāreṇāvicalitasvarūpameva<note>‘ca pradhānaṃ viśiṃṣat gha</note> pradhānaṃ viśiṣat kathamiva svaliṅgaṃ jahyāt, ābhyantaraṃ tu viśeṣāparigrahādāviṣṭaliṅa‍gasaṃkhyaṃ kathamivānyaliṅa‍gaṃ gṛhṇīyāt | bāhyābhyantaraṃ tu guṇatvāt khaliṅa‍gavirahe ‘guṇavacanānāmāśrayato guṇavacanāni’ iti viśeṣyaliṅa‍gagrāhyeva<note>‘viśeṣyaliṅa‍gagrāhyameva’ kha</note> bhavati ||</p>﻿<pb n="515"/>
<div type="commentary">
   <p><q>śatamityādi</q> | he priyasakhi, tathāpi sa dhṛṣṭo māṃ kliś‍yan kṣaṇamapi na viramati na virakto bhavati | kīdṛśaḥ | paruṣairniṣṭhurairvacanaiḥ śataṃ vārānyathā syādevamuktaḥ, pade nipatitaḥ, sa ca pārṣṇihatibhiḥ pādatalaprahāraiḥ sahasraṃ vārānnirdhūtaścālitaḥ, iha viṣaye bhrukuṭayaḥ punaḥ kiyatkṛtvaḥ kiyadvārān na baddhā iti na vedmi | vārāniti ‘vṛñ varaṇe’ bhāve ghañ | tena vārapadamāvṛttivacanaṃ svata eva kiyatkṛtva iti | ‘niṣṭhuraṃ paruṣaṃ grāmyam’ ityabharaḥ | atra vāraśabdaḥ kṛdantaḥ | kiyatkṛtva ityatra vārasaṃkhyāvācakatāyāṃ kṛtvasujiti kṛdarthatā | kṛdantasya kṛdarthasya cāvṛttirūpeṇa paunaḥpunyatayā kriyāviśeṣaṇatā | ‘napuṃsakatvaṃ karmatvaṃ tulyatvaṃ ca tathaikatā | kriyāviśeṣaṇasyaiva mataṃ sūribhirādarāt ||’ iti matamanumatya klībatvamuṣṭrāsikādīnāṃ śaṅa‍kate—<b>nanviti</b> | samādhatte—<b>tridheti</b> | yatra dharmadharmiṇorabhedopacārastatra dharmo 'jahatsvarūpa eva dharmiviśeṣakaḥ | so 'yamityādau viśeṣarūpeṇa liṅa‍gasaṃkhyayoranvaye uṣṭrāsikādau kathamanyaliṅa‍gagrahaḥ | ‘guṇavacanānāmāśrayato liṅa‍gavacanāni’ iti guṇarūpāṇāṃ viśeṣyaliṅa‍gatā ||</p>
</div> <!-- commentary !-->
<p><note>taddhitakṛtsamāsāvyayoktasthānādinocyate’ gha</note>taddhitakṛtvasucoktaḥ, thālādinocyate—</p>
<p>yathā—</p>
<lg type="udāharaṇa" n="4.73.181">
  <l>
    <seg type="pāda">‘akṛtakavalārambhairbhūyo bhayasthagitekṣaṇāḥ</seg>
    <seg type="pāda">kimapi valitagrīvaṃ sthitvā muhurmṛgapaṅa‍ktayaḥ |</seg>
  </l>
  <l>
    <seg type="pāda">gaganamasakṛtpaś‍yantyetāstathāśrughanairmukhai-</seg>
    <seg type="pāda">rnipatati yathā śṛṅa‍gāgrebhyo bhramannayanodakam || 181 ||’</seg>
  </l>
</lg>
<p>atrādyaḥ prakāravacane thāl anekavārānityarthe ‘asakṛt’ iti taddhitena, ‘paś‍yanti’ iti <note>‘kriyām’ ‘kriyāyāḥ’ vā bhavet</note>kriyāyām, ‘valitagrīvam’ iti samāsena, ‘kimapi’ iti nāmnāvyayena, ‘sthitvā’ iti kṛtā, ‘muhuḥ’ iti kṛdarthe vīpsayā ca kriyāviśeṣaṇena saha viśeṣayati, dvitīyaśca ‘yathā bhramannayanodakaṃ nipatati’ iti śatṛlakṣitayā ‘patati’<note>‘patanakriyayā’ ka kha</note> iti kriyayā tamevārthamanusaṃdadhānaḥ pūrvakriyāyā eva viśeṣaṇaṃ bhavati, <note>‘yo 'yam’ ga gha</note>so 'yaṃ kṛttaddhita-﻿<pb n="516"/>samāsāvyayānāṃ saṃnipātarūpe 'pi kriyāparikare ‘yathā, tathā’ ityetayoḥ prādhānyāttaddhitenaivopadiś‍yate ||</p>
<div type="commentary">
   <p><q>akṛtetyādi</q> | etā mṛgapaṅa‍ktayastathā tena prakāreṇa nibiḍanetrajalairmukhairasakṛdvāraṃvāraṃ gaganaṃ paś‍yanti | yathā yena prakāreṇa nayanajalaṃ bhramat sat śṛṅa‍gāgrebhyo nipatati | kiṃ kṛtvā | akṛtakavalodyamairāsyaiḥ kimapi valitagrīvamuttolitaghāṭākaṃ yathā syādevaṃ sthitvā | kīdṛś‍yaḥ | bhayena sthagite niścale īkṣaṇe yāsāṃ tāḥ | atra tathetyatra prakāravacane thāl | paś‍yantīti kriyāyāmanenānena kriyāviśeṣaṇena saha viśeṣayatītyanvayaḥ || asakṛditi ‘ekasya sakṛcca 5|4|19’ iti suca‍pratyayaḥ, sakṛdādeśaḥ saṃyogāntalopaśca | tena sakṛcchabdastaddhitādhikārīyaḥ | paścānnañsamāsaḥ | calitā grīvā yatreti samāsaḥ | nāmnā prātipadikena | k‍tvāpratyayaḥ kṛt | <b>muhuriti</b> | vāraṃvāraṃ sthitvetyatra pūrvakālikāvasthāna eva vīpseti kṛdarthe vīpsā syādevetyarthaḥ | <b>dvitīya iti</b> | yathetyatra thāl | tamevārthaṃ prakārarūpaṃ saṃdadhāna upasthāpayan pūrvakriyāyāḥ pradhānakriyāyāḥ paś‍yantītirūpāyā viśeṣaṇaṃ bhavati | tathā ca kṛtvasucā pratyayenoktaṃ yatsthānaṃ vāraṃvārādilakṣaṇaṃ tena yadi taddhita ucyate taddhitasya vāraṃvārārthatā bhavati tadāyaṃ parikarabhedaḥ kṛtprabhṛtīnāṃ saṃnipātarūpaḥ
samanvayarūpa ityarthaḥ ||</p>
</div> <!-- commentary !-->
<p>etena tadyadorviparyayastadviśeṣaṇayogaśca vyāṃkhyātaḥ | tadyathā—</p>
<lg type="udāharaṇa" n="4.73.182">
  <l>‘jaha jaha ṇisā samappaï taha taha vevirataraṅa‍gapaḍimāpaḍiam<note>setubandhe ‘vaḍiam’ iti pāṭhaḥ</note> |</l>
  <l>kiṃkāavvavimūḍhaṃ vevaï<note>setubandhe ‘dhoḍaï’ iti pāṭhaḥ, ‘ghūrṇate’ iti chāyā ca</note> hiaaṃ vva uahiṇo sasibimbam || 182 ||’</l>
</lg>
<lg type="chāyā" ref="4.73.182">
  <l>[yathā yathā niśā samāpyate tathā tathā vepamānataraṅa‍gapratimāpatitam |</l>
  <l>kiṃkartavyavimūḍhaṃ vepate hṛdayamivodadheḥ śaśibimbam ||]</l>
</lg>
<p>atra ‘yathā, tathā’ iti kriyāviśeṣaṇayoraparamapi viśeṣaṇaṃ vīpsā bhavati | so 'yamevaṃprakāraḥ kriyāparikaro draṣṭavyaḥ ||</p>
<div type="commentary">
   <p><q>jaha jahetyādi</q> | “yathā yathā niśā samāpyate tathā tathā vepamānataraṅa‍gapratimāpatitam | kiṃkartavyavimūḍhaṃ <note>setubandhe ‘dhoḍaï’ iti pāṭhaḥ, ‘ghūrṇate’ iti chāyā ca</note>vepate hṛdayamivodadheḥ śaśibimbam ||” iha ﻿<pb n="517"/>niśā yathā yathā samāpyate svayaṃ samāptiṃ yāti | karmakartari taṅ | tathā tathā śaśibimbaṃ ghūrṇate | kīdṛśam | vepanaśīlataraṅa‍ge pratimayā pratibimbena patitam | kiṃkartavyamatreti vimūḍhaṃ mugdhamudadherhṛdayamiva | ivaśabda utprekṣāyām | atra tacchabdayacchabdayorvaiparītyam | yathā śaśibimbaṃ ghūrṇate tathā niśā samāpyata iti vaktavye yathoktaṃ viparītam | tadviśeṣaṇayogaḥ kriyāviśeṣaṇāntarayoge vīpsākāritaḥ ||</p>
</div> <!-- commentary !-->
<lg type="kārikā" n="4.74">
  <l>kriyāviśeṣaṇaṃ kaiścitsaṃbodhanamapīṣyate |</l>
  <l>saṃbandhibhiḥ padaireva lakṣyante lakṣaṇādayaḥ || 74 ||</l>
</lg>
<p>teṣu saṃbodhanaparikaro yathā—</p>
<lg type="udāharaṇa" n="4.74.183">
  <l>‘dharmasyotsavavaijayanti mukuṭasragveṇi gaurīpatestvāṃ ratnākarapatni jahnutanaye bhāgīrathi prārthaye |</l>
  <l>tvattoyāntaśilaniṣaṇṇavapuṣastvadvīcibhiḥ preṅa‍khatastvannāma smaratastvadarpitadṛśaḥ prāṇāḥ prayāsyanti me || 183 ||’</l>
</lg>
<p>atra ‘bhāgīrathi’ iti saṃbodhanapadaṃ ‘dharmasyotsavavaijayanti’ ityādibhiḥ pariṣkriyate | tatra yathākathaṃcidapyucyamāno 'rthaḥ kriyāviśeṣaṇatvaṃ<note>‘kriyāviśeṣaṇam’ ka kha</note> nātikrāmatītyayamapi kriyāparikaraḥ |</p>
<div type="commentary">
   <p><q>dharmasyetyādi</q> | he bhagīrathi bhagīrathāvatārite he gaṅa‍ge, tvāmahaṃ prārthaye dharmasyotsave vaijayanti patākārūpe, he bhavānīpatermukuṭamālārūpā veṇī pravāho yasyāstādṛśe, he ratnākarasya samudrasya patni jāye, he jahnumunikanyake | prārthanāviṣayamāha—mama prāṇāḥ prayāsyanti gamiṣyanti | kīdṛśasya | tvattoyasyānte samīpe śilāniṣaṇṇāṅa‍gasya tvadvīcibhiḥ tvattaraṅa‍gaiḥ preṅa‍khataścalatastvadīyaṃ nāma smaratastvadarpitadṛśastvayi dattanetrasya ca | ‘vaijayantī patākāyām’ iti medinīkāraḥ | ‘antaḥ śeṣe 'ntike striyām’ iti ca | atra sphuṭakriyāviśeṣaṇatvaṃ nāstītyata āha—<b>tatreti</b> | viśiṣṭāyāḥ prārthanakarmatayā viśeṣaṇasyāpyanvaya iti yathākathaṃcidityasyārthaḥ ||</p>
</div> <!-- commentary !-->﻿<pb n="518"/>
<p>lakṣaṇaparikaro yathā—</p>
<lg type="udāharaṇa" n="4.74.184">
  <l>‘mahāprathimnā jaghanasthalena sā mahebhakumbhoccakucena vakṣasā |</l>
  <l>mukhena dīrghojjvalalolacakṣuṣā vayasya kāntā kathaya kva vartate || 184 ||’</l>
</lg>
<p>atra jaghanasthalādīni lakṣaṇāni mahāprathimnetyādibhiḥ pariṣkriyante; so 'yaṃ lakṣaṇaparikaraḥ ||</p>
<div type="commentary">
  <p>mahāvākyasthasaṃbandhipadairlakṣaṇādayo yatra lakṣyante sa parikara evetyuktaṃ vivṛṇoti—<b>lakṣaṇeti</b> || <b>mahetyādi</b> | he vayasya mitra, tvaṃ kathaya sā kāntā kva vartate | kīdṛśī | mahān prathimā sthūlatvaṃ yasya tena jaghanasthalena lakṣitā | mahākumbhikumbhasthalādapyuccau kucau yatra tena hṛdayena lakṣitā | dīrghe, ujjvale, nirmale, lole capale cakṣuṣī yatra tena mukhena lakṣitā ca | iha lakṣakapadānāṃ saṃbandhibhirviśeṣaṇaiḥ pariṣkāraḥ ||</p>
</div> <!-- commentary !-->
<p>hetuparikaro yathā—</p>
<lg type="udāharaṇa" n="4.74.185">
  <l>‘tvayā jaganti puṇyāni tvayyapuṇyā<note>‘tvayā puṇyā’ ka-gha</note> janoktayaḥ |</l>
  <l>nāthavantastvayā lokāstvamanāthā vipadyase<note>mudrita uttararāmacarite ‘vipatsyase’ iti pāṭhaḥ</note> || 185 ||’</l>
</lg>
<p>atra prathamatṛtīyapādayoḥ ‘tvayā, tvayā’ iti hetū dvitīyacaturthapādābhyāṃ pariṣkriyete; so 'yaṃ hetuparikaraḥ ||</p>
<div type="commentary">
  <p>ādipadagrāhyaṃ hetvādi | tatra hetāvāha—<b>hetviti</b> | <b>tvayetyādi</b> | tvayā jaganti pavitrāṇi | tvayi janoktayo 'puṇyā akuśalāḥ | tvayā lokā janā nāthavantaḥ sarakṣakāḥ | tvamanāthā aśaraṇā vipadyase vipannā bhavasi | atra hetudvayapariṣkāro vyakta eva ||</p>
</div> <!-- commentary !-->
<p>sahārthaparikaro yathā—</p>
<lg type="udāharaṇa" n="4.74.186">
  <l>‘anena yūnā saha pārthivena rambhoru kaccinmanaso ruciste |</l>
  <l>siprātaraṅa‍gānilakampitāsu vihartumudyānaparamparāsu || 186 ||’</l>
</lg>﻿<pb n="519"/>
<p>atra ‘anena’ iti sahārthaḥ ‘yūnā, pārthivena’ iti ca padābhyāṃ pariṣkriyate; so 'yaṃ sahārthaparikaraḥ ||</p>
<div type="commentary">
   <p><q>anenetyādi</q> | he rambhoru, anena taruṇena bhūpena saha tava manaso rucirabhilāṣaḥ kaccitkathayetyarthaḥ | kimartham | vanapaṅktiṣu vihartuṃ krīḍāṃ kartum | kīdṛśīṣu | siprā nadībhedastattaraṅa‍gasaṃgivāyunā kalpitāsu | ‘kaccitkāmapravedane' ityamaraḥ | atrāneneti ‘sahayukte 'pradhāne 2|3|19’ iti tṛtīyā | tatpratipādyaḥ sahārtho 'tra viśeṣaṇābhyāṃ pariṣkriyate ||</p>
</div> <!-- commentary !-->
<p>tādarthyaparikaro yathā—</p>
<lg type="udāharaṇa" n="4.74.187">
  <l>‘indīvaraś‍yāmatanurnṛpo 'yaṃ<note>mudritaraghuvaṃśapustakeṣu ‘nṛpo 'sau’ iti pāṭhaḥ</note> tvaṃ rocanāgauraśarīrayaṣṭiḥ |</l>
  <l>anyonyaśobhāparivṛddhaye vāṃ yogastaḍittoyadayorivāstu 187’</l>
</lg>
<p>atra ‘anyonyaśobhāparivṛddhaye’ iti tādarthyārthaḥ śeṣapadārthaiḥ pariṣkriyate; so 'yaṃ tādarthyaparikaraḥ ||</p>
<div type="commentary">
   <p><q>indīvaretyādi</q> | vāṃ yuvayoryogaḥ saṃbandhaḥ parasparaśobhāsaṃpattyai bhavatu | vidyunmeghayoriva, yathā tayoryogaḥ parasparaśobhāyai tathetyarthaḥ | ayaṃ nṛpo nīlanalinaś‍yāmāṅa‍gaḥ, tvaṃ ca gorocanāvat gaurāṅa‍gayaṣṭiḥ | atra parivṛddhaye iti tādarthye caturthīti tādarthyārthapariṣkāraḥ ||</p>
</div> <!-- commentary !-->
<p>upapadaparikaro yathā—</p>
<lg type="udāharaṇa" n="4.74.188">
  <l>
    <seg type="pāda">‘pratyakṣavastuviṣayāya jagaddhitāya</seg>
    <seg type="pāda">viśvasthitipralayasaṃbhavakāraṇāya |</seg>
  </l>
  <l>
    <seg type="pāda">sarvātmane vijitakopamanobhavāya<note>‘kāmamanobhavāya’ dha</note></seg>
    <seg type="pāda">tubhyaṃ namastribhuvanaprabhave śivāya || 188 ||’</seg>
  </l>
</lg>
<p>atra ‘namastubhyam’ ityupapadārthaḥ samastapadaiḥ pariṣkriyate; so 'yamupapadaparikaraḥ ||</p>﻿<pb n="520"/>
<div type="commentary">
   <p><q>pratyakṣetyādi</q> | tubhyaṃ namaḥ | kīdṛśāya | pratyakṣo vastūnāṃ padārthānāṃ viṣayo rūpādikaṃ yasya tasmai | yadvā pratyakṣau vastuviṣayau padārthaghaṭapaṭādī yasya tasmai | padārtha iha svargāpūrvadevatādiḥ | ‘rūpādau viṣayaḥ pumān’ iti medinīkāraḥ | jagatāṃ hitāyopakārakāya | viśvasya bhuvanasya sthitiravasthānam, pralayo nāśaḥ, saṃbhava utpattisteṣāṃ hetave | sarvaṃ vastu ātmā svaṃ yasya tasmai | sarvarūpāyetyarthaḥ | vijitau roṣakāmau yena tasmai | tribhuvanasya prabhave īśvarāya śivāya kalyāṇakārakāya ca | atra ‘namaḥsvastisvāhāsvadhālaṃvaṣaḍ‍yogācca 2|3|16’ iti tubhyamiti namoyoge upapadavibhaktiścaturthī tadartha itarapadārthaiḥ pariṣkriyate ||</p>
</div> <!-- commentary !-->
<lg type="kārikā" n="4.75">
  <l>upamārūpakādīnāṃ śabdārthobhayabhaṅgibhiḥ |</l>
  <l>sādharmyotpādanaṃ yattanmanye parikaraṃ viduḥ || 75 ||</l>
</lg>
<div type="commentary">
   <p><q>upameti</q> | upamādīnāṃ śabdārthobhayabhaṅgibhiryatsādharmyotpādanaṃ sa parikaraḥ | śabdaścārthaścobhayaṃ ca teṣāṃ bhaṅgibhirbhajanaiḥ ||</p>
</div> <!-- commentary !-->
<p>tatra saśabdakṛta upamāyāṃ yathā—</p>
<lg type="udāharaṇa" n="4.75.189">
  <l>‘kaha kaha viraei paaṃ maggaṃ pulaei chejjamāvisaï |</l>
  <l>coravva kaī atthaṃ laddhuṃ dukkheṇa ṇivvahaï || 189 ||’</l>
</lg>
<lg type="chāyā" ref="4.75.189">
  <l>[kathaṃ kathaṃ viracayati padaṃ mārgaṃ pralokate chedyamāviśati |</l>
  <l>cora iva kavirarthaṃ labdhuṃ duḥkhena nirvahati ||]</l>
</lg>
<p>atra padamāgacchedyaiḥ śabdairbhinnārthairabhinnārthaviracanādikriyāniveśibhiḥ kavicorayoraprasiddhamaupabhyaṃ sādhitamiti śābdo 'yamaupamyaparikaraḥ ||</p>
<div type="commentary">
   <p><q>kaha ityādi</q> | ‘kathaṃ kathamapi racayati | padaṃ mārgaṃ pralokate chedyamāviśati | caura iva kavirarthaṃ labdhuṃ duḥkhena nirvahati ||’ iha kavirarthaṃ vācyaṃ labdhuṃ prāptuṃ duḥkhena nirvahati samartho bhavatītyarthaḥ | caurasāmyamāha—kathaṃ kathamapi kaṣṭasṛṣṭyā padaṃ vibhaktyantaraṃ racayati, kutrakutrāpi vā padaṃ racayati, mārgaṃ kavivartma pralokate paś‍yati | anena pathā kavibhiḥ kiṃ gatamityanusaṃdadhātītyarthaḥ | chedyaṃ chedanīyamaśuddhamāviśati | caura iva | yathā cauraḥ kvāpi kathamapi padaṃ vyavasāyaṃ pādaṃ vā racayati, mārgaṃ gatāgatavartma paś‍yati, chedyaṃ chedārhaṃ sthānaṃ praviśati, arthaṃ sādhudhanaṃ prāptuṃ duḥkhena śaknoti tathetyarthaḥ | atra sāmyāpādakaviśeṣaṇairupamā asiddhāpi sādhitā ||</p>
</div> <!-- commentary !-->
﻿<pb n="521"/>
<p>arthakṛto rūpake yathā—</p>
<lg type="udāharaṇa" n="4.75.190">
  <l>‘viaḍe gaaṇasamudde diase sūreṇa mandareṇa va mahie |</l>
  <l>ṇīi maïravva saṃjjhā tissā maggeṇa amaakalaso vva sasī || 190 ||’</l>
</lg>
<lg type="chāyā" ref="4.75.190">
  <l>[vikaṭe gaganasamudre divase sūryeṇa mandareṇeva mathite |</l>
  <l>niryāti madireva saṃdhyā mārgeṇāmṛtakalaśa iva śaśī ||]</l>
</lg>
<p>atra gagane samudratvena rūpite sūryasaṃdhyāśaśibhiḥ, mandaramadirā 'mṛtakalaśaiśca mathanādikriyāniveśibhirarthaiḥ parasparopamānātsādharmyamutpāditamityartho 'yaṃ rūpakaparikaraḥ ||</p>
<div type="commentary">
   <p><q>viaḍe ityādi</q> | ‘vikaṭe gaganasamudre mandareṇeva (mahite) mathite | nirgacchati madireva saṃdhyā tasyā mārgeṇāmṛtakalaśa iva śaśī ||’ iha saṃdhyā nirgacchati | vikaṭe mahati gaganasamudre mandaragiriṇeva raviṇā divase mahite pūjite 'tha ca mathite sati madireva yathā mandaramathite samudre madirā nirgacchati tathetyarthaḥ | tasyāḥ saṃdhyāyā mārgeṇa yathā candro 'mṛtakalaśa ivāsti nirgacchati vā | ākāṅa‍kṣākrameṇa nirgacchatirubhayānvayī | atra sūryādibhirarthairanyonyopamānātsādharmyopapattirityārtho 'yam ||</p>
</div> <!-- commentary !-->
<p>ubhayakṛtaśca virodhaśleṣe<note>‘virodhaśleṣayoḥ’ ka ‘virodhaśleṣo’ kha</note> yathā—</p>
<lg type="udāharaṇa" n="4.75.191">
  <l>‘raïamuṇālāharaṇo ṇaliṇadalatthaïapīvaratthaṇaalaso<note>‘cchaïa’ ga gha</note> |</l>
  <l>vahaï piasaṃgamambhi vi maaṇāappappasāhaṇaṃ juaïjaṇo || 191 ||’</l>
</lg>
<lg type="chāyā" ref="4.75.191">
  <l>[racitamṛṇālābharaṇo nalinadalasthagitapīvarastanakalaśaḥ |</l>
  <l>vahati priyasaṃgame 'pi madanākalpaprasādhanaṃ yuvatijanaḥ ||]</l>
</lg>
<p>atra ‘priyasaṃgame 'pi madanākalpaprasādhanaṃ bhavati’ iti viruddhārthayoḥ sādharmyotpādanāya<note>atra ‘anyeṣvapi dṛśyate’ iti bhāvyam | apiśabdaḥ sarvopādhivyabhicārārthaḥ | tena janivyatiriktādapi dhātorbhavitumarhatīti vaiyākaraṇāḥ</note> jale krīḍato yuvatijanasya yathoktaviśeṣaṇābhyāṃ ﻿<pb n="522"/>śabdato 'rthataścopaskāraḥ kṛta ityubhayakṛto 'yaṃ virodhaśleṣaparikaraḥ | evamalaṃkārāntareṣvapi draṣṭavyam ||</p>
<div type="commentary">
  <p><q>raïa ityādi</q> | ‘racitamṛṇālābharaṇo nalinīdalotthagitapīvarastanakalaśaḥ | vahati priyasaṃgame 'pi madanākalpaprasādhanaṃ yuvatijanaḥ ||’ iha yuvatijanaḥ patisaṃgame 'pi madanasyākalpa utkaṇṭhā tadarthaṃ prasādhanamalaṃkāraṃ vahati | kīdṛśaḥ | kṛtamṛṇālālaṃkāraḥ | padminīpatrairutthagita uttambhitaḥ | āvṛta iti yāvat | pīvarakucaghaṭo yena saḥ | utthagita iti utpūrvāt ‘thagi’ (ṣṭhage) saṃvaraṇe’ karmaṇi ktaḥ | ‘ākalpakastamomohagrastābū’ (nthiṃṣū)tkalikāmudoḥ |’ iti medinīkāraḥ | yadvā madanasya ratipaterākalpakamañjanakaṃ prasādhanamityarthaḥ | atra priyasaṃgame kāmajanakameva prasādhanaṃ yuktamiha tu tadvaiparītyena viruddhārthatā | jalakrīḍāyāṃ tu mṛṇālanalinībhyāṃ yuvaterupaskāraḥ śābda ārthaśca vyakta eva ||</p>
</div> <!-- commentary !-->
<lg type="kārikā" n="4.76">
  <l>ekāvalīti yā sāpi bhinnā parikarānna hi |</l>
  <l>tridhā sāpi samuddiṣṭā śabdārthobhayabhedataḥ || 76 ||</l>
</lg>
<p>pūrvaṃ prati yatrottarasya vastuno vīpsayā viśeṣaṇatvena sthāpanaṃ niṣedho vā saikāvalī | iyamapi parikarādabhinnaivetyāha—<b>ekāvalīti</b> | ekenāparasya pariṣkaraṇamekāvalyāmapi labhyate ityanayorabheda ityarthaḥ ||</p>
<p>tatra śabdaikāvalī yathā—</p>
<lg type="udāharaṇa" n="4.76.192">
  <l>‘parvatabhedi pavitraṃ jaitraṃ narakasya bahumataṅa‍gahanam |</l>
  <l>harimiva harimiva harimiva vahati payaḥ paś‍yata payoṣṇī || 192 ||’</l>
</lg>
<p>atra ‘harimiva, harimiva, harimiva’ iti śabdaikāvalyā vibhinnārthayā ‘payaḥ’ karmakārakamupaskriyate; seyaṃ śabdaikāvalī parikarasyaiva bhedaḥ ||</p>
<div type="commentary">
 <p><q>parvatetyādi</q> | iyaṃ payoṣṇī nadībhedaḥ payo jalaṃ vahati tatpaś‍yata | vākyārthasyaiva vā karmatā | payaḥ kīdṛśam | parvatasyādrerbhedanaśīlam | adriṃ bhittvā vahanāt | pavitraṃ puṇyahetukam | narakasya nirayasya jaitramata eva bahumatamanekasaṃmataṃ gahanamagādham | haririndrastamiva | indraṃ kīdṛśam | ‘adripakṣasya chedyatvena parvatabhedī pavinā vajreṇa trāyate ‘anyatrāpi dṛś‍yate’ iti traḥ pavitraḥ | paścātkarmadhārayaḥ | ﻿<pb n="523"/>yadvā parvatabhedinā pavinā trāyate iti parvatabhedipavitrastam | he nara nala iti saṃbodhranam | ralayorekatra smaraṇāt | kasya bahumatamīṣanmataṃ jaitraṃ kiṃtu sarvasyaiva saṃpūrṇameva svīkṛtam | bahumatamitīṣadasamāptau bahuc | sa cādau bhavati ‘vibhāṣā supo bahuc purastāttu 5|3|68’ iti sūtreṇa | gahanaṃ kaṭhoram | hariḥ siṃhastamiva parvatasya | bhidyata iti bhedo vivaram | guheti yāvat | tatsaṃbaddhaṃ tacchāyitvāt | pavitraṃ śvetaṃ narakasya praśastapuṃso 'pi jetāram | bahurbahumānaviṣayo mataṅa‍go munibhedo yeṣāṃ te bahumataṅa‍gā hastinasteṣāṃ pitṛtvena tasya pūjyatvāt tān hanti tam | harirviṣṇustamiva | parvatasya govardhanasya bhedakamutthāpakatvāt | pavervajrāt traḥ trāṇaṃ yasmāttat | viṣṇusmaraṇasya tadapi phalam | narakasya daityabhedasya jaitram | bahumataṅa‍gān hiṃstrān hanti yastam | harirvāyustamiva so 'pyativegitvādadribhedī, pavitraḥ pavanatvāt | ata eva narakasya kaś‍malasya nivārakaḥ | bahūnāṃ vātayogināṃ svīkṛtaḥ gahanaḥ kaṣṭena pariceyaśca bhavati | ‘indre siṃhe 'nile viṣṇau hariḥ śamanasūryayoḥ |’ iti śāśvataḥ<note>śāśvatakoṣe tu ‘indracandrāśvavātārkaśukabhekayamāhiṣu | kapau siṃhe suvarṇābhe varṇe viṣṇau hariṃ viduḥ ||’ iti vidyate |</note> | atra harimivetyādiśabdarūpaikāvalyā viśeṣaṇatvena payorūpasya
karmakārakasya pariṣkāraḥ ||</p>
</div> <!-- commentary !-->
<p>arthaikāvalī yathā—</p>
<lg type="udāharaṇa" n="4.76.193">
  <l>
    <seg type="pāda">‘kimiti kabarī yādṛk tādṛg dṛśau kimakajjale</seg>
    <seg type="pāda">na khalu likhitāḥ patrāvalyaḥ kimadya kapolayoḥ |</seg>
  </l>
  <l>
    <seg type="pāda">ayamayamayaṃ kiṃca klāmyatyasaṃsmaraṇena te</seg>
    <seg type="pāda">priyasakhi sakhīhastanyasto vilāsaparicchadaḥ || 193 ||’</seg>
  </l>
</lg>
<p>atra ‘ayamayamayam’ iti sarvanāmaparāmṛś‍yamānayā prāgupanyastakāraṇabhūtayā tato 'nyayā vā tathāvidhayārthaikāvalyā ‘paricchadaḥ’ iti kartṛkārakamabhinnārtha iva pariṣkriyate; seyamarthaikāvalī parikarasyaiva bhedaḥ ||</p>
<div type="commentary">
   <p><q>kimityādi</q> | he śaśimukhi, sakhīhastāropito 'yamayaṃ vilāsārthaṃ paricchadastavāsaṃsmaraṇena kiṃcitklāmyati | tadāha—kabarī keśaveśaḥ | kimiti yādṛk tādṛk | na ramya ityarthaḥ | ‘kabarī keśaveśaḥ syāt’ ityamaraḥ | dṛśau netre akajjale ﻿<pb n="524"/>kim, kapolayoḥ patrāvalyo 'dyādhunā kiṃ naiva likhitāḥ | khaluśabdo 'vadhāraṇe vākyabhūṣāyāṃ vā | atrāyamiti sarvanāmopasthāpitayārthaikāvalyā tulyayaiva paricchadarūpasya kartṛkārakasya pariṣkāraḥ ||</p>
</div> <!-- commentary !-->
<p>ubhayaikāvalī yathā—</p>
<lg type="udāharaṇa" n="4.76.194">
  <l>‘ambā tuṣyati na mayā snuṣayā sāpi nāmbayā na mayā |</l>
  <l>ahamapi na tayā na tayā vada rājan kasya doṣo 'yam || 194 ||’</l>
</lg>
<p>atrāmbāsnuṣāsmadarthalakṣaṇairarthaistadvācibhiḥ sarvanāmabhiḥ śabdairekāvalīkrameṇa mitho 'nusyūtairmitho 'nusyūta eva ‘tuṣyati’ iti kriyāheturmayetyādibhiḥ pariṣkriyate; seyamubhayagrathitatvādubhayaikāvalī parikarasyaiva bhedaḥ ||</p>
<div type="commentary">
   <p><q>ambetyādi</q> | ambā mātā na mayā tuṣyati tuṣṭā bhavati | na snuṣayā putravadhvā tuṣyati | sāpi snuṣā nāmbayā na mayā ca tuṣyati | ahamapi na tayāmbayā na tayā snuṣayā ca tuṣyāmi | he rājan, kasya doṣo 'yamiti vada | vadetyatra vākyārthasyaiva karmatā | ‘ambā mātāmbikāpi ca’ iti ratnakoṣaḥ | ‘samāḥ snuṣājanīvadhvaḥ’ ityamaraḥ | atrāmbādyarthaistadvācakaśabdaiśca mayetyādeḥ pariṣkāraḥ || iti parikarālaṃkāranirūpaṇam ||</p>
</div> <!-- commentary !-->
<p>dīpakālaṃkāranirūpaṇam |</p> <!-- heading !-->
<p>dīpakaṃ lakṣayati—</p>
<lg type="kārikā" n="4.77">
  <l>kriyājātiguṇadravyavācinaikatravartinā |</l>
  <l>sarvavākyopakāraśceddīpakaṃ tannigadyate || 77 ||</l>
</lg>
<lg type="kārikā" n="4.78">
  <l>arthāvṛttiḥ padāvṛttirubhayāvṛttirāvalī |</l>
  <l>saṃpuṭaṃ rasanā mālā cakravālaṃ ca tadbhidāḥ || 78 ||</l>
</lg>
<div type="commentary">
   <p><q>kriyetyādi</q> | ekatra sthitena jātyādivācinā padena yadi sarvavākyopakāraḥ kriyate tadā dīpakam | dīpayatīti dīpakamityanvarthaṃ nāma | aṣṭadhā tadityāha—<b>artheti</b> | tasya dīpakasya bhidā bhedāḥ ||</p>
</div> <!-- commentary !-->
﻿<pb n="525"/>
<p>teṣu kriyāvācinā ādidīpakaṃ yathā—</p>
<lg type="udāharaṇa" n="4.78.195">
  <l>‘caranti caturambhodhivelodyāneṣu dantinaḥ |</l>
  <l>cakravālādrikuñjeṣu kundabhāso guṇāśca te || 195 ||’</l>
</lg>
<p>atra ‘caranti’ iti kriyayā dvayorapi vākyayorādipasthayaivopakāraḥ kriyata ityādidīpakamidaṃ kriyāviṣayamucyate | evaṃ madhyāntayorapi draṣṭavyam ||</p>
<div type="commentary">
   <p><q>carantītyādi</q> | tava dantino hastinaścatuḥsamudrakūlavaneṣu caranti | kundapuṣpadīptayo nirmalāstava guṇāśca cakravālasya lokālokasyādreḥ kuñjeṣu caranti gacchanti | atra kriyāvācinā carantīti padenādisthena vākyadvayaṃ dīpitam | madhyāsthitena vā kriyāpadena yatra vākyadīpanaṃ tadapi madhyadīpakamantadīpakaṃ ceti mantavyamityāha—<b>evamiti</b> ||</p>
</div> <!-- commentary !-->
<p>jātivācinā ādidīpakaṃ yathā—</p>
<lg type="udāharaṇa" n="4.78.196">
  <l>‘pavano dakṣiṇaḥ parṇaṃ jīrṇaṃ harati vīrudhām |</l>
  <l>sa eva ca natāṅa‍gīnāṃ mānabhaṅa‍gāya kalpate || 196 ||’</l>
</lg>
<p>atra ‘pavanaḥ’ ityādipāde jātipadaṃ tenādidīpakamidaṃ jātiviṣayamucyate | evaṃ madhyāntayorapi draṣṭavyam ||</p>
<div type="commentary">
   <p><q>pavana ityādi</q> | dakṣiṇaḥ pavano malayānilo vīrudhāṃ latānāṃ jīrṇaṃ pakvaṃ parṇaṃ patraṃ harati | sa eva pavano nāgarīṇāṃ mānabhaṅa‍gāya kalpate śakto bhavati | atra pavanapadasya sāmānyata evobhayatrānvayājjātivācakatvamādisthatvaṃ ca | evaṃ cetyayaṃ samudāyo 'tyantamabhedamāha | madhyāntasthayorapi jātivācinordīpakaṃ tattannāmnā jñeyamityāha—<b>evamiti</b> ||</p>
</div> <!-- commentary !-->
<p>guṇavācinā ādidīpakaṃ yathā—</p>
<lg type="udāharaṇa" n="4.78.197">
  <l>‘ś‍yāmalāḥ prāvṛṣeṇyābhirdiśo jīmūtapaṅkibhiḥ |</l>
  <l>bhuvaśca sukumārābhirnavaśādvalarājibhiḥ || 197 ||’</l>
</lg>
<p>atra ‘śyāmalāḥ’ ityādipāde guṇapadaṃ tenādidīpakamidaṃ guṇaviṣayamucyate | evaṃ madhyāntayorapi draṣṭavyam ||</p>
﻿<pb n="526"/>
<div type="commentary">
   <p><q>śyāmalā ityādi</q> | prāvṛṣeṇyābhirvarṣajātābhirjīmūtapaṅkibhirmeghasaṃdhairdiśaḥ ś‍yāmalāḥ ś‍yāmāḥ | ramyābhirnūtanatṛṇapaṅkibhirbhuvaśca ś‍yāmalāḥ santi | ‘kālaś‍yāmalamecakāḥ’ ityamaraḥ | atra jāte ityarthe ‘prāvṛṣa eṇyaḥ 4|3|17’ ityeṇyapratyayaḥ | ‘ghanajīmūtamudira’ ityamaraḥ | ‘śādvalaḥ śādaharite’ iti ca | ‘śādaḥ syātkardame śasye’ iti medinīkāraḥ | atra ś‍yāmalapadena guṇavācinānādisthena dīpanam | madhyāntasthayorapi guṇavācinorevaṃ jñeyamityāha—<b>evamiti</b> ||</p>
</div> <!-- commentary !-->
<p>dravyavācinā ādidīpakaṃ yathā—</p>
<lg type="udāharaṇa" n="4.78.198">
  <l>‘viṣṇunā vikramasthena dānavānāṃ vibhūtayaḥ |</l>
  <l>kvāpi nītāḥ kuto 'pyāsannānītā devatarddhayaḥ || 198 ||’</l>
</lg>
<p>atra ‘viṣṇunā’ ityādipāde dravyapadaṃ tenādidīpakamidaṃ dravyaviṣayamucyate | evaṃ madhyāntayorapi draṣṭavyam ||</p>
<div type="commentary">
   <p><q>viṣṇunetyādi</q> | dānavānāṃ danorapatyānāmasurāṇāṃ vibhūtayaḥ saṃpattayo vikrāntena viṣṇunā kvāpi nītāḥ prāpitāḥ | tenaiva devatānābhṛddhayaḥ śriyaḥ kuto 'pyavadhibhūtādānītā āsan sthitāḥ | ‘saṃśatā<note>‘prīyate’ ga gha nāsti</note> (?) vupacaye ṛddhiḥ’ iti nānārthaḥ | atra viṣṇuśabdo dravyapara ādisthaśca | madhyāntasthayorapi dravyavācinorevaṃ draṣṭavyamityāha—<b>evamiti</b> ||</p>
</div> <!-- commentary !-->
<p>arthāvṛttiryathā—</p>
<lg type="udāharaṇa" n="4.78.199">
  <l>‘hṛṣyati cūteṣu ciraṃ tuṣyati bakuleṣu modate maruti |</l>
  <l>iha hi madhau kalakūjiṣu pikeṣu ca prīyate<note>‘saṃpattāvupacaye ṛddhiḥ’ iti bhavet</note> kāmī || 199 ||’</l>
</lg>
<p>atra ‘hṛṣyati, tuṣyati, modate, prīyate’ ityetaiḥ padaiḥ sa evārtha āvartyamānaḥ sarvavākyāni dīpayati; seyamarthāvṛttirdīpakasya bhedaḥ ||</p>
<div type="commentary">
   <p><q>hṛṣyatīti</q> | kāmī iha madhau vasante cūteṣu hṛṣyati hṛṣṭo bhavati | bakuleṣu tuṣyati | maruti vāte bhodate | kalaraveṣu kokileṣu ca prīyate prīto bhavati | sarvatra ciramityanvayaḥ | hiravadhāraṇe | prīyata iti ‘prīṅ prītau’ daivādikaḥ | atra hṛṣyatītyādipadairāvartamāno 'rthaḥ sarvavākyadīpakaḥ ||</p>
</div> <!-- commentary !-->
﻿<pb n="527"/>
<p>padāvṛttiryathā—</p>
<lg type="udāharaṇa" n="4.78.200">
  <l>‘utkaṇṭhayati meghānāṃ mālā vṛndaṃ kalāpinām |</l>
  <l>yūnāmutkaṇṭhayatyadya mānasaṃ makaradhvajaḥ || 200 ||’</l>
</lg>
<p>atrogdrīvaṃ karoti, utkaṇṭhāvantaṃ karotītyarthayoḥ ‘utkaṇṭhayati’ iti padamāvartyamānaṃ vākyadvayamapi dīpayati; seyaṃ padāvṛttirdīpakasya bhedaḥ ||</p>
<div type="commentary">
   <p><q>utkaṇṭhyatītyādi</q> | meghānāṃ paṅktiḥ, mayūrāṇāṃ vṛndaṃ samūhamutkaṇṭhayayatyugdrīvayati | adyedānīṃ kāmaśca yūnāṃ cittamutkaṇṭhayatyutsukayati | atrotkaṇṭhayatīti padamāvartyamānaṃ vākyadvayadīpakam ||</p>
</div> <!-- commentary !-->
<p>ubhayāvṛttiryathā—</p>
<lg type="udāharaṇa" n="4.78.201">
  <l>‘jaya deva bhuvanabhāvana jaya bhagavannikhilavarada nigamanidhe |</l>
  <l>jaya ruciracandraśekhara jaya madanāntaka jayādiguro || 201 ||’</l>
</lg>
<p>atra jayetyarthaḥ śabdaścāvartyamānaḥ sarvavākyāni dīpayati; seyamubhayāvṛttirdīpakasya bhedaḥ ||</p>
<div type="commentary">
   <p><q>jayetyādi</q> | he deva mahādeva, bhuvanasya jagato bhāvana janaka, jaya | he bhagavannakhileṣu janeṣu varaprada, nigamasya<note>‘nigamo vāṇije puryāṃ kaṭe vede vaṇikpathe’ iti medinī</note> vedasya nidhe āśraya, jaya | ramyacandracūḍa, jaya | madananāśaka, jaya prathamaguro, jaya | ‘nigamo nagare vede’ iti medinīkāraḥ | atra jayaśabdastadarthaścāvartyamānaḥ sarvavākyadīpakaḥ ||</p>
</div> <!-- commentary !-->
<p>āvalī yathā—</p>
<lg type="udāharaṇa" n="4.78.202">
  <l>
    <seg type="pāda">‘tvamarkastvaṃ somastvamasi pavanastvaṃ hutavaha-</seg>
    <seg type="pāda">stvamāpastvaṃ vyoma tvamu dharaṇirātmā tvamiti ca |</seg>
  </l>
  <l>
    <seg type="pāda">paricchinnāmevaṃ tvayi pariṇatā bibhrati giraṃ</seg>
    <seg type="pāda">na vidmastattattvaṃ vayamiha tu yattvaṃ na bhavasi || 202 ||’</seg>
  </l>
</lg>
<p>atra pūrvārdhe tvamiti śabdārthayoḥ prathamāvṛttiḥ prathamapādasthayā ﻿<pb n="528"/><b>‘asi’</b> iti kriyayā dīpyate | tatastṛtīyapāde ‘tvayi’ iti rūpāntareṇa yuṣmadartha āvartyamānaḥ kriyāntareṇa saṃbadhyate, caturthapāde punarapi tenaiva rūpeṇāstyarthena bhavatinā saṃbadhyata iti; seyaṃ vṛttīnāmāvṛttirāvalīti dīpakasyaiva bhedo bhavati ||</p>
<div type="commentary">
   <p><q>tvamityādi</q> | pariṇatāḥ pariṇāmino 'rkādayastvayi tvadviṣaya evaṃ paricchinnāṃ giraṃ vāṇīṃ bibhrati dhārayanti | iha jagati yattattvaṃ vastu tvaṃ na bhavasi tattattvaṃ vayaṃ punarna vidmo na jānīmaḥ | sarvātmakatvādbhavasya | paricchinnavāṇīmāha—tvamādityastvaṃ candrastvaṃ vāyustvamagnistvaṃ jalaṃ tvamākāśam | u he | tvaṃ bhūmistvamātmā cāsīti | ‘u saṃbodhanaśeṣoktyoḥ’ iti medinīkāraḥ || atra prathamārdhe tvamitiśabdārthayorāvṛttirasītikriyayā dīpitā, tṛtīyapāde tvayītirūpāntareṇa viṣayatvena yuṣmadarthastvamityevaṃrūpo dhāraṇakriyānvayī | antyapāde 'pi tvamityeva bhavanānvayītyāvṛttīnāmāvṛttirāvalīti ||</p>
</div> <!-- commentary !-->
<p>saṃpuṭaṃ yathā—</p>
<lg type="udāharaṇa" n="4.78.203">
  <l>‘ṇavapallavesu lolaï gholaï viḍavesu calaï siharesu |</l>
  <l>thavaï thavaesu calaṇe vasantalacchī asoassa || 203 ||’</l>
</lg>
<lg type="chāyā" ref="4.78.203">
  <l>[navapallaveṣu lolati ghūrṇate viṭapeṣu calati śikhareṣu |</l>
  <l>sthāpayati stabakeṣu caraṇau vasantalakṣmīraśokasya ||]</l>
</lg>
<p>atra ‘navapallaveṣu— ityādini ‘aśokasya’ iti; ‘lolati—’ ityādīni ‘vasantalakṣmīḥ’ iti pade dravyavācinī saṃpuṭakrameṇa mithaḥ saṃbadhyamāne mithaḥ saṃbaddhānyeva dīpayataḥ, tadetatsaṃpuṭaṃ nāma dīpakasya bhedaḥ ||</p>
<div type="commentary">
   <p><q>ṇavetyādi</q> | “navapallaveṣu lolati ghūrṇate viṭapeṣu calati śikhareṣu | sthāpayati stabakeṣu caraṇau vasantalakṣmīraśokasya ||” ihāśokasya navapallaveṣu vasantalakṣmīrlolati luṭhati | tasya viṭapeṣu śākhāsu ghūrṇate, tasya śikhareṣvagreṣu calati gacchati, tasya stabakeṣu puṣpaguccheṣu caraṇau sthāpayati | lolatīti ﻿<pb n="529"/>‘lola<note>naiṣa dhātuḥ kvāpi dhātupāṭhe vartaṃte | ‘luḍa viloḍane’ iti, ‘loḍa unmāde’ iti ca bhauvādikau | ubhayorapi loḍatīti | ḍalayorabhedāllolatīti ca</note> calane’ taudādikaḥ | yadvā lokatīti kvibantāttip | atra padadvayaṃ dravyavācakaṃ saṃpuṭakrameṇa mithaḥ saṃbadhyamānaṃ mithaḥ saṃbaddhānyeva padāni dīpayatīti saṃpuṭam ||</p>
</div> <!-- commentary !-->
<p>rasanā yathā—</p>
<lg type="udāharaṇa" n="4.78.204">
  <l>‘salilaṃ vikāśikamalaṃ kamalāni sugandhimadhusamṛddhāni |</l>
  <l>madhu <note>‘līlālikula’ ga gha</note>līnālikulākulamalikulamapi ca madhuraṇitamiha || 204 ||’</l>
</lg>
<p>atra rasanākrameṇa mithaḥ saṃgrathitāni ‘salilaṃ vikāśikamalam’ ityādīni vākyāni ‘iha’ ityantasthitenādhikaraṇavācinā dravyadīpakena dīpyante; tadetat rasanādīpakaṃ nāmādidīpakabhedaḥ ||</p>
<div type="commentary">
   <p><q>salilamityādi</q> | jalaṃ praphullapadmama, padmāni sugandhamadhunā samṛddhāni | līnaṃ yadalikulaṃ tenākulaṃ madhu, bhramarakulamapīha vasante madhuraṇitaṃ madhunā puṣparasena śabditaṃ madhau madhūkadrume vā śabditam | ‘madhu puṣparasakṣaudramadye nā tu madhudrume’ iti medinīkāraḥ | atra kṣudraghaṇṭikākrameṇa saṃgrathitāni salilādipadānyantaḥsthitādhikaraṇarūpadravyavācakeneheti padena dīpyante ||</p>
</div> <!-- commentary !-->
<p>mālā yathā—</p>
<lg type="udāharaṇa" n="4.78.205">
  <l>‘imiṇā saraeṇa sasī sasiṇā vi ṇisā ṇisāi<note>‘ṇisāe’ ga</note> kumuavaṇam |</l>
  <l>kumuavaṇeṇa a puliṇaṃ <note>atraikamātrāyā nyūnatvācchandodoṣaḥ pratibhāti</note>puliṇeṇa a sohae haṃsaülam || 205 ||’</l>
</lg>
<lg type="chāyā" ref="4.78.205">
  <l>[anayā śaradā śaśī śaśināpi niśā niśayā kumudavanam |</l>
  <l>kumudavanena ca pulinaṃ pulinena ca śobhate haṃsakulam ||]</l> <!-- this is a quote from the lilavati !-->
</lg>
<p>atra mālākrameṇa parasparagrathitāḥ kartāro hetavaśca śaśiprabhṛtayaḥ ‘śobhate’ iti kriyayā dīpyante; tadetanmālādīpakaṃ nāma dīpakasya bhedaḥ ||</p>
<p>kaḥ punarasya pūrvasmādviśeṣaḥ | pūrvatra vṛtticchinnaṃ rasanāyāṃ sarvatra ﻿<pb n="530"/>iha tu svatantraṃ mālāpuṣpavat padaṃ padena yujyamānaṃ kriyādibhiḥ saṃbadhyataïti <note>‘tato 'yaṃ bhidyate’ ka kha</note>tato bhidyate ||</p>
<div type="commentary">
   <p><q>imiṇetyādi</q> | “anayā śaradā śaśī śaśināpi niśā niśayā kumudavanam | kumudavanena ca pulinaṃ pulinena ca śobhate haṃsakulam ||” iha sarvatra śobhata iti kriyānvayaḥ | atrānyonyagrathanayā mālākramastena ca pradhānakriyāyāṃ dīpanam | parasparagrathanayā rasanāmālayorbhedaṃ pṛcchati—<b>ka iti</b> | uttaram | <b>pūrvatreti</b> | rasanāyāṃ sarvatra vṛttyā chandasā chinnaṃ bhinnībhūtaṃ padaṃ padena yujyate | mālāyāṃ tu pratyekameva padaṃ padena yujyata ityanayorbheda ityartha ||</p>
</div> <!-- commentary !-->
<p>cakravālaṃ yathā—</p>
<lg type="udāharaṇa" n="4.78.206">
  <l>
    <seg type="pāda">‘saṃgrāmāṅa‍gaṇamāgatena bhavatā cāpe samāropite</seg>
    <seg type="pāda">devākarṇaya<note>‘devālokaya’ ka pustake</note>  yena yena sahasā yadyatsamāsāditam |</seg>
  </l>
  <l>
    <seg type="pāda">kodaṇḍena śarāḥ śarairariśirastenāpi bhūmaṇḍalaṃ</seg>
    <seg type="pāda">tena tvaṃ bhavatā ca kīrtiratulā kīrtyā ca <note>‘saptābdhayaḥ’ ityapi pāṭhaḥ gha</note>lokatrayam || 206 ||’</seg>
  </l>
</lg>
<p>atra ‘saṃgrāmāṅa‍gaṇamāgatena bhavatā cāpe samāropite’ iti bhāvalakṣaṇākṣiptasya bhāvaviśeṣasya dvitīyapāde kārakavīpsayā yat saṃkṣepeṇābhidhānaṃ tadetaccakravālādriṇeva mālādīpakena vistāravatā veṣṭitamidaṃ cakravālaṃ nāma dīpakasya bhedaḥ ||</p>
<div type="commentary">
   <p><q>saṃgrāmetyādi</q> | vivṛto 'yaṃ vistāraguṇe | atra bhāvaḥ kriyā | sā ca sāmānyalakṣaṇena jñātā viśeṣamākṣipati | jñānasāmānyasya viśeṣe jijñāsodayāt tatra ca samāropaṇarūpe kāraṃkajijñāsāyāṃ sāmānyata eva vīpsayābhidhānaṃ yeneti yaditi ca | vistaravattvaina cakravālādisāmyamasya || iti dīpakālaṃkāranirūpaṇam ||</p>
</div> <!-- commentary !-->
<p>kramālaṃkāranirūpaṇam |</p> <!-- heading !-->
<p>kramalakṣaṇamāha—</p>
<lg type="kārikā" n="4.79">
  <l>śabdasya yadi vārthasya dvayorapyanayoratha |</l>
  <l>bhaṇanaṃ paripāṭyā yat kramaḥ sa parikīrtitaḥ || 79 ||</l>
</lg>﻿<pb n="531"/>
<div type="commentary">
   <p><q>śabdasyeti</q>| śabdārthayoḥ paripāṭhyā bhaṇanaṃ kramaḥ | śabdatadarthatadubhayabhedātsa tridheti vibhāgaḥ ||</p>
</div> <!-- commentary !-->
<p>atra śabdaparipāṭī dvidhā—padato vākyataśca | tayorādyā yathā—</p>
<lg type="udāharaṇa" n="4.79.207">
  <l>‘tasyāḥ pravṛddhalīlābhirālāpasmitadṛṣṭibhiḥ |</l>
  <l>jīyante vallakīkundasragindīvarasaṃpadaḥ || 207 ||’</l>
</lg>
<p>atrālāpasmitadṛṣṭibhiḥ padārthaurvallakī<note>‘vallakyādayaḥ padārthāḥ’ dha</note>kundasragindīvarasaṃpadaḥ padārthā jīyanta iti śabdaparipāṭyā bhaṇanam; seyaṃ padataḥ śabdaparipāṭī kramaḥ ||</p>
<div type="commentary">
   <p><q>tasyā ityādi</q> | tasyā ālāpasmitadṛṣṭibhirvacaneṣaddhāsālokanairvallakīkundasragindīvarasaṃpado vīṇākundamālānīlābjasaṃpattayo jīyante | kīdṛśībhiḥ | upacitavilāsābhiḥ | atra śabdasya padarūpasya paripāṭyā bhaṇanamiti padaghaṭitaḥ śābdakramaḥ ||</p>
</div> <!-- commentary !-->
<p>vākyato yathā—</p>
<lg type="udāharaṇa" n="4.79.208">
  <l>
    <seg type="pāda">‘indurmūrdhni śivasya śailaduhiturvakro nakhāṅa‍ka stane</seg>
    <seg type="pāda">deyādvo 'bhyudayaṃ dvayaṃ tadupamāmālambamānaṃ mithaḥ |</seg>
  </l>
  <l>
    <seg type="pāda">saṃvādaḥ praṇavena yasya dalatā<note>‘lasatā’ kha</note> kāyaikatāyāṃ tayo-</seg>
    <seg type="pāda">rūrdhvadvāri<note>‘ūrdhvadvāravicintitena’ kha ga</note> vicintitena ca hṛdi <note>‘hṛdi dhyātaḥ, svarūpeṇa ca’ ka ga</note>dhyātasvarūpeṇa ca 208’</seg>
  </l>
</lg>
<p>atra ‘indurmūrdhni śivasya', śailaduhiturvakro nakhāṅa‍kaḥ stane’ iti <note>‘cānyārthavācinau’ ka kha</note>vācyārthavācinau śabdasamudāyau krameṇa ‘ūrdhvadvāri<note>‘ūrdhvadvāravicintitena’ kha ga</note> vicintiteva ca’, ‘hṛdi <note>‘hṛdi dhyātaḥ, svarūpeṇa ca’ ka ga</note>dhyātasvarūpeṇa ca’ iti vākyārthadvayavācibhyāṃ śabdasamudāyābhyāṃ saṃbadhyete; seyaṃ vākyataḥ śabdaparipāṭi kramaḥ ||</p>
<div type="commentary">
   <p><q>indurityādi</q> | vivṛto 'yaṃ saṃmitatvaguṇe | atra vākyārthābhidhāyakau śabdasamudāyau tādṛśābhyāṃ śabdasamudāyābhyāṃ saṃbaddhāviti vākyaghaṭitaḥ śābdakramaḥ ||</p>
</div> <!-- commentary !-->﻿<pb n="532"/>
<p>arthaparipāṭī dvidhā—kālato deśataśca | tayorādyā yathā—</p>
<lg type="udāharaṇa" n="4.79.209">
  <l>
    <seg type="pāda">‘haste līlākamalamalakaṃ bālakundānuviddhaṃ</seg>
    <seg type="pāda">nītā lodhraprasavarajasā pāṇḍutāmānanaśrīḥ |</seg>
  </l>
  <l>
    <seg type="pāda">cūḍāpāśe navakurabakaṃ cāru karṇe śirīṣaṃ</seg>
    <seg type="pāda">sīmante ca tvadupagamajaṃ yatra nīpaṃ vadhūnām || 209 ||’</seg>
  </l>
</lg>
<p>atra ‘haste’ līlākamalamalakaṃ bālakundānuviddham’ ityādyarthānāṃ śaradādikālakrameṇa bhaṇanam; seyaṃ kālato 'rthaparipāṭī kramaḥ ||</p>
<div type="commentary">
   <p><q>haste ityādi</q> | yatra puryāṃ vadhūnāṃ haste līlākamalam, alakaṃ cūrṇakuntalaṃ bālakundenānuviddhaṃ saṃbaddham | lodhraprasavasya lodhrapuṣpasya rajasā dhūlyā mukhaśrīḥ pāṇḍutāṃ śvetatāṃ nītā | cūḍāpāśe praśastaśikhāyāṃ nūtanakurabakapuṣpam, cāru manojñaṃ śirīṣapuṣpaṃ karṇe, sīmante nīpaṃ kadambapuṣpam | tvadupagamastvadīyāgamanaṃ tasmājjātam | idaṃ sarvapuṣpaviśeṣaṇam | ‘cūḍā śikhāyāṃ bāhubhūṣaṇe’ iti medinīkāraḥ| śikhāparasyāpi pāśapadasya keśaparatvemeva | atra śaradādikālakrameṇārthānāṃ kramādārthakramaḥ ||</p>
</div> <!-- commentary !-->
<p>dvitīyā yathā—</p>
<lg type="udāharaṇa" n="4.79.210">
  <l>
    <seg type="pāda">‘pāyādvo racitatrivikramatanurdevaḥ sa daityāntako</seg>
    <seg type="pāda">yasyākasmikavardhamānavapuṣastigmadyutermaṇḍalam |</seg>
  </l>
  <l>
    <seg type="pāda">maulau ratnaruci<note>‘ratnaruciḥ’ ga gha</note> śrutau parilasattāṭaṃṅa‍kānti<note>‘tālaṅa‍kakāntiḥ’ ga gha</note> kramā-</seg>
    <seg type="pāda">jjātaṃ<note>‘yātaṃ’ ga gha</note> vakṣasi kaustubhābhamudare nābhīsarojopamam || 210 ||’</seg>
  </l>
</lg>
<p>atra trivikramatonorvaikuṇṭhasya pravṛddhisamaye krameṇaiva mauliśrutivakṣaüdaralakṣaṇeṣu śarīradeśeṣu bhāsvanmaṇḍalasya cūḍāratnatāṭaṅa‍kakaustubhanābhyambujairyo 'yamaupamyalābhaḥ; <note>‘umaupamyalābho ga gha</note>seyaṃ deśato 'rthaparipāṭī kramaḥ ||</p>﻿<pb n="533"/>
<div type="commentary">
   <p><q>pāyādityādi</q> | sa devo vo yuṣmān pāyāt rakṣatāt | kīdṛśaḥ | racitā trivikramasya vāmanasya tanuḥ śarīraṃ yena saḥ | daityanāśakaśca | yasvākasmādvardhamānaśarīrasya sūryamaṇḍalaṃ maulo ratnaruci jātam, kramāt śrutau karṇe śobhamānatāṭaṅa‍kakānti jātam, vakṣasi kaustubhadīpti jātam, udarai nābhipadmopamaṃ jātam | ‘kaustubho maṇiḥ’ ityamaraḥ | iha harernābhipadmasya śvetatayā rūpeṇa na sāmyaṃ kiṃ tvākārādinetyavadheyam | ‘vaikuṇṭho viṣṭaraśravāḥ’ ityamaraḥ | atra mauliprabhṛtideśapuraskāreṇārthakramaḥ ||</p>
</div> <!-- commentary !-->
<p>ubhayaparipāṭī dvidhā—śabdapradhānā, arthapradhānā ca | tayorādyā
yathā—</p>
<lg type="udāharaṇa" n="4.79.211">
  <l>
    <seg type="pāda">‘paṅa‍kaa paṅki vahelia kuvalaa khittaü dahahiṃ</seg>
    <seg type="pāda">vālihiṃ bimba vivillio ghattio candu ṇahahi |</seg>
  </l>
  <l>
    <seg type="pāda">karaṇaaṇāharavaaṇahiṃ tahiṃ līlāvaïhiṃ</seg>
    <seg type="pāda">ṇiasiṭṭi vi ucciṭṭhiṇā iṃ paāvaïhiṃ || 211 ||’</seg>
  </l>
</lg>
<lg type="chāyā" ref="4.79.211">
  <l>
    <seg type="pāda">[paṅa‍kajaṃ paṅa‍ke 'vahelya kuvalayaṃ kṣiptvā hṛde</seg>
    <seg type="pāda">vṛnte bimbaṃ viprakīrṇe nirastaścandro nabhasi |</seg>
  </l>
  <l>
    <seg type="pāda">karanayanādharavadanaistatra līlāvatyāṃ</seg>
    <seg type="pāda">nijasṛṣṭirapyutsṛṣṭā kiṃ prajāpatinā ||]</seg>
  </l>
</lg>
<p>atra paṅa‍kajakuvalayabimbiphalacandramasāṃ karanayanāgharavadanairyathāsaṃkhyaṃ parājayata iti śabdaparipāṭhyaiva paṅa‍kajāni paṅa‍ke nyastāni, kuvalayāni hṛde kṣiptāni, bimbaṃ <note>‘muhapūriatiṇavajja vālī’ itideśīnāmamālanusāreṇa sacchindraṃ tṛṇa vṛntamapi bhavati | ‘vṛttau’ ga gha</note>vṛnte prakīrṇam, candro nabhasi nirasta ityādhārāṇāmuparyuparibhāvaḥ, kriyāṇāṃ ca tyāgatāratamyamityarthaparipāṭī nyagbhavati; seyaṃ śabdapradhānobhayaparipāṭī kramaḥ ||</p>
<div type="commentary">
   <p><q>paṅa‍ka ityādi</q> | “paṅa‍kajāni paṅa‍ka nyastāni kuvalayāni kṣiptāni hrade kṛttau bimbaṃ vinikīrṇaṃ nirastaścandro nabhasi | karanayanādharavadanaistasyāṃ līlāvatyāṃ nijasṛṣṭirapyutsṛṣṭeva prajāpatinā ||” iha prajāpatinā brahmāṇā tasyāṃ līlāvatyāṃ nāyi-﻿<pb n="534"/>kāyāṁ hastanetrādharamukhairnijasṛṣṭirapyutsṛṣṭeva datteva | paṅa‍kajādīnāmapāsanāt | tadevāha—paṅa‍kajāni padme kardame nyastāni | nīlābjāni hrade 'gādhajale kṣiptāni | vṛttau veṣṭane bimbaphalaṃ nyastam, candro gagane kṣipta iti | ‘sraṣṭā prajāpatirvedhāḥ’ ityamaraḥ | atra paṅa‍kajādīnāṃ karādinā jaye śābdakramaḥ pradhānībhūto 'dhikaraṇānāmuparyuparibhāvaḥ, kriyāṇāṃ ca tyāgatāratamyamityārthakramaśca nyagbhūto 'pradhāna ityubhayakrame 'pi śabdapradhānatā ||</p>
</div> <!-- commentary !-->
<p>arthapradhānā yathā—</p>
<lg type="udāharaṇa" n="4.79.212">
  <l>
    <seg type="pāda">‘gaṅa‍ge devi dṛśā punīhi yamune mātaḥ punardarśanaṃ</seg>
    <seg type="pāda">saṃpraśno 'stu pitaḥ prayāga bhagavannyagrodha māṃ dhyāsyasi |</seg>
  </l>
  <l>
    <seg type="pāda">taṃ hārāsilatāvataṃsavipulasthūlaṃsavakṣobhujaṃ</seg>
    <seg type="pāda">puṃbhāvaṃ bhavatāmavantinagarīnāthaṃ didṛkṣāmahe || 212 ||’</seg>
  </l>
</lg>
<p>atra gaṅa‍gāyamunāprayāganyagrodhatatpuṃbhāvāvantinagarīnāthalakṣaṇānāmarthānāṃ mukhyakrameṇa ‘ devi dṛśā punīhi’, ‘mātaḥ punardarśanam’, ‘pitaḥ saṃpraśnaḥ’, ‘bhagavanmāṃ dhyāsyasi’ iti mukhyakrameṇaiva saṃbhramadbhirvacoviśeṣairabhyarthya<note>‘abhyarcā’ ka</note> ‘bhavatāmeva puṃbhāvamavantinagarīnāthaṃ didṛkṣāmahe’ iti yeyamabhyarthanābhaṅgiḥ sārthaparipāṭīkṛtā tasyāṃ ca ‘gaṅa‍ge’ yamune, prayāga, nyagrodha’ iti, ‘hārāsilatāvataṃsavipulavakṣaḥsthūlāṃsa’ iti ca śabdaparipāṭī parasparamupamānopameyabhūte nyagbhavataḥ, seyamarthapradhānobhayaparipāṭī kramaḥ ||</p>
<div type="commentary">
   <p><q>gaṅa‍getyādi</q> | he gaṅa‍ge devi, dṛśā māṃ punīhi, he mātaryamune, punardarśanamastu, he pitaḥ prayāga, bhavān svāpraśno 'stu susaṃvādo 'stu | he bhagavan nyagrodha akṣayavaṭa, māṃ dhyāsyasi, smariṣyasi | tamavantinagarīnāthamujjiyinīpatiṃ, bhojarājaṃ nṛpaṃ vayaṃ didṛkṣāmahe draṣṭumicchāmaḥ | kīdṛśam | hārakhaṅa‍galatākarṇālaṃkārairvipulāḥ pīnabāhumūlyuktavakṣobhujā yasya tam | bhavatāmeva puṃbhāvaṃ puruṣarūpam | svāpraśna iti | svasya ﻿<pb n="535"/>ā samantāt praśnaḥ saṃvādaḥ | yathā āpṛcchasvetyatra | vataṃsena karṇālaṃkāreṇa vipulaḥ sthūlaścāṃso bāhumūlaṃ yatra vakṣasi tat | ‘vataṃsaḥ karṇapūre syāt’ iti viśvaḥ | atrādaravatā vacanaracanenābhyarcya prārthanābhāṅgirarthaparipāṭīkṛtā | tasyāṃ ca gaṅa‍gayā hārasya, yamunayāsilatāyāḥ, prayāgeṇa vataṃsavipulasthūlāṃsavakṣasaḥ, nyagrodhena bhujasya śābdena krameṇa mitha upamānopameyabhāvo nyagbhūta ityubhayakrame 'rthapradhānatā || iti kramālaṃkāranirūpaṇam ||</p>
</div> <!-- commentary !-->
<p>paryāyalaṃkāranirūpaṇam |</p> <!-- heading !-->
<p>paryāyaṃ lakṣayati—</p>
<lg type="kārikā" n="4.80">
  <l>miṣaṃ yaduktibhaṅgiryāvasaro yaḥ sa sūribhiḥ |</l>
  <l>nirākāṅa‍kṣo 'tha sākāṅa‍kṣaḥ paryāya iti gīyate || 80 ||</l>
</lg>
<div type="commentary">
   <p><q>miṣamiti</q> | yanmiṣam, yoktibhaṅgiḥ, yaścāvasaraḥ sa paryāyaḥ | miṣādyanyatama eva paryāya iti lakṣaṇam ||</p>
</div> <!-- commentary !-->
<p>teṣu nirākāṅa‍kṣaṃ miṣaṃ yathā—</p>
<lg type="udāharaṇa" n="4.80.213">
  <l>‘mayā vimuktā bāhireva vallakī vrajedavaś‍yāyakaṇaiśca sārdratām |</l>
  <l>drutaṃ tadenāṃ karavai nicolake kayācidevaṃ miṣato viniryaye 213’</l>
</lg>
<p>atra ‘kayācidevaṃ miṣato viniryaye’ ityudarkābhidhānenākāṅa‍kṣā<note>‘nirākṛternirākāṅa‍kṣa’ ka ‘nirākṛteti’ kha</note>nivṛtternirākāṅa‍kṣametanmiṣaṃ nāma paryāyabhedaḥ ||</p>
<div type="commentary">
   <p><q>mayetyādi</q>| kayācinnāyikayā evamanena prakāreṇa miṣato vyājādviniryaye bahirbhūtam | tadevāha—mayā tyaktā vallakī vīṇā bahireva gacchet | avaś‍yāyakaṇairhimalavaiḥ sārdratāṃ ca vrajet | tata enāṃ śīghraṃ nicolake vastre 'haṃ karavai kariṣyāmi | 'avaś‍yāyastu nīhāraḥ’ ityamaraḥ | ‘nicolaḥ pracchadapaṭaḥ’ iti ca | udarka uttarakālaśuddhistadabhidhānaṃ miṣaparyāyaḥ ||</p>
</div> <!-- commentary !-->
<p>tadeva sākāṅa‍kṣaṃ yathā—</p>
<lg type="udāharaṇa" n="4.80.214">
  <l>‘daśatyasau parabhṛtaḥ sahakārasya mañjarīm |</l>
  <l>tamahaṃ vārayiṣyāmi yuvābhyāṃ svairamāsyatām || 214 ||’</l>
</lg>﻿<pb n="536"/>
<p>atra ‘kayācidevaṃ miṣato viniryaye’ itivadudarkānabhidhānāt sākāṅa‍kṣametanmiṣaṃ nāma paryāyasya bhedaḥ ||</p>
<div type="commentary">
   <p><q>daśatītyādi</q> | asau parabhṛtaḥ pikaḥ sahakārasya bhañjarī daśati tamahaṃ vārayiṣyāmi | tato yuvābhyāṃ svairaṃ svacchandamāsyatāmupaviś‍yatām | ‘svacchandamandayoḥ svairam’ iti viśvaḥ | atrodarkānabhidhānātsākāṅa‍kṣatvam ||</p>
</div> <!-- commentary !-->
<p>nirākāṅa‍kṣoktibhaṅgiryathā—</p>
<lg type="udāharaṇa" n="4.80.215">
  <l>
    <seg type="pāda">‘rājan rājasutā na pāṭhayati maṃ devyo 'pi tūṣṇīṃ sthitāḥ</seg>
    <seg type="pāda">kubje bhojaya māṃ kumāra kuśalaṃ<note>‘gamyate’ ga</note> nādyājjuke bhujyate |</seg>
  </l>
  <l>
    <seg type="pāda">itthaṃ nātha śukastavāribhavane mukto 'dhvagaiḥ pañjarā-</seg>
    <seg type="pāda">ccitrasthānavalokya <note>‘sacivairnādyacāpi ki bhujyate’ iti, ‘śūnyūbalabhāvaikaikamābhāvate’ iti ca kāvyaprakāśe 'prastutapraśaṃsāyāmudāhṛte 'sminneva śloke pāṭhabhedaḥ</note>veś‍mavalabhīṣvekaikamābhāṣate || 215 ||’</seg>
  </l>
</lg>
<p>atrānayoktibhaṅa‍ga‍yā śūnyīkṛtārinagarasya narapateḥ kaścit pratāpaṃ varṇayati | tatra vākyasya paripūrṇatvena nirākāṅa‍kṣatvānnirākāṅa‍kṣeyamuktibhaṅgiḥ ||</p>
<div type="commentary">
  <p><q>rājannityādi</q> | he nātha he prabho, tabāribhavane śatrugṛhe itthamanenākāreṇa veś‍mavalabhīṣu gṛhoparikuṭīṣu citralikhitānetānvilokya pratyekaṃ śuka ābhāṣate vadati | kīdṛśaḥ | adhvagaiḥ pathikaiḥ pañjarānmuktastyaktaḥ | ābhāṣaṇasvarūpamāha—he rājan, rājasutā kumārikā māṃ na pāṭhayati | devyo mahādevyo 'pi tūṣṇīṃ sthitāḥ kṛtamaunāḥ | he kubje, māṃ bhojya | he kumāra rājabālaka, tava kuśalam | he ajjuke gaṇike, adya mayā na bhujyate | ‘devī kṛtābhiṣekāyām’ ityamaraḥ | bāhulyena kubjāyāḥ śukabhojanaṃ nṛpagṛhe karma | ‘yuvarājastu kumāraḥ’ ityamaraḥ | ‘nāṭyoktau gaṇikājjukā’ iti ca | atra pratāpavarṇane pūrṇavākyatayā nirākāṅa‍kṣatvam | uktau tu bhaṅa‍garvvaktaiva ||</p>
</div> <!-- commentary !-->
<p>sākāṅa‍kṣa yathā—</p>
<lg type="udāharaṇa" n="4.80.216">
  <l>
    <seg type="pāda">‘śāntyai vo 'stu kapāladāma jagatāṃ patyuryadīyāṃ lipiṃ</seg>
    <seg type="pāda">kvāpi kvāpi gaṇāḥ paṭhanti ṣadaśo nātiprasiddhākṣarām |</seg>
  </l>﻿<pb n="537"/>
  <l>
    <seg type="pāda">viśvaṃ sakṣyati vakṣyati kṣitimapāmīśiṣyate 'śiṣyate<note>‘śiṣyate’ ga</note></seg>
    <seg type="pāda">nāgai rāgiṣu raṃsyate 'tsyati jagannirvekṣyati dyāmiti || 216 ||’</seg>
  </l>
</lg>
<p>atrānayoktibhaṅa‍ga‍yā brahmādyastamaye 'pyanastamitasya bhagavato maheśvarasya prabhāvo varṇyate, tatra ca ‘yadīyāṃ lipiṃ kvāpi kvāpi gaṇmāḥ paṭhanti padaśo nātiprasiddhākṣarām’ ityanenaiva vākye 'sminnākāṅa‍kṣotthāpyate | sā ca ‘viśvaṃ srakṣyati’ ityasminnīdṛśī—brahmāṇāṃ<note>‘brahmāṇaśca’ iti yuktaṃ pratibhāti | ‘caturyugasahasrānte brahmāṇo dinamucyate’ ityatra pramāṇam</note> caturyugasahasrānte dinamekamiti mānenaiṣa varṣaśatajīvī viśvaṃ srakṣyati brahmeti jñāpyate, kapālaṃ cāsya bhagavato bhūṣaṇaṃ bhaviṣyati<note>‘bhaviṣyatīti’ ka kha</note> | ‘vakṣyati kṣitim’ ityasminnīdṛśī—brahmāṇāmayaṃ<note>‘brahmāṇāmevaṃ varṣaśatena’ iti bhavet | yatra brāhme varṣe mānuṣacaturyugasahasrātmakamekaṃ dinamityarthaḥ</note> (?) varṣaśatenaikaṃ dinamiti mānenaiṣa puruṣāyuṣajīvī kṣitiṃ vakṣyati viṣṇuriti jñāpyate, kapālaṃ cāsya bhagavato bhūṣā bhaviṣyatīti | evam ‘apāmīśiṣyate—’ ityādiṣu varuṇakāmayamendraviṣayatvena yojanīyam | seyamanekaprakāreṇa brahmādīnāṃ sākṣādanabhidhānena sākāṅa‍kṣoktibhaṅgi ||</p>
<div type="commentary">
  <p><q>śāntyā ityādi</q> | jagatāṃ patyurharasya kapāladāma lalāṭamālā vo yuṣmākaṃ śāntyai śamāyāstu | pañcavakratayā kapālānāṃ mālā | yadīyāṃ lipiṃ yatsaṃbandhinīmakṣarālīṃ gaṇā nandyādayaḥ kvāpi padaśaḥ padakrameṇa paṭhanti vācayanti | kīdṛśīm | nātiprasiddhavarṇām | ata eva kvācitkaḥ pāṭhaḥ | pāṭhaviṣayamāha—ayaṃ śivo viśvaṃ jagat srakṣyati nirmāsyati | kṣitiṃ bhūmiṃ kkṣyati dhārayiṣyati | apāmīśiṣyate jaleṣvaiśvaryaṃ lapsyate | nāgaiḥ sarpairaśiṣyate bhokṣyate | ayaṃ rāgiṣu viṣayāsakteṣu raṃsyate krīḍiṣyati | jagadayamatsyasi bhakṣiṣyati | dyāṃ svargaṃ nirvekṣyatyupabhokṣyati | iti | srakṣyatīti ‘sṛja visarge’ lṛṭū | ‘sṛjidṛśorjhalyamakiti’ ﻿<pb n="538"/> 6|1| 58’ ityam | vakṣyatīti ‘vaha prāpaṇe’ lṛṭ | ‘ṣạdhoḥ kaḥ si 8|2|41’ iti katvam | īśiṣyata iti ‘īśa aiśvarye’ lṛṭ | aśiṣyata iti ‘aśa bhojane’ lṛṭi karmaṇi | raṃsyata iti ‘ramu krīḍāyām’ lṛṭ | atsyatīti ‘ada bhakṣaṇe’ lṛṭ | nirvekṣyatīti nipūrvāt viśerlṛṭ | astasamaye vināśe | brahmaṇā karaṇenedṛśī ākāṅa‍kṣa | caturṇāṃ yugānāmekasahasreṇa brahmaṇa ekaṃ dinam | anenaiva krameṇāhorātrādikam | īdṛś‍yākāṅa‍kṣā | śatasaṃkhyabrahmāpavargāntaramekaṃ dinaṃ vaiṣṇavam | anenaiva krameṇāhorātrādikam | puruṣāyuṣeti acaturādau nipātitam | apāmīśiṣyata iti varuṇādayo jñeyāḥ | atra brahmādīnāṃ sākṣādabhidhānābhāvāt sākāṅa‍kṣatā ||</p>
</div> <!-- commentary !-->
<p>avasaro nirākāṅa‍kṣo yathā—</p>
<lg type="udāharaṇa" n="4.80.217">
  <l>‘atha taiḥ paridevitākṣarairhṛdaye digdhaśarairivārditaḥ<note>‘ādita’ iti kumārasaṃbhavaṭīkāyāṃ mallināthavṛtaḥ pāṭhaḥ</note> |</l>
  <l>ratimabhyupapattumāturāṃ madhurātmānamadarśayatpuraḥ || 217 ||’</l>
</lg>
<div type="commentary">
   <p><q>athetyādi</q> | anantaraṃ madhurvasanto 'gre ātmānamadarśayat darśitavān | kiṃ kartum | āturāṃ vihvalāṃ ratiṃ kāmavadhūmabhyupapattuṃ bodhayitum | kīdṛśaḥ | taiḥ paridevitākṣarairvilāpākṣarairdigdharviṣāktaśarairivārditaḥ pīḍitaḥ | ‘vilāpaḥ paridevanam’ ityamaraḥ | ‘digdho viṣāktabāṇe syātpuṃsi lipte 'nyaliṅa‍gakaḥ’ iti medinīkāraḥ | nānārthatvādeva, niyamārthaṃ śarapadamiha | atra vasantavirbhāvaprastāvo nirapekṣa eveti nirākāṅa‍kṣatvam ||</p>
</div> <!-- commentary !-->
<p>atra</p>
<lg type="udāharaṇa" n="4.80.218">
  <l>‘kva nu te hṛdayaṃgamaḥ sakhā kusumāyojitakārmuko madhuḥ |</l>
  <l>na khalūgraruṣā pinākinā gamitaḥ so 'pisuhṛdgatāṃ gatim || 218 ||’</l>
</lg>
<p>iti yāni rateḥ paridevitākṣarāṇi tairākṛṣṭahṛdayasya madhoryo 'yamātmadarśanāya prastāvaḥ so 'yaṃ na kiṃcanākāṅa‍kṣatīti nirākāṅa‍kṣo 'yamavasaraḥ paryāyasya bhedaḥ ||</p>
﻿<pb n="539"/>
<p>sākāṅa‍kṣo yathā—</p>
<lg type="udāharaṇa" n="4.80.219">
  <l>‘ajjavi bālo dāmoaro tti ia jampie jasoāe |</l>
  <l>kahṇamuhapesiacchaṃ ṇihuaṃ hasiaṃ vaavahūe<note>gāthāsaptaśatyāṃ tu ‘vaavahūhiṃ’ ithi pāṭhaḥ, ‘vrajavadhūbhiḥ’ iti chāyā ca</note> || 219 ||’</l>
</lg>
<lg type="chāyā" ref="4.80.219">
  <l>[adyāpi bālo dāmodara itīti jalpite yaśodayā |</l>
  <l>kṛṣṇamukhapreṣitākṣaṃ nibhṛtaṃ hasitaṃ vrajavadhvā<note>gāthāsaptaśatyāṃ tu ‘vaavahūhiṃ’ ithi pāṭhaḥ, ‘vrajavadhūbhiḥ’ iti chāyā ca</note> ||]</l>
</lg>
<p>atra ‘adyāpi bālo dāmodaraḥ’ iti yaśodayā kṛtaprastāvanasya kṛṣṇasya vakre vinyastalocanayā tadrahasyavedinyā vrajavadhūmatallikayā yadetannibhṛtaṃ hasitaṃ tat tavāmbā <note>‘bālatvam’ ga</note>bālaṃ tvāṃ brūte, tvaṃ tu mādṛśībhirnidhuvanavidagdhābhirdivāniśaṃ yamunānikuñjodareṣu viharasītyādinārthajātena sākāṅkṣamiti sākāṅa‍kṣo 'yamavasaraḥ paryāyasya bhedaḥ ||</p>
<div type="commentary">
   <p><q>ajjavi ityādi</q> | “adyāpi bālo dāmodaka itīti jalpite yaśodayā | kṛṣṇamukhapreṣitākṣaṃ nibhṛtaṃ hasitaṃ vrajavadhvā ||” yaśodayā kṛṣṇabālya udbhāvite vrajavadhūḥ smeraṃ dṛṣṭa‍vā kācit kasyaicit kathayati—<b>adyāpīti</b> | yaśodayādyāpi dāmodaro bāla evetyukte kayācidnopavadhvā kṛṣṇamukhe preṣitaṃ nyastamakṣi yatra hasite evaṃ nibhṛtamekānte hasitam | raho rahasyamekāntaceṣṭā | matallikā praśastā | ‘matallikā macarcikā prakāṇḍamuddhatallajau | praśastavācakānyamūni’ ityamaraḥ | nidhuvanaṃ suratam | ‘nidhuvanamāyojanamāhuḥ’ iti hārāvalī | atrānekenārthajāteva sākāṅa‍kṣatā vyaktaiva || iti paryāyālaṃkāranirūpaṇam ||</p>
</div> <!-- commentary !-->
<p>atiśayokta‍yalaṃkāraḥ |</p> <!-- heading !-->
<p>atiśayalakṣaṇamāha—</p>
<lg type="kārikā" n="4.81">
  <l>vivakṣayā viśeṣasya lokasīmātivartinī |</l>
  <l>asāvatiśayoktiḥ syādalaṃkārottamā ca sā || 81 ||</l>
</lg>
<lg type="kārikā" n="4.82">
  <l>sā ca prāyo guṇānāṃ ca kriyāṇāṃ copakalpate<note>‘copakalpate’ ka kha</note> |</l>
  <l>nahi dravyasya jātervā bhavatyatiśayaḥ kacit || 82 ||</l>
</lg>
﻿<pb n="540"/>
<lg type="kārikā" n="4.83">
  <l>prabhāvātiśayo yaśca yaścānubhavanātmakaḥ |</l>
  <l>anyonyātiśayo yaśca te 'pi nātiśayātpṛthak || 83 ||</l>
</lg>
<lg type="kārikā" n="4.84">
  <l>alaṃkārāntarāṇāmapyekamāhuḥ parāyaṇam |</l>
  <l>vāgīśamahitāmuktimimāmatiśayāhva yām || 84 ||</l>
</lg>
<div type="commentary">
   <p><q>vivakṣeti</q> | viśeṣasya prakarṣasya lokasīmātivartinī lokamaryādātiśayitā yā vivakṣā vaktumicchā sātiśayoktiḥ | kevalasya, akhaṇḍāyā jāteścātiśayābhāvā‍dguṇakriyayorevātiśaya ityāha—<b>sā ceti</b> | upakalpyate samarthyate || <b>alamiti</b> | na kevalaṃ prabhāvādīnāmevātiśayoktirapi tvalaṃkārāṇāmapīmāmatiśayāmidhānāmuktimekaṃ parāyaṇamāśraye vadanti | kīdṛśīm | vāgīśena vākpatinā mahitāṃ pūjitām | ‘parāyaṇamāśraye’ iti viśvaḥ ||</p>
</div> <!-- commentary !-->
<p>tatra guṇātiśayena mahattvātiśayo yathā—</p>
<lg type="udāharaṇa" n="4.84.220">
  <l>‘aho viśālaṃ bhūpāla bhuvanatritayodaram |</l>
  <l>māti mātumaśakyo 'pi yaśorāśiryadatra te || 220 ||’</l>
</lg>
<p>atraivaṃ yaśorāśoraśakyamānasyāpyatiśayokta‍ya viśeṣavivakṣā | yena tribhuvanodaramapi saṃkīrṇamāśaṅa‍kyate; so 'yaṃ mahattvātiśayo nāmātiśayabhedaḥ ||</p>
<div type="commentary">
   <p><q>aho ityādi</q> | he bhūpāla, yasmādatra bhuvanatritayodare mātuṃ paricchettumaśakyo 'pi tava yaśorāśirmāti saṃmāti | tasmādbhuvanatritayodaraṃ viśālamatrāho āścaryam | atra yaśorāśirūpasya guṇasyātiśayena mahattvātiśayaḥ sphuṭa eva ||</p>
</div> <!-- commentary !-->
<p>tanutvātiśayo yathā—</p>
<lg type="udāharaṇa" n="4.84.221">
  <l>‘stanayorjaghanasyāpi madhye madhyaṃ priye tava |</l>
  <l>asti nāstīti saṃdeho na me 'dyāpi nivartate || 221 ||’</l>
</lg>
<p>atraivaṃ madhyasya lokasīmatikrameṇa tānavātiśayavivakṣā yena tadasti nāstīti vā saṃdihyate; so 'yaṃ tanutvātiśayo nāmātiśayabhedaḥ ||</p>
﻿<pb n="541"/>
<div type="commentary">
   <p><q>stanayorityādi</q> | he priye, tava stanayorjaghanasyāpi madhye 'ntarāle madhyamavalagnamatikṛśatvādasti nāstīti saṃdeho mamādyāpi na nivartate | atra tānavasya tanutvasyātiśayaḥ | <b>loketi</b> | nahi lokaḥ payodharabharasthityanyathānupapattyāpi madhyaṃ niścinotītyarthaḥ ||</p>
</div> <!-- commentary !-->
<p>kāntyatiśayo yathā—</p>
<lg type="udāharaṇa" n="4.84.222">
  <l>‘mallikāmālabhāriṇyaḥ sarvāṅa‍gīṇārdracandanāḥ |</l>
  <l>kṣaumavatyo na lakṣyante jyotsnāyāmabhisārikāḥ || 222 ||’</l>
</lg>
<p>atraivaṃ candrālokasya lokasīmātikrameṇa bāhulyotkarṣavivakṣā | yena tasmin samānābhihāreṇābhisārikā api na lakṣyante so 'yaṃ kāntyatiśayo nāmātiśayabhedaḥ || athāsya pihitātko viśeṣaḥ | ucyate | pihite candrātapasyotkarṣeṇābhisārikātiraskāro vivakṣyate, iha tvabhisārikātiraskāreṇa candrātapotkarṣa iti ||</p>
<div type="commentary">
  <p><q>malliketyādi</q> | īdṛś‍yo 'bhisārikā jyotsnāyāṃ candrakiraṇe 'pi na lakṣyante na jñāyante kenāpi | kīdṛśyaḥ | mallikā mālatī tasyā mālāṃ bibhrati | <note>‘iṣṭakeṣīkāmālānāṃ citatūlabhāriṣu 6|3|65’ iti bhāvyam</note>‘māleṣīkāṣṭakānāṃ bhāratūlahi(ci)teṣu’ iti hrasvaḥ | sarvāṅa‍gīṇaṃ sarvāṅa‍gavyāpakamārdraṃ candanaṃ yāsāṃ tāḥ | kṣaumavatyo dukūlayuktāśca | kṣauma iti ‘ṭukṣu śabde’ iti manin | kṣumā prajñāditvāt svārthe 'ṇ vṛddhiśca | ata eva ‘kṣumavat’ ityapi pāṭhaḥ | atra candrakānteratiśayaḥ sphuṭa eva | ‘abhihāro 'bhiyogaḥ syāt’ iti medinīkāraḥ | lokasīmātikramaśca nahi śuklāmbaratayā jyotsnāyāmabhisārikā na lakṣyanta iti lokasīmetyarthaḥ | utkarṣarūpasyārthasyobhayatra vivakṣaṇāt pihitakāntyatiśayayorabhedaḥ | kimiti pṛcchati—<b>atheti</b> | uttaram | <b>pihita iti</b> | candrātapotkarṣatayā taulye 'pi pihite tenābhisārikātiraskāra iha tu tasyāstiraskāreṇa candrātapotkarṣa iti prakārābhyāṃ tayorbheda ityāśayaḥ ||</p>
</div> <!-- commentary !-->
<p>prabhāvātiśayo yathā—</p>
<lg type="udāharaṇa" n="4.84.223">
  <l>‘taṃ daïāhiṇṇāṇaṃ<note>‘bhiṇṇāṇaṃ’ ga</note> jammi vi aṅa‍gammi rāhaveṇa ṇa ṇimiam |</l>
  <l>sīāparimaṭṭeṇa va ụ̄dho teṇa vi ṇirantaraṃ romañco || 223 ||’</l>
</lg>
﻿<pb n="542"/>
<lg type="chāyā" ref="4.84.223">
  <l>[taddayitābhijñānaṃ yasminnapyaṅa‍ge rāghaveṇa na nyastam |</l>
  <l>sītāparimṛṣṭenevoḍhastenāpi<note>‘setubandhe’ tu ‘vụ̄dho’ iti pāṭhaḥ, ‘vyūḍhaḥ’ (viśeṣeṇoḍhaḥ) iti chāyā ca</note> nirantaraṃ romāñcaḥ ||]</l>
</lg>
<p>atra dayitābhijñānasya yo 'yaṃ romāñcakriyāviśeṣaḥ sa kriyātiśayasyaiva bhedaḥ prabhāvātiśaya ucyate ||</p>
<div type="commentary">
  <p><q>tamityādi</q> | ‘taddayitābhijñānaṃ yasminnapyaṅa‍ge rāghaveṇa na nirbhitam | sītā parispṛṣṭeneva vyūḍhastenāpi nirantaraṃ romāñcaḥ ||” iha taddayitāyā vallabhāyāḥ sītāyā abhijñānaṃ cihnaṃ maṇirūpaṃ yasminnapyaṅa‍ge rāmeṇa na nirmitaṃ na nihitaṃ tenāpyaṅa‍gena sītayā pari sarvatobhāvena spṛṣṭeneva nirantaraṃ yathā bhavatyevaṃ romāñco vyụ̄dho dhṛtaḥ | ‘abhijñānaṃ bhavec‍cihne’ iti śāśvataḥ | atra romāñcahetukriyātiśayena prabhāvātiśaya eva vivakṣitaḥ ||</p>
</div> <!-- commentary !-->
<p>anubhāvātiśayo yathā—</p>
<lg type="udāharaṇa" n="4.84.224">
  <l>‘vimaliarasāaleṇa vi visaharavaïṇā adiṭṭhamūlaccheam |</l>
  <l>appattatuṅa‍gasiharaṃ tihuaṇaharaṇe pavạdḥdhieṇa<note>setubandhe ‘tihuaṇaharaṇaparivạdḥdhieṇa’ iti pāṭhabhedaḥ ‘tribhuvanaharaṇaparivardhitena’ iti chāyābhedaśca</note> vi hariṇā || 224 ||’</l>
</lg>
<lg type="chāyā" ref="">
  <l>[vimarditarasātalenāpi viṣadharapatinādṛṣṭamūlacchedam |</l>
  <l>aprāptatuṅa‍gaśikharaṃ tribhuvanaharaṇe <note>setubandhe ‘tihuaṇaharaṇaparivạdḥdhieṇa’ iti pāṭhabhedaḥ ‘tribhuvanaharaṇaparivardhitena’ iti chāyābhedaśca</note>pravardhitenāpi hariṇā ||]</l>
</lg>
<p>atra rasātalamapi mṛdnatā śeṣeṇāpi ca tasya mūlaṃ na dṛṣṭam, tribhuvanamapyullaṅa‍ghayatā hariṇāpi na tuṅa‍gaśikharāṇi prāptānīti yadetallokasīmātikrameṇa viśeṣavyavasthayā parvatānubhāvabhaṇanaṃ so 'yamanubhūyamānamāhātmyātiśayasyaiva bhedo 'nubhāvātiśaya ucyate ||</p>
<div type="commentary">
   <p><q>vimalia ityādi</q> | ‘'vimarditarasātalenāpi viṣadharapatinādṛṣṭamūlacchedam | aprāptatuṅa‍gaśikharaṃ tribhuvanaharaṇapravardhitenāpi hariṇā ||” iha suvelaṃ kīdṛśam | viṣaparapatinā śeṣeṇādṛṣṭo mūlasya chedaḥ śeṣo yasya tam | kīdṛśena | vimarditaṃ ﻿<pb n="543"/>vimalitaṃ nirmalīkṛtaṃ vā rasātalaṃ yena tena | punaḥ kīdṛśam | hariṇā trivikrameṇāpyaprāptatuṅa‍gaśikharam | kīdṛśena | tribhuvanaharaṇāya sarvato bhāvādvardhitena vṛddhiṃ gatena | mṛdnatā mardayatā | atra parvatānubhāvātiśayavivakṣayātiśayaḥ sa ca tairanubhūyamāna eva ||</p>
</div> <!-- commentary !-->
<lg type="udāharaṇa" n="4.84.225">
  <l>‘raṇadujjao dahamuho surā avajjhā a tihuaṇassa ime |</l>
  <l>paḍaï aṇatthotti phuḍaṃ vihīsaṇena phuḍiāharaṃ ṇīsasiam 225’</l>
</lg>
<lg type="chāyā" ref="4.84.225">
  <l>[raṇadurjayo daśamukhaḥ surā avadhyāśca tribhuvanasyeme |</l>
  <l>patatyanartha iti sphuṭaṃ vibhīṣaṇena sphuṭitādharaṃ niśvasitam ||</l>
</lg>
<p>atra daśāsyaḥ samare na jīyate, surāścāmaratvānna vadhyante, tayośca parasparaṃ saṃghaṭṭakriyātiśayāttribhuvanamapi kṣayaṃ yāsyatīti yeyamanyonyakriyātiśayabhaṇanāllokasīmātikrameṇa viśeṣavivakṣā so 'yaṃ kriyātiśayo nāmātiśaya evānyonyātiśaya ucyate ||</p>
<div type="commentary">
   <p><q>raṇetyādi</q> | “raṇadurjayo daśamukhaḥ surā avadhyā aho tribhuvanasyāsau | patatyanartha iti sphuṭaṃ vibhīṣaṇena sphuṭitādharaṃ niśvasitam ||” iha sphuṭitādharaṃ vyaktīkṛtādharaṃ yathā syādevaṃ vibhīṣaṇena rāvaṇabhrātrā niśvasitaṃ niśvāsastyaktaḥ sphuṭaṃ vyaktameva | kutaḥ | daśāsyo raṇe durjayaḥ, surā devā amaratvādavadhyāḥ | aho āścaryamasau tribhuvanasyānarthaḥ patatīti | itirhetau | atra daśāsyasurayoranyonyakriyātiśayokteranyonyātiśayaḥ | sakalabhuvanakṣayakāritayā lokasīmātipātaḥ || ityatiśayokt‍yalaṃkāranirūpaṇam ||</p>
</div> <!-- commentary !-->
<p>śleṣālaṃkāranirūpaṇam |</p> <!-- heading !-->
<p>śleṣaṃ lakṣayati—</p>
<lg type="kārikā" n="4.85">
  <l>śleṣo 'nekārthakathanaṃ padenaikena kathyate |</l>
  <l>padakriyākārakaiḥ syādbhinnābhinnaiḥ sa ṣaḍ‍vidhaḥ || 85 ||</l>
</lg>
<div type="commentary">
  <p><q>śleṣa iti</q> | ekena padena vibhaktyantenānekeṣāmarthānāṃ kathanaṃ yatra sa śleṣaḥ kathyate | ekarūpānvitamanekārthaṃ vacaḥ śleṣa iti lakṣaṇam | sa ca ṣaḍvidhaḥ padādibhiḥ syāt ||</p>
</div> <!-- commentary !-->
﻿<pb n="544"/>
<p>teṣu bhinnapado yathā—</p>
<lg type="udāharaṇa" n="4.85.226">
  <l>‘doṣākareṇa <note>‘rājamārgābhigāminā’ gha</note>saṃbadhnannakṣatrapathavartinā |</l>
  <l>rājñā pradoṣo māmitthamapriyaṃ kiṃ na bādhate || 226 ||’</l>
</lg>
<p>atra ‘pradoṣo rātreḥ prathamayāmaḥ kimiti priyārahitaṃ māṃ na bādhate’ ityukteryuktimāha—itthamanubhūyamānena prakāreṇa | rājñā saṃbadhnan | kīdṛśena | doṣākareṇa nakṣatrapathavartineti | yo hi doṣāṇāmākareṇa rājamārgātigāminā ca rājñā prakṛṣṭadoṣaḥ saṃbadhyate so 'priyamavaśyaṃ<note>‘so 'pi priyam’ ga</note> bādhata eva; tadatra pūrvasminprākaraṇike 'rthe dvitīyo 'rtho 'prākaraṇikaḥ padabhedenopaśliṣyamāṇo bhinnapadaśleṣāpadeśamāsādayati ||</p>
<div type="commentary">
  <p><q>doṣetyādi</q> | prakṛṣṭo doṣo dūṣaṇaṃ yasya sa durjano māṃ kiṃ na bādhate, kiṃtu bādhata eva | māṃ kīdṛśam | apriyaṃ tasya dveṣyam | kīdṛśaḥ | itthamanubhūyamānena prakāreṇa rājñā bhūpena saha saṃbadhnan yuñjan | ātmānamityadhyāhāryam | atra karmavadbhāvo na kṛtaḥ saṃbadhyamāna ityarthatvāt | rājñā kīdṛśena | doṣāṇāṃ dūṣaṇānāmākareṇa sthānena | kṣatrapathaḥ kṣatriyamārgastatra vartituṃ śīlaṃ yasya tena | paścānnakārasaṃbandhaḥ | kṣatriyadharmaśūnyenetyarthaḥ | pakṣe pradoṣo rajanīmukhaṃ māmapriyaṃ priyārahitaṃ kiṃ na bādhate kiṃtu bādhata eva | kīdṛśaḥ | rājñā candreṇetthaṃ saṃbadhyamānaḥ | kīdṛśena | doṣākareṇa rātrikareṇa | nakṣatrapathaṃ vyoma tadavasthitiśīlena ca | atra rājapadamabhinnam | śeṣapadānāṃ bhedādbhinnapadaśleṣaḥ ||</p>
</div> <!-- commentary !-->
<p>abhinnapado yathā—</p>
<lg type="udāharaṇa" n="">
  <l>‘asāvudayamārūḍhaḥ kāntimān raktamaṇḍalaḥ |</l>
  <l>rājā harati lokasya<note>‘sarvasya’ ga</note> hṛdayaṃ mṛdubhiḥ karaiḥ || 227 ||’</l>
</lg>
<p>atrāyamudīyamānaścandramā lokasya hṛdayaṃ haratītyukteryuktimāha—rājānuraktamaṇḍala udayī mṛdukaraḥ kāntimāniti | yo hyevaṃbhūto rājā ﻿<pb n="545"/>so 'vaśyaṃ lokasya hṛdayahārī bhavati | atrāpi ca prākaraṇike 'rthe 'prākaraṇika upaśliṣyamāṇaḥ padānāmabhedenābhinnapadaśleṣo bhavati ||</p>
<div type="commentary">
  <p><q>asāvityādi</q> | asau rājā nṛpo mṛdubhirapīḍākaraiḥ karai rājagrāhyairlokasya hṛdayaṃ harati | kīdṛśaḥ | udayaṃ vṛddhimārūḍhaḥ prāptaḥ | kāntimān śobhāyuktaḥ | raktamanuraktaṃ maṇḍalaṃ deśo yasya saḥ | pakṣe asau rājā candraḥ karaiḥ kiraṇairmṛdubhiḥ śītalairjanasya hṛdayaṃ harati gṛhṇāti | kīdṛśaḥ | udayamudayādrimupagataḥ | kāntimān dīptiyukto raktamaṇḍalo lohitabimbaśca | ‘udayo vṛddhāvudayaparvate’ iti viśvaḥ | 'maṇḍalaṃ bimbadeśayoḥ’ iti ca | atra rājādipadānāmabhedenābhinnapadaśleṣatvam ||</p>
</div> <!-- commentary !-->
<p>bhinnakriyo yathā—</p>
<lg type="udāharaṇa" n="4.85.227">
  <l>‘madhurā rāgavardhinyaḥ komalāḥ kokilāgiraḥ |</l>
  <l>ākarṇyante madakalāḥ śliṣyante cāsitekṣaṇāḥ || 228 ||’</l>
</lg>
<p>atra ‘ākarṇyante, śliṣyante ca’ iti kriyāpadadvitayasya prādhānyataḥ samuccayenopāttasya ‘madhurā—’ ityādibhiḥ śliṣṭapadaiḥ ‘kokilāgiraḥ', ‘asitekṣaṇāḥ’ iti vā viśeṣyaikapadavarjaṃ paryāyataḥ saṃbandho bhavati | tadyathā—ākarṇyante | kāḥ | kokilāgiraḥ | kīdṛśyaḥ | madhurāḥ, rāgavardhinyaḥ, komalāḥ | punarapi kiṃbhūtāḥ | āsite upaveśite niścalīkṛte antaḥpramodānubhāvādīkṣaṇe yābhistāstathā | sarvo 'pi hi madhuraṃ śabdamākarṇayan niścalākṣo bhavati | śliṣyante ca | kāḥ | asitekṣaṇāḥ hariṇacakṣuṣaḥ | kiṃbhūtāḥ | madakalāḥ, kokilāgiraḥ, komalāḥ, rāgavardhinyaḥ, madhurā iti | so 'yaṃ dvayorvibhinnakriyayorbhinnārthe<note>‘bhinnārthaikarūpāṇām’ kha</note> ca rūpiṇāṃ padārthānāmupaśleṣo bhinnakriyaḥ śleṣa ucyate ||</p>
<div type="commentary">
  <p><q>madhurā ityādi</q> | kokilāgira ākarṇyante, asitekṣaṇāḥ śyāmanetrāḥ priyānāśliṣyante ca | kīdṛśyaḥ | madhurāḥ śrutisukhā ramyāśca | rāgavardhinyo 'nurāgajanikā ratijanikāśca | komalā manojñā mṛdvaṅa‍gyaśca | madakalā yauvanavasantādikṛta-﻿<pb n="546"/>madamadhurāḥ | madena madyavikāreṇa kaladhvaniyuktāśca | āsite upaveśite niścalīkṛte 'ntaḥpramodānubhavādīkṣaṇe yābhistāsāṃ madhuraṃ ravamākarṇayanniścalākṣo bhavati | pakṣe 'sitekṣaṇāḥ | kīdṛśyaḥ | kokilānāmiva giro yāsāṃ tāḥ | atra kriyābhedādbhinnakriyatvamitarapadānāmabhinnānāmevārthadvayabodhakatā ||</p>
</div> <!-- commentary !-->
<p><note>‘abhinnakriyayoḥ’ ga</note>abhinnakriyo yathā—</p>
<lg type="udāharaṇa" n="4.85.229">
  <l>‘svabhāvamadhurāḥ snigdhāḥ śaṃsantyo rāgamulbaṇam |</l>
  <l>dṛśo dūtyaśca karṣanti kāntābhiḥ preṣitāḥ priyān || 229 ||’</l>
</lg>
<p>atra ‘karṣanti’ ityetasyāṃ kriyāyāṃ dṛśāṃ dūtīnāṃ ca śliṣṭapadatvenāveśādayamabhinnakriyo nāma śleṣaviśeṣaḥ | prathamayorasya vā ko viśeṣa iti cet | tatraikasyaiva prākaraṇikatvam atra tu dvayorapīti | ayaṃ ca bhinnakārako 'pi bhavati ||</p>
<div type="commentary">
  <p><q>svabhāvetyādi</q> | kāntābhiḥ preṣitā dṛśo dūtyaśca priyān vallabhān karṣanti | kīdṛśyaḥ | svabhāvena sahajena madhurā lalitāḥ | taduktaṃ matsaṃgītasarvasve—'madhurā
kuñcitāntā ca sabhrūkṣepā ca sasmitā | samanmathavikārā ca dṛṣṭiḥ sā lalitā matā ||’ iti | snigdhāḥ snehavatyaḥ | ulbaṇamadhikaṃ rāgaṃ lauhityaṃ śaṃsantyaḥ | pakṣe sahajamadhurāḥ | yadvā svabhāvātpriyavādinyaḥ snigdhā ātmīyāḥ | adhikaṃ rāgaṃ madyavikārakṛtaṃ śaṃsantyaḥ | yadvā rāgamanurāgaṃ kathayantyaḥ | atra priyākarṣaṇarūpaikaiva kriyā sādhāraṇītyekakriyātvam | bhinnapadābhinnapadābhyāmasya ca ko bheda iti pṛcchati—<b>prathamayoriti</b> | vāśabdaścārthe | uttaram—<b>tatreti</b> | tayorekaikasyaiva prakaraṇāpannatvamatra tu dṛṣṭaṃ dva‍yorapi prākaraṇikatvamiti bheda ityarthaḥ | anekakartṛkatvenāyaṃ bhinnakārakodāharaṇamapītyāha—<b>ayamiti</b> ||</p>
</div> <!-- commentary !-->
<p>bhinnakārako yathā—</p>
<lg type="udāharaṇa" n="4.85.230">
  <l>‘gatirveṇī ca nāgena vapurūrū ca rambhayā |</l>
  <l>oṣṭhau pāṇī pravālaiśca tasyāstulyatvamāyayuḥ || 230 ||</l>
</lg>
<p>atraikasmin pakṣe dharmadharmiṇorabhedopacārānnāgagatirgṛhyate | tatra gate-﻿<pb n="547"/>rveṇyāśca nāgena hastinā ahinā ca tulyatvam, vapuṣa ūrvośca rambhayā kadalyā apsarobhiśca tulyatvam, oṣṭhayoḥ pāṇyośca pravālairvidrumairnavapallavaiśca <note>‘tulyatvam’ ka kha ga</note>tulyatvaṃ varṇanīyayoḥ śleṣaprabhāvāllabhyate; so 'yamanekakartṛkatvādbhinnakāraka iti śleṣo bhavati ||</p>
<div type="commentary">
   <p><q>gatirityādi</q> | tasyā nāyikāyā gatirgamanaṃ veṇī keśaracanā ca nāgena hastinā sarpeṇa ca, tasyā vapurūrudvayaṃ ca rambhayā 'psarobhedena kadalyā ca, tasyāḥ pāṇī hastāvoṣṭhau ca pravālairvidrumaiḥ pallavaiśca sarvāṇi tulyatvamāyayuḥ | ‘nāgo hastibhujaṅa‍gayoḥ’ iti śāśvataḥ | ‘kadalyapsaraso rambhā’ iti ca | ‘pallave vidrume cāpi pravālaḥ’ iti dharaṇiḥ | gatinānātvādāha—<b>dharmeti</b> | atra nānākartṛkatvādeva bhinnakārakatā ||</p>
</div> <!-- commentary !-->
<p>abhinnakārako yathā—</p>
<lg type="udāharaṇa" n="4.85.231">
  <l>‘kṛṣṇārjunānuraktāpi dṛṣṭiḥ karṇāvalambinī |</l>
  <l>yāti viśvasanīyatvaṃ kasya te kalabhāṣiṇi || 231 ||’</l>
</lg>
<p>atra ‘he kalabhāṣiṇi, kasya te dṛṣṭirviśvāsyā bhavati’ ityukteryuktimāha—‘kṛṣṇārjunānuraktāpi karṇāvalambinī’ iti ca | yā hi kṛṣṇārjunenānurajyate kathaṃ sā karṇapakṣapātinī bhavati, yā caivamubhayagatā tasyāṃ ko viśvasiti; sa cāyamekakartṛkatvādabhinnakāraka iti śleṣo bhavati ||</p>
<div type="commentary">
  <p><q>kṛṣṇetyādi</q> | he kalabhāṣiṇi madhuravacane, tava dṛṣṭiḥ kasya viśvasanīyatvaṃ viśvāsaviṣayatāṃ yāti kiṃtu na kasyāpi | atra hetuḥ kṛṣṇā śyāmā, arjunā dhavalā, anuraktā prāntalohitā ca | prādeśiko 'yaṃ kramaḥ | karṇaparyantagāminī ca | pakṣe kṛṣṇe harau, arjune pārthe cānuraktānurāgavatī karṇapakṣapātinī ca yā sā viruddhobhayagatā kathaṃ viśvasanīyā bhavati | ‘valakṣo dhavalo 'rjunaḥ’ ityamaraḥ | atra karturekatayābhinnakārakatā || iti śleṣālaṃkāranirūpaṇam ||</p>
</div> <!-- commentary !-->
<p>bhāvikālaṃkāranirūpaṇam |</p>
<p>bhāvanālakṣaṇamāha—</p>
<lg type="kārikā" n="4.86">
  <l>svābhiprāyasya kathanaṃ yadi vāpyanyabhāvanā |</l>
  <l>anyāpadeśo vā yastu trividhaṃ bhāvikaṃ viduḥ || 86 ||</l>
</lg>
﻿<pb n="548"/>
<lg type="kārikā" n="4.87">
  <l>mate cāsmākamudbhedo vidyate naiva bhāvikāt |</l>
  <l>vyaktāvyaktobhayākhyābhistrividhaḥ so 'pi kathyate || 87 ||</l>
</lg>
<div type="commentary">
   <p><q>svetyādi</q> | nijāśayakathanamanyakathanamanyāpadeśaśca bhāvikam | bhāve kaverabhiprāye bhavaṃ bhāvikamityanvarthanāmatāpi | udbhedabhāvikayorabhedamāha—<b>mata iti</b> |
so 'pi udbhedo 'pi ||</p>
</div> <!-- commentary !-->
<p>tatra bhāvikabhedeṣu svābhiprāyakathanaṃ yathā—</p>
<lg type="udāharaṇa" n="4.87.232">
  <l>
    <seg type="pāda">‘ṇāvajjhaï duggejjhiā diṭṭhammi jammi bhiuḍiā</seg>
    <seg type="pāda">jattha ṇa avvāhārao ghippaï āhāsattae |</seg>
  </l>
  <l>
    <seg type="pāda">vicchuhaï ahiṇiṃdae jattha ṇa so vaaṃsiā</seg>
    <seg type="pāda">taṃ me <note>‘kahahu’ ka kha ga</note>kahaü māṇaaṃ jaï me icchahi <note>‘jīiam’ iti gha</note>jīaam || 232 ||</seg>
  </l>
</lg>
<lg type="chāyā" ref="4.87.232">
  <l>
    <seg type="pāda">[nābadhyate durgṛhītā dṛṣṭe yasmin bhṛkuṭikā</seg>
    <seg type="pāda">yatra nāvyāhāro gṛhyate ābhāṣamāṇe |</seg>
  </l>
  <l>
    <seg type="pāda">vikṣubhyate 'bhinindyate yatra na sa vayasyayā</seg>
    <seg type="pāda">taṃ me kathaya mānaṃ yadi me icchasi jīvanam ||]</seg>
  </l>
</lg>
<p>atra <note>‘bhrūdbhedā’ kha</note>bhrūbhedāsaṃbhāṣaṇapriyatamāvakṣepān pratyanabhimatapratipādanarūpasyābhiprāyasya kathitatvādidaṃ svābhiprāyakathanaṃ nāma bhāvikam ||</p>
<div type="commentary">
   <p><q>ṇāvajjaï ityādi</q> | “nābadhyate durgrāhyā dṛṣṭe yasmin bhrukuṭikā yatra na ca (cā) vyāhāro gṛhyate ābhāṣamāṇe | vikṣubhyate 'bhinīyamāne yatra na sa vayasyayā taṃ me kathaya mānaṃ yadi me icchasi jīvitam ||” iha yasmin dṛṣṭe durgrahā bhrukuṭirnābadhyate samantānna badhyate yatrābhāṣamāṇe 'vyāhāro na ca gṛhyate | yatrābhinīyamāne vayasyayā sa na kṣubhyate taṃ mānaṃ mama kathaya yadi mama jīvanamicchasi | atrānākāṅkṣitarūpasyābhiprāyasya kathanam ||</p>
</div> <!-- commentary !-->
﻿<pb n="549"/>
<p>anyabhāvanā yathā—</p>
<lg type="udāharaṇa" n="4.87.233">
  <l>‘daṃsaṇavaliaṃ daḍhakaṃ vibandhaṇaṃ dīharaṃ supariṇāham |</l>
  <l>hoi ghare sāhīṇaṃ musalaṃ dhaṇṇāṇaṃ mahilāṇam || 233 ||’</l>
</lg>
<lg type="chāyā" ref="4.87.233">
  <l>[daṃśanavalitaṃ dṛḍhakaṃ vibandhanaṃ dīrdhaṃ supariṇāham |</l>
  <l>bhavati gṛhe svādhīnaṃ musalaṃ dhanyānāṃ mahilānām ||]</l>
</lg>
<p>atra mẹdhrabhāvanayā musalarūpasyoktatvādidamanyabhāvanābhidhānaṃ bhāvikam ||</p>
<div type="commentary">
   <p><q>daṃsaṇetyādi</q> | “daṃśanena valitaṃ dṛḍhakaṃ vibandhanaṃ dīrghaṃ supariṇāham | bhavati gṛhe svādhīnaṃ musalaṃ dhanyānāṃ mahilānām ||” ihottamastrīṇāṃ gṛhe īdṛśaṃ musalaṃ svāyattaṃ bhavati | kīdṛśam | daṃśane dhānyādimardane valitaṃ lagnam | dṛḍhakaṃ dṛḍham | svārthe kan | vigatabandhanaṃ dīrghaṃ supariṇāhamatisthūlaṃ ca | mẹdhrapakṣe daṃśane bhagamardane valitaṃ saṃnaddhaṃ dṛḍhaṃ vigatabandhanaṃ dīrghamatisthūlaṃ ca | atra mẹdhrābhiprāyeṇa musalokteranyabhāvanā ||</p>
</div> <!-- commentary !-->
<p>anyāpadeśo yathā—</p>
<lg type="udāharaṇa" n="4.87.234">
  <l>‘āsāiamaṇṇāeṇa jettiaṃ<note>‘jittiam’ ga gha</note>  tettiaṃ cia vihiṇam |</l>
  <l>oramasu vasaha eṇhiṃ rakkhijjaï gahavaïcchettam || 234 ||’</l>
</lg>
<lg type="chāyā" ref="4.87.234">
  <l>[āsvāditamajñātena yāvattāvadeva vrīhīṇām |</l>
  <l>uparama vṛṣabhedānīṃ rakṣyate gṛhapatikṣetram ||]</l>
</lg>
<p>atra parakṣetrasya ghasmaravṛṣanivāraṇāpadeśena cirātparijñāta <note>‘vāryate’ ka kha</note>upapatirnivāryate, tadidamanyāpadeśākhyaṃ bhāvikam ||</p>
<div type="commentary">
  <p><q>āsāia ityādi</q> | “āsvāditamajñātena yāvattāvataiva bandhaya dhṛtim | uparamasva vṛṣabhātra rakṣayitvā gṛhapatikṣetram ||” iha he vṛṣabha, gṛhapatikṣetraṃ rakṣayitvā tvamuparamasva krīḍaya | ajñātena tvayā yāvadevāsvāditaṃ tāvataiva dhṛtiṃ bandhaya | atra vṛṣabhanivāraṇavyājenopapatinivāraṇamanyāpadeśaḥ ||</p>
</div> <!-- commentary !-->
﻿<pb n="550"/>
<p>udbhedeṣu vyakto yathā—</p>
<lg type="udāharaṇa" n="4.87.235">
  <l>‘maṃtesi mahumahapaṇaaṃ saṃdāṇesi tiasesapāavaraaṇam |</l>
  <l>ojasu <note>‘suddha’ iti pāṭhaḥ.</note>muddhasuhāvaṃ saṃbhāvesu suraṇāha jāavaloam<note>‘jā ava’ kha ga</note> || 235 ||’</l>
</lg>
<lg type="chāyā" ref="4.87.235">
  <l>[manuṣe madhumathapraṇayaṃ saṃdānayasi tridaśeśapādaparatnam |</l>
  <l>apajahi mugdhasvabhāvaṃ saṃbhāvaya suranātha yādavalokam ||]</l>
</lg>
<p>atra māyāvino mahendrasyābhiprāyaḥ satyakena vyaktamevodbhinna iti vyakto 'yamudbhedaḥ ||</p>
<div type="commentary">
   <p><q>mantesītyādi</q> | “manuṣe madhumathapraṇayaṃ saṃdānayasi tridaśeśa pādaparatnam | apajahi mugdhasvabhāvaṃ saṃbhāvaya suranātha yādavalokam ||” iha he suranātha indra, yadi madhumathasya kṛṣṇasya praṇayaṃ prītiṃ manuṣe svīkaroṣi | deve pādaparatnaṃ pārijātavṛkṣaṃ saṃdadāne sati mugdhaṃ svabhāvaṃ maugdhyamapajahi tyaja | yādavalokaṃ saṃbhāvaya prīṇaya | atrendrābhiprāyaḥ satyakena tatsārathinā vyaktaḥ prakāśitaḥ ||</p>
</div> <!-- commentary !-->
<p>avyakto yathā—</p>
<lg type="udāharaṇa" n="4.87.236">
  <l>
    <seg type="pāda">‘niḥśeṣacyutacandanaṃ stanataṭaṃ nirmṛṣṭarāgo 'dharo</seg>
    <seg type="pāda">netre dūramanañjane pulakitā tanvī taveyaṃ tanuḥ |</seg>
  </l>
  <l>
    <seg type="pāda">mithyāvādini dūti bāndhavajanasyājñātapīḍāgame<note>‘pīḍāgamā’ ka. kha.</note></seg>
    <seg type="pāda">vāpīṃ snātumito gatāsi na punastasyādhamasyāntikam || 236 ||’</seg>
  </l>
</lg>
<p>atra ‘vāpīṃ snātumito gatāsi na punastasyādhamasyāntikam’ ityākṣepavatā <note>‘prakṛtodāharaṇena’ ka kha</note>prākaraṇikodāharaṇena yadyapi dūtyā duśceṣṭitaṃ nirbhinnaṃ tathāpi na pūrvavavdyaktamityavyakto 'yamudbhedaḥ ||</p>
<div type="commentary">
  <p><q>niḥśeṣetyādi</q> | he dūti, itaḥ sthānāttvaṃ vāpīṃ puṣkariṇīṃ snātuṃ gatāsi | tasyādhamasyāntikaṃ na gatāsi | he mithyāvādini, he suhṛjjanasyājñātaduḥkhāgame | snānacihnānyāha—stanataṭaṃ niḥśeṣacyutacandanamaśeṣakṣaritacandanamasti | tavādharo 'pi tyaktalauhityaḥ | tava netre 'tyarthamañjanaśūnye | tathā taveyaṃ tanvī kṛśā tanuḥ  ﻿<pb n="551"/>śarīraṃ pulakitā romāñcavatī ca | atra snānasaṃbhogayostulyacihnasyopadarśanena prakaraṇapariprāptaṃ dūtīduśceṣṭitamudbhinnam, na ca prāgvavdyaktatā ||</p>
</div> <!-- commentary !-->
<p>ubhayarūpo yathā—</p>
<lg type="udāharaṇa" n="4.87.237">
  <l>
    <seg type="pāda">‘amlānotpalakomale sakhi dṛśau nīlāñjanenāñcite</seg>
    <seg type="pāda">karpūracchuraṇācca gaṇḍaphalake saṃvellitaḥ<note>‘na punastasyādhamasyāntikam’ ka kha</note> pāṇḍimā |</seg>
  </l>
  <l>
    <seg type="pāda">śvāsāḥ santu ca kandukabhramibhuvaḥ kiṃtu prabhāvāhinā-</seg>
    <seg type="pāda">maṅa‍gānāṃ kraśimānamutkaṭamamuṃ ko nāma notprekṣate || 237 ||’</seg>
  </l>
</lg>
<p>atra ‘dṛśormlānatā, gaṇḍayoḥ pāṇḍuratvam, śvāsānāṃ dairdhyam’ ityutkaṇṭhācihnanihnavāya yo 'yamavinayavatyā nīlāñjanādiprayogastasya <note>‘tattvābhyupagame 'pi’ ka kha</note>tathābhyupagame 'pi ‘aṅa‍gānāṃ kraśimānamutkaṭamamuṃ ko nāma notprekṣate’ iti yo 'yaṃ sakhīvyāhārastena tadabhiprāya udbhinno 'nudbhinnaśca bhavatītyubhayarūpo 'yamudbhedaḥ | te 'mī trayo 'pyudbhedā bhāvikānna bhidyante ||</p>
<div type="commentary">
   <p><q>amlānetyādi</q> | kiṃtu he sakhi, tavāṅa‍gānāmamumudbhaṭaṃ kraśimānaṃ kṛśatvaṃ ko na nāmotprekṣate kiṃtūnnayata eva | yadyapi tava dṛśāvamlāne mlānihīne utpanne iva komale manojñe staḥ | kīdṛśe | nīlakajjalenāñcite | yataḥ karpūrasya churaṇāt saṃbandhāt pāṇḍimā pāṇḍuratvaṃ gaṇḍaphalake saṃvellitaḥ saṃbaddhaḥ | śvāsāśca kandukakrīḍanārthaṃ yā bhramirbhramaṇaṃ tatprabhavāḥ santu | aṅa‍gānāṃ kīdṛśānām | prabhāvāhināṃ prabhāṃ dīptiṃ vọdhuṃ dhartuṃ śīlaṃ yeṣāṃ teṣām | sahajaramyāṇāmityarthaḥ | avinayavatyā asatyāḥ | atrāvinayavatyā āśayaḥ kiṃcivdyaktīkṛtaḥ | kiṃciccāvyaktīkṛta ityubhayarūpatā || iti bhāvikālaṃkāranirūpaṇam ||</p>
</div> <!-- commentary !-->
<p>saṃsṛṣṭyalaṃkāranirūpaṇam |</p> <!-- heading !-->
<p>saṃsṛṣṭilakṣaṇamāha—</p>
<lg type="kārikā" n="4.88">
  <l>saṃsṛṣṭiriti vijñeyā nānālaṃkārasaṃkaraḥ<note>‘sarvālaṃkārasaṃkaraḥ’ ka kha</note> |</l>
  <l>sā tu vyaktā tathāvyaktā vyaktāvyakteti ca tridhā || 88 ||</l>
</lg>
﻿<pb n="552"/>
<lg type="kārikā" n="4.89">
  <l>tilataṇḍulavavdyaktā chāyādarśavadeva ca |</l>
  <l>avyaktā kṣīrajalavatpāṃsupānīyavacca<note>‘pāṃśupānīyavacca sā’ pāṭhaḥ</note> sā || 89 ||</l>
</lg>
<lg type="kārikā" n="4.90">
  <l>vyaktāvyaktā ca saṃsṛṣṭirnarasiṃhavadiṣyate |</l>
  <l>citravarṇavadanyasminnānālaṃkārasaṃkare || 90 ||</l>
</lg>
<div type="commentary">
   <p><q>saṃsṛṣṭiriti</q> | nānālaṃkārāṇāṃ saṃkaro 'pi......saṃsṛṣṭiḥ | <q>chāyeti</q> | pratibimbadarpaṇavadityarthaḥ | kṣīraṃ dugdham | pāṃsurdhūliḥ | <q>citreti</q> | citralikhitavarṇikāvadityarthaḥ ||</p>
</div> <!-- commentary !-->
<p>vyaktā tilataṇḍulavadyathā—</p>
<lg type="udāharaṇa" n="4.90.238">
  <l>‘pinaṣṭīva taraṅa‍gāgrairudaghiḥ phenacandanam |</l>
  <l>tadādāya karairindurlimpatīva digaṅa‍ganāḥ || 238 ||’</l>
</lg>
<p>atrotprekṣādva‍yam, rūpakadva‍yaṃ ca tilataṇḍulavatsaṃkīryate ||</p>
<div type="commentary">
   <p><q>pinaṣṭītyādi</q> | samudrastaraṅa‍gāgraiḥ phenacandanaṃ pinaṣṭīva | induḥ karaistadādāya digaṅa‍ganā limpatīva | atrevaśabdābhyāmutprekṣādva‍yam | phena eva candanam, diśa evāṅa‍ganā iti rūpakadva‍yam | tadidaṃ miśritaṃ tilataṇḍulavat | yathā tilānāṃ taṇḍulānāṃ ca mitho nirapekṣāṇāmeva saṃkīrṇatā tathātrāpi ||</p>
</div> <!-- commentary !-->
<p>vyaktaiva chāyādarśavadyathā—</p>
<lg type="udāharaṇa" n="4.90.239">
  <l>‘nirmalendu nabho reje vikacābjaṃ babhau saraḥ |</l>
  <l>paraṃ paryaśrunayanau mamlaturbhrātarāvubhau || 239 ||’</l>
</lg>
<p>atrādarśe<note>‘atrādarśacchāyeva’ kha</note> chāyeva hetvalaṃkāre rāmalakṣmaṇamukhayorindupadmaupamyena sadṛśāsadṛśavyatireko dṛśyate ||</p>
<div type="commentary">
   <p><q>nirmaletyādi</q> | vivṛto 'yaṃ vyatirekālaṃkāre | atra pūrvārdhena hetvalaṃkāre darśite
tadādhāraka eva sadṛśāsadṛśayorvyatirekaḥ | sa ca darpaṇe pratibimba ivādhārādheyabhāvena vyavasthāpitaḥ ||</p>
</div> <!-- commentary !-->
﻿<pb n="553"/>
<p>avyaktā kṣīrajalavadyathā—</p>
<lg type="udāharaṇa" n="4.90.240">
  <l>‘kṣīrakṣālitacandreva nīlīdhautāmbareva ca |</l>
  <l>ṭaṅa‍kollikhitasūryeva vasantaśrīradṛśyata || 240 ||’</l>
</lg>
<p>atropamotprekṣe kṣīranīravanmiśre saṃsṛṣṭe na vyajyete ||</p>
<div type="commentary">
   <p><q>kṣīretyādi</q> | vasantaśrīrvasantaśobhā 'dṛśyata janaiḥ | kīdṛśī | kṣīreṇa dugdhena kṣālitaścandro yasyāṃ sā | nīlīdravyena dhautaṃ kṣālitamambaramākāśaṃ yasyāṃ sā | ṭaṅa‍kena pāṣāṇadāraṇenollikhita utkhaṇḍitaḥ sūryo yasyāṃ sā | ‘ṭaṅa‍kaḥ pāṣāṇadāraṇaḥ’ ityamaraḥ | atropamotprekṣayormitho milanādavyaktatā | ubhayavyañjakasya tulyakakṣatayā pravṛtteridaṃ boddhavyam ||</p>
</div> <!-- commentary !-->
<p>avyaktaiva pāṃsūdakavadyathā—</p>
<lg type="udāharaṇa" n="4.90.241">
  <l>‘kṛṣṇārjunānuraktāpi dṛṣṭiḥ karṇāvalambinī |</l>
  <l>yāti viśvasanīyatvaṃ kasya te kalabhāṣiṇi || 241 ||’</l>
</lg>
<p>atra pāṃsūdakayoriva mṛtpiṇḍe<note>‘mṛtpiṇḍaśleṣavirodhayoḥ’ gha</note> śleṣavirodhayoravyaktayoreva vyājastutāvaṅa‍gabhāvo 'vagamyate ||</p>
<div type="commentary">
   <p><q>kṛṣṇetyādi</q> | vivṛto 'yaṃ bhāvikālaṃkāre | atra yathā mṛttikāpiṇḍe dhūlijalayormitho milanādavyaktatā tathā śleṣavirodhayorvyājastutiprasaṅa‍gataḥ saṃkara ||</p>
</div> <!-- commentary !-->
<p>vyaktāvyaktā narasiṃhavadyathā—</p>
<lg type="udāharaṇa" n="4.90.242">
  <l>‘rajobhisturagotkīrṇairgajaiśca ghanasaṃnibhaiḥ |</l>
  <l>bhuvastalamiva vyoma kurvanvyomeva bhūtalam || 242 ||’</l>
</lg>
<p>atra narasiṃhajātāviva siṃhanaraśarīrabhāgayoḥ parivṛttyalaṃkārahetūpamayoraṅa‍gabhāvo vyaktāvyaktarūpaḥ parisphurannupalabhyate ||</p>
<div type="commentary">
   <p><q>rajobhirityādi</q> | sa kīdṛśaḥ | hayakhurakṣuṇṇai rajobhirmeghatulyairhastibhiśca gaganaṃ ﻿<pb n="554"/>bhūtalamiva, bhūtalaṃ gaganatalamiva kurvan | atra yathā narasiṃhajātau siṃhanarāṅa‍gabhāgayorvyaktāvyaktarūpaṃ sphuraṇaṃ tathā parivṛttyalaṃkāre hetūpamayoraṅa‍gabhāvo vyaktāvyaktarūpaḥ ||</p>
</div> <!-- commentary !-->
<p>vyaktāvyaktaiva citravarṇavadyathā—</p>
<lg type="udāharaṇa" n="4.90.243">
  <l>‘<note>‘mayūrārāvamukharā’ ga</note>mayūrārāvamukharāṃ prāvṛṣaṃ sataḍillatām |</l>
  <l>mahāṭavīmivollaṅa‍ghya toyāni mumucurghanāḥ || 243 ||’</l>
</lg>
<p>atra paṭāvayavasthānāṃ nīlādīnāmiva paṭāvayavyāśrite citravarṇe śleṣarūpakopamārthaśleṣāṇāṃ padapadārthāśrayāṇāṃ śaradvarṇanavākyāśrayiṇi samādhyalaṃkāre vyaktāvyaktarūpo 'ṅa‍gaṅgibhāvaḥ pratīyate ||</p>
<div type="commentary">
   <p><q>mayūretyādi</q> | meghā jalāni tyajanti sma | mahāṭavīṃ mahāraṇyamiva prāvṛṣaṃ varṣā ullaṅa‍ghya | kīdṛśīm | mayūraśabdamukharāṃ, saha taḍiteva latayā vartate tām | atrāvayavāśritanīlādīnāmavayavyāśrite citravarṇe yathāṅa‍gaṅ‍gibhāvastathā śleṣādīnāṃ samādhyalaṃkāre vyaktāvyaktarūpo 'ṅa‍gāṅgibhāvaḥ pratīyata iti ||</p>
</div> <!-- commentary !-->
<lg type="kārikā" n="4.91">
  <l>caturviṃśatirityetāḥ krameṇobhayasaṃśrayāḥ |</l>
  <l>kāvyālaṃkṛtayaḥ proktā yathāvadupamādayaḥ || 91 ||</l>
</lg>
<p><b>iti śrīmahārājādhirājaśrībhojadevaviracite sarasvatīkaṇṭhābharaṇe ubhayālaṃkāravivecano nāma caturthaḥ paricchedaḥ</b> ||</p>
<div type="commentary">
  <p><q>caturviṃśatiriti</q> | ityanena prakāreṇa caturviṃśatiretā upamādayaḥ kāvyālaṃkṛtaya uktā ityanvayaḥ | ajahalliṅa‍gatātra || <b>ubhayeti</b> | śabdārthāśritā ityarthaḥ ||</p>
</div> <!-- commentary !-->
<lg type="udāharaṇa" n="4.91.244">
  <l>
    <seg type="pāda">ratnaṃ ratnadharo 'janiṣṭa guṇināmādyo 'navadyaḥ satāṃ</seg>
    <seg type="pāda">sā śuddhā damayantikāpi suṣuve naiyāyikaṃ yaṃ sutam |</seg>
  </l>
  <l>
    <seg type="pāda">tasya śrīśajagaddharasya kaviturvāṇīgaṇā(lā)laṃkṛte-</seg>
    <seg type="pāda">ṣṭīkāyāmubhayaprakāśanaparicchedaścaturtho gataḥ ||</seg>
  </l>
</lg>
<trailer>iti mahāmahopādhyāyadharmādhikaraṇikaśrījagaddharaviracite sarasvatīkaṇṭhābharaṇavivaraṇe caturthaḥ paricchedaḥ ||</trailer>

</div> <!-- pariccheda !-->
</body>
</text>
</TEI>