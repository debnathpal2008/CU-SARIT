<!DOCTYPE html
  PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html xmlns:fn="http://www.w3.org/2005/xpath-functions" encodingxmlns="http://www.w3.org/1999/xhtml" xml:lang="en">
   <head>
      <meta http-equiv="Content-Type" content="text/html; charset=utf-8">
      <link rel="stylesheet" type="text/css" href="bhoja-html.css">
      <title>Sarasvatīkaṇṭhābharaṇa, Pariccheda 1</title><script type="text/javascript">
    
    function toggle(id) {
       var e = document.getElementById(id);
       if(e.style.display == 'block')
          e.style.display = 'none';
       else
          e.style.display = 'block';
    }
// qTip - CSS Tool Tips - by Craig Erskine
// http://qrayg.com
//
// Multi-tag support by James Crooke
// http://www.cj-design.com
//
// Inspired by code from Travis Beckham
// http://www.squidfingers.com | http://www.podlob.com
//
// Copyright (c) 2006 Craig Erskine
// Permission is granted to copy, distribute and/or modify this document
// under the terms of the GNU Free Documentation License, Version 1.3
// or any later version published by the Free Software Foundation;
// with no Invariant Sections, no Front-Cover Texts, and no Back-Cover Texts.
// A copy of the license is included in the section entitled "GNU
// Free Documentation License".

var qTipTag = "a,label,input"; //Which tag do you want to qTip-ize? Keep it lowercase!//
var qTipX = 0; //This is qTip's X offset//
var qTipY = 15; //This is qTip's Y offset//

//There's No need to edit anything below this line//
tooltip = {
  name : "qTip",
  offsetX : qTipX,
  offsetY : qTipY,
  tip : null
}

tooltip.init = function () {
	var tipNameSpaceURI = "http://www.w3.org/1999/xhtml";
	if(!tipContainerID){ var tipContainerID = "qTip";}
	var tipContainer = document.getElementById(tipContainerID);

	if(!tipContainer) {
	  tipContainer = document.createElementNS ? document.createElementNS(tipNameSpaceURI, "div") : document.createElement("div");
		tipContainer.setAttribute("id", tipContainerID);
	  document.getElementsByTagName("body").item(0).appendChild(tipContainer);
	}

	if (!document.getElementById) return;
	this.tip = document.getElementById (this.name);
	if (this.tip) document.onmousemove = function (evt) {tooltip.move (evt)};

	var a, sTitle, elements;
	
	var elementList = qTipTag.split(",");
	for(var j = 0; j < elementList.length; j++)
	{	
		elements = document.getElementsByTagName(elementList[j]);
		if(elements)
		{
			for (var i = 0; i < elements.length; i ++)
			{
				a = elements[i];
				sTitle = a.getAttribute("title");				
				if(sTitle)
				{
					a.setAttribute("tiptitle", sTitle);
					a.removeAttribute("title");
					a.removeAttribute("alt");
					a.onmouseover = function() {tooltip.show(this.getAttribute('tiptitle'))};
					a.onmouseout = function() {tooltip.hide()};
				}
			}
		}
	}
}

tooltip.move = function (evt) {
	var x=0, y=0;
	if (document.all) {//IE
		x = (document.documentElement && document.documentElement.scrollLeft) ? document.documentElement.scrollLeft : document.body.scrollLeft;
		y = (document.documentElement && document.documentElement.scrollTop) ? document.documentElement.scrollTop : document.body.scrollTop;
		x += window.event.clientX;
		y += window.event.clientY;
		
	} else {//Good Browsers
		x = evt.pageX;
		y = evt.pageY;
	}
	this.tip.style.left = (x + this.offsetX) + "px";
	this.tip.style.top = (y + this.offsetY) + "px";
}

tooltip.show = function (text) {
	if (!this.tip) return;
	this.tip.innerHTML = text;
	this.tip.style.display = "block";
}

tooltip.hide = function () {
	if (!this.tip) return;
	this.tip.innerHTML = "";
	this.tip.style.display = "none";
}

window.onload = function () {
	tooltip.init ();
}
    
    </script></head>
   <body>
      <div id="container" class="hyphenate">
         
         
         
         
         ﻿<span class="pageinfo">[page 001]</span>
         
         <div class="head">
            
            <p>sarasvatīkaṇṭhābharaṇam&nbsp;|</p>
            
            <p>śrīratneśvaraviracitayā ratnadarpaṇākhyayā vyākhyayā sametam&nbsp;|</p>
            
         </div>
         
         
         <div class="pariccheda">
            
            <div class="head">prathamaḥ paricchedaḥ&nbsp;|</div>
            
            
            <div class="commentary">
               
               <div class="lg">
                  <div class="">
                     <span class="l">ekena yasya yaminaḥ pramadeva dehamardhena rājati pumāniva cāpareṇa&nbsp;|</span>
                     <span class="l">tattvakramādatha ca na pramadā pumānvā śreyāṃsi vardhayatu sa smaraśāsano vaḥ&nbsp;||</span>
                     
                  </div>
               </div>
               
               <div class="lg">
                  <div class="">
                     <span class="l">śrīrāmasiṃhadevena dordaṇḍadalitādviṣā&nbsp;|</span>
                     <span class="l">kriyate 'vantibhūpālakaṇṭhābharaṇadarpaṇaḥ&nbsp;||</span>
                     
                  </div>
               </div>
               
               <div class="lg">
                  <div class="">
                     <span class="l">kaṇṭhābharaṇamanarghyaṃ vāgdevīratnadarpaṇotsaṅa‍ge&nbsp;|</span>
                     <span class="l">asminpaśyatu nibhṛtaṃ prakāśasarvāṅa‍galāvaṇyam&nbsp;||</span>
                     
                  </div>
               </div>
               
               <p>granthāramme samuciteṣṭadevatānasaskāreṇa śiṣṭācāramanuvartate—</p>
               
            </div> 
            
            <div class="lg">
               <div class="kārikā">
                  <span class="l">dhvanirvaṇāḥ padaṃ vākyamityāspadacatuṣṭayam&nbsp;|</span>
                  <span class="l">yasyāḥ sūkṣmādibhedena vāgdevīṃ tāmupāsmahe&nbsp;|| 1&nbsp;||</span>
                  
               </div>
            </div>
            
            <div class="commentary">
               
               <p><b>dhvaniriti&nbsp;|</b> vācāmadhiṣṭhātrī devī dyotamānā svaprakāśaśabdabrahmarūpā bhāratī&nbsp;| kathamupāsyate&nbsp;|
                  sūkṣmādibhedena dhvanyādibhedena ca vivakṣito namaskāraḥ&nbsp;| śabdabrahmaṇaścatastro
                  bhidā bhavanti&nbsp;| sūkṣmā, paśyantī, madhyamā, vaikharī ceti&nbsp;| tatrāvikāradaśā sūkṣmā&nbsp;|
                  sā hi sarvasya prāṇāpānāntarālavartinī vigataprādurbhāvatirobhāvā sramyakprayogapariśīlanātmanā
                  karmayogena mananādinā jñānayogena ca samyagadhigamyate&nbsp;| ‘seyamākīryamāṇāpi nityamāgantukairmalaiḥ&nbsp;|
                  antyā kalā hi somasya nātyantamabhibhūyate&nbsp;|| tasyāṃ vijñātamātrāyāmadhikāro nivartate&nbsp;|
                  puruṣe ṣoḍaśakale tāmā-<span class="pageinfo">[page 002]</span>huramṛtāṃ kalām&nbsp;||’ iti&nbsp;| tasya brahmaṇo 'nādyavidyāvaśādādyaḥ pariṇāmaḥ paśyantīrūpo
                  jāyate&nbsp;| sa hi varṇavibhāgādakramaḥ svayaṃprakāśaśca&nbsp;| pūrvāpare svāvasthe paśyatīti
                  paśyantītyucyate&nbsp;| tataḥ paramavidyopādānādantaḥ saṃkalparūpakramavān śrotragrāhyavarṇābhivyaktirahitastṛtīyaḥ
                  pariṇāmo madhyamārūpo jāyate&nbsp;| sā kila dvayoḥ pariṇāmayormadhye sadā tiṣṭhatīti madhyametyucyate&nbsp;|
                  antaraṃ dūraprasṛtāyāmavidyāyāṃ sthānakaraṇaprayatnavyajyamānaśrotrasaṃvādivīṇādundubhinādaparicayagadgadāvyaktākārādivarṇasamudāyātmakastṛtīyaḥ
                  pariṇāmo vaikharīrūpo jāyate&nbsp;| viśiṣṭaṃ khamākāśaṃ rāti prayacchatīti vikharo dehendriyasaṃghātaḥ&nbsp;|
                  tathā ca śrutiḥ—‘na ha vai saśarīrasya priyāpriyayorapahatirasti&nbsp;| aśarīraṃ vā va
                  santaṃ priyāpriye na spṛśataḥ&nbsp;||’ iti&nbsp;| tatra bhavā vaikharīti&nbsp;| tadetāsāmavasthānāmādyāstistro
                  nityā atīndriyāḥ&nbsp;| taduktam—‘sthāneṣu vivṛte vāyau kṛtavarṇaparigrahā&nbsp;| vaikharī vākprayoktṝṇāṃ
                  prāṇavṛttinibandhanā&nbsp;|| kevalaṃ budhdyupādānakramarūpānupātinī&nbsp;| prāṇavṛttimatikramya
                  madhyamā vākpravartate&nbsp;|| avibhāgāttu paśyantī sarvataḥ saṃhṛtakramā&nbsp;| svarūpajyotirevāntaḥsūkṣmā
                  sā cānapāyinī&nbsp;||’ iti&nbsp;| śrutirapyāha—‘catvāri vākparimitā padāni tāni vidurbrāhmaṇā
                  ye manīṣiṇaḥ&nbsp;| guhā trīṇi nihitā neṅa‍gayanti turīyaṃ vāco manuṣyā vadanti&nbsp;||’ ityādikamāgamasamuccayādevāvaseyam&nbsp;|
                  kā punastā vāco yāsāmiyamadhiṣṭhātrītyata uktam—‘dhvanirvarṇāḥ padaṃ vākyamityāspadacatuṣṭayam&nbsp;|
                  yasyāḥ’ iti&nbsp;| āspadamadhiṣṭhānamavacchedaḥ&nbsp;| dhvanyādibhiravacchinnā parā vāk tadvyavahārahetuḥ&nbsp;|
                  sāhityaprasiddhābhidhānadhvananalakṣaṇavyavahārakāritvamekasmin varṇe na nirūpyate
                  iti bahuvacanam&nbsp;| padavākyayorasti pratyekamapi tathābhāva iti tābhyāmekavacanamupāttam&nbsp;|
                  tadayamatra tātparyasaṃkṣepaḥ&nbsp;| sāhityasvarūpanirūpaṇāya kilaiṣa granthārambhaḥ&nbsp;|
                  sāhityaṃ ca śabdārthayoḥ saṃbandhaḥ&nbsp;| tatra śabda eva ka ityapekṣāyāmayaṃ vibhāgo
                  dhvanirityādiḥ&nbsp;| arthastu stambhakumbhādilakṣaṇo soke śāstre ca prasiddhaḥ&nbsp;| saṃbandhaḥ
                  kaścidanādiḥ&nbsp;| sarvasvāyamānastu saṃbandho nānyatretyasminnāyatate&nbsp;| sa caturvidhaḥ—doṣahānam,
                  guṇopādānam, alaṃkārayogaḥ, rasābhiyogaśceti&nbsp;||
               </p>
               
               <p>prekṣāvatpravṛttyaṅa‍gasaṃbandhaprayojane darśayati—</p>
               
            </div> 
            
            <div class="lg">
               <div class="kārikā">
                  <span class="l">nirdoṣaṃ guṇavatkāvyamalaṃkārairalaṃkṛtam&nbsp;|</span>
                  <span class="l">rasānvitaṃ kaviḥ kurvankīrtiṃ prītiṃ ca vindati&nbsp;|| 2&nbsp;||</span>
                  
               </div>
            </div>
            
            <div class="commentary">
               
               <p><b>nirdoṣamiti</b>&nbsp;| prītiḥ saṃpūrṇakāvyārthasvādasamuttha ānandaḥ kāvyārthabhāvanāda-<span class="pageinfo">[page 003]</span>śāyāṃ kaverapi sāmājikatvāṅgīkārāt&nbsp;| sahṛdayaślāghayā vā prītistadṛṣṭaṃ prayojanam&nbsp;|
                  kīrtiradṛṣṭadvārā svargaphaletyadṛṣṭam&nbsp;| yadāha—‘kīrti svargaphalāmāhuḥ’ iti&nbsp;| aṅginaḥ
                  kāvyasya prayojanānvākhyānenāṅa‍gabhūtasyāsya prayojanasaṃbandha uktaḥ| yadyapi kāvyaśabdo
                  doṣābhāvādiviśiṣṭāveva śabdārthau brūte, tathāpi lakṣaṇayā śabdārthamātre prayuktaḥ&nbsp;|
                  lakṣaṇāprayojanaṃ cābhidheyānāmuddeśaḥ&nbsp;| tridhā hi sāstraśarīram—‘uddeśaḥ, lakṣaṇam,
                  parīkṣā ce'ti&nbsp;| udāharaṇavyākhyāgranthaḥ sarvatra parīkṣāpara ityasmadguravaḥ&nbsp;| prayojanābhisaṃbandhaparādevoddeśo
                  labhyata iti na virodhaḥ&nbsp;| ata eva doṣādyuddeśakrameṇa paricchedāḥ&nbsp;| nirdoṣaṃ doṣātyantābhāvavat,
                  avayavaikadeśavartinā śvitreṇeva kāminīśarīrasya varṇamātragatenāpi doṣeṇa kāvyavairasyaniyamāt&nbsp;|
                  ata evāmaṅa‍galaprāyāṇāmapi doṣāṇāṃ prathamamupādānam&nbsp;| ayameva hi prācaḥ kavervyāpāro
                  yaddoṣahānaṃ nāma&nbsp;| guṇavaditi&nbsp;| bhūmri praśaṃsāyāṃ vā matup&nbsp;| alaṃkṛtamityeva vaktavye
                  'laṃkārairiti prasiddhālaṃkāraparigrahārtham&nbsp;| tathālaṃkārairityeva vācye prasiddhānāmapi
                  vakṣyamāṇānāmevopādānārthamalaṃkṛtapadam&nbsp;| rasānvitaṃ rasena nityasaṃbaddham&nbsp;| ‘nāstyeva
                  tatkāvyaṃ yatra paramparayāpi vibhābādiparyavasānaṃ na bhavati’ iti kāśmīrikāḥ&nbsp;| etena
                  kāvyalakṣaṇamapi kaṭākṣitam&nbsp;| īdṛśaṃ kāvyaṃ tatkurvan&nbsp;| kaviriti kaverapi lakṣaṇamiti&nbsp;||
               </p>
               
               <p>athoddeśakrameṇa doṣāṇāṃ sāmānyalakṣaṇaṃ vibhāgaṃ cāha—</p>
               
            </div> 
            
            <div class="lg">
               <div class="kārikā">
                  <span class="l">doṣāḥ padānāṃ vākyānāṃ vākyārthānāṃ ca ṣoḍaśa&nbsp;|</span>
                  <span class="l">heyāḥ kāvye kavīndrairye tānevādau pracakṣmahe&nbsp;|| 3&nbsp;||</span>
                  
               </div>
            </div>
            
            <div class="commentary">
               
               <p><b>doṣāḥ padānāmiti</b>&nbsp;| heyā ityanena sāmānyalakṣaṇam&nbsp;| ye heyāste doṣā ityabhiprāyāt&nbsp;| abhimatapratītivyavadhāyakatayā
                  vighnabhūtaḥ śaśvatkāvye heyatāmāsādayati sa eva doṣaḥ&nbsp;| ayamevārthaḥ ‘mukhyārthahatirdoṣaḥ-’
                  iti padenānyeṣāmabhimataḥ&nbsp;| sa ca pada-vākya-vākyārthaviṣayatayā pūrvaṃ trividhaḥ&nbsp;|
                  padapūrvakatvādvākyasya tatpūrvakatvādvākyārthasya yuktaḥ kramaḥ&nbsp;| varṇamātradoṣo
                  nollekhītyupekṣitavān&nbsp;| avāntaravibhāge tu kriyamāṇe pratyekaṃ ṣoḍaśabhirupādhibhiḥ
                  saṃkulamityāha—ṣoḍaśeti&nbsp;| kāvyaprakāśakārādibhiruktānāmadhikānāmihāntarbhāvaḥ&nbsp;| anantarbhāve
                  tu doṣatvameva nāstītyabhiprāyaḥ, na tu deśīyarāganyāyena svamataprakāśanam&nbsp;| pratītivyavadhāyakānāṃ
                  sarvadā tadrūpatvāt&nbsp;| uktamevābhisaṃdhānam—tānevādāviti&nbsp;||
               </p>
               <span class="pageinfo">[page 004]</span>
               
               <p>vibhāgamantareṇa viśeṣalakṣaṇānavatārātpadadoṣānvibhajate—</p>
               
            </div> 
            
            <div class="lg">
               <div class="kārikā">
                  <span class="l">asādhu cāprayuktaṃ ca kaṣṭaṃ cānarthakaṃ ca yat&nbsp;|</span>
                  <span class="l">anyārthakamapuṣṭārthamasamarthaṃ tathaiva ca&nbsp;|| 4&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">apratītamatha kliṣṭaṃ gūḍhaṃ neyārthameva ca&nbsp;|</span>
                  <span class="l">saṃdigdhaṃ ca viruddhaṃ ca proktaṃ yaccāprayojakam&nbsp;|| 5&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">deśyaṃ grāmyamiti spaṣṭā doṣāḥ syuḥ padasaṃśrayāḥ&nbsp;|</span>
                  
               </div>
            </div>
            
            <div class="commentary">
               
               <p><b>asādhviti</b>&nbsp;| mukhyārthahatau mitho 'napekṣāsūcanayā samāsaḥ&nbsp;| ata eva lāghave 'nādaraḥ&nbsp;| kathaṃ
                  padapratīkadoṣā na gaṇyanta iti śaṅa‍kāmabhipretyāha—spaṣṭā iti&nbsp;| padasaṃśrayāḥ padānvayavyatirekānuvidhāyinaḥ&nbsp;|
                  evaṃ vākyādāvapi guṇādāvapīdamevāśritatvam&nbsp;||
               </p>
               
               <p>vibhāgaprayojanamāha—</p>
               
            </div> 
            
            <div class="lg">
               <div class="kārikā">
                  <span class="l">athaiṣāṃ lakṣaṇaṃ samyaksodāharaṇamucyate&nbsp;|| 6&nbsp;||</span>
                  
               </div>
            </div>
            
            <div class="commentary">
               
               <p><b>athaiṣāmiti</b>&nbsp;| parīkṣāṃ pratijānīte—samyagiti&nbsp;| lakṣaṇadoṣaśūnyaṃ lakṣaṇānupapattinirṇejanameva
                  hi parīkṣāpadārthaḥ&nbsp;| kathametatsaṃpatsyate ityata āha—sodāharaṇamiti&nbsp;||
               </p>
               
               <p>śabdasvarūpalakṣaṇaḥ prathamanirasyo doṣa ityāśayena prāguddiṣṭasyāsādhorlakṣaṇamāha—</p>
               
            </div> 
            
            <div class="lg">
               <div class="kārikā">
                  <span class="l">śabdaśāstraviruddhaṃ yattadasādhu pracakṣate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘bhūribhārabharākrānta bādhati skandha eṣa te&nbsp;|</span>
                  <span class="l">tathā na bādhate skandho yathā bādhati bādhate&nbsp;|| 1&nbsp;||’</span>
                  
               </div>
            </div>
            
            <p>atra bādhaterātmanepaditvād ‘bādhate’ iti syāt, na punar ‘bādhati’ iti&nbsp;||</p>
            
            <div class="commentary">
               
               <p><b>śabdeti</b>&nbsp;| śabdāḥ śiṣyante prakṛtipratyayavibhāgaparikalpanayā jñāpyante yena tacchabdaśāstraṃ
                  trimunivyākaraṇaṃ tena viruddhaṃ tadāmnātaprātisvikaviśeṣaparityaktamato na deśīyapadānāmasādhutbam&nbsp;|
                  tathā ca prācyaiḥ—‘nātha te kucayugaṃ patrāvṛtaṃ mā kṛthāḥ’ iti anyakārakavaiyarthyamiti,
                  ‘salīlapāṇidvayalolanālamānartitātāmradalaṃ dadhantīm’ iti ca tādṛśamevodāhṛtam&nbsp;|
                  atra kecidāhuḥ—‘bādhatidhātuṃ saṃskārapracyāvanena <span class="pageinfo">[page 005]</span>bādhate iti bādhatibādhastasya saṃbodhanaṃ bādhatibādheti&nbsp;| te tava&nbsp;| vacanamiti śeṣaḥ’
                  iti, tadasat&nbsp;| neyārthatvaprasaṃṅa‍gāt&nbsp;| anye tu ‘bādhatirbādhate yathā’ iti paṭhanti&nbsp;|
                  idaṃ tattvam&nbsp;| vidyamānasyārthavattvasyāvivakṣāyāṃ gavityayamāhetyādāviva prātipadikasaṃjñā
                  na pravartate&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">kavibhirna prayuktaṃ yadaprayuktaṃ taducyate&nbsp;|| 7&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kāmacīkamathāḥ ke 'mī tvāmajihvāyakīyiṣan&nbsp;|</span>
                  <span class="l">sa sasti kiṃ vacantīme kambaḥ śambaṃ ghariṣyati&nbsp;|| 2&nbsp;||’</span>
                  
               </div>
            </div>
            
            <p>atra ‘acīkamathāḥ', ‘ajihvāyakīyiṣan', ‘sasti', ‘vacanti', 'ghariṣyati', ‘kambaḥ',
               ‘śambam’ iti śabdānuśāsanasiddhānyapi kavibhirna prayujyante&nbsp;||
            </p>
            
            <div class="commentary">
               
               <p><b>kavibhiriti</b>&nbsp;| asti hi kiṃcitpadaṃ yatrāprayojyatvenaiva heyatā&nbsp;| yadyevaṃ loke prayujyamānasya
                  sādhutaiva prasaktā ityata uktam—kavibhiriti&nbsp;| kāvye yasyāprayojyatvameva duṣṭatvabījaṃ
                  tadityarthaḥ&nbsp;| tathābhūtā ca padajātiralaṃkārakārasamayādavasīyate&nbsp;| tathā caikena
                  puṃdaivataśabdo 'pareṇa cīrṇaśabda udāhṛtaḥ&nbsp;| evamanyadapyaprayuktamityāśayavānkiṃcidudāharati—kāmacīkamathā
                  iti&nbsp;| udāharaṇatvānnaiko 'tra śloko gaveṣyaḥ&nbsp;| ekapadamātraprayogastu tyājyaḥ samayavirodhābhāvādityārādhyāḥ&nbsp;|
                  ‘acīkamathāḥ’ iti kamerṇiṅantasya luṅi caṅi dvirvacanasanvadbhāvadīrghatvahnasvatvaṇilopeṣu
                  rūpam&nbsp;| kāṃ nāyikāṃ kāmitavānasītyarthaḥ&nbsp;| amī ca ke&nbsp;| tvāmātmano hvāyakameṣitumiṣṭavantaḥ&nbsp;|
                  hvāyakaśabdāt kyac&nbsp;| tataḥ san&nbsp;| tato laṅi ajihvāyakīyiṣanniti rūpam&nbsp;| sa kaścit sasti
                  svapiti&nbsp;| ‘pasa sasti svapne’ iti dhāto rūpam&nbsp;| kambaḥ śambamiti&nbsp;| kaṃśaṃśabdau jalavācakau
                  tābhyām&nbsp;| ‘kaṃśaṃbhyāṃ vabhayustitutayasaḥ’ iti matvarthīyo vapratyayaḥ&nbsp;| tatrādyena
                  jaladharo jalāśayaṃ sekṣyatītyarthaḥ&nbsp;| ‘śambaḥ kamban’ iti kvacitpaṭhyate&nbsp;| tatra
                  kalyāṇavān kapālinaṃ sekṣyatītyartho boddhavyaḥ&nbsp;| ‘ghṛ secane’ ityasya dhātorghariṣyatīti
                  rūpam&nbsp;| sa hi dhātuḥ ‘ghṛtaghṛṇāgharmebhyo nānyatra yujyate’ iti pūrvācāryāḥ&nbsp;| kavibhirityanenāsādhuśaṅakā‍
                  vyāvartitetyāha—śabdānuśāsanasiddhānyapīti&nbsp;||
               </p>
               
            </div> 
            <span class="pageinfo">[page 006]</span>
            
            <div class="lg">
               <div class="kārikā">
                  <span class="l">pada śruterasukhadaṃ kaṣṭamityabhiśabditam&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘varvarṣṭi jalado yatra yatra durgharṣṭi cātakaḥ&nbsp;|</span>
                  <span class="l">pophullūti nīpaḥ kālo 'yaṃ carkarti hṛdayaṃ mama&nbsp;|| 3&nbsp;||’</span>
                  
               </div>
            </div>
            
            <p>atra varvarṣṭyādīni kriyāpadāni śrutyasukhadāni śrūyante&nbsp;||</p>
            
            <div class="commentary">
               
               <p><b>padamityādi</b>&nbsp;| durvacakavarṇārabdhapadaṃ kaṣṭoccāraṇīyatayā kaṣṭamucyate&nbsp;| śruterasukhadamiti
                  dūṣakatābījoddhāṭanam&nbsp;| kadarthitā hi tena śrutiśaktirna tadvākyapratīkaparāmarśakṣameti&nbsp;|
                  kāvyaprakāśakṛtā padaikadeśaḥ kaṣṭa uktaḥ, yathā—‘tadgaccha sidhdyai’, 'apekṣate pratyayamaṅa‍galabdhyai’
                  ityatra ‘dhyai’ ‘dhyai’ iti, tatrāha—padamiti&nbsp;| na hi samastavastukaṭutva eva padaṃ
                  kaṣṭatvamāsādayati&nbsp;| kārtārthyamityādau tadudāhṛte tadabhāvāt&nbsp;| ekadeśakaṣṭatayā padakaṣṭatvamiti
                  cātrāpi na daṇḍavāritamiti bhāvaḥ&nbsp;| varvarṣṭi punaḥ punarvarṣati&nbsp;| vṛṣeryaṅlugantasya
                  rūpam&nbsp;| dardharṣṭi punaḥ punardhṛṣṭo bhavati&nbsp;| ‘midhṛṣā prāgalbhye’ ityasya tatraiva
                  rūpam&nbsp;| ‘dardraṣṭi’ iti pāṭhe dṛśeryaḍlukyamāgame ca rūpam&nbsp;| punaḥ paśyati&nbsp;| nīpaḥ
                  kadambaḥ&nbsp;| pophull‌ti&nbsp;| ‘phulla vikasane’ ityasya tatraiva rūpam&nbsp;| evaṃbhūto varṣāsamayo
                  mama vidūrakāntasya hṛdayaṃ carkarti punaḥ punaratiśayena vā chigatti&nbsp;| ‘kṛtī chedane’
                  ityasya rūpam&nbsp;| bhūyasāṃ kaṣṭapadānāṃ samabhibyāhārādvākyadoṣa iti bhrāntiḥ syāttatrāha—kriyāpadānīti&nbsp;|
                  kathamevaṃ vibhāgo 'vasīyata ityata āha—śrūyanta iti&nbsp;| śrotrapratyakṣeṇaiva padamātragāmitayā
                  kaṣṭatvamanubhūyate ityarthaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">pādapūraṇamātrārthamanarthakamudāhṛtam&nbsp;|| 8&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘bibharti yaśca dehārdhe priyāminduṃ hi mūrdhani&nbsp;|</span>
                  <span class="l">sa vai devaḥ khalu tvāṃ tu punātu madanāntakaḥ&nbsp;|| 4&nbsp;||’</span>
                  
               </div>
            </div>
            
            <p>atra ‘ca’ ‘hi’ ‘vai’ ‘khalu’ ‘tu’ ityetāni padāni pādāneva pūrayanti&nbsp;||</p>
            
            <div class="commentary">
               
               <p><b>pādapūraṇeti</b>&nbsp;| dyotanīyamarthamantareṇa prayuktamavyayamanarthakamabhimatam, ata eva prācyaiścādipadamavyayamiti
                  prayogabījakathanārthaṃ nahi nirmūlaḥ prayogaḥ saṃbhavati vṛttinirvahaṇasamarthaḥ&nbsp;|
                  prāyeṇāvyayapadāni kṣiptvā tatpūrayati&nbsp;| taduktam—‘kukavi-<span class="pageinfo">[page 007]</span>prabandha iva śliṣṭapadapracāraḥ&nbsp;| prakaṭatuhinacayo janākīrṇaśca’ iti&nbsp;| bibhartīti&nbsp;|
                  caḥ samuccayādiṣu caturṣu prasiddhaprayogo na ca teṣāmanyatamo 'pyatra saṃbhavati&nbsp;|
                  nāpyuccāvacārthakaḥ iti bhāṣaṇenārthāntaramapi&nbsp;| evaṃ hiprabhṛtiṣvavaseyam&nbsp;| etenaitadapyapāstam&nbsp;|
                  yadāhureke—padādiviśeṣānupādānātpadaikadeśo 'pyanarthako 'bhimataḥ&nbsp;| tathā ca—‘ādāvañjanapuñjaliptavapuṣāṃ
                  śvāsānilollāsitaprotsarpadvirahānalena ca tataḥ saṃtāpitānāṃ dṛśām&nbsp;| saṃpratyeva niṣekamaśrupayasā
                  devasya cetobhuvo bhallīnāmiva pānakarma kurute kāmaṃ kuraṅa‍gekṣaṇā&nbsp;||’ ityatra dṛśāmiti
                  bahuvacanamanarthaṃkaṃ kuraṅa‍gekṣaṇāyā ekasyā evopādānāt&nbsp;| na cātra vyāpāre dṛkśabdo
                  vartate, añjanapuñjalepādīnāmananvayāpatteḥ&nbsp;| tathā ‘kurute’ ityātmanepadamanarthakamakartrabhiprāyakriyāphalāditi&nbsp;|
                  api ca&nbsp;| bahutvakartra bhiprāyaphalābhāve kathanaṃ dvayorasādhutvamiti rājamārga eva
                  bhramaḥ&nbsp;| nahi
                  svarūpata eva kiṃcidasādhu sādhu vā saṃbhavati&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">rụ̄dhicyutaṃ padaṃ yattu tadanyārthamiti śrutam&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘vibhajante na ye bhūpamālabhante na te śriyam&nbsp;|</span>
                  <span class="l">āvahanti na te duḥkhaṃ prasmaranti na ye priyām&nbsp;|| 5&nbsp;||’</span>
                  
               </div>
            </div>
            
            <p>atra vibhajatervaṇṭane, ālabhatermāraṇe, āvahateḥ karaṇe, prasmaratervismaraṇe rụ̄dhiḥ&nbsp;|
               na tu viśeṣasevāyām, abhito lābhe, samantādvahane, prakṛṣṭasmaraṇe ceti&nbsp;||
            </p>
            
            <div class="commentary">
               
               <p><b>rụ̄dhicyutamiti</b>&nbsp;| śaktimanapekṣya prayuktaṃ rụ̄dhicyutam&nbsp;| ata eva yadabhisaṃdhāya prayujyate na
                  kathaṃcana yasyāsāvartha iti anvarthamanyārthamiti nāma&nbsp;| etadeva
                  dhātuviśeṣo 'vāntaramupasargaviśeṣayogato yogavānityādinānyairuktam&nbsp;| vibhajanta iti&nbsp;|
                  bhajiḥ sevārtho virupasargastadgataviśeṣadyotakastataśca yathā vidyotata iti&nbsp;| atra
                  viśiṣṭadhātvanurūpaprayogābhidhānaṃ tathātrāpi bhaviṣyatīti bhramo bījamatra śabdaśaktisvabhāvāt&nbsp;|
                  kvacidupasargopasaṃdānena dhāturarthāntara eva vartate&nbsp;| yadāhuḥ—‘upasargeṇa dhātvartho
                  valādanyatra nīyate&nbsp;| prahārāhārasaṃhāravihāraparihāravat&nbsp;||’ iti&nbsp;| tadāha—atra vibhajaterityādi&nbsp;|
                  nanvarthāpekṣitve padārthadūṣaṇamevaṃvidhamiti vāmanaḥ&nbsp;| naitat&nbsp;| padasyaivānvayavyatirekavattvāt&nbsp;|
                  nahyatrānvayasyāparādhaḥ kaścit&nbsp;| kiṃ tu <span class="pageinfo">[page 008]</span>śabda eva vṛttiskhalitādibhiraparāghyati&nbsp;| yadi cārthāpekṣitāmātreṇārthadoṣatvaṃ kathamasādhuprabhṛtīnāmapi
                  śabdadūṣaṇatā&nbsp;| nahi tāni svarūpata eva tathāpi tvarthaviśeṣo viśeṣa evāśvagośvādivaditi|
                  arthadoṣāstu yathā bhavanti tathā vakṣyābhaḥ&nbsp;|
               </p>
               
            </div> 
            
            <div class="lg">
               <div class="kārikā">
                  <span class="l">yattu tucchābhidheyaṃ syādapuṣṭārthaṃ taducyate&nbsp;|| 9&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘śatārdhapañcāśabhujo dvādaśārdhārdhalocanaḥ&nbsp;|</span>
                  <span class="l">viṃśatyardhārdhamūrdhāṃ vaḥ punātu madanāntakaḥ&nbsp;|| 6&nbsp;||’</span>
                  
               </div>
            </div>
            
            <p>atra daśabāhuḥ, trilocanaḥ, pañcavakra iti tucchamevābhidheyamatucchaśabdairuktamiti
               apuṣṭārtham&nbsp;||
            </p>
            
            <div class="commentary">
               
               <p><b>yattu tucchābhidheyamiti</b>&nbsp;| stokaśabdābhilabhye 'rthe bahutaraśabdabahulamityarthaḥ&nbsp;| nahi tathā kriyamāṇamalpīyasīmapi
                  prakarṣatāṃ puṣyati yena tyājyaṃ na syādityapuṣṭapadena sūcitam&nbsp;| śatasyārdhaṃ pañcāśatteṣāṃ
                  pañcatamoṃ 'śo daśa&nbsp;| samāse pūraṇapratyayalopaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">asaṃgataṃ padaṃ yattadasamarthamiti smṛtam&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘jalaṃ jaladhare kṣāramayaṃ varṣati vāridhiḥ&nbsp;|</span>
                  <span class="l">idaṃ bṛṃhitamaśvānāṃ kakudmāneṣa hreṣate&nbsp;|| 7&nbsp;||’</span>
                  
               </div>
            </div>
            
            <p>atra jaladharo meghaḥ, vāridhiḥ samudraḥ, bṛṃhitaṃ gajānām, hreṣitamaśvānāmiti lokaprasiddham&nbsp;|
               tadiha samudra-megha-aśva-vṛṣabhaviṣayatayā prayujyamānamasaṃgatārthatvādavācakamityasamartham&nbsp;||
            </p>
            
            <div class="commentary">
               
               <p><b>asaṃgatamiti</b>&nbsp;| kathaṃ punaridamanyārthādbhidyate&nbsp;| atrārādhyāḥ&nbsp;| anyārthe kevalaṃ yogādrụ̄dhirbalavatī&nbsp;|
                  asamarthe tu kevalayogādyogarụ̄dhiḥ&nbsp;| tadapare dūṣayanti&nbsp;| tathāpi rụ̄dhicyutiḥ sādhāraṇyeva
                  tadavāntaraṃ viśeṣadvayamanyaditi&nbsp;| tanna&nbsp;| bhāvānavabodhāt&nbsp;| kiṃciddhi padamapavādakāraṇabalādavagamyamānamapi
                  yogamanapekṣyaiva kvacidarthaviśeṣe vartate&nbsp;| yathā—gauriti&nbsp;| nahi gamanasya vākyārthe
                  praveśaḥ saṃbhavati&nbsp;| kiṃcitpunara-<span class="pageinfo">[page 009]</span>sati bādhahetau budhyamānasya tyāgāyogādyogaviśiṣṭameṃvopādhimabhidhatte&nbsp;| yathā—paṅa‍kajamiti&nbsp;|
                  tatrādyaprakāre rụ̄dhireva sarvasvamiti tatparityāge rụ̄dhicyutam&nbsp;| dvitīye tu yogamātre
                  prayuktamasaṃgataṃ śaktiśūnye prayuktaṃ śattkyaikadeśe prayuktamiti bhinno 'rthastadetatsarvaṃ
                  vyākhyānena sphuṭayati—atra jaladhareti&nbsp;| jaladharādipadāni jaladhāraṇādiviśiṣṭe meghatvādau
                  rụ̄dhābhidhānaśaktīni&nbsp;| kathametadavasitamiti cettatrāha—lokaprasiddhamiti&nbsp;| lokādhīnāvadhāraṇatvācchabdārthasaṃbandhasyeti
                  bhāvaḥ&nbsp;| tataśca yadviśiṣṭasya yogasya śaktiviṣayatayā na tena saṃketaḥ&nbsp;| yatra ca
                  samudrādau prayogo na tadupādhibhiḥ samudratvādyaiḥ saṃbhūya śattkyā saṃketaḥ&nbsp;| kṣārādipadopasaṃdānena
                  ca samudrādau prayoga unnīyata ityāha—tadiheti&nbsp;| ata eva na tadavasthasya padaṃ vācakamata
                  eva cākṣamatvādasamarthamiti saṃjñayaiva vyavahriyata iti saṃkṣepaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">apratītaṃ taduddiṣṭaṃ prasiddhaṃ śāstra eva yat&nbsp;|| 10&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kiṃ bhāṣitena bahunā rūpaskandhasya santi me na guṇāḥ&nbsp;|</span>
                  <span class="l">guṇanāntarīyakaṃ ca premeti na te 'styupālambhaḥ&nbsp;|| 8&nbsp;||’</span>
                  
               </div>
            </div>
            
            <p>atra rūpaskandha-nāntarīyakaśabdayoḥ śāstraprasiddhatvādanyatrāpratīyamānayoḥ prayogādapratītam&nbsp;||</p>
            
            <div class="commentary">
               
               <p><b>apratītamiti</b>&nbsp;| śāstramātraprasiddhaṃ śāstravyavahārimiḥ saṃketitamityarthaḥ&nbsp;| pratītāpratītasamabhivyāhārarūpaṃ
                  hi vākyamaśāstrajñaviṣayaṃ prayuktamabhimatārthapratītiṃ na janayitumīṣṭe&nbsp;| tatrāpratītānāmevāparādho
                  'taḥ pariskhalanakhedadāyitayā bhavati duṣṭatvam&nbsp;| ata evāprayuktādbahirbhāvaḥ&nbsp;| kiṃ
                  bhāṣiteneti&nbsp;| rūpaskandhavācoyuktiḥ saugatasamayaprasiddhā&nbsp;| teṣāṃ rūpaṃ vedanā saṃjñā
                  saṃskāro vijñānamiti pañcaskandhāḥ&nbsp;| tatrāpi rūpaskandhapadārtha ekādaśapadārthakaḥ&nbsp;|
                  pañcendriyāṇi pañca viṣayā vijñaptirekādaśīti prakriyā&nbsp;| antaramiti vinārthe gahādau
                  paṭhyate&nbsp;| ‘tatra bhavaḥ’ iti che svārthike ca kani nañsamāse pṛṣodarāditvānnalopābhāva
                  iti bhāṣyaṭīkā&nbsp;| premṇo vyāpakā guṇā na santi me na ca vyāpakamantareṇa vyāpyaṃ bhavatīti
                  vyāpakānupalabdhiprayuktatvātpremābhāvasya tathopālambhe vācyatā nāstīti bhāvaḥ&nbsp;|
                  śāstra evetyavadhāraṇena yavdyāvartyate tadāha—anyatreti&nbsp;| loka ityarthaḥ&nbsp;|
               </p>
               
            </div> 
            <span class="pageinfo">[page 010]</span>
            
            <div class="lg">
               <div class="kārikā">
                  <span class="l">dūre yasyārthasaṃvittiḥ kliṣṭaṃ neṣṭaṃ hi tatsatām&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘vijitātmabhavadveṣigurupādahato janaḥ&nbsp;|</span>
                  <span class="l">himāpahāmitradharairvyāptaṃ vyomābhinandati&nbsp;|| 9&nbsp;||’</span>
                  
               </div>
            </div>
            
            <p>atra vinā garutmatā jita indrastasyātmabhavo 'rjunastasya dveṣī karṇastasya guruḥ
               sūryastatpādairabhihato loka ākāśamabhinandati&nbsp;| kīdṛśam&nbsp;| himāpaho vahnistasyāmitro
               jalaṃ taddhārayanti ye meghāstairvyāptamiti vyavahitārthapratyayaṃ kliṣṭametat&nbsp;||
            </p>
            
            <div class="commentary">
               
               <p><b>dūra iti&nbsp;|</b> dūraṃ ciraṃ vilamba ityanarthāntaram&nbsp;| kleśo dvividhaḥ—padaviṣayaḥ, vākyaviṣayaśca&nbsp;|
                  ādyaḥ sāmānyaśabdasya prakaraṇādikamanapekṣya kvacidabhipretaviṣaye
                  prayogaḥ&nbsp;| tathā sati vācakatāyāmapi jhaṭiti pratipattirna bhavati&nbsp;| kiṃ tu parasparānvayaparyāṃlocanayā
                  cireṇeti virasatvam&nbsp;| yadāha—‘neṣṭaṃ hi tatprasitānām’ iti, ayamevārtho vyavadhānapadena
                  vāmanādibhiruktaḥ&nbsp;| dvitīyastu vyākīrṇādipadenānyathā vakṣyate—vijiteti&nbsp;| viśabdena
                  pakṣisāmānyavacanena tadviśeṣo garuḍātmā vivakṣitaḥ&nbsp;| tajjito 'pi viśeṣa eva&nbsp;| evamanyatrāpi&nbsp;|
                  na cātrāpi kiṃcijjhaṭiti pratītyanuguṇaṃ niyamakāraṇamastīti yuktameva vyavadhānam&nbsp;|
                  himāpaho vahniriti hanterḍapratyaye rūpam&nbsp;| tathā ca candragomī ḍaprakaraṇe ‘hanterḍaḥ’
                  ityeva sūtritavān&nbsp;| himāpaho
                  vahiriti kvipi vyabhicāraṃ dṛṣṭvā ‘brahmabhrūṇa-’ ityādi sūtritaṃ candragominā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">gụ̄dhārthamaprasiddhārthaṃ prayogaṃ bruvate budhāḥ&nbsp;|| 11&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘sahasragorivānīkaṃ bhavato duḥsahaṃ paraiḥ&nbsp;|</span>
                  <span class="l">hareriva tavābhānti nānyatejāṃsi tejasi&nbsp;|| 10&nbsp;||’</span>
                  
               </div>
            </div>
            
            <p>sahasraguśabdena sahasrākṣa uktaḥ&nbsp;| na ca gośabdasyākṣṇi bhūyasī prasiddhiḥ&nbsp;| hariśabdena
               ca sahastrāṃśuḥ so 'pi na tena nāmnā bahubhirucyata iti gūḍhatvam&nbsp;||
            </p>
            <span class="pageinfo">[page 011]</span>
            
            <div class="commentary">
               
               <p><b>gụ̄dhārthamiti</b>&nbsp;| yasya padasya dvāvarthau siddhaścāsiddhaśca taccedaprasiddhe prayuktaṃ tadā gụ̄dhārtham&nbsp;|
                  aprasiddhārtha prayogamiti&nbsp;| aprasidghe 'rthe prayogo yasyeti gamakatvādbahuvrīhiḥ&nbsp;|
                  tava tejasi nānyatejāṃsi bhāntīti yojanā&nbsp;| ‘gauḥ śarākṣipayaḥsvargapaśumedavacaḥsu
                  ca’ ityāmrāto 'pi tathā nākṣṇi prayujyate yathā paśubhedādāvityāha—na ca gośabdasyeti&nbsp;|
                  ‘hariḥ kṛṣṇe ca siṃhe ca mekārkabhujageṣu ca’ iti svasaṃketitasyāpi hariśabdasya na
                  tathā ravau prasiddhiryathānyatretyāha—so 'pi neti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">svasaṃketapraklṛptārtha neyārthamiti kathyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘mukhāṃśavantamāsthāya vimuktapaśupaṅktinā&nbsp;|</span>
                  <span class="l">paṅktyanekajanāmadhratukā jita ulūkajit&nbsp;|| 11&nbsp;||’</span>
                  
               </div>
            </div>
            
            <p>atra paṅktiśabdena daśasaṃkhyā, anekajanāmetyanena cakram, taṅraïtyanena rathastābhyāṃ
               daśarathastasya tuk bālako lakṣmaṇastena jita ulūkajidindrajit&nbsp;| kiṃ kṛtvā&nbsp;| mukhāṃśavantamāsthāya
               hanumantam&nbsp;| kiṃbhūtena&nbsp;| vimuktapaśupaṅktinā vimukteṣu paśupaṅktinā&nbsp;| atra paśuśabdena
               gośabdo lakṣyate teneṣavastadidaṃ svasaṃketakalpitārthaṃ neyārthamucyate&nbsp;||
            </p>
            
            <div class="commentary">
               
               <p><b>svasaṃketeti</b>&nbsp;| kalpitārthaṃ neyārthamiti sūtrayitvā vāmanena vyākhyātam&nbsp;| aśrautasyārthasya kalpanā
                  kalpanākalpitārtham&nbsp;| asyārthaḥ—yatpadaṃ nānārthasvaparyāyalakṣaṇayā vivakṣitapratītiparyantaṃ
                  nīyate tatkalpitārthamiti kecit&nbsp;| tadayuktam&nbsp;| svaparyāyetyasya vyarthatvādavyāpakatvācca&nbsp;|
                  tasmātprayojanaṃ vinā lakṣaṇayā prayuktamityevārthaḥ&nbsp;| yadāha kāvyaprakāśakāraḥ—neyārtheyattvaśaktita
                  iti yasminniṣiddhaṃ lākṣaṇikamiti&nbsp;| prayojanaṃ vinā rūḍhaṃ lakṣaṇāparigrahe na doṣaḥ&nbsp;|
                  tathā ca dvirepharathāṅganāmādipadānāṃ rephadbayānugatabhramarādiśabdalabhaṇādvāreṇa
                  ṣaṭpadādau vṛttirvṛddhavyavahāraparamparānupātinīti teṣāṃ prayogo 'yukta eva&nbsp;| ata
                  eva ‘turaṅgakāntāmukhahavyavāhajvāleva bhittvā jalamullalāsa’ ityādikamapi neyārthamiti
                  kāś‍mīrakāḥ&nbsp;| tadetatkhapadena darśitavān&nbsp;| mukhasyāṃśo hanuratrābhimataḥ&nbsp;| paṅktiriti
                  daśākṣaraṃ chandaḥ daśasaṃkhyā lakṣyate&nbsp;| anekajo dvijaścakravākastasya nāma cakraṃ
                  rathaikadeśastaddhārayatīti <span class="pageinfo">[page 012]</span>dhārayatermūlavibhujāditvātkaḥ&nbsp;| tābhyāmiti&nbsp;| paṅktiranekaja iti nāma yasyetyarthāt&nbsp;|
                  tuk tokaṃ tokmamityapatyanāmāni&nbsp;| upalakṣaṇatayaikadeśaṃ vyācaṣṭe&nbsp;| atra paśuśabdena
                  gośabdo lakṣyata iti prṛtāpekṣayā&nbsp;| teneṣavaḥ pratyāyanta iti śeṣaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">na yatpadaṃ niścayakṛtsaṃdigdhamiti tadviduḥ&nbsp;|| 12&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘nīlalohitamūrtiryo dahatyante jagatrayam&nbsp;|</span>
                  <span class="l">sa eṣa hi mahādevastriṣu lokeṣu pūjyate&nbsp;|| 12&nbsp;||’</span>
                  
               </div>
            </div>
            
            <p>atra vahnirarkaḥ śivo veti na niścīyate&nbsp;||</p>
            
            <div class="commentary">
               
               <p><b>na yatpadamiti</b>&nbsp;| padasvarūpameva saṃdihyamānamatra&nbsp;| tathāhi—sa eṣa hi mahādeva ityatra sa kimeṣa
                  hi mahādeva iti cchedo vidhīyatāṃ mahādeva iti vā sādhakabādhakapramāṇābhāve saṃdihyate&nbsp;|
                  na ca viśeṣaṇaniyamahetuḥ&nbsp;| vahn‌yarkāvapi hi bhagavato nīlalohitamūrtibhūtau himāpahau
                  ca na niścayakṛditi dūṣaṇatābījapradarśanam&nbsp;| yadaiko vivakṣitastadā doṣaḥ&nbsp;| sādhucara
                  ityatrāpi ‘bhūtapūrve caraṭ’ iti caraṭpratyaye kiṃ pūrvaṃ sādhurathavā careṣṭapratyaye
                  sādhuṣu caratīti padameva saṃdihyate tena padāvayavaḥ saṃdigdha iti kenaciduktam,
                  tadapyapāstam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">viparītaṃ viruddhārthaprakalpanamihocyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘anuttamānubhāvasya parairapihitaujasaḥ&nbsp;|</span>
                  <span class="l">akāryasuhṛdo 'smākamapūrvāstava kīrtayaḥ&nbsp;|| 13&nbsp;||’</span>
                  
               </div>
            </div>
            
            <p>atra anuttamā ityanena yathotkṛṣṭastathāpakṛṣṭo 'pi&nbsp;| apihitamityanena yathā nācchāditaṃ
               tathācchāditamiti&nbsp;| akāryasuhṛdityanena yathākāryamantareṇa suhṛdevamakārye yaḥ suhṛtso
               'pyucyate&nbsp;| apūrvāḥ kīrtaya ityanena yathādbhutāḥ kīrtaya evamakīrtayo 'pyucyante&nbsp;||
            </p>
            
            <div class="commentary">
               
               <p><b>viparītamiti</b>&nbsp;| viparītaṃ prakṛtopamardakamarthakalpanaṃ yatra&nbsp;| tathā hi—anuttametyādau prakaraṇādibhiḥ
                  stutiparatve vyavasthite uttamatvābhāvādinā viruddhenārthena tatra <span class="pageinfo">[page 013]</span>paryavasāyayituṃ na śakyate&nbsp;| saṃśayaṃ yugapadvivakṣāyāmapi na virodhaḥ&nbsp;| iha tu stutinindayoryaugapadyamasaṃbhāvitamata
                  evaikasya saṃbhave tvaparasya bādha eva&nbsp;| yathā—‘cirakālapariprāptalocanānandadāyinaḥ&nbsp;|
                  kāntā kāntasya sahasā vidadhāti galagraham&nbsp;||’ iti galagrahaśabdasya kaṇṭhagrahapratidvandvinyarthe
                  vivākṣite pūrvaprakrāntānandadāyitvaṃ bādhyate&nbsp;| atrānuttama iti bahuvrīhitatpuruṣābhyāmapihitamiti
                  ‘vaṣṭi bhāguriḥ’ ityādinā vikalpenākāralopavidhānāt&nbsp;| apūrvā iti pakṣāntare 'kārapūrvāḥ&nbsp;|
                  niyāmakasadbhāve tu guṇa eva&nbsp;| yathā—‘apūrva yadvastu prathayati vinā kāraṇakalām’
                  iti śabdarūpāntarameva viruddhopacāyakamityanvayavyatirekābhyāṃ śabdadoṣatāvyavasthitiḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aprayojakamityāhuraviśeṣavidhāyakam&nbsp;|| 13&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘tamālaśyāmalaṃ kṣāramatyacchamatiphenilam&nbsp;|</span>
                  <span class="l">phālena laṅghayāmāsa hanūmāneṣa sāgaram&nbsp;|| 14&nbsp;||’</span>
                  
               </div>
            </div>
            
            <p>atra tamālaśyāmalamityādīni sāgaraviśeṣaṇāni tāni na hanūmato laṅghane 'tiśayaṃ sūcayanti&nbsp;||</p>
            
            <div class="commentary">
               
               <p><b>aprayojakamityāhuriti</b>&nbsp;| tadeva hi kavīnāmupādeyaṃ yadvākyārthe prakṛṣṭakāṣṭhāṃ puṣṇāti&nbsp;| anyathānaṅgābhidhāne
                  'vācyavacanameva syātsārthakatvādananvayatvācca&nbsp;| na vṛttapūraṇamātraprayojanatā nātiśayamiti&nbsp;|
                  sāgaralaṅghanadvārā hanūmataḥ prakarṣo vācyaḥ&nbsp;| na ca tamālaśyāmalatvādiviśeṣaṇāni
                  kathaṃcitprakarṣamarpayanti yāni dūratvādīni tathā na teṣāmupādānam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">taddeśyamiti nirdiṣṭaṃ yadavyutpattimatpadam&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘gallau lāvaṇyatallau te laḍahau maḍahau bhujau&nbsp;|</span>
                  <span class="l">netre vosaṭṭakandoṭṭamoṭṭāyitasakhe sakhi&nbsp;|| 15&nbsp;||’</span>
                  
               </div>
            </div>
            
            <p>atra gallatallādayaḥ śabdā avyutpattimanto deśyā dṛśyante&nbsp;||</p>
            
            <div class="commentary">
               
               <p><b>taddeśyamiti</b>&nbsp;| avyutpattimat prakṛtipratyayavibhāgaśūnyaṃ lokamātraprayuktaṃ pada-<span class="pageinfo">[page 014]</span>manādeyaṃ bhavati| taddividham—abhāgaṃ bhāgavacceti&nbsp;| ādyaṃ deśyam, dvitīyaṃ grāmyamiti
                  vibhāgaḥ&nbsp;| vyutpannānāmanyādṛśī cchāyā deśyānāṃ ca na tādṛśīti deśyavedyapadasamabhivyāhāre
                  prāyeṇa chāyāvairūpyaṃ bandhasya bhavatīti sahṛdayahṛdayasākṣikaṃ doṣabījam&nbsp;| tallamalpasaraḥ,
                  laḍahaṃ manoharam, maḍahaṃ kṛśam, vosaṭṭaṃ vikasitam, kandoṭṭaṃ nīlotpalam, moṭṭāyitaṃ
                  vilāsaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aślīlāmaṅgalaghṛṇāvadartha grāmyamucyate&nbsp;|| 14&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">atrāślīlamasabhyārthamasabhyārthāntaraṃ ca yat&nbsp;|</span>
                  <span class="l">asabhyasmṛtihetuśca trividhaṃ paripaṭhyate&nbsp;|| 15&nbsp;||</span>
                  
               </div>
            </div>
            
            <p>teṣvasabhyārthaṃ yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘chatrākāraśirāḥ śirālasarasasthūlaprakāṇḍo mahā-</span>
                     <span class="seg">nmadhye bhānusutābhrasindhuvipulābhogo vaṭaḥ pātu vaḥ&nbsp;|</span>
                     </span>
                  <span class="l">
                     <span class="seg">kāyaikye vikaṭaprasāritamahājaṅghaṃ mahīsuptayo-</span>
                     <span class="seg">ryaḥ khaṇḍendukirīṭakaiṭabhajitoḥ kāṭaśriyaṃ karṣati&nbsp;|| 16&nbsp;||’</span>
                     </span>
                  
               </div>
            </div>
            
            <p>tadetacchatrākāraśirāḥ kāṭa ityāderasabhyārthatvādasabhyārtham&nbsp;||</p>
            
            <div class="commentary">
               
               <p><b>aślīleti</b>&nbsp;| deśyātiriktaṃ lokamātraprayuktaṃ grāmyam&nbsp;| tatridhā—vrīḍājugupsātaṅkadāyitvāt&nbsp;|
                  tatrādyamaślīlaṃ śrīryasyāsti tacchlīlam&nbsp;| sidhmāderākṛtigaṇatvāllaca&nbsp;| kapilakādipāṭhāllatvam&nbsp;|
                  na ślīlamaślīlam&nbsp;| vrīḍādāyitvenākāntamityarthaḥ&nbsp;| dvitīyaṃ ghṛṇāvadarthakam&nbsp;| jugupsādāyi
                  pratyāyyamasyeti&nbsp;| tṛtīyamamaṅgalārthamātaṅkadāyijñāpyamasyeti kṛtvāślīlaparyāyo 'sabhyaśabdaḥ&nbsp;|
                  sabhāyāṃ sādhurityarthe tenāpi śāstre vyavahāra iti pradarśanārthamasatyaśabdenāślīlamanūdya
                  vyācaṣṭe&nbsp;| tatrāsabhyamiti&nbsp;| arthasyāsabhyatvātpadamapyasabhyam&nbsp;| sa cārthaḥ kvacitprakṛto
                  'prakṛto 'pi śleṣopasthita ekadeśātsmṛtimātrārụ̄dho vā&nbsp;| tatra yathākramamasabhyādayastrayaḥ&nbsp;|
                  evamamaṅgalādayo 'pi&nbsp;| sūryasutā yamunā&nbsp;| abhrasindhurgaṅgā&nbsp;| tayormadhye ‘pāre madhye
                  ṣaṣṭhyā vā’ ityavyayībhāvaḥ&nbsp;| ardhaṃ harerardhaṃ harasyeti śarīraikye kāṭaśabdasyāsabhyārthatve
                  tadviśeṣaṇānāmapyasabhyatvamiti tānyādāya vyācaṣṭe—atra chatrākāreti&nbsp;||
               </p>
               
            </div> 
            <span class="pageinfo">[page 015]</span>
            
            <p>asabhyārthāntaraṃ yathā—</p>
            
         </div> 
         
         <div class="lg">
            <div class="udāharaṇa">
               <span class="l">‘vidyāmabhyasato rātrāveti yā bhavataḥ priyā&nbsp;|</span>
               <span class="l">vanitāguhyakeśānāṃ kathaṃ te pelabandhanam&nbsp;|| 17&nbsp;||’</span>
               
            </div>
         </div>
         
         <p>tadetadyā bhavataḥ priyā guhyakeśānāṃ pelabandhanaśavdānāmasabhyārthāntaratvādasabhyārthāntaram&nbsp;||</p>
         
         <div class="commentary">
            
            <p><b>vidyāmiti</b>&nbsp;| yā rātrau vidyāmabhyasato mantramāvartayatastava priyā samāyāti sā yakṣiṇī&nbsp;| ataḥ
               kathaṃ te dhanaṃ pelavaṃ komalam&nbsp;| khalpamiti yāvat&nbsp;| kiṃ tu yakṣiṇīprasādādbahu dhanaṃ
               tavocitamityarthaḥ&nbsp;| prakṛtapadāni tvasabhyārthāntarāṇi tānyuddhṛtya vyācaṣṭe—tadetadyā
               bhavataḥ priyeti&nbsp;| asabhyārthaprakāśanameva ṣaṣṭhyā ākrośa ityarthaḥ&nbsp;| yā bhavataḥ
               priyeti ekaṃ padaṃ yābho maithunaṃ tadvataḥ priyetyarthāt&nbsp;| yonirvanitāyā guhyastasya
               keśāḥ&nbsp;| pelaśabdo muṣkayoḥ prasiddhaḥ&nbsp;| tatra bandhanamiti&nbsp;||
            </p>
            
         </div> 
         
         <p>asabhyasmṛtiheturyathā—</p>
         
         <div class="lg">
            <div class="udāharaṇa">
               <span class="l">‘utkampayasi māṃ cūta pikavākkāṭavena kim&nbsp;|</span>
               <span class="l">kṛtaḥ kṛkāṭikāyāṃ te pādaḥ prāṇena yāsyatā&nbsp;|| 18&nbsp;||’</span>
               
            </div>
         </div>
         
         <p>tadidaṃ kāṭavakṛkāṭikāpādayorasabhyasmṛtihetutvādasabhyasmṛtihetutā&nbsp;||</p>
         
         <div class="commentary">
            
            <p><b>utkampayasīti</b>&nbsp;| he cūtavṛkṣa, kokilasya vācā kaṭutvena duḥkhadāyitvāt kiṃ māṃ bhāpayasi&nbsp;| nanu
               tava kṛkāṭikāyāṃ prīvāyāṃ pādaṃ dattvā calitā mama prāṇāstena mayā jitam&nbsp;| vyarthastavāyaṃ
               pariśrama iti vākyārtho vivakṣitaḥ&nbsp;| kāṭavaśabde kāṭa ekadeśaḥ kṛkāṭikāśavde kāṭiketi
               lopaḥ&nbsp;| kāṭaḥ kāṭikā&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">lokeṣu yadaśastārthamaśastārthāntaraṃ ca yat&nbsp;|</span>
               <span class="l">aśastasmṛtihetuścāmaṅgalārthaṃ tridhaiva tat&nbsp;|| 16&nbsp;||</span>
               
            </div>
         </div>
         
         <p>teṣvaśastārthaṃ yathā—</p>
         
         <div class="lg">
            <div class="udāharaṇa">
               <span class="l">‘kheṭake bhaktasūpasya valabhyāḥ pattanasya ca&nbsp;|</span>
               <span class="l">atṛpto 'haṃ mariṣyāmi hehale bhāṣitasya ca&nbsp;|| 19&nbsp;||’</span>
               
            </div>
         </div>
         
         <p>atra mariṣyāmītipadamaśastārtham&nbsp;||</p>
         <span class="pageinfo">[page 016]</span>
         
         <div class="commentary">
            
            <p><b>kheṭaka iti</b>&nbsp;| atṛptaḥ sukhasyeyattāparicchedābhāvāt&nbsp;| kheṭake grāme yadbhaktaṃ sūpaścotpadyate
               tasya pattanasya nagarasya yā valabhī tasyāṃ suhitārthayoge ṣaṣṭhīniṣedhālliṅgādanumīyate
               tṛptyarthayoge ṣaṣṭhī bhavati&nbsp;| anye tu vyācakṣate—bhaktasūpapadanāmā dakṣiṇāpathe
               viṣayastatsadmani kheṭake valabhīnāma kasyacidvirūpākṣādhiṣṭhānasya tatraiva pattanasya
               hehale iti strīṇāmavyājamanyonyapremātiśayagarbhasya bhāṣitasyeti&nbsp;||
            </p>
            
         </div> 
         
         <p>aśastārthāntaraṃ yathā—</p>
         
         <div class="lg">
            <div class="udāharaṇa">
               <span class="l">‘pravāsayati yā kāntaṃ vasante gṛhasaṃsthitam&nbsp;|</span>
               <span class="l">vināśapathadānena piśācī sā na cāṅganā&nbsp;|| 20&nbsp;||’</span>
               
            </div>
         </div>
         
         <p>atra pravāsayati-saṃsthitaṃ-vināśapathadānena-piśācīpadānāmaśastārthāntaratvam&nbsp;||</p>
         
         <div class="commentary">
            
            <p><b>pravāsayatīti</b>&nbsp;| śapathadānena vinā pravāsayati anyatra prahiṇoti gṛhe samyak sthitaṃ priyaṃ sāṅnā
               na, kiṃ tu piśācīvadanucitakāriṇītyartho 'bhimataḥ&nbsp;| anyatra pravāsanamuccāṭanaṃ saṃsthānaṃ
               vināśaḥ vināśasya panthāstasya dānam&nbsp;| piśitamaśnātīti piśācī&nbsp;| pṛṣodarāditvāt&nbsp;| tadetavdyācaṣṭe—atra
               pravāsayatīti&nbsp;|
            </p>
            
         </div> 
         
         <p>aśastasmṛtiheturyathā—</p>
         
         <div class="lg">
            <div class="udāharaṇa">
               <span class="l">‘mārīco 'yaṃ muniryasya kṛtyā kālāntakālaye&nbsp;|</span>
               <span class="l">patnyāṃ saṃkrandanādīnāṃ sutānāmāptaye 'bhavan&nbsp;|| 21&nbsp;||’</span>
               
            </div>
         </div>
         
         <p>atra mārīcakṛtyā kālāntaka-saṃkrandana-padānāmaśastārthasmṛtihetutvam&nbsp;||</p>
         
         <div class="commentary">
            
            <p><b>mārīco 'yamiti</b>&nbsp;| marīcerapatyaṃ mārīcaḥ kāśyapaḥ saṃkrandanādīnindrādīn dvādaśa putrānādityānutpāditavān&nbsp;|
               tacca kālāntakasya bhagavato mahādevasyālaye yāḥ kṛtyāḥ kriyā bhagavadārādhanarūpāstāsāṃ
               phalamityarthaḥ&nbsp;| mārīcaśabde mārakadeśaḥ kṛtyā iti subantapade kṛtyetyekadeśaḥ, kālāntakālaya
               ityatrāntaketi, saṃkrandane śabdakrandaneti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">padamartha ghṛṇāvantaṃ yadāhārthāntaraṃ ca yat&nbsp;|</span>
               <span class="l">ghṛṇāvatsmṛtiheturyattaddhṛṇāvadiha tridhā&nbsp;|| 17&nbsp;||</span>
               
            </div>
         </div>
         <span class="pageinfo">[page 017]</span>
         
         <p>teṣu ghṛṇāvadarthaṃ yathā—</p>
         
         <div class="lg">
            <div class="udāharaṇa">
               <span class="l">‘pardate hadate stanyaṃ vamatyeṣa stanaṃdhayaḥ&nbsp;|</span>
               <span class="l">muhurutkauti niṣṭhīvatyāttagarbhā punarvadhūḥ&nbsp;|| 22&nbsp;||’</span>
               
            </div>
         </div>
         
         <p>pardate hadate vamati niṣṭhīvatīti śabdānāṃ ghṛṇāvadarthatvam&nbsp;||</p>
         
         <div class="commentary">
            
            <p><b>pardata iti</b>&nbsp;| utkauti utkāraṃ karoti&nbsp;| niṣṭhīvati thūtkaroti&nbsp;| āttagarbhā punarvadhūriti bālasya
               stanyavamanādinidānasūcanam&nbsp;| ata eva ‘na garbhiṇyāḥ pibetkṣīraṃ pāragarbhikakṛttu
               tat’ iti vaidyakam&nbsp;||
            </p>
            
         </div> 
         
         <p>ghṛṇāvadarthāntaraṃ yathā—</p>
         
         <div class="lg">
            <div class="udāharaṇa">
               <span class="l">‘bāṣpaklinnāvimau gaṇḍau vipūyāpāṇḍarau tava&nbsp;|</span>
               <span class="l">priyo 'gre viṣṭhitaḥ putri smitavarcobhirarcati&nbsp;|| 23&nbsp;||’</span>
               
            </div>
         </div>
         
         <p>atra klinnagaṇḍavipūyāviṣṭhitavarcaḥ padānāṃ ghṛṇāvadarthāntaram&nbsp;||</p>
         
         <div class="commentary">
            
            <p><b>bāṣpeti</b>&nbsp;| vipūyo muñjaḥ&nbsp;| viśeṣeṇa sthito viṣṭhitaḥ smitavarco hāsyatejaḥ&nbsp;| tava kapolau
               dṛṣṭvā puraḥsthitastava priya īṣaddhāsyaṃ kurvan kapolayorhāsyajyotsnayā pūjāṃ karotītyarthaḥ&nbsp;|
               anyatra bāṣpeṇoṣmaṇā klinno mṛdūbhūtaḥ gaṇḍo vraṇaḥ&nbsp;| viśiṣṭaḥ pūyo vipūyastena pāṇḍaraḥ&nbsp;|
               viṣṭito viṣṭhā saṃjātāsya&nbsp;| varcaḥ purīṣam&nbsp;| yatsmaraṇādbāṣpādīnāṃ ghṛṇāvati vṛttistadeva
               pṛthakkṛtyāha—atra klinneti&nbsp;||
            </p>
            
         </div> 
         
         <p>ghṛṇāvatsmṛtiheturyathā—</p>
         
         <div class="lg">
            <div class="udāharaṇa">
               <span class="l">‘pratyārdrayanto rụ̄dhāni madaneṣuvraṇāni naḥ&nbsp;|</span>
               <span class="l">hṛdayakledayantyete purīṣaṇḍamahaddrumāḥ&nbsp;|| 24&nbsp;||’</span>
               
            </div>
         </div>
         
         <p>atra rūḍhavraṇakledapurīṣaṇḍapadānāṃ ghṛṇāvatsmṛtihetutvam&nbsp;||</p>
         
         <div class="commentary">
            
            <p><b>pratyārdrayanta iti</b>&nbsp;| anyonyalagno vṛkṣasamūhaḥ ṣaṇḍaḥ&nbsp;| rụ̄dhānītyanena madaneṣuvraṇānāṃ viśeṣitatvāt&nbsp;|
               madaneṣubhāgamapahāya vraṇabhāgamātreṇa rūḍhavraṇasmṛtirbhavantīpadādeveti vivakṣitavān&nbsp;|
               purīṣaṇḍaśabde purīṣetyekadeśaḥ&nbsp;||
            </p>
            
            <p>tadevaṃ padadoṣāṃllakṣayitvā kramaprāptavākyadoṣā lakṣaṇīyā iti tānvibhajate—</p>
            
         </div> 
         
         <div class="lg">
            <div class="kārikā">
               <span class="l">śabdahīnaṃ kramabhraṣṭaṃ visaṃdhi punaruktimat&nbsp;|</span>
               <span class="l">vyākīrṇa vākyasaṃkīrṇamapadaṃ vākyagarbhitam&nbsp;|| 18&nbsp;||</span>
               
            </div>
         </div>
         <span class="pageinfo">[page 018]</span>
         
         <div class="lg">
            <div class="kārikā">
               <span class="l">dve bhinnaliṅgavacane dve ca nyūnādhikopame&nbsp;|</span>
               <span class="l">bhagnacchandoyatī ca dve aśarīramarītimat&nbsp;|| 19&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">vākyasyaite mahādoṣāḥ ṣoḍaśaiva prakīrtitāḥ&nbsp;|</span>
               
            </div>
         </div>
         
         <div class="commentary">
            
            <p><b>śabdahīnamiti</b>&nbsp;| uktenaiva prayojanenāsamāsadvandvagarbhabahuvrīhisamāsau&nbsp;| evaṃ guṇādivibhāgavākyeṣvapi
               prayojanamavaseyam&nbsp;| bhinnaliṅgavacane ityādau tu dvandvalakṣaṇasya samāsasya pūrvavartināṃ
               bhinnādipadānāṃ pratyekamanvayaḥ&nbsp;| yamanaṃ yatiriti bhagnacchando bhagnayatiriti kecit&nbsp;|
               tathā ca vyatikīrṇo 'rthaḥ syāt&nbsp;| arītimaditi&nbsp;| rītirasyāstīti nityayoge matup&nbsp;| nityayogapratipādanaṃ
               hi dūṣakatābījoddhāṭanāyopapadyate&nbsp;| ata eva bahuvrīhau lāghavaṃ tatra nādaraḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">athaiṣāṃ lakṣma saṃkṣepātsanidarśanamucyate&nbsp;|| 20&nbsp;||</span>
               
            </div>
         </div>
         
         <p>asādhuvadasādhumattvasya prāthamyāllakṣaṇamāha—</p>
         
         <div class="lg">
            <div class="kārikā">
               <span class="l">ucyate śabdahīnaṃ tadvākyaṃ yadapaśabdavat&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘nīrandhraṃ gamitavati kṣayaṃ pṛṣatkai-</span>
                  <span class="seg">rbhūtānāmadhipatinā śilāvitāne&nbsp;|</span>
                  </span>
               <span class="l">
                  <span class="seg">gāṇḍīvī kanakaśilānibhaṃ bhujābhyā-</span>
                  <span class="seg">mājaghne viṣamavilocanasya vakṣaḥ&nbsp;|| 25&nbsp;||’</span>
                  </span>
               
            </div>
         </div>
         
         <p>atra gamitavatīti ktavatoḥ karmaṇi, ājaghna iti ātmanepadasyākhāṅgakarmaṇi prayogādapaśabdau&nbsp;|
            tau ca śilāvitānatryakṣavakṣaḥsaṃbandhādvākyadoṣau jāyamānau asādhunāmnaḥ padadoṣādbhidyete&nbsp;||
         </p>
         
         <div class="commentary">
            
            <p><b>ucyata iti</b>&nbsp;| apaśabdatvaṃ pada eva niyataṃ vākye saṃskāraprasakterabhāvādapaśabdatvaṃ na vākyadūṣaṇam&nbsp;|
               tathā hi—‘kartari kṛt’ iti niyamātkarmaṇi ktavaturasādhuḥ&nbsp;| ‘akarmakācca’ ityanuvṛttau
               ‘āṅo yamahanaḥ’ ityātmanepadamakarmaka eva prāptaṃ 'svāṅgakarmakācca’ iti vākyaikavākyatāparyālocanayāsvāṅgakarmaṇyasādhuḥ
               kathaṃ vākyadūṣaṇatā&nbsp;| nahi vākyāntaḥ pātitāmātreṇa sā yujyate 'tiprasaṅgādityāśaṅka‌yoktam&nbsp;|
               tau <span class="pageinfo">[page 019]</span>ceti&nbsp;| nahi yathā bādhṛdhātuḥ parasmaipadānta ityevāsādhutvam, tathātra padāntarasaṃnidhānāpekṣatve
               'dhyavasīyate&nbsp;| bhūtānāmadhipatinā śilāvitāna iti yāvannānusaṃdhīyate tāvadgamitavatīti
               kiṃ kartari karmaṇi veti saṃdehānivṛtteḥ&nbsp;| tathā gāṇḍīvī viṣamavilocanasya vakṣa ityetāvatpratītya
               kathamājaghna ityasvāṅgakarmaṇi ātmanepadamadhyavasānayogyam&nbsp;| iyameva hi vākyadoṣatā
               yadanekapadanirūpyatā nāma vādhatītyatrāpi kiṃ bādhaśabdāt kvibantāttip, uta bādhṛdhāturiti
               saṃdeha iti kudeśyam&nbsp;| skandhādipadasaṃnidhāne 'pi tasyānivṛtteḥ&nbsp;| ‘tena tvāmanunāthate
               kucayugam—‘ ityādikamatratyamudāharaṇaṃ pramādāt kāvyaprakāśakṛtā padadoṣeṣu likhitam&nbsp;|
               yathā ca&nbsp;| ‘udapūtitaḥ ko na hīyate’ iti rudraṭena&nbsp;| tatra hi ‘apādāne cāhīyaruhoḥ’
               iti tasipratyayaniṣedhaḥ&nbsp;| sa ca padāntarasaṃnidhānenaiveti svayamālocanīyam&nbsp;| śilāvitānatryakṣavakṣa
               ityupalakṣaṇam&nbsp;| adhipatigāṇḍīviśabdāvapi boddhavyāviti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">kramabhraṣṭaṃ bhavedārthaḥ śābdo vā yatra tatkramaḥ&nbsp;|| 21&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘turaṅgamatha mātaṅgaṃ prayacchāsmai madālasam&nbsp;|</span>
               <span class="l">kāntipratāpau bhavataḥ sūryācandramasoḥ samau&nbsp;|| 26&nbsp;||’</span>
               
            </div>
         </div>
         
         <p>atra mātaṅgamatha turaṅgamiti vaktavye turaṅgamatha mātaṅgamityarthaḥ&nbsp;| kāntipratāpau
            coktvā sūryācandramasoḥ samāviti śābdaḥ kramabhraṃśo lakṣyate&nbsp;||
         </p>
         
         <div class="commentary">
            
            <p><b>kramabhraṣṭamiti</b>&nbsp;| arthādāgataḥ krama ārthaḥ&nbsp;| śab‍dādāgataḥ śāb‍da&nbsp;| arthakamabhraṃśaḥ kathaṃ śab‍dadūṣaṇamata
               āha—iti vaktavya iti&nbsp;| mātaṅgo dīyatāmatha taddānasāmarthyaṃ nāsti tadā turaṅga iti
               vaktavye racanāvaiparītyamātramatrāparādhyati&nbsp;| nārtha iti yuktā śab‍dadoṣatā&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">visaṃhito virūpo vā yasya saṃdhirvisaṃdhi tat&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘meghānilena amunā etasminnadrikānane&nbsp;|</span>
               <span class="l">mañjaryudgamagarbhāsau tarvālyurvī vidhūyate&nbsp;|| 27&nbsp;||’</span>
               
            </div>
         </div>
         <span class="pageinfo">[page 020]</span>
         
         <p>atra meghānilena amunā etasminnasaṃhitayā vivakṣāmītyabhisaṃdhānaṃ visaṃgiḥ&nbsp;| mañjaryudgamagarbhāsau
            ityādau tu virūpasaṃdhānaṃ visaṃdhiḥ&nbsp;||
         </p>
         
         <div class="commentary">
            
            <p><b>visaṃhita iti</b>&nbsp;| viśabdo vigamaṃ vaiparītyaṃ ca dyotayati&nbsp;| tenārthadvayaṃ saṃpadyate&nbsp;| ‘paraḥ saṃnikarṣaḥ
               saṃhitā'&nbsp;| tayā tatkāryaṃ lakṣyate&nbsp;| saṃdhānaṃ saṃdhiḥ&nbsp;| ardhamātrākālavyavadhānaṃ&nbsp;|
               tathā ca—saṃhitākāryaśūnyaṃ saṃdhānaṃ yatretyarthaḥ&nbsp;| ‘saṃhitaikapade nityā’ iti samayādanyatra
               vikalpaḥ&nbsp;| tato nāsaṃdhāvantarbhāvaḥ&nbsp;| vairūpyaṃ dvividham&nbsp;| durvacakatvam, aślīlatvaṃ
               ca&nbsp;| tatrādyamupalakṣaṇatayodāhṛtam&nbsp;| dvitīyaṃ yathā—‘uḍḍīya gagane dūraṃ calan ḍāmaraceṣṭitaḥ&nbsp;|
               ayamutpatate patrī tato 'traiva ruciṃ kuru&nbsp;||’ nanu yadi saṃdhikārya vaikalpikaṃ kathamatra
               doṣa ityata āha—na saṃhitāmiti&nbsp;| yadi saṃhitāpratiṣedhaḥ syāttadā sakṛdvisaṃdhikaraṇena
               tathāvairūpyaṃ bhavatīti kaveraparādho na saṃbhāvyate, yadi tu pratiṣedho nāsti asakṛdvopādānaṃ
               tadā vyaktavairūpyapratibhāsātkathaṃ na doṣa ityarthaḥ&nbsp;| na vivakṣāmityupalakṣaṇam&nbsp;|
               vivakṣāyāmapyasakṛtprayogo virasa eva&nbsp;| yathā—‘tata udita udārahāvahārī’ iti&nbsp;| viśeṣaṃ
               vaiśeṣike vakṣyāmaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">padaṃ padārthaścābhinnau yatra tatpunaruktimat&nbsp;|| 22&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘utkānunmanayantyete gambhīrāḥ stanayitnavaḥ&nbsp;|</span>
               <span class="l">ambhodharāstaḍitvanto gambhīrāḥ stanayitnavaḥ&nbsp;|| 28&nbsp;||</span>
               
            </div>
         </div>
         
         <p>atra utkānunmanayantītyarthapunaruktam&nbsp;| gambhīrāḥ stanayitnava iti śabdapunaruktam&nbsp;||</p>
         
         <div class="commentary">
            
            <p><b>padaṃ padārthaścābhinnāviti</b>&nbsp;| padamabhinnamabhinnatātparyābhidheyamiti viśeṣaḥ&nbsp;| tena tātparyabhede lāṭānuprāso
               'bhidheyamede yamakaṃ ca na doṣaḥ&nbsp;| padārtho 'bhinnaparyāyaśabdopātta iti śeṣaḥ&nbsp;|
               tena pūrvasmādviśeṣaḥ&nbsp;| svābhidheyatātparyakapadāvṛttiḥ paryāyopādānaṃ ca dvayamapi
               śabdapunaruktamiṣyate&nbsp;| tathā ca pāramarṣaṃ sūtram—‘śabdayoḥ punarvacanaṃ punaruktamanyatrānuvādāt’
               iti&nbsp;| yuktaṃ caitat&nbsp;| ekasyābhidheyasya dvirabhidhānaṃ doṣaḥ&nbsp;| taccābhidhānaṃ tenaiva
               padena paryāyeṇa vā saṃbhavatīti śabdamādāyaiva tasya vyavasthā punaruktiratraiva
               pade bhavati, tatko 'tra matvartha ityata uktam—yatra taditi&nbsp;| yatra samudāye 'vayavaḥ
               punaruktarūpaḥ sa matubarthaḥ&nbsp;| ata eva nānāpadanirūpaṇīyatayā <span class="pageinfo">[page 021]</span>vākyadūṣaṇamiti sphuṭo 'rthaḥ&nbsp;| vikalpitaṃ cedaṃ lakṣaṇamekasyaiva dūṣaṇadhurārohaṇakṣamatvāt&nbsp;|
               saṃkṣepārthaṃ tvekamudāharaṇam&nbsp;| arthamādāyaiva punarabhidhānaṃ punaruktamiti vibhāvayituṃ
               lakṣaṇakramavaiparītyena prathamamarthapunaruktamudāhṛtamityāśayavān&nbsp;| vyākhyāne 'pi
               tameva kramamādriyamāṇa āha—atrotkāniti&nbsp;| utka unmanāḥ&nbsp;| unmanayantīti unmanasaṃ kurvantīti
               ṇici iṣṭhavadbhāve ṭilope ca rūpam&nbsp;| ambhodharā iti viśeṣyapadam&nbsp;| śeṣāṇi viśeṣaṇāni—gambhīrā
               māṃsalāḥ, stanayitnavaḥ śabdāyamānāḥ, taḍitvantaḥ prakṛṣṭataḍidyuktāḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vyākīrṇaṃ tanmitho yasminvibhaktīnāmasaṃgatiḥ&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘daṇḍe cumbati padminyā haṃsaḥ karkaśakaṇṭake&nbsp;|</span>
               <span class="l">mukhaṃ valguravaṃ kurvaṃstuṇḍenāṅgāni ghaṭṭayan&nbsp;|| 29&nbsp;||’</span>
               
            </div>
         </div>
         
         <p>atra karkaśakaṇṭake daṇḍe 'ṅgāni ghaṭṭayan haṃsaḥ padminyā mukhaṃ cumbatīti vaktavye
            yathānirdiṣṭarūpe vighaṭṭitavibhaktikayuktitvāvdyākīrṇam&nbsp;||
         </p>
         
         <div class="commentary">
            
            <p><b>vyākīrṇaṃ taditi</b>&nbsp;| padānāmakleśe 'pyarthapratītihetubhūtākāṅkṣāvadvibhaktivyavadhānādanākāṅkṣitavibhaktisaṃnidhānācca
               nāhatyapadāni viśiṣṭārthajñānajananasamarthāni bhavanti&nbsp;| vilakṣaṇalakṣaṇakleśapadāni
               bhramakarāṇīti vadatāmārādhyānāmayamevābhiprāyo voddhavyaḥ&nbsp;| vibhaktivyavadhānamātrakṛtastu
               kleśaḥ prāyeṇa padaikavāk‍yatāyāmutpadyate&nbsp;| daṇḍa iti&nbsp;| ādhāravibhaktirādheyavibhaktimapekṣate,
               na tu cumbatīti kriyāvibhaktim&nbsp;| sāpi kārakavibhaktimākāṅkṣati&nbsp;| padminyā iti saṃvandhavibhaktikameva
               tatra boddhavyam&nbsp;| kleśena yo 'trāvagamyate tamabhimatamarthamāvedayati—atra karkaśeti&nbsp;|
               ata eva nāpārthakatvena saṃkaraḥ samudāyārthasya pratīyamānatvāt&nbsp;| asti kaściduccāraṇayorviśeṣo
               yena vākyārthapratītiḥ kkacidāhatya bhavati&nbsp;| kkacittu neti sa eva viśeṣaḥ&nbsp;| saṃnidhānaṃ
               vyavadhānamiti vyākhyāyate&nbsp;| kāryadarśanādarśanābhyāṃ connīyata ityāśayavānāha—<a href="" class="note" title="ayaṃ pratīko mūle tu nopalabhyate, tena kadācidayaṃ pratīkapāṭhaḥ prakṣipto bhavet">*</a>yethoktarūpeṇeti(?)&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vākyāntarapadairmiśraṃ saṃkīrṇamiti tadviduḥ&nbsp;|| 23&nbsp;||</span>
               
            </div>
         </div>
         <span class="pageinfo">[page 022]</span>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kāaṃ khāaï khuhio kūraṃ phellei ṇibbharaṃ ruṭṭho&nbsp;|</span>
               <span class="l">suṇaaṃ geṇhaï kaṇṭhe hakkeia ṇattiaṃ ṭhero&nbsp;|| 30&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[kākaṃ khādati kṣudhitaḥ kūraṃ phellati nirbharaṃ ruṣṭaḥ&nbsp;|</span>
               <span class="l">śvānaṃ gṛhṇāti kaṇṭhe hakkāyati naptāraṃ sthaviraḥ&nbsp;||]</span>
               
            </div>
         </div>
         
         <p>atra kākaṃ kṣipati, kūraṃ khādati, kaṇṭhe naptāraṃ gṛhṇāti, śvānaṃ bhīṣayate, ityādau<a href="" class="note" title="ṭīkādarśanena ‘iti vaktavye’ iti bhavet">*</a> vaktavye yathoktapadavinyāsaḥ saṃkīryate&nbsp;||
         </p>
         
         <div class="commentary">
            
            <p><b>vākyāntarapadairiti</b>&nbsp;| vākyāntarasaṃvalitāni padāni vākyāntaramanupraviśya tathā pratītiṃ vighnanti, yathā
               samudāya eva dūṣito bhavati&nbsp;|| kākamiti&nbsp;| kūraṃ bhaktaṃ
               kṣudhitaḥ khādati, kākaṃ ca nirbharaṃ ruṣṭaḥ san kṣipati, śvānaṃ ca nivārayati, naptāraṃ
               ca kaṇṭhe gṛhṇāti sthavirajātiḥ&nbsp;|| ākāṅkṣākrameṇa kiṃcitpadaṃ kasyacidvākyasya saṃbaddhamiti
               jñāyata eva&nbsp;| tadāha—atra kākaṃ kṣipatīti&nbsp;| śabdadoṣatvaṃ prakāśayati—iti vaktavya
               iti&nbsp;| yathoktapadavinyāsa ityanena saṃkīryata ityasyārtho vivakṣitaḥ&nbsp;| evaṃprakāraḥ
               saṃkara ityarthaḥ&nbsp;| vijātīyasaṃvalane loke saṃkaravyavahāraḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vibhinnaprakṛtisthādi padayuk‍tyapadaṃ viduḥ&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘āujja<a href="" class="note" title="‘jjhi’ iti saṭīkapustakapāṭhaḥ">*</a>a piṭṭiae jaha kukkuli ṇāma majjha bhattāle&nbsp;|</span>
               <span class="l">pekkhantaha lāulakaṇṇiāha hā kassa kandemi&nbsp;|| 31&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[āvarjya pīḍyate yathā kukkuro nāma mama bhartā&nbsp;|</span>
               <span class="l">prekṣaṃta rājakulakarmakarā ahaha kasya krandāmi&nbsp;||]</span>
               
            </div>
         </div>
         
         <p>tadetatprakṛtisthakomalakaṭhorāṇāṃ nāgaropanāgarāṇāṃ grāmyāṇāṃ vā padānāmayukterapadam&nbsp;||</p>
         
         <div class="commentary">
            
            <p><b>vibhinneti</b>&nbsp;| ṣọdhā padaṃ bhavati—prakṛtistham, komalam, kaṭhoram, grāmyam, nāgaram, upanāgaraṃ
               ca&nbsp;| tatrānekadīrghasvarakṛtagauravamekasaṃyogakṛtagauravaṃ padaṃ prakṛ-<span class="pageinfo">[page 023]</span>tistham&nbsp;| yathā—nīhāratārānīkāśasārasītyādi, hastapallavakaṅkaṇakarpūrādi ca&nbsp;| yathā
               ca—pāḍiva āmāṇa siṇivaṃ ālagoletyādi, tyajjhatujjhaüttāvilavihatthatiacchetyādi ca&nbsp;|
               ekasvarakṛtagauravaṃ guruśūnyaṃ vā komalam&nbsp;| kareṇutārakasarojanikarādi, madhuramasṛṇasarasasaraletyādi
               ca&nbsp;| yathā—nīhārabāṇa ivāṇaveṇītyādi, parakualaḍahataliṇetyādi ca&nbsp;| sānusvāravisargadīrghasvarakṛtagauravaṃ
               saṃyogabahulaṃ vākkaṭhoram&nbsp;| yathā śuddhaṃ payaḥ pācayāṃbabhūva tā piba, āhiṣātāmityatra&nbsp;|
               acchācchatatrasthavyụ̄dhoraskapracchannetyādi ca&nbsp;| yathā ca—ā ī i e ityādi&nbsp;| uppicchaüppupuaekkamekkamityādi
               ca&nbsp;| prasiddhimādāya grāmyāditrayaṃ bhavati&nbsp;| prasiddhistridhā&nbsp;| sārvalaukikī, paṇḍitajanagāminī,
               tadupajīvitricaturalaukikagāminī ceti&nbsp;| tatra sarvalokaprasiddhaṃ grāmyam&nbsp;| deśīpadāni
               sarvāṇyeva saṃskṛteṣu hastavivāhabhaginīhārakaṅkaṇādikam, tuṃbha aṃbha haliddāsāhajjādikaṃ
               ca&nbsp;| etadapabhraṃśasamānaprasiddhikamatiprasiddhaṃ ceti gīyate&nbsp;| grāmyavaiparītyena
               nātiprasiddhaṃ nāgaraṃ nagareṇopamitamiti kṛtvātiprasiddhābhāvenopamā&nbsp;| idameva nātyaprasiddhamupanāgaramityucyate&nbsp;|
               yathā—ādyāśakiṃśārukhuralīlātaṅketyādi, sudevaacchevaguppantī vivalāā ityādi ca&nbsp;|
               śṛṅgāraprakāśe tu bhāṣāṇāmapi bhedo padamityuktam&nbsp;| iha tu śabdajātyaucityāvivecanena
               gatamiti granthakarturāśayaḥ&nbsp;| tadevaṃ sthite pratipadaṃ kavīnāṃ ko 'pi kramo nirvāhyo
               na tvakasmādevālūnaviśīrṇabhāvo vidheyaḥ&nbsp;| tadidamāha—vibhinnetyādi&nbsp;| yuktirucitā
               yojanā sā prakṛtisthādīnāṃ vibhinnānyathānītātyuktiriti yāvat&nbsp;| etadvakṣyati—ayukteriti&nbsp;||
               āujjhia iti&nbsp;| āvarjya keśeṣu namayitvā&nbsp;| ‘āujjhie’ iti pāṭhe nirbhartsya&nbsp;| piṭṭiae
               tāḍyate&nbsp;| jaha kukkuli yathā kurkurī nāmaśabdaḥ prākāśye prakāśameva tāḍitamityarthaḥ&nbsp;|
               majjha bhattāle mama bhartā&nbsp;| pekkhantaha lāulakaṇṇiāha&nbsp;| anādare paṣṭhī&nbsp;| rājakulaniyuktān
               prekṣamāṇānanādṛtyetyarthaḥ&nbsp;| hāśabdaḥ khede&nbsp;| kasya krandāmi&nbsp;| kasya phūtkarormātyarthaḥ&nbsp;|
               atra prathame pāde āujjhie, ityupanāgaraṃ prakṛtisthaṃ ca&nbsp;| ‘āujjhī’ iti pāṭhe grāmyaṃ
               prakṛtisthaṃ ca&nbsp;| bhattāla ilyapi tathā&nbsp;| tṛtīyapāde pekkhantaheti kaṭhoramupanāgaraṃ
               ca&nbsp;| rāulakaṇṇiāheti grāmyaṃ prakṛtisthaṃ ca&nbsp;| heti grāmyaṃ komalaṃ ca&nbsp;| kasseti prakṛtisthamupanāgaraṃ
               ca&nbsp;| kandemīti grāmyaṃ prakṛtisthaṃ ca&nbsp;| tadihaikarūpa eva karmakaravadhūlakṣaṇe grāmye
               vaktari ekarūpa eva vākyārthe sarvadoṣatirodhāyakarasadīptyabhāve ca yathā bhāṣāṇāṃ
               vyatikaro dūṣaṇaṃ tathā grāmyādīnāmiti sahṛdayamātravedyaścāyaṃ panthā ityavahitairbhavitavyam&nbsp;|
               eteṣāṃ ca <span class="pageinfo">[page 024]</span>svarūpaṃ svayameva guṇībhāvaprastāve leśataḥ prakāśayiṣyati teneha saṃkṣiptavān&nbsp;|
               naivaṃvidhaḥ kadāpi vyatikaro mahākavigirāmājānikaḥ pravartate&nbsp;| tathā hi—‘tyajato
               maṅgalakṣaume dadhānasya ca valkale&nbsp;| dadṛśurvismitāstasya mukharāgaṃ samaṃ janāḥ&nbsp;||’
               atra prathamādiṣu pādeṣu kṣaumacīravismitarāgapadāni upanāgarāṇi śeṣāṇi grāmyāṇi&nbsp;|
               pratipādaṃ ca prakṛtisthakomalābhyāmeva nirvāhaḥ&nbsp;| evamanyatrāpi pratyekaṃ dvandvasamudāyaiḥ
               pratipādamupakramopasaṃhāranirvāhakramaḥ svayamupalakṣaṇīya ityāstāṃ tāvat&nbsp;|
            </p>
            
         </div> 
         
         <div class="lg">
            <div class="kārikā">
               <span class="l">vākyāntarasagarbhaṃ yattadāhurvākyagarbhitam&nbsp;|| 24&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘yogyo yaste putraḥ so 'yaṃ daśavadana lakṣmaṇena mayā&nbsp;|</span>
               <span class="l">rakṣainaṃ yadi śaktirmṛtyuvaśaṃ nīyate vivaśaḥ&nbsp;|| 32&nbsp;||’</span>
               
            </div>
         </div>
         
         <p>atra yogyo yaste putro lakṣmaṇena mayā mṛtyuvaśaṃ nīyata iti vākyasya rakṣainaṃ yadi
            śaktiriti vākyāntareṇa sagarbhatvādgarbhitam&nbsp;||
         </p>
         
         <div class="commentary">
            
            <p><b>vākyāntareti</b>&nbsp;| madhyapraviṣṭaṃ vākyaṃ pūrvottarabhāgābhyāmekībhūtasya garbhāyamāṇamekakharasaprasūtāṃ
               pratītiṃ vighnayadātmanā sahaiva samudāyavirasakakṣāmārohayati&nbsp;| vākyāntaravākyasya
               viśeṣo vivakṣitaḥ pratītivyavadhāyaka iti yāvat&nbsp;|| yogya iti&nbsp;| mayeti&nbsp;| kārakavibhakteḥ
               kriyākāṅkṣaṇaśīlāyāstāmasaṃgamayya madhya rakṣainaṃ śaktirityetāvatā garbhasthānīyena
               virasīkaraṇamityāha—atra yogyo ya iti&nbsp;| evaṃ vākyarūpatābhaṅgahetūndoṣānabhidhāya
               tatraiva kāvyabhāvapratyūhahetavo 'bhidhātavyāste ca guṇabhaṅgadvārakāḥ, alaṃkārabhaṅgadvārakāḥ,
               chandobhaṅgadvārakāḥ, yatibhaṅgādvārakāśceti caturdhā viprathante&nbsp;| tataśca yadyapi
               prathamaṃ guṇabhaṅgadvārakā vaktumucitāstathāpi teṣāṃ bahutvāddurūhatvācca sūcīkaṭāhanyāyena
               paścātkaraṇamalaṃkārabhedādiṣu ca madhye pratiyogidvārālaṃkārabhaṅgasya prādhānyamiti
               taddvārā doṣāṃllakṣayati&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yatropamā bhinnaliṅgā bhinnaliṅgaṃ taducyate&nbsp;|</span>
               <span class="l">bhavettadbhinnavacanaṃ yadbhinnavacanopamam&nbsp;|| 25&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘avigāhyo 'si nārīṇāmananyavacasāmapi&nbsp;|</span>
               <span class="l">viṣamopalabhinnormirāpagevottitīrṣataḥ&nbsp;|| 33&nbsp;||’</span>
               
            </div>
         </div>
         <span class="pageinfo">[page 025]</span>
         
         <p>atrāpageva tvamavigāhyo 'sīti liṅgabhedaḥ&nbsp;| nārīṇāmuttitīrṣata iti liṅgabhedo vacanabhedaśca&nbsp;|
            tadidaṃ dvayorekamevodāharaṇam&nbsp;||
         </p>
         
         <div class="commentary">
            
            <p><b>yatropameti</b>&nbsp;| upamāgrahaṇamupalakṣaṇamityagre vakṣyāmaḥ&nbsp;| upamā upamitiḥ sādṛś‍yabhinnopamānavācina
               upameyavācinaśca liṅgaṃ strīpuṃnapuṃsakaṃ yasya sā tathoktā&nbsp;| evaṃ bhinnavacanopamamityatrāpi
               vyākhyeyam&nbsp;|| avigāhyo 'sīti&nbsp;| avigāhyatāmātramatra sādṛś‍yaṃ vivakṣitametadupayuktameva
               viśeṣaṇamupamānopameyayorupādānayogyamityakasmādeva vikṛtavacanabhedanibandhanaḥ prayojanamākāṅkṣati&nbsp;|
               tathā tadanusaṃdhānapravaṇasya prakṛtapratītirācchādyata iti dūṣaṇasiddhiḥ&nbsp;| etena
               dūṣaṇatā vyākhyātā&nbsp;| vibhāgavākye sahitāvasthayoruddeśādiha ca militayorudāharaṇāttathābhāvo
               doṣatvamiti bhrāntiṃ nirasyati—tadidamiti&nbsp;| ekamudāharaṇaṃ natvekaḥ saṃmitra upādhiḥ
               pratyekameva tvasti samarthatvādityarthaḥ&nbsp;| etadevānusaṃdhāya vibhāgavākye dve padam&nbsp;||
            </p>
            
            <p>tatkimudāharaṇasya saṃkīrṇatvameva netyāha—</p>
            
         </div> 
         
         <p>atha bhinnaliṅgasyaiva yathā—</p>
         
         <div class="lg">
            <div class="udāharaṇa">
               <span class="l">‘vāpīva vimalaṃ vyoma haṃsīva dhavalaḥ śaśī&nbsp;|</span>
               <span class="l">śaśilekheva haṃso 'yaṃ haṃsāliriva te yaśaḥ&nbsp;|| 34&nbsp;||’</span>
               
            </div>
         </div>
         
         <p>bhinnavacanasyaiva yathā—</p>
         
         <div class="lg">
            <div class="udāharaṇa">
               <span class="l">‘sarāṃsīvāmalaṃ vyoma kāśā iva sitaḥ śaśī&nbsp;|</span>
               <span class="l">śaśīva dhavalā haṃsī haṃsīva dhavalā diśaḥ&nbsp;|| 35&nbsp;||’</span>
               
            </div>
         </div>
         
         <div class="commentary">
            
            <p><b>atha bhinnaliṅgasyaiveti</b>&nbsp;| dvayamapi nigadavyākhyātam&nbsp;||
            </p>
            
            <p>jātipramāṇadharmato nyūnatā upamānasya nyūnopamatvam&nbsp;| tatra jātipramāṇanyūnatārthadoṣaḥ&nbsp;|
               dharmanyūnatā tu dharmābhidhāyakapadanyūnatālakṣaṇāśabdadoṣa eva&nbsp;| etenādhikatvaṃ
               vyākhyātamityāśayavānāha—
            </p>
            
         </div> 
         
         <div class="lg">
            <div class="kārikā">
               <span class="l">nyūnopamamiha nyūnamupamānaviśeṣaṇaiḥ&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘saṃhaacakkavāajuā viasiakamalā muṇālasaṃcchaṇṇā&nbsp;|</span>
               <span class="l">vāvī vahu vva roaṇavilittathaṇaā suhāvei&nbsp;|| 36&nbsp;||’</span>
               
            </div>
         </div>
         <span class="pageinfo">[page 026]</span>
         
         <div class="lg">
            <div class="chāyā">
               <span class="l">[saṃhatacakravākayugā vikasitakamalā mṛṇālasaṃcchannā&nbsp;|</span>
               <span class="l">vāpī vadhūriva rocanāviliptastanī sukhayati&nbsp;||]</span>
               
            </div>
         </div>
         
         <p>atra netrabāhūpamāpadānāṃ vadhūviśeṣaṇatvenānuktatvādidaṃ nyūnopamam&nbsp;||</p>
         
         <div class="commentary">
            
            <p><b>nyūnopamamiheti</b>&nbsp;| ihaśabdo yeṣu madhyeṣūpamānasya stokaviśeṣaṇatayopameyanyūnetyuktaṃ tathādhikopamamiti
               vakṣyati—saṃhatetyādi&nbsp;| atra cakravākayugopamānamapadameva paramupāttama&nbsp;| rocanāviliptastanītyanena
               kamalasyopamānaṃ netrapadaṃ mṛṇālasyopamānaṃ bāhupadaṃ ca nopāttaṃ tadapi ca saviśeṣaṇamupādeyaṃ
               bhavati&nbsp;| yena vikāsādisamabhivyāhārasāmañjasyamapi syāditi&nbsp;| padānāmiti bahuvacanābhiprāyaḥ&nbsp;|
               ata eva dharmāṇāmekanirdeśe 'nyasaṃvitsāhacaryāditi nāvatarati vyabhicārāt&nbsp;| kimarthaṃ
               tasyopamānamanusaṃdheyamityapi na vācyam&nbsp;| mātrāpi nānarthikā kavinopādeyeti sāhityavidāmnāyavyavasthitāvupameyaviśeṣaṇasyopamānaviśeṣaṇatayā
               prayojanacintāyāṃ pūrvavadeva pratītipratyūhasya sulabhatvādanuktatvāditiśabdapradhānakatāmācaṣṭe&nbsp;|
               evamuttaratra&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">adhikaṃ yatpunastaiḥ syāttamāhuradhikopamam&nbsp;|| 26&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘ahiṇavamaṇaharaviraïavalaavihūsā vihāi ṇavavahuā&nbsp;|</span>
               <span class="l">kundalaevva samupphullagucchapariṇittabhamaragaṇā&nbsp;|| 37&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[abhinavamanoharaviracitavalayavibhūṣā vibhāti navavadhūḥ&nbsp;|</span>
               <span class="l">kundalateva samutphullagucchapariṇīyamānabhramaragaṇā&nbsp;||]</span>
               
            </div>
         </div>
         
         <p>idaṃ bhramaragaṇasyopamānaviśeṣaṇasyādhikyādadhikopamānam&nbsp;||</p>
         
         <div class="commentary">
            
            <p><b>adhikamiti</b>&nbsp;| yadyapyekasya viśeṣaṇādhikye viśeṣaṇanyūnatve vānyaviśeṣaṇasya nyūnādhikabhāvo
               niyatastathāpyupamānagatameva dvayaṃ nirūpyate&nbsp;| tatra hi dṛṣṭamupameye pratibimbakalpamupasthāpyate
               tenānto nopameye tayornirūpaṇamiti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">bhagnacchanda iti prāhuryacchandobhaṅgavadvacaḥ&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘yasminpañca pañcajanā ākāśaśca pratiṣṭhitaḥ&nbsp;|</span>
               <span class="l">tameva dhīro vijñāya prajñāṃ kurvīta brāhmaṇaḥ&nbsp;|| 38&nbsp;||’</span>
               
            </div>
         </div>
         <span class="pageinfo">[page 027]</span>
         
         <p>atra pañcamavarṇasya laghoḥ sthāne guroḥ karaṇācchandobhaṅgaḥ&nbsp;||</p>
         
         <div class="commentary">
            
            <p><b>bhagnacchanda iti</b>&nbsp;| vācāṃ śravyo 'vacchedaś‍chandastasyaivopamānayuktādayastenaiva gurulaghuniveśakrameṇa
               śravyatā bhavatītyāśayāt&nbsp;| tasya viparyāsaś‍chandobhaṅgo vyakta eva vairasyahetuḥ
               prāhuriti&nbsp;| pañcodāharaṇatvāvacchedaviparyāsatve ca bhagnavṛttavyavahārādidameva nimittamasyāvadhāryata
               ityarthaḥ&nbsp;| pañceti&nbsp;| pañcajanāḥ puruṣāste devapitṛgandharvarākṣasāsurabhedātpañca&nbsp;|
               athavā niṣādapañcamabrāhmaṇādicatuṣṭayabhedāt&nbsp;| tamevātmānaṃ brahmāparaparyāyaṃ vijñāya
               śravaṇamanananididhyāsanairupāsya prajñāṃ prakṛṣṭaṃ jñānaṃ sākṣātkurvīta&nbsp;|| atra pañcamavarṇasyeti&nbsp;|
               ‘pañcamaṃ laghu sarvatra saptamaṃ dvicaturthayoḥ&nbsp;| ṣaṣṭhaṃ guruṃ vijānīyāccheṣāstvaniyatā
               matāḥ&nbsp;||’ ityanuṣṭupa‍chandaso lakṣaṇam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">asthāne viratiryasya tattu bhagnayatīṣyate&nbsp;|| 27&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘brahmendropendrādigīrvāṇavandyo bhaktānāṃ bhūyācchriye candracūḍaḥ&nbsp;|</span>
               <span class="l">strīṇāṃ saṃgītaṃ samākarṇayanketūdastāmbhodaṃ sadadhyāsta īśaḥ&nbsp;|| 39&nbsp;||’</span>
               
            </div>
         </div>
         
         <p>atra caturthasthāne yatau kartavyāyāṃ tadanyatra yatikaraṇādbhagnayatīdam&nbsp;||</p>
         
         <div class="commentary">
            
            <p><b>asthāna iti</b>&nbsp;| śravyaḥ paṭhiti vicchedo yatirvicchidya vicchidya paṭhyamānā bhāratī svadate&nbsp;|
               śravyatopalakṣaṇārthaṃ ca dvimunivedādisaṃjñayā tatra tatra vivicyate&nbsp;| tathā cāsti
               kaścidviśeṣo yena kriyamāṇāpi viratirna saubhāgyapadaṃ puṣyati&nbsp;| sa ca viśeṣo nāma
               bhāgabhedo 'svarasaṃdhikṛtaśca prāyeṇa eteṣāṃ svabhāvaviśeṣādeva sthāne kriyamāṇāpi
               viratiranyatraiva paraṃ prakāśate&nbsp;| na tatra kathaṃcana saubhāgyamunmīlayati&nbsp;| sthānaparibhāṣayā
               vyāvartitatvāt&nbsp;| tadidamuktam—asthāna iti&nbsp;| vāmano 'pyāha—‘virasavirāmaṃ kaṣṭam’ iti&nbsp;|
               sado gṛharūpā sabhā ketūdastāmbhodaṃ dhvajadaṇḍotkṣiptajaladharamityuccaistvam| ‘vedacchedā
               śālinī mo 'tha tau gau’ ityupalakṣaṇaṃ śravyarateḥ&nbsp;| atra dvitīyapāde dhātubhāgabhedaḥ
               śeṣapādatraye nāmabhāgabhedāḥ&nbsp;| na cātra svarasaṃdhānamastīti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">kriyāpadavihīnaṃ yadaśarīraṃ taducyate&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘selasuāruddhaddhaṃ muddhāṇābaddhabhuddhasasileham&nbsp;|</span>
               <span class="l">sīsapariṭṭiagaṅgaṃ saṃjjhāpaṇaaṃ pamahaṇāham&nbsp;|| 40&nbsp;||’</span>
               
            </div>
         </div>
         <span class="pageinfo">[page 028]</span>
         
         <div class="lg">
            <div class="chāyā">
               <span class="l">[śailasutāruddhārdhaṃ mūrdhābaddhabhugnaśaśilekham&nbsp;|</span>
               <span class="l">śīrṣapariṣṭhitagaṅgaṃ saṃdhyāpraṇataṃ pramathanātham&nbsp;||]</span>
               
            </div>
         </div>
         
         <p>kriyāpadābhāvādaśarīramidam&nbsp;||</p>
         
         <div class="commentary">
            
            <p><b>kriyāpadeti</b>&nbsp;| kriyetyupalakṣaṇam| pradhānapadahīnamiti boddhavyam&nbsp;| pradhānāvimarśe hi vākyaśarīrameva
               na niṣpannaṃ syāt&nbsp;|| śaileti&nbsp;| vākye kriyāpradhānamiti darśane tatpadānupādānādatra
               pradhānāvimarśaḥ| śailasutayāvaruddhamardhaṃ yasya&nbsp;| muddhāṇo mūrdhā tatrābaddhā bhugnā
               śaśilekhā yena&nbsp;| śīrṣe pratiṣṭhā gaṅgā yena&nbsp;| yaśca saṃdhyāyai praṇatastaṃ pramathanāthaṃ
               pramathā gaṇāsteṣāṃ nātham&nbsp;| karmavibhakteḥ kriyāmantareṇācaritārthatvātkriyāyā namaskārarūpāyā
               vyabhicāreṇārthāpattiviṣayatānupapatteriti&nbsp;| asyāṃ ca gāthāyāṃ strīmayavyāpārarūpatā
               bhagavataḥ pratīyate iti rahasyamārādhyā manyante&nbsp;||
            </p>
            
            <p>guṇabhaṅgadvārakadoṣanirūpaṇāvasaro 'yamityāśayavānāha—</p>
            
         </div> 
         
         <div class="lg">
            <div class="kārikā">
               <span class="l">guṇānāṃ dṛśyate yatra śleṣādīnāṃ viparyayaḥ&nbsp;|| 28&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">arītimaditi prāhustattridhaiva pracakṣate&nbsp;|</span>
               <span class="l">śabdārthobhayayogasya prādhānyātprathamaṃ tridhā&nbsp;|| 29&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">bhūtvā śleṣādiyogena punastredhopajāyate&nbsp;|</span>
               <span class="l">atra yaḥ śleṣasamatā saukumāryaviparyayaḥ&nbsp;|| 30&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">śabdapradhānamāhustamarītimatidūṣaṇam&nbsp;|</span>
               
            </div>
         </div>
         
         <p>tatra—</p>
         
         <div class="lg">
            <div class="kārikā">
               <span class="l">viparyayeṇa śleṣasya saṃdarbhaḥ śithilo bhavet&nbsp;|| 31&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘ālīyaṃ mālatīmālā lolālikalilā manaḥ&nbsp;|</span>
               <span class="l">nirmūlayati me mūlāttamālamaline vane&nbsp;|| 41&nbsp;||’</span>
               
            </div>
         </div>
         
         <p>atra bhinnānāmapi padānāmekapadatā pratibhāsaheturanatikomalo bandhaviśeṣaḥ śleṣaḥ&nbsp;|
            tadviparyayeṇa śabdapradhāno 'yaṃ śleṣaviparyayaḥ&nbsp;||
         </p>
         <span class="pageinfo">[page 029]</span>
         
         <div class="commentary">
            
            <p><b>guṇānāmiti&nbsp;|</b> samādhyādibhaṅgo 'pi tarhi doṣaḥ syādityata āha—śleṣādīnāmiti&nbsp;| śleṣaprasādasamatā
               saukumāryārthavyaktimādhuryakāntyudārataujasām&nbsp;| etadyogādvākyaṃ vakrarūpatāmāsādya
               kāvyavyapadeśaṃ labhate&nbsp;| teṣāṃ guṇānāṃ bhaṅgaḥ kāvyābhāsatvaparyavasāyī doṣaḥ&nbsp;| te
               ca śleṣādayo navaiva&nbsp;| teṣāmanyatamābhāve kāvyasyābhāsatvāt&nbsp;| teṣāṃ hi viparyaye rītiravaś‍yaṃ
               bhajyate&nbsp;| tasyā guṇavatpadaracanārūpatvāt&nbsp;| ata eva pānakarasanyāyena saṃbhūyacitrāsvādaparyavasānakṣamaṃ
               guṇasaṃvalanameva rītiriti locanakāraḥ&nbsp;| rītiḥ sārarūpatayā kāvyasyātmetyucyate&nbsp;|
               yathā citrasya lekhā uttuṅgapratyaṅgalāvaṇyonmīlanakṣamā, tathā rītiriti dvitīye vistaraḥ&nbsp;|
               tattridheti&nbsp;| taditi kākākṣigolakavatpūrvāparābhyāmabhisaṃbadhyate&nbsp;| yatra guṇānāṃ
               viparyayastadarītimat&nbsp;| tattridhetyarthaḥ&nbsp;| tridhābhūtaṃ bhūyastridhā pracakṣate&nbsp;|
               tena navabhedāḥ&nbsp;| tadetadvivṛṇoti—śabdārtheti&nbsp;| yogaśabdaḥ pratyekamanvīyate&nbsp;| śabdapradhānatvamarthānapekṣaśabdanirūpyatvam&nbsp;|
               vākyaguṇasya śleṣāditrayasya&nbsp;| evaśabdānapekṣārthanirūpaṇīyatvaṃ tādṛśasya kāntyāditrayasya&nbsp;|
               etenaujaḥprabhṛtitrikasyobhayapradhānatā vyākhyātā&nbsp;| tenāyamarthaḥ śabdārthobhayapradhānatayā
               sāmānyatastridhā bhūtvā śleṣāditrikavivakṣayā pratyekaṃ tridhā bhavatīti&nbsp;| teṣu śabdasya
               prāthamyāttatpradhānakaguṇabhaṅgaḥ prathamaṃ vivektavya ityāha—tatreti&nbsp;| arītimatīti
               nirdhāraṇe saptamī&nbsp;| jātyabhiprāyamekavacanam&nbsp;| viparyayeṇeti&nbsp;| śleṣaḥ saṃdhānaṃ ghaṭanamityanarthāntaram&nbsp;|
               na caitāvataiva guṇatvaṃ vākyamātrasādhāraṇatvāt&nbsp;| tena bahūnāmapi padānāmekatāpratibhāsahetutvamanatikomalatvaṃ
               ca viśeṣaṇamicchanti&nbsp;| viśeṣamarthaguṇakāṇḍe vakṣyāmaḥ&nbsp;| evaṃbhūtaviśeṣaṇaviparyāse
               śithilo bandho 'tikomalo vikīrṇaprāyaścetyarthaḥ&nbsp;| ālīyamityādau dantyavarṇaprāyatayātikomalatvaṃ
               vikīrṇatā ca vyaktaiva&nbsp;| nāsya nirūpaṇe kvacidapyarthāpekṣeti sphuṭayannāha—atra bhinnānāmiti&nbsp;|
               śleṣasya śabdapradhānatayā tadviparyayo 'pi śabdapradhāno bhavatītyāha—śabdapradhāno
               'yamiti&nbsp;| anyataraviśeṣaṇahānāvapi śleṣābhāvo bhavatyeva&nbsp;| tena pūrvārdhasya leśata
               aikyapratibhānasaṃbhave 'pyatikomalatayā duṣṭatvam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">bhavetsa eva viṣamaḥ samatāyā viparyayāt&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kokilālāpavācālo māmeti malayānilaḥ&nbsp;|</span>
               <span class="l">ucchalacchīkarācchācchanirjharāmbhaḥkaṇokṣitaḥ&nbsp;|| 42&nbsp;||</span>
               
            </div>
         </div>
         <span class="pageinfo">[page 030]</span>
         
         <p>atra pūrvārdhasya mṛdubandhatvāduttarārdhasya ca gāḍhabandhatvātsamabandheṣu viṣamamiti
            viṣamo nāma śabdapradhānaḥ samatāviparyayo doṣaḥ&nbsp;||
         </p>
         
         <div class="commentary">
            
            <p><b>bhavediti</b>&nbsp;| sa eva saṃdarbho mṛdumadhyakaṭhoravarṇanirvyụ̄dhāstistro bandhajātayastatraikarūpe
               vākyārthe ekaiva jātirupādeyeti tadviparyāso vairāgyahetureva&nbsp;| utchalantaḥ śīkarā
               yasmāttathācchācchamatyaccham&nbsp;| dvayamapi nirjharāmbhoviśeṣaṇam&nbsp;| malayamārutasyoddīpanavibhāvabhūtasya
               varṇamātravairūpyamasyetyāśayavānāha—atra pūrvārdhasyeti&nbsp;| śabdapradhānatāmasya vivṛṇoti—samabandheṣviti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">saukumāryaviparyāsātkaṭhora upajāyate&nbsp;|| 32&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘asitartitugadricchitsvaḥ kṣitāṃpatiradvidṛk&nbsp;|</span>
               <span class="l">amidbhiḥ śubhradṛgdṛṣṭairdviṣo jeghnīyiṣīṣṭa vaḥ&nbsp;|| 43&nbsp;||’</span>
               
            </div>
         </div>
         
         <p>atrātikaṭhoratvādasaukumāryaṃ supratītameva&nbsp;||</p>
         
         <div class="commentary">
            
            <p><b>saukumāryaviparyāsāditi&nbsp;|</b> akaṭhorākṣaraprāyatābandhasya sukumāratvaṃ tadviparthaye kaṭhoratā śrutikaṭutvaṃ
               bhavati&nbsp;| asitatīṃti&nbsp;| ‘ṛ gatau’ iti dhātvanusārādṛtirvartma&nbsp;| asitā kṛṣṇā ṛtirvartma
               yasya kṛṣṇavartmā vahnistasya tugapatyam&nbsp;| adricchiditi krauñcadāraṇatvāt&nbsp;| svarge
               kṣiyanti nivasanti ye devāsteṣāṃ patiḥ senānītvāt&nbsp;| advidṛgdvādaśalocanatvāt&nbsp;| sa
               evaṃbhūto bhagavān kumāro 'midbhirasnigdhai rūkṣaiḥ śubhradṛgdṛṣṭairdhavalākṣivilokitaiḥ
               sakrodhanibhālane tārakābhāgasyordhvatayā nayanāttathābhāvo jātirvo yuṣmākaṃ dviṣaḥ
               śatrūñjeghnīyiṣīṣṭa&nbsp;| atyarthaṃ punaḥ punarvā vadhyādi-
               tyarthaḥ&nbsp;| hanteryaṅi ghnībhāve āśīrliṅi rūpam&nbsp;| svatantrasya padasya śrutikaṭutā
               padadoṣaḥ&nbsp;| iha tu padānāmatathābhāve rti dri cchi ityādīnāṃ varṇānāṃ parasparasaṃnidhāne
               ghaṭanaiva kaṭhoretyāha—atrātikaṭhoratvāditi&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yā tu kāntiprasādārthavyaktīnāmanyathā gatiḥ&nbsp;|</span>
               <span class="l">arthapradhānaḥ proktaḥ sa vākye guṇaviparyayaḥ&nbsp;|| 33&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">aprasannaṃ bhavedvākyaṃ prasādasya viparyayāt&nbsp;|</span>
               
            </div>
         </div>
         <span class="pageinfo">[page 031]</span>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘anaṅgakamalaṃcakre mayamānā marālikā&nbsp;|</span>
               <span class="l">yasyānatyarjunābjanma sadṛkṣāṅko valakṣaguḥ&nbsp;|| 44&nbsp;||’</span>
               
            </div>
         </div>
         
         <p>atra śabdānāmanatiprasiddhatvādanatiprasannatvamiti so 'yamarthapradhānaḥ prasādaviparyayo
            doṣaḥ&nbsp;||
         </p>
         
         <div class="commentary">
            
            <p><b>yā tu kāntīti</b>&nbsp;| ‘kāntiprasādārthavyaktīnām’ iti pramādātpāṭhaḥ&nbsp;| vivaraṇakramānurodhena ‘prasādārthavyaktikāntīnām’
               iti paṭhanīyam&nbsp;| aprasannamiti&nbsp;| śrutamātrasyaiva yasyārthaścitte pratiphalati sa
               prasannaḥ śabdaḥ&nbsp;| tathā cārthasya prākaṭyaṃ jhaṭiti pratibandhayogyatvam&nbsp;| ‘paścādiva
               gatirvācaḥ purastādiva vastuna’ iti sahṛdayavyavahārārthaviṣayatvaṃ prasādo 'rthanirūpaṇīya
               iti bhavatyarthapradhānaḥ&nbsp;| na cāsau padamātramullikhatīti vākyāṃśo bhavati&nbsp;| tena
               tadviparyayo 'pi vākyagāmī&nbsp;| ‘arthasya yanna jhaṭiti pratītirupajāyate&nbsp;| tatra tatra
               mahārāja śabda evāparādhyati&nbsp;||’ iti vākyadoṣeṣu parigaṇanamabhyacchatayā ca śabdānāṃ
               pratītiḥ skhalantī dūṣaṇatāmasya sthāpayati—anaṅgakamiti&nbsp;| na vidyate 'ṅgaṃ yasyetyanaṅgakamākāśaṃ
               mayamānā gacchantī&nbsp;| ayamayeti daṇḍakeṣu paṭhitānmayadhātoḥ śānac&nbsp;| marālikā haṃsī&nbsp;|
               alaṃcakre śobhitavatī&nbsp;| nanu haṃsyāgamanapathālaṃkaraṇakālo rātristasyāṃ ca tuṣārakiraṇa
               eva tadalaṃkārakārī kimanayā varākyetyata āha—yasyeti&nbsp;| yadanatyarjunaṃ na bhavati
               abjanma toyabhavam&nbsp;| nīlotpalamiti yāvat&nbsp;| tatsadṛśalāñchano valakṣagurvalakṣo gauḥ
               kiraṇo yasya śubhrāṃśuścandraḥ&nbsp;| tenāsau sakalaṅkatayā na tathālaṃkārāya yatheyamityarthaḥ&nbsp;|
               paśyeti vākyārthakarmakameke paṭhanti&nbsp;| tanna yuktam&nbsp;| cakra iti parokṣatayā svarasabhaṅgāpatteḥ&nbsp;|
               uktayukt‍yā vākyadoṣatvamāha—atra śabdānāmiti&nbsp;| na ca mayamānādīnāṃ śliṣṭatā&nbsp;| tallakṣaṇāvirahāt&nbsp;|
               nāpi gụ̄dhārthatvaṃ tata eva&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vākyaṃ bhavati neyārthamarthavyakterviparyayāt&nbsp;|| 34&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘mahī mahāvarāheṇa lohitāduddhṛtodadheḥ&nbsp;|</span>
               <span class="l">itīyatveva nirdiṣṭe neyā lauhityahetavaḥ&nbsp;|| 45&nbsp;||’</span>
               
            </div>
         </div>
         
         <p>tadidaṃ nigadenaiva vyākhyātamityarthapradhāno 'yamarthavyaktiviparyayaḥ&nbsp;||</p>
         <span class="pageinfo">[page 032]</span>
         
         <div class="commentary">
            
            <p><b>vākyamiti</b>&nbsp;| saṃpūrṇaṃ vākyatvamarthavyaktiṃ karotīti vakṣyati&nbsp;| sarvasya vākyasya viśeṣaṇaviśeṣyabhāvabodhakatvaniyame
               yāvatāṃ viśeṣaṇaviśeṣyabhāvo 'bhimatastāvatpratipādakapadopādānaṃ saṃpūrṇatā&nbsp;| sā
               ca viśeṣaṇaviśeṣyabhāvānurūpārthanirūpaṇīyatayārthapradhāneti tadviparyayo 'pi tatpradhāna
               iti pūrvavanneyam&nbsp;| ata eva vivakṣitavākyānyathānupapattyā neyaḥ kalpanīyo 'rtho yasyeti
               neyārthamityartho 'pi ghaṭate&nbsp;| mahīti&nbsp;| pūrvārdha eva kāvyaṃ nirvartitam&nbsp;| na ca
               tāvatā vivakṣitārthalābhaḥ&nbsp;| tathā hi—samudramadhyātpṛthivyāmuddhriyamāṇāyāṃ mahāsuravimarde
               teṣāṃ daṃṣṭrayā pāṭanena rudhiraśabalatayā lohitatvamudadheriti vākyārtho 'bhipretaḥ&nbsp;|
               lakṣaṇāyā abhāvānna neyārthatvaṃ padadūṣaṇamatra saṃbhāvanāmārohati&nbsp;| dūṣaṇatābījaṃ
               cātra sphuṭameva&nbsp;| aśarīraṃ tu kriyāpadaśūnyamityuktam&nbsp;| tadetatsarvamabhipretyāha—tadidaṃ
               nigadenaiveti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">kānterviparyādvākyaṃ grāmyamityapadiś‍yate&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘virahe te viṣīdantaṃ niṣīdantaṃ tavāntike&nbsp;|</span>
               <span class="l">kanye kāmayamānaṃ māṃ tvaṃ na kāmayase katham&nbsp;|| 46&nbsp;||’</span>
               
            </div>
         </div>
         
         <p>idamuktergrāmyatayā kāntihīnamityarthapradhāno 'yaṃ kāntiviparyayo doṣaḥ&nbsp;||</p>
         
         <div class="commentary">
            
            <p><b>kānteriti</b>&nbsp;| rasasya dīptiḥ kāntiragre vivariṣyate tenārthapradhānatā vyaktā&nbsp;| tasyāmasti vākyavācyayorvyāpāraḥ&nbsp;|
               vākyaṃ vidagdhoktikaṃ vyāpriyate&nbsp;| atathābhūtasya rasāvyañjakatvaniyamāt&nbsp;| tathāhi—kanye
               iti saṃbodhanena rasavirodhinīvilasitā kṣamatā pratīyate&nbsp;| kāmayamānamityanenānāvaraṇamucyamāno
               'rthaḥ kathaṃ na vairasyamāvahatītyādikamunneyam&nbsp;| tadidamāha—idamuktergrāmyatayeti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">ojomādhuryamaudāryaṃ na prakarṣāya jāyate&nbsp;|| 35&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">yasmiṃstamāhurubhayapradhānaṃ tadviparyayāt&nbsp;|</span>
               <span class="l">vākye yaḥ khaṇḍayan‍rītiṃ bhavatyojoviparyayaḥ&nbsp;|</span>
               <span class="l">asamastamiti prāhurdoṣaṃ tamiha tadvidaḥ&nbsp;|| 36&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘smaraḥ kharaḥ khalaḥ kāntaḥ kāyaḥ kopadhanaḥ kṛśaḥ&nbsp;|</span>
               <span class="l">cyuto māno 'dhiko rāgo moho jāto 'savo gatāḥ&nbsp;|| 47&nbsp;||</span>
               
            </div>
         </div>
         <span class="pageinfo">[page 033]</span>
         
         <p>atra satyasamastapadāmidhāne satyapi cārthasaukumārye śleṣādiguṇasāmapryabhāvānna
            vaidarmī rītiḥ&nbsp;| nāpi yathoktalakṣaṇābhāvādgauḍīyādaya iti&nbsp;| khaṇḍitarītitvādayamojoviparyayaḥ
            śabdārthapradhāno guṇaviparyayo doṣo bhavati&nbsp;| yadāha—
         </p>
         
         <div class="lg">
            <div class="kārikā">
               <span class="l">ityādibandhapāruṣyaṃ śaithilyaṃ ca niyacchati&nbsp;|</span>
               <span class="l">ato nainamanuprāsaṃ dākṣiṇātyāḥ prayuñjate&nbsp;|| 37&nbsp;||</span>
               
            </div>
         </div>
         
         <div class="commentary">
            
            <p><b>vākye ya iti</b>&nbsp;| nanu samāsabhūyastvamojo 'bhidhāsyate tatkathamasyābhāvo 'rthapradhāno 'pi kathaṃ
               ca doṣa ityata āha—khaṇḍayan‍rītimiti&nbsp;| rītirbhaṅgaparyavasāyī tasyābhāvo dūṣaṇam&nbsp;|
               na tu tanmātramityarthaḥ&nbsp;| etaduktaṃ bhavati&nbsp;| śabdārthayorucitā prauḍharojaḥ&nbsp;| yadāha—‘raudrādayo
               rasā dīptyā lakṣyante kāvyavartinaḥ&nbsp;| tavdyaktihetuśabdārthāvāśrityaujo vyavasthitam&nbsp;||’
               iti&nbsp;| tatrārthavyaktimarthaguṇeṣu vivecayivyāmaḥ&nbsp;| śabdasya tu pāruṣyaśaithilyavyatikaralakṣaṇā
               sā ca kvacitsamāsadīrghatayā vyajyate&nbsp;| yathā—‘caścandbhujabhramitacaṇḍagadābhighātasaṃcūrṇitoruyugalasya
               suyodhanasya&nbsp;|’ iti&nbsp;| kvacit anyathāpi prakāśyate&nbsp;| yathā—‘yo yaḥ śastraṃ bibharti’
               ityādi&nbsp;| tadevaṃ tattvavyavasthitau pūrvācāryavyavasthityā guṇakāṇḍe samāsabhūyastvamojolakṣaṇaṃ
               vyabhicaritaguṇamadhye samāsaratanāsauṣṭhavaṃ vaktṛkṣamatayā guṇa ityabhiprāyādviśeṣaṃ
               tatra vakṣyāmaḥ—tadidamiti&nbsp;| rītiṃ khaṇḍayatīti&nbsp;| nahi praụdherabhāve guṇasaṃbandhanātmikā
               rītirnāmeti viparyayapadena sādhāraṇena pāruṣyaśaithilye darśayati—atreti&nbsp;| etadevācāryamatena
               draḍhayati—yadāheti&nbsp;| yadyapyatrānuprāso 'sti tathāpi rītimantareṇa mṛtaśarīra iva
               kāvye nālaṃkaraṇatāmadhyāste&nbsp;| tataśca na prakṛtaḥ ko 'pi camatkārāvirbhāva iti nāsyaiva
               kāvyatāṃ prayojayatītyarthaḥ&nbsp;| dākṣiṇātyā vaidarbhīmāhuḥ&nbsp;| pārāvarīṇāste hi viśiṣṭarītisvarūpamavadhārayituṃ
               kṣamā iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">mādhuryavyatyayo yastu jāyate rītikhaṇḍanāt&nbsp;|</span>
               <span class="l">tadanirvyūḍhamityuktaṃ kāvyasarvasvavedibhiḥ&nbsp;|| 38&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘nakhināṃ ca nadīnāṃ ca śṛṅgiṇāṃ śastrapāṇinām&nbsp;|</span>
               <span class="l">viśvāso naiva kartavyaḥ strīṣu rājakuleṣu ca&nbsp;|| 48&nbsp;||’</span>
               
            </div>
         </div>
         <span class="pageinfo">[page 034]</span>
         
         <p>atra nakhināṃ ca nadīnāṃ ceti pṛṣṭhyantaccakāreṇa rīterupakrame śṛṅgiṇāṃ śastrapāṇināmiti
            cakārānirvāhāt strīṣu rājakuleṣu ceti ṣaṣṭhīparityāgādamadhurārthatvācca mādhuryaviparyayanāmāyaṃ
            śabdārthapradhāno guṇaviparyayo doṣaḥ&nbsp;| yadāha—
         </p>
         
         <div class="lg">
            <div class="kārikā">
               <span class="l">madhuraṃ rasavadvāci vastunyapi rasasthitiḥ&nbsp;|</span>
               <span class="l">yena mādyanti vīmanto madhuneva madhuvratāḥ&nbsp;|| 39&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">yayā kayācinchrutyā yatsāmānamanubhūyate&nbsp;|</span>
               <span class="l">tadrūpā hi padāsattiḥ sānuprāsā rasāvahā&nbsp;|| 40&nbsp;||</span>
               
            </div>
         </div>
         
         <div class="commentary">
            
            <p><b>mādhuryavyavatyaya iti</b>&nbsp;| śabdārthayościttadrutividhrāyitvaṃ mādhuryam&nbsp;| niculitatvamivārdratāpadābhidheyā
               cetaso 'vasthā tatkāritā mādhuryam&nbsp;| sā ca śṛṅgārakaruṇānyataraprakāśānuguṇavyāpārāveśena
               bhavati&nbsp;| yadāha—‘śṛṅgāra eva madhuraḥ paraḥ prahlādano rasaḥ&nbsp;| tanmayaṃ kāvyamāśritya
               mādhuryaṃ pratitiṣṭhati&nbsp;|| śṛṅgāre vipralambhākhye karaṇe ca prakarṣavat&nbsp;| mādhuryamātratāṃ
               yāti yatastatrāghikaṃ manaḥ&nbsp;||’ iti&nbsp;| tatra śabdasya mādhuryaṃ pṛthakpadatayā vyajyate&nbsp;|
               dīrghasamāsasya yatnāntarasādhyatayā sukumārarasaprakāśasāmaprīvahirbhāvāt&nbsp;| tataśca
               śabdadūṣaṇaprastāve pṛthakpadatāmātrapratyayo yadyucyate gauḍīyā dṛṣṭā syāt, iti rītikhaṇḍanaparyavasāyitayābhidhānām&nbsp;|
               bhavati hi kadācitkaveḥ śaktivaśātsollekhe 'pi samāse rasavyaktiḥ&nbsp;| yathā—‘yāte dvāravatīṃ
               tadā madhuripau laddattasaṅgānatāṃ kālindītaṭarūḍhavañjulalatāmāliṅgya sotkaṇṭhayā&nbsp;|
               udgītaṃ gurubāṣpagadgadagalattārasvaraṃ rādhayā yenāntarjalacāribhirjalacarairapyutkamutkūjitam&nbsp;||’
               evaṃ cāskhalitapratītiviṣayasyaiva saṃdarbhasya rasatvaṃ padaghaṭanārūpasya ca saṃdarbhasyānirvāhādeva
               pratītiḥ skhalatītyāha—tadanirvyūḍhamiti&nbsp;| kāvyasarvasvaṃ rasaprakāśastadvedibhistadupāyabhūtaghaṭanāsvarūpavedibhiḥ&nbsp;|
               etadeva vyākhyānena sphuṭayati—atreti&nbsp;| nakhināṃ ca nadīnāṃ ceti cakāreṇottaratra
               tatparityāge 'nupapattirjāgarti tadeva pratīteḥ saṃvala-
               nam&nbsp;| evamuttaratrāpi&nbsp;| astu tarhi vastvasattve 'pyekadiḍyādhuryasaṃpattau kāvyatāpratilambha
               ityata āha—amadhurārthatvācceti&nbsp;| spaṣṭametacchabdārthapradhānatā&nbsp;| mādhuryasya pūrvācāryasaṃmatyā
               draḍhayati—yadāheti&nbsp;| mādyanti ārdracittā bhavanti&nbsp;| madhurasādṛś‍yādayaṃ vyavahāra
               ityata āha—madhuneti&nbsp;| idaṃ ca ghaṭanāyā mādhurye paramaṃ rahasya-<span class="pageinfo">[page 035]</span>mityāha—yayā kayāciditi&nbsp;| auṣṭhyakaṇṭhyādikaṃ vā tadrūpasamānaśrutikamādau yasya tathābhūtasya
               padasya pratyāsattiḥ&nbsp;| ‘tadrūpā hi’ iti pāṭhe vyakta evārthaḥ&nbsp;| ata eva sānuprāsā
               tataśca rasāvahetyarthaḥ&nbsp;| yadāha—‘kaṅkaṇādivimuktāpi kāntā kimapi śobhate&nbsp;| kuṅkumenāṅgarāgaścetsarvāṅgīṇaḥ
               pravartate&nbsp;||’ iti&nbsp;||
            </p>
            
         </div> 
         
         <p>vikaṭatāmātrabhāvasyādoṣatvādviśeṣayannāha—</p>
         
         <div class="lg">
            <div class="kārikā">
               <span class="l">yastu rīteranirvāhādaudāryasya viparyayaḥ&nbsp;|</span>
               <span class="l">vākyaṃ tadanalaṃkāramalaṃkāravido viduḥ&nbsp;|| 41&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘dīrghapucchaścatuṣpādaḥ kakudmāṃllambakambalaḥ&nbsp;|</span>
               <span class="l">gorapatyaṃ balīvardastṛṇamatti mukhena saḥ&nbsp;|| 49&nbsp;||’</span>
               
            </div>
         </div>
         
         <p>tadidamapuṣṭārthatvādanutkṛṣṭaviśeṣaṇamanudāraṃ niralaṃkāramācakṣate so 'yamaudāryaviparyayo
            nāma śabdārthapradhāno guṇaviparyayo doṣaḥ&nbsp;| yadāha—
         </p>
         
         <div class="lg">
            <div class="kārikā">
               <span class="l">ślāghyairviśeṣaṇairyuktamudāraṃ vākyamiṣyate&nbsp;|</span>
               <span class="l">yathā līlāmbujakrīḍāsarohemāṅgadādayaḥ&nbsp;|| 42&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">utkarṣavānguṇaḥ kaścidukteryasminpratīyate&nbsp;|</span>
               <span class="l">tadudārāhvayaṃ tena sanāthā kāvyapaddhatiḥ&nbsp;|| 43&nbsp;||</span>
               
            </div>
         </div>
         
         <div class="commentary">
            
            <p><b>yastu rīteriti</b>&nbsp;| kāvyarūpatāprayojakaṃ śabdārthayorvakratā udāratā nahi vakratāmantareṇa kāvyapadavīprāptistadāha—‘yattu
               vakraṃ vacaḥ śāstre loke ca vaca eva tat&nbsp;| vakraṃ yadanurāgādau tatra kāvyamiti śrutiḥ&nbsp;||’
               iti&nbsp;| tadetadalaṃkārasāmānyamasyābhāve niralaṃkāratā bhavatītyāha—analaṃkāramiti&nbsp;|
               dīrghapuccha ityādau prakṛtodāharaṇe dvayoravakratvaṃ sphuṭayati—yatheti&nbsp;| vivicya
               guṇaprastāve kathayiṣyāmaḥ&nbsp;| arthapoṣamāha—utkarṣavāniti&nbsp;| ubhayapradhānatāmupasaṃharati—kāvyeti&nbsp;||
            </p>
            
            <p>tadevaṃ vākyadoṣāṁllakṣayitvā kramaprāptā vākyārthadoṣā lakṣaṇīyā iti tānvibhajate—</p>
            
         </div> 
         
         <div class="lg">
            <div class="kārikā">
               <span class="l">apārtha vyarthamekārthaṃ sasaṃśayamapakramam&nbsp;|</span>
               <span class="l">khinnaṃ caivātimātraṃ ca paruṣaṃ virasaṃ tathā&nbsp;|| 44&nbsp;||</span>
               
            </div>
         </div>
         <span class="pageinfo">[page 036]</span>
         
         <div class="lg">
            <div class="kārikā">
               <span class="l">hīnopamaṃ bhaveccānyadadhikopamameva ca&nbsp;|</span>
               <span class="l">asadṛkṣopamaṃ cānyadaprasiddhopamaṃ tathā&nbsp;|| 45&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">niralaṃkāramaślīlaṃ viruddhamiti ṣoḍaśa&nbsp;|</span>
               <span class="l">uktā vākyārthajā doṣāsteṣāṃ vakṣyāmi lakṣaṇam&nbsp;|| 46&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">samudāyārthaśūnyaṃ yattadapārtha vacaḥ smṛtam&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘jaradgavaḥ kambalapādukābhyāṃ dvāri sthito gāyati maṅgalāni&nbsp;|</span>
               <span class="l">taṃ brāhmaṇī pṛcchati putrakāmā rājan‍rumāyāṃ laśunasya ko 'rthaḥ&nbsp;|| 50&nbsp;||’</span>
               
            </div>
         </div>
         
         <p>atra samudāyārthaḥ ko 'pi nāstītyapārthamidam&nbsp;|</p>
         
         <div class="commentary">
            
            <p><b>apārthamiti</b>&nbsp;| uddeśe doṣāṇāṃ vyāsenoktiḥ pūrvoktaprayojanānurodheneti&nbsp;| samudāyipadānāṃ viśeṣaṇaviśeṣyabhāvaḥ
               samudāyārthaḥ&nbsp;| tena śūnyaṃ padajātamapārthakaṃ padārthānāmasaṃsargeṇa padānāmasaṃsargo
               'bhidhīyate&nbsp;| tenārthadoṣatvam&nbsp;| jaradgava iti&nbsp;| kambalapādukābhyāmiti lakṣaṇe tṛtīyā&nbsp;|
               na ca tābhyāṃ vṛddhokṣasya saṃbandhaḥ&nbsp;| kathaṃ ca tasya maṅgalānāṃ dhavalādīnām&nbsp;|
               ‘madrakāṇām’ iti pāṭhe gītakaviśeṣāṇāṃ vā saṃgatiḥ, kathaṃ vā putrakāmāyāstatpraśnasaṃsargaḥ,
               kathaṃ ca rājanniti saṃbodhanaṃ ghaṭate, putrakāmāyāśca rumālavaṇārthapraśnaḥ&nbsp;| rumā
               lavaṇākaraḥ&nbsp;| tathā ca prayogaḥ—‘rumādhāsakāntādilavaṇātmavara’ iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vyarthamāhurgatārtha yadyacca syānniṣprayojakam&nbsp;|| 47&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘āhiṣātāṃ raghuvyāghrau śarabhaṅgāśramaṃ tataḥ&nbsp;|</span>
               <span class="l">svāmahauṣīttanuṃ vahnau dṛṣṭ‍vā tau rāmalakṣmaṇau&nbsp;|| 51&nbsp;||’</span>
               
            </div>
         </div>
         
         <p>atrāhiṣātāṃ dṛṣṭvetyetābhyāmeva tāviti, raghuvyāghrāvityanenaiva rāmalakṣmaṇāviti,
            tanumityanenaiva khāmiti, ahauṣīdityanenaiva vahnāviti, gamyata iti gatārthatvam&nbsp;|
            na ca śarabhaṅgāśramagamanaṃ tanuhomo vāgrataḥ kathāśarīropayogīti niṣprayojakatvam&nbsp;|
            ato 'yaṃ vyarthanāmā vākyasya <span class="pageinfo">[page 037]</span>mahāvākyasya ca doṣo bhavati&nbsp;| ārthyā ca vṛttyā labdhasya śāstretihāsādau śabdavṛttyā
            bhaṇanamapaunaruttayāyetyarthapunarukterbhidyate&nbsp;||
         </p>
         
         <div class="commentary">
            
            <p><b>vyarthamiti</b>&nbsp;| vijñāto vā vigato vārtho 'bhidheyaṃ prayojanaṃ yasya tavdyarthaṃ svatantraṃ ca
               dūṣaṇamiti vaiśeṣike vaktavyam&nbsp;| tathā hi—āhiṣātāmiti&nbsp;| aṃhergatikarmaṇo luṅi rūpam&nbsp;|
               sa ca prācuryaprayogaḥ prāptyavacchinnaṃ vyāpārapracayamabhidhatte&nbsp;| tathā cārthasiddhāyāṃ
               prāptau śabdenopādānamanucitaṃ lokānusāreṇa kāvye dṛśiścākṣuṣa eva jñāne prayujyate&nbsp;|
               yathā—‘mayā tāvaddṛṣṭo na khalu kalikandarpandarpanṛpaterguṇaistulyaḥ ko 'pi kvacidapi
               kimaśrāvi bhavatā&nbsp;| iti praśnaṃ śrutvā kvaṇitamiva karṇāntikamagānmṛgākṣīṇāṃ cakṣuścaṭulabhavatā
               cāntataralam&nbsp;||’ yathā vā—‘naivādarśi na cāśrāvi phalaṃ malayabhūruhaḥ&nbsp;|’ cakṣuśca
               prāptameva gṛhṇātītyarthalabdhāyāṃ prāptau kathaṃ śabdenopādānam&nbsp;| tadidamuktam—etābhyāmeveti&nbsp;|
               raghuvyāghrādiprakaraṇādikamāsādya viśeṣaparyavasāyi yaugikatvānna tu viśeṣa eva śaktam&nbsp;|
               ‘upagamya raghuvyāghraḥ kacchabhūbhāgacāriṇīm&nbsp;| lulubhe munidhenuṃ tāṃ velāmiva mahārṇavaḥ&nbsp;||’
               iti maharṣiprayogāt&nbsp;| etena puṣpavadādipadavadvacanamedo 'pyapāstaḥ&nbsp;| evaṃ ca prakaraṇādinā
               raghuvyāghrapadaṃ rāmalakṣmaṇaparameveti pūrvārdhe tayoreva prakrāntatvāduttarārdhe
               sarvanāmnā parāmarśo yujyate, na tu svaśabdena&nbsp;| tanuprabhṛtiśabdānāṃ saṃbandhiśabdatvātsamabhivyāhṛtaśabdārthasaṃbandhakatvaṃ
               loke vyutpannam&nbsp;| yathā—‘karau dhunānā navapallavākṛtīrvṛthā kṛthā mānini mā pariśramam&nbsp;|’
               iti śabdāntarasaṃnidhāne tu kvacittādrūpyāvagamo bhavati&nbsp;| yathā—‘umāstanodbhedamanupravṛddho
               manoratho yaḥ prathamaṃ babhūva&nbsp;| tameva menāduhituḥ kathaṃcidvivāhadīkṣātilakaṃ cakāra&nbsp;||’
               tadihānyasyānupādānāccharabhaṅgasaṃbandhinyeva tanuḥ pratīyate&nbsp;| juhotiśca vahn‌yādhārakameva
               havirdravyatyāgamabhidhatte tena ‘vahnau’ ityapi na vācyam&nbsp;| gatārthaśabdaṃ vyācaṣṭe—gamyata
               iti&nbsp;| asminnevodāharaṇe niṣprayojanatvamāha—na ceti&nbsp;| śarabhaṅgāśramagamanaṃ tanuhomaścātra
               vākyārthadvayaṃ na prayojanavat&nbsp;| asya vākyasya caritārthatvāt&nbsp;| kiṃ prayojanāntaragaveṣaṇayetyata
               āha—ata iti&nbsp;| yadvākyapoṣaṇādyanaupayikapadamaprayojakavacasā prāguktaṃ tathā ca prabandhādyarthapoṣaparyavasāyi
               vākyameva&nbsp;| ihāpyavācyavacanasya sphuṭatvāt&nbsp;| na cāśramagamanatanuhomau kariṣyamāṇavīrarasocitakathāśarīre
               kāmapi śobhāmātrāmarpeyata iti vākyasya mahāvākyasya ceti yathāsaṃkhyamanvayaḥ&nbsp;| kathaṃ
               punargatārtha prasādhitasyetyāderarthapunaruktādbhidyata ityata āha—ārthyā <span class="pageinfo">[page 038]</span>ceti&nbsp;| śabdavṛttyaivāvagatasya śabdavṛttyā punaruktam&nbsp;| arthaṃto labdhasya śabdavṛttyā
               maṇanamiṃtyekaḥ prakāraḥ&nbsp;| arthato lābhaṃ vyutpādayati—śāstreti&nbsp;| asya raghukulabhuvaḥ
               śarabhaṅgāśramagamanamitihāsāccakṣuṣaḥ prāptasyaiva jñānajanakatvaṃ śāstrāt&nbsp;| śarabhaṅgasaṃbandhinyeva
               tanurlokavyutpattestena niyamena hyarthataḥ prāptirbhavatītyabhiprāyaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">uktyabhinnārthamekārtha</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘prasādhitasyātha muradviṣo 'bhūdanyaiva lakṣmīriti yuktametam&nbsp;|</span>
               <span class="l">vapuṣyaśeṣe 'khilalokakāntā sānanyakāntā hyurasītarā tu&nbsp;|| 52&nbsp;||’</span>
               
            </div>
         </div>
         
         <p>ityuktaikārthamevāha—</p>
         
         <div class="lg">
            <div class="udāharaṇa">
               <span class="l">‘kapāṭavistīrṇamanoramoraḥsthalasthitaśrīlalanasya tasya&nbsp;|</span>
               <span class="l">āliṅgitāśeṣajanā babhūva sarvāṅgasaṅginyaparaiva lakṣmīḥ&nbsp;|| 53&nbsp;||’</span>
               
            </div>
         </div>
         
         <p>anayoḥ ślokayorabhinnārthamekaṃ vākyaṃ mahāvākye duṣyati&nbsp;||</p>
         
         <div class="commentary">
            
            <p><b>uktyabhinnārthamiti</b>&nbsp;| vākyāntaroktyābhinnastātparyārtho yasya tattathoktam&nbsp;| tathā hi—‘prasādhitasya-’
               ityādiśloke śleṣopahitena vyatirekeṇa kāpyapūrvā kṛṣṇasya lakṣmīstatkāle babhūveti
               tātparyārthaḥ&nbsp;| tenaiva prakāreṇaṃ ‘kapāṭa-’ ityagrimaślokeṃ sa evāsti&nbsp;| tulyārthatva
               upādānaṃ bhinnārthatve 'pi&nbsp;| tadidamāha—anayoḥ ślokayoriti&nbsp;| mahāvākye ślokadvayarūpe
               ekam, anyataradduṣyati&nbsp;| heyaṃ bhavatītyarthaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">saṃdigdhārtha saṃsaśayam&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘manorathapriyālokarasalolekṣaṇe sakhi&nbsp;|</span>
               <span class="l">ārādvṛttiriyaṃ mātā na kṣamā draṣṭumīdṛśam&nbsp;|| 54&nbsp;||’</span>
               
            </div>
         </div>
         
         <p>atrārātprabhṛtiśabdānāmubhayārthatvānmātā drakṣyati na veti saṃdigdham&nbsp;||</p>
         
         <div class="commentary">
            
            <p><b>saṃdigdhārthamiti</b>&nbsp;| śabdasvarūpaniścaye 'pi vākyārtho dolāyita ityarthadoṣatvam&nbsp;| tathā hi—manorathetyādau
               manorathe yaḥ priyo vallabhastadālokarasena lolekṣaṇe capalalocane tava māteyamārādvṛttirdūravārtinī&nbsp;|
               ato naitādṛśaṃ sānurāgāṅganājanayogyaṃ draṣṭuṃ kṣamā iti vyavasthāpanānnāvalokayituṃ
               śaktā tato niḥśaṅkamālokasveti <span class="pageinfo">[page 039]</span>vākyārtha uteyamāradvṛttiḥ samīpadeśavartinī&nbsp;| ‘ārāddūrasamīpayoḥ’&nbsp;| tathā cedṛśaṃ
               kulāṅganānucitaṃ cāritrakhaṇḍanaṃ draṣṭuṃ na kṣamā na sahiṣṇuratomānayanacāpalaṃ kāṣīṃriti&nbsp;|
               nānārthapadaprakṣepātsādhakabādhakapramāṇābhāvācca saṃdihyata ityāha—atrārātpramṛtiśabdānāmiti&nbsp;|
               na ca mitho virodhinorekatra vivakṣā saṃbhavati&nbsp;| na cāsti prakaraṇādikamekaniyāmakaṃ&nbsp;|
               na ca mātuḥ prakopaśaṅkayā priyavilokanarasotkāyā manorathabhaṅgo na bhavatītyarthaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vākyaṃ yattu kramabhraṣṭaṃ tadapakramamucyate&nbsp;|| 48&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kārāviūṇa khaüraṃ gāmaülo majjio a jimio a&nbsp;|</span>
               <span class="l">ṇakkhattattihivāre joisiaṃ pucchiuṃ calio&nbsp;|| 55&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[kārayitvā kṣauraṃ grāmapradhāno majjitaśca bhuktavāṃśca&nbsp;|</span>
               <span class="l">nakṣatratithivārāñjyautiṣikaṃ praṣṭuṃ calitaḥ&nbsp;||]</span>
               
            </div>
         </div>
         
         <p>atra kṣurakarmaṇo 'nantaraṃ nakṣatrādipraśnādidamapakramam&nbsp;||</p>
         
         <div class="commentary">
            
            <p><b>vākyaṃ yattviti</b>&nbsp;| kārayitvā kṣauraṃ gāmaülo grāmapradhānapuruṣa iti deśīyāḥ&nbsp;| grāme 'pi vā yaḥ kuṭo
               'vyutpannaḥ&nbsp;| majjio a susnātaśca jimio a bhuktavāṃśca tato nakṣatraṃ tithivārau ca
               jyautiṣikaṃ praṣṭuṃ calitaḥ&nbsp;| tithivārajñānāntaraṃ kṣurakarma, tataḥ snānabhojane,
               iti laukikaḥ kramastasya viparyāso vyakta eva śrutivacanāt&nbsp;| kriyamāṇe 'pi racanāvaiparītyena
               kramabhraṃśaḥ samādhīyata iti nāsau śabdadoṣaḥ&nbsp;| atra pūrvārdhopāttānāṃ kramo na viparyastaḥ
               kiṃtu kṣaurottarārdhoktayorityāha—atra kṣurakarmaṇa iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">jātyādyuktāvanirvyūḍhaṃ khinnamāhurmahādhiyaḥ&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘vevāhiūṇa vahuā sāsuraaṃ doliāi ṇijjantī&nbsp;|</span>
               <span class="l">roaï diaro taṃ saṃṭhavei pāsseṇa vaccanto&nbsp;|| 56&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[vivāha vadhūḥ śvāśurakaṃ dolikayā nīyamānā&nbsp;|</span>
               <span class="l">roditi devarastāṃ saṃsthāpayati pārśvena vrajan&nbsp;||]</span>
               
            </div>
         </div>
         
         <p>atra prakrāntasya navapariṇayavatīsvarūpabhaṇanasyānirvyūḍhatvātkhinnatvam&nbsp;||</p>
         <span class="pageinfo">[page 040]</span>
         
         <div class="commentary">
            
            <p><b>jātyādīti</b>&nbsp;| vākyārtho dvividhaḥ—svataḥsaṃbhavī, kavipraụdhoktinirmitaśca&nbsp;| tatrāsati viśeṣahetau
               yajjātīyamartha budhdyā vyavasthāpya vacanopakramastajjātīyasyaiva samastavākyanirvāho
               yukto na tvantareṇa parityāgena bhedaḥ&nbsp;| upakrāntamirvāhāśakto loke khinna ityucyate&nbsp;|
               tadidamuktam—jātyādīti&nbsp;| ādipadena svataḥ saṃbhaviviśeṣāṇāmupamādīnāṃ kavipraụdhinirmītānāṃ
               ca rūpakādīnāṃ parigrahaḥ&nbsp;| vivāhya navavadhūḥ sāsuraaṃ śvaśuragṛhaṃ dolikayā nīyamānā
               roditīti svataḥsaṃbhavī&nbsp;| navapariṇītāsvabhāvalakṣaṇārthastāvadupakrāntastathā sati
               yo janmābhyastapitṛgṛhaviyogavedanādūnamānasāyā atyantāpariśīlitena devareṇa saṃsthāpanaprakāraḥ
               sa na jātau niviśate&nbsp;| pariśīlitabhartṛkulāyā kulāyāṃ vā&nbsp;| tasyaucityāttasyā eva hi
               kiṃcana vaktavyaṃ bhavatītyāha—atra prakrāntasyeti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yatsarvalokātītārthamatimātraṃ taducyate&nbsp;|| 49&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘bhṛṅgeṇa kalikākoṣastathā bhṛśamapīḍyata&nbsp;|</span>
               <span class="l">vavarṣa vipinotsaṅge goṣpadapraṃ yathā madhu&nbsp;|| 57&nbsp;||’</span>
               
            </div>
         </div>
         
         <p>atra kalikākoṣe goṣpadapramadhuvarṣasyāsaṃbhavādatimātratvam&nbsp;||</p>
         
         <div class="commentary">
            
            <p><b>yatsarvaloketi</b>&nbsp;| goṣpadapramiti pūrerṇijantād ‘varṣapramāṇa ūlopaścāsyānyatarasyām’ iti ṇamul, ūlopaśca&nbsp;|
               kalikāmakarandapariṇāmasyaitāvato loke na prasiddhiḥ&nbsp;| na caitatkhinnameva&nbsp;| kalikākusumasyānupakramāt,
               kiṃ tu svarūpabhramāllokamaryādātiriktavṛttamupāttamiti pṛthageva doṣaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yattu krūrārthamatyarthaṃ paruṣaṃ tu taducyate&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘khāhi visaṃ, pia muttaṃ, nijjasu mārīa, paḍaü de vajjam&nbsp;|</span>
               <span class="l">dantakkhaṇḍiathaṇaā khiviūṇa suaṃ savaï māā&nbsp;|| 58&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[khāda viṣaṃ, piba mūtraṃ, nīyasva māryā, patatu te vajram&nbsp;|</span>
               <span class="l">dantakhaṇḍitastanī kṣiptvā sutaṃ śapati mātā&nbsp;||]</span>
               
            </div>
         </div>
         
         <p>atra khāda viṣamityādīnāṃ krūrārthānāmabhidhānātpāruṣyam&nbsp;||</p>
         <span class="pageinfo">[page 041]</span>
         
         <div class="commentary">
            
            <p><b>yattviti</b>&nbsp;| ‘khāda viṣaṃ, piba mūtraṃ, nīyasva māryā, patatu te vajram’ itthaṃ mātā putramākośati&nbsp;|
               kiṃ kṛtvā&nbsp;| kṣighvā bhūmau nirasya&nbsp;| kutaḥ&nbsp;| dantakhaṇḍitastanī&nbsp;| yato bālo dantairmātuḥ
               stanaṃ daśatīti jātistasyāḥ punarevaṃvidhaṃ paruṣābhidhāyitvamanucitam&nbsp;| atipāruṣyameva
               cātra virasatāhetuḥ&nbsp;| tenātimātrādbhedaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">aprastutarasaṃ yatsyādvirasaṃ tannigadyate&nbsp;|| 50&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘tava vanavāso 'nucitaḥ pitṛmaraṇaśucaṃ jahīhi kiṃ tapasā&nbsp;|</span>
               <span class="l">saphalaya yauvanametatsamamanuraktena sutanu mayā&nbsp;|| 59&nbsp;||’</span>
               
            </div>
         </div>
         
         <p>atra pitṛmaraṇasaṃtaptāyāḥ saṃbhogapravartanamaprakṛtarasatvādvirasam&nbsp;||</p>
         
         <div class="commentary">
            
            <p><b>aprastuteti</b>&nbsp;| aprastutaḥ prastāvamantareṇa sūcico raso yatra tattathā&nbsp;| ekarasaprakrame hi virodhirasāntaraprastāva
               eva kriyamāṇo naucityavān&nbsp;| na caucityama-
               ntareṇa rasasya padasaṃbandhaḥ saṃbhavati&nbsp;| yadāha—‘anaucityādṛte nāsti rasabhaṅ‌gasya
               kāraṇam&nbsp;| prasiddhaucityabandhastu rasasyopaniṣatparā&nbsp;||’ iti&nbsp;| tava vanavāsa ityādau
               pitṛmaraṇānubhavaprāptaśokaprakarṣāyāḥ śṛṅgāraprastāvanā virasāyate&nbsp;| sā hi svabhāvata
               eva karuṇena sahaikavākyasamāveśavirodhinī&nbsp;| na caikasya bādhyatvamaṅgabhāvo vāvagamyate&nbsp;|
               nāpyubhayoranyaguṇībhāvo 'vagamyate&nbsp;| yenāyaṃ virodhaḥ samādhīyatām&nbsp;| yuktiratra vidagdhaiva&nbsp;|
               arthastu rasātmāvirodhena padaṃ badhnāti tataḥ kāntiviparyayādbhedaḥ&nbsp;| na ca karuṇoktirupakrāntā
               yatastadanirvāhe khedasaṃbhāvanā syāt&nbsp;| kiṃtu pitṛmaraṇaśucaṃ jahīhītyanena śokāviṣṭāyāṃ
               śṛṅgāraprastāvanā&nbsp;| tathā ca bhinnameva duṣṭatābījaṃ tadetatsarvamapi saṃdhāya vyācaṣṭe—atreti&nbsp;||
            </p>
            
            <p>idānīmanaucityarūpadūṣaṇaprastāvaḥ&nbsp;| arthālaṃkāreṣūpamāpradhānamiti prasidhdyā tasyāmevopalakṣaṇatayānaucityaṃ
               prapañcayati—
            </p>
            
         </div> 
         
         <div class="lg">
            <div class="kārikā">
               <span class="l">hīnaṃ yatropamānaṃ syāttattu hīnopamaṃ smṛtam&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kvacidagre 'prasaratā kvacidāplutya nighnatā&nbsp;|</span>
               <span class="l">śuneva sāraṅgakulaṃ tvayā bhinnaṃ dviṣatkulam&nbsp;|| 60&nbsp;||’</span>
               
            </div>
         </div>
         
         <p>atra śauryaśālinaḥ śunopamitatvāddhīnopamamidam&nbsp;||</p>
         <span class="pageinfo">[page 042]</span>
         
         <div class="commentary">
            
            <p><b>hīnamityādi</b>&nbsp;| hīnamapakṛṣṭamasajjātīyamupamānamityupamānaprasiddhā viśeṣā upameye pratibimbakalpāśca
               pratīyanta ityuktam&nbsp;| utkṛṣṭajātīyasyopameyasya hīnajātīyena sāmānyamabhidhīyamānaṃ
               śābdanyāyena bodhayadanucitameva bhavati&nbsp;| yathā—‘raṇāśvamedhe paśutāmupāgatāḥ’ iti&nbsp;|
               nanvatra rūpakabalena varṇanīyasya paśutāvagamyata iti yuktamanaucityam&nbsp;| kvacidagra
               ityādau prakṛtodāharaṇe tu katham&nbsp;| nahyatra prastutopaślokasya sārameyatāvagamyate
               agre prasaraṇamāplutya nihananaṃ ca sādṛśyamupāttamucitameveti naitat&nbsp;| tattvapratibimbe
               sādṛśyapratītirapi śabdena kriyamāṇā loke kāntiṃ prati puṣṇāti&nbsp;| na hi kadāpi hīnena
               sādṛśyoktau varṇanā sajīvā pratīyate&nbsp;| pratītimātraparamārthaṃ ca kāvyadarśanamiti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">tadeva yasminnadhikaṃ tadbhavedadhikopamam&nbsp;|| 51&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘ayaṃ padmāsanāsīnaścakavāko virājate&nbsp;|</span>
               <span class="l">yugādau bhagavānbrahmā vinirmitsuriva prajāḥ&nbsp;|| 61&nbsp;||’</span>
               
            </div>
         </div>
         
         <p>atra cakravākasya jagatsraṣṭrā brahmaṇopamitatvādadhikopamamidam&nbsp;||</p>
         
         <div class="commentary">
            
            <p><b>tadeveti</b>&nbsp;| hīnenotkṛṣṭaṃ yathā nopamīyata iti lokamaryādā tathotkṛṣṭena hīnam&nbsp;| tathā hi—cakravākopamitimanusaṃdadhatāṃ
               viśeṣāvagatividhurāṇāṃ ca sahṛdayānāṃ pratītiḥ skhalantī janayatyeva vairasyamiti
               sūkṣmekṣikayā dūṣaṇam&nbsp;||
            </p>
            
            <p>idamaparamāyātamanaucityaṃ yatsādṛśyabudhdyā nibandhe 'pyasādṛśyaparyavasānamityāha—</p>
            
         </div> 
         
         <div class="lg">
            <div class="kārikā">
               <span class="l"><a href="" class="note" title="‘yadatu’ iti mūlapustakapāṭhaḥ">*</a>yattvattulyopamānaṃ tadvadantyasadṛśopamam&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘ṇamaha haraṃ rosāṇalaṇiddaddhamuddhamammahasarīram&nbsp;|</span>
               <span class="l">vitthaaṇiambaṇiggaagaṅgāsottaṃ vaṃ himavantam&nbsp;|| 62&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[namata haraṃ roṣānalanirdagdhamugdhamanmathaśarīram&nbsp;|</span>
               <span class="l">vistṛtanitambanirgatagaṅgāsrotasamiva himavantam&nbsp;||]</span>
               
            </div>
         </div>
         
         <p>atra kopānalanirdagdhamugdhamanmathaśarīrasya harasya nitambanirgatasrotasā himavadgiriṇā
            sahāsādṛśyādidamasaṃdṛśopamam&nbsp;||
         </p>
         <span class="pageinfo">[page 043]</span>
         
         <div class="commentary">
            
            <p><b>yattviti</b>&nbsp;| yadyapi balavattvādinā pratīyamānaṃ himavadbhagavatorasti sādṛśyam, tathāpi vācyopamābhrameṇāyaṃ
               nibandhaḥ, sā ca na saṃpannā, nahi roṣeṇa vidagdhamanmathaśarīradāho vistṛtanitambanirgatagaṅgāsrotaḥpratibimbabhūtaḥ&nbsp;|
               dhāturaṅgarañjito gaṅgāpravāho 'bhimatasya bhavati lalāṭanetrāgnijvālāpratibimbamityapi
               na vācyam, yenāndhatvaprasaṅgāt&nbsp;| nitambasaṃbandhoktiśca na saṃgatā syāt&nbsp;| kathaṃ
               ca manmathaśarīradāhaḥ pratibimbāyata ityāśayena vyācaṣṭe—atreti&nbsp;| viśeṣaṇayorbimbapratibimbabhāvābhāve
               viśiṣṭayorupamānaṃ saṃbhavatīti matvā viśeṣaṇadvayamadoṣāyaiveti vyākhyātavān&nbsp;||
            </p>
            
            <p>idānīṃ kavisamayabahirbhūtatvenopamānaucitīmāha—</p>
            
         </div> 
         
         <div class="lg">
            <div class="kārikā">
               <span class="l">aprasiddhopamānaṃ yadaprasiddhopamaṃ hi tat&nbsp;|| 52&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kumudamiva mukhaṃ tasyā gauriva mahiṣaḥ śaśīva kāvyamidam&nbsp;|</span>
               <span class="l">śaradiva vibhāti taruṇī vikasitapulakotkarā seyam&nbsp;|| 63&nbsp;||’</span>
               
            </div>
         </div>
         
         <p>atra kumudamukhayorgomahiṣayoḥ kāvyaśaśinośca pratīyamāne śarattaruṇyośca vidhīyamāne
            sādṛśye upamānopameyasyāprasiddhatvādaprasiddhopamamidam&nbsp;||
         </p>
         
         <div class="commentary">
            
            <p><b>aprasiddheti</b>&nbsp;| kamalamukhayoriva kumudamukhayorgogavayayoriva gomahiṣayoḥ kāvyaśabdayoriva kāvyaśaśinorasti
               sādṛśyaṃ saurabhādikamevānupāttamapi prasiddhatayā pratīyamānam&nbsp;| śarattaruṇyostu
               na tathā prasiddhamiti vikasitapulakāṅkurā bhātītyetābhyāmupāttam&nbsp;| pulaka ivāṅkurā
               iti tatrāśayāt&nbsp;| viśiṣṭabhānasya ca dvayānugatatvenaiva pratīyamānatvāttathāpi pada
               ivālaṃkāre 'pi kavibhiraprayujyamānatvameva doṣa iti vyācaṣṭe—atreti&nbsp;| pratīyamāna
               iti&nbsp;| ivaśabdasya dyotakamātratvāt&nbsp;| abhidhīyamānaṃ vyākhyātam&nbsp;||
            </p>
            
            <p>vakratāviśeṣaviśiṣṭasyaivārthasya kāvyakoṭiniveśādavakro heya ityāha—</p>
            
         </div> 
         
         <div class="lg">
            <div class="kārikā">
               <span class="l">yadalaṃkārahīnaṃ tanniralaṃkāramucyate&nbsp;|</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kolā khaṇanti motthaṃ, giddhā khāanti maüamaṃsāiṃ,&nbsp;|</span>
               <span class="l">uluā haṇanti kāe, kāā ulue vi vāanti&nbsp;|| 64&nbsp;||’</span>
               
            </div>
         </div>
         <span class="pageinfo">[page 044]</span>
         
         <div class="lg">
            <div class="chāyā">
               <span class="l">[kolāḥ khananti mustāḥ(n), gṛdhrāḥ khādanti mṛtakamāṃsāni&nbsp;|</span>
               <span class="l">ulūkā dhnanti kākān, kākā ulūkānapi vāyanti&nbsp;||</span>
               
            </div>
         </div>
         
         <p>atra kolādeḥ kharūpādyanabhidhānājjātyādyalaṃkārāsaṃbhave niralaṃkāranāmāyaṃ vākyārthadoṣaḥ&nbsp;|
            saviśeṣaṇādgorapatyamityādervākyadoṣādbhidyate&nbsp;||
         </p>
         
         <div class="commentary">
            
            <p><b>yaditi</b>&nbsp;| vakratāvyatireke 'laṃkārasāmānyameva na syaditi niralaṃkāramityuktam&nbsp;| vāyanti
               kṣipanti khādanti&nbsp;| ‘vī gativyāptiprajanakāntyasanakhādaneṣu’ iti dhātvanusārāt&nbsp;|
               nanvasti kolādisvarūpamatra&nbsp;| tato jātyalaṃkāreṇa vakratvamākṣipyate&nbsp;| viśeṣasya ca
               sāmānyamāntarīyakatvātkathamucyate niralaṃkāramityata āha—atreti&nbsp;| svaṃ rūpaṃ camatkārakāri
               kavipratibhāmātraprakāśanīyaṃ rūpaṃ tadevālaṃkārakakṣāmadhiśete&nbsp;| na cātra tathā kiṃcidabhihitamato
               na jātyalaṃkāraḥ&nbsp;| evamanyo 'pyalaṃkāro nāsti&nbsp;| kathaṃ tarhi vakratābhāvarūpadīrghapuccha
               ityādeḥ śabdadoṣādbhidyate tadāha—saviśeṣaṇāditi&nbsp;| tatra viśeṣaṇaprayoge śabdānāmeva
               vakratāvyatirekeṇāpavāda iti śabdadūṣaṇamiha tu na tathā&nbsp;| kiṃ tūktameva svarūpaṃ
               na vakramiti vākyārtha eva duṣṭaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">aślīlamiti nirdiṣṭamaślīlārthapratītikṛt&nbsp;|| 53&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘udyatasya paraṃ hantuṃ stabdhasya vivaraiṣiṇaḥ&nbsp;|</span>
               <span class="l">patanaṃ jāyate 'vaśyaṃ kṛcchreṇa punarunnatiḥ&nbsp;|| 65&nbsp;||’</span>
               
            </div>
         </div>
         
         <p>atrodyatasya paraṃ hantumiti saṃbhogārambhaviṣayā, stabdhasya vivaraiṣiṇa iti varāṅgaviṣayā,
            patanaṃ jāyate 'vaśyamiti retovisargaviṣayā, kṛcchreṇa punarunnatiriti naṣṭarāgapratyānayanaviṣayā
            aślīlavākyārthaviṣayā pratītirbhavati&nbsp;||
         </p>
         
         <div class="commentary">
            
            <p><b>aślīlamiti</b>&nbsp;| udyatasyeti&nbsp;| paramanyaṃ hantumudyatasya vivaraiṣiṇa iti pramādakṛtāvadhānasya
               stabdhasyātmanyutkarṣābhidhānenānyānavadhīrayataḥ patanamāvaśyakamudgamaḥ kṛcchrāditi
               saṃsargo 'bhimataḥ&nbsp;| eṣāmeva padārthānāṃ saṃsargāntaramaślīlamevetyāha—atrodyatasyeti&nbsp;|
               etena padadoṣādbheda uktaḥ&nbsp;||
            </p>
            
            <p>deśakālādeḥ kāvyāṅgatvāttadvirodhenārtho duṣṭaḥ&nbsp;| virodhaśca bādhaḥ&nbsp;| sa pramāṇenaiva
               tato lokādivirodhasyālaṃkārasamayasiddhasya pramāṇavirodhaparyavasāyitvaṃ vivakṣannāha—
            </p>
            
         </div> 
         <span class="pageinfo">[page 045]</span>
         
         <div class="lg">
            <div class="kārikā">
               <span class="l">viruddhaṃ nāma tadyatra virodhasrividho bhavet&nbsp;|</span>
               <span class="l">pratyakṣeṇānumānena tadvadāgamavartmanā&nbsp;|| 54&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">yo deśakālalokādipratīpaḥ ko 'pi dṛśyate&nbsp;|</span>
               <span class="l">tamāmananti pratyakṣavirodhaṃ śuddhabuddhayaḥ&nbsp;|| 55&nbsp;||</span>
               
            </div>
         </div>
         
         <p>tatra deśavirodho yathā—</p>
         
         <div class="lg">
            <div class="udāharaṇa">
               <span class="l">‘surāṣṭreṣvasti nagarī mathurā nāma viśrutā&nbsp;|</span>
               <span class="l">akṣoṭanārikerạ̄dhyā yadupāntādribhūmayaḥ&nbsp;|| 66&nbsp;||’</span>
               
            </div>
         </div>
         
         <p>atra surāṣṭreṣu mathurā nāsti&nbsp;| tatparyantādibhūmiṣu cākṣoṭanārikerāṇāmabhāvāt&nbsp;| deśe
            'drivanarāṣṭrādirityayaṃ deśakṛtaḥ pratyakṣavirodhaḥ&nbsp;||
         </p>
         
         <div class="commentary">
            
            <p><b>viruddhamiti</b>&nbsp;| tatra deśakālādau pratyakṣata eva varṇyamānasyābhāvo niścīyate iti deśādivirodhaḥ
               pratyakṣavirodhaḥ&nbsp;| śūraseneṣu mathurā na surāṣṭreṣu&nbsp;| tatparyantabhūmiṣvakṣoṭā nālikerā
               vā na saṃbhavanti&nbsp;| adrīṇāṃ kathaṃ deśatvamityata āha—deśo 'drivanarāṣṭrādiriti&nbsp;||
            </p>
            
         </div> 
         
         <p>kālavirodho yathā—</p>
         
         <div class="lg">
            <div class="udāharaṇa">
               <span class="l">‘padminī naktamunnidrā sphuṭatyahni kumudvatī&nbsp;|</span>
               <span class="l">madhurutphullaniculo nidāgho meghadurdinaḥ&nbsp;|| 67&nbsp;||’</span>
               
            </div>
         </div>
         
         <p>atra padminyā naktaṃ kumudvatyā ahni madhau niculānāmunnidratvādyabhāvānnidāghasya
            cāmeghadurdinatvāt&nbsp;| kālo naktaṃ dinartava iti kālakṛto 'yaṃ pratyakṣavirodhaḥ&nbsp;||
         </p>
         
         <div class="commentary">
            
            <p><b>padminīti</b>&nbsp;| naktaṃ rātrau&nbsp;| madhurvasantaḥ&nbsp;| niculā hijjalāḥ&nbsp;| te varṣāsu puṣpyanti na vasante&nbsp;|
               yadyapi kālasvarūpamapratyakṣaṃ tathāpi tadupādhīnāṃ vyavahārāṅgateva pratyakṣatā
               cetyāha—kālo naktaṃ dinartava iti&nbsp;||
            </p>
            
         </div> 
         
         <p>lokavirodho yathā—</p>
         
         <div class="lg">
            <div class="udāharaṇa">
               <span class="l">‘ādhūtakesaro hastī tīkṣṇaśṛṅgasturaṅgamaḥ&nbsp;|</span>
               <span class="l">gurusāro 'yameraṇḍo niḥsāraḥ khadiradrumaḥ&nbsp;|| 68&nbsp;||’</span>
               
            </div>
         </div>
         <span class="pageinfo">[page 046]</span>
         
         <p>atra hastihayairaṇḍakhadirāṇāṃ kesarādisadbhāvasya pratyakṣeṇānupalambhāt&nbsp;| jaṅgamasthāvaro
            loka iti lokakṛto 'yaṃ pratyakṣavirodhaḥ&nbsp;||
         </p>
         
         <div class="commentary">
            
            <p><b>ādhūteti</b>&nbsp;| ante pratyakṣavirodhaśabdārthaṃ vyācaṣṭe—pratyakṣeṇānupalambhāditi&nbsp;| kathamayaṃ
               laukikavirodha ityata āha—jaṅgameti&nbsp;| jaṅgamasthāvaraṃ jīvaccharīraṃ lokaḥ&nbsp;| tatra
               jaṅgamaṃ gāvāśvādi sthāvaraṃ latāvṛkṣādi rāṣṭrādāveva deśaparibhāṣā idaṃ prakārāntareṇa
               deśaśabdenābhidhīyate&nbsp;||
            </p>
            
            <div class="lg">
               <div class="kārikā">
                  <span class="l">yukta‍yaucityapratijñādikṛto yastviha kaścana&nbsp;|</span>
                  <span class="l">anumānavirodhaḥ sa kavimukhyairnigadyate&nbsp;|| 56&nbsp;||</span>
                  
               </div>
            </div>
            
            <p>tatra yuktiviruddhaṃ yathā—</p>
            
            <div class="lg">
               <div class="udāharaṇa">
                  <span class="l">‘surahimahupāṇalampaḍabhamaragaṇābaddhamaṇḍalībandham&nbsp;|</span>
                  <span class="l">kassa maṇaṃ ṇāṇandaï kummīpuṭṭhaṭṭhiaṃ kamalam&nbsp;|| 69&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[surabhimadhupānalampaṭabhramaragaṇābaddhamaṇḍalībandham&nbsp;|</span>
                  <span class="l">kasya mano nānandayati kūrmīpṛṣṭhasthitaṃ kamalam&nbsp;||]</span>
                  
               </div>
            </div>
            
            <p>atra kūrmīpṛṣṭhe kamalodgaterayuktiyuktatvādyuktiviruddhamidam&nbsp;||</p>
            
            <div class="commentary">
               
               <p><b>yuktīti</b>&nbsp;| sāmānyatastāvadanumānavirodho yatpramāṇābhāvaḥ&nbsp;| nahi prameyābhāve pramāṇaṃ prasiddham&nbsp;|
                  tadayamartho yuktiḥ pramāṇam&nbsp;| ādhūtakesaretyādau udāharaṇe kvacideva vyaktiviśeṣe
                  kesarādisaṃbandhapratipādanaṃ kathamanyathā teṣāmeraṇḍaṃ nirdiśati&nbsp;| tato bhavati
                  pratyakṣeṇaiva virodhaḥ&nbsp;| iha tu na tathā&nbsp;| nahi viśeṣataḥ kāpi kūrmapṛṣṭhavyaktirastīti
                  sāmānyākāreṇa vivakṣitam&nbsp;| tataśca kamalajāteḥ paṅa‍kajaprabhavāyā eva niścayātkūrmapṛṣṭhādudgame
                  na kaścitpramāṇaṃ kadāpi kasyāpyavataratītyāśayavān vyācaṣṭe—atreti&nbsp;| ayuktiyuktatvāditi&nbsp;|
                  yukteḥ pramāṇatvenāsaṃbaddhatvādityarthaḥ&nbsp;||
               </p>
               
            </div> 
            
            <p>aucityaviruddhaṃ yathā—</p>
            
            <div class="lg">
               <div class="udāharaṇa">
                  <span class="l">‘paṭṭaṃsuuttarijjeṇa pāmaro pāmarīĕ paripusaï&nbsp;|</span>
                  <span class="l">aïgaruakūrakumbhībhareṇa seulliaṃ vaaṇam&nbsp;|| 70&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[paṭṭāṃśukottarīyeṇa pāmaraḥ pāmaryāḥ proñchati&nbsp;|</span>
                  <span class="l">atigurukakūrakumbhībhareṇa svedārdritaṃ vadanam&nbsp;||]</span>
                  
               </div>
            </div>
            <span class="pageinfo">[page 047]</span>
            
            <p>atra pāmarasya paṭṭāṃśukottarīyābharaṇānaucityād aucityaviruddhamidam&nbsp;||</p>
            
            <div class="commentary">
               
               <p><b>aucityaviruddhamiti</b>&nbsp;| aucityaṃ yogyatā tasya parābhṛśyamānasya vivakṣitaviparītaparyavasānamanyo 'numānavirodhaḥ&nbsp;|
                  tathā hi—paṭṭāṃśukottarīyeṇa pāmaraḥ pāmaryā proñchati&nbsp;| atigurukakūrakumbhībhareṇa
                  svedārdritaṃ vadanamityatra pūrvavatsaṃbandhagrāhakapramāṇābhāvaḥ&nbsp;| kadācidrājaprasādādinā
                  tathā saṃbhavāt&nbsp;| kiṃ tu pāmaraucityapratisaṃdhāne paṭṭāṃśukāvaguṇṭhanamanucitam&nbsp;|
                  vidagdhanepathyaparigrahādināgaravṛttāparicaya eva pāmaratvam&nbsp;| tataścāyamartho bhavati—paṭṭāṃśukasaṃbandhāyogyeyaṃ
                  pāmaratvāditi&nbsp;| kūraṃ bhaktam&nbsp;| kumbhī kalaśī&nbsp;||
               </p>
               
            </div> 
            
            <p>pratijñāviruddhaṃ yathā—</p>
            
            <div class="lg">
               <div class="udāharaṇa">
                  <span class="l">‘yāvajjīvamahaṃ maunī brahmacārī ca me pitā&nbsp;|</span>
                  <span class="l">mātā ca mama vandhyāsītsmarābho 'nupamo bhavān&nbsp;|| 71&nbsp;||’</span>
                  
               </div>
            </div>
            
            <p>atra svayaṃ vaktureva ‘yāvajjīvamahaṃ maunī’ ityādipadānāmukta‍yā pratijñāvirodhātpratijñāviruddhamidam&nbsp;||</p>
            
            <div class="commentary">
               
               <p><b>pratijñāviruddhamiti</b>&nbsp;| abhyupagamavākyaṃ pratijñā&nbsp;| yathā—‘yadyadādiśati svāmī tatkaromyavicārayan’ iti&nbsp;|
                  sādhyanirdeśaśca—‘ayaṃ sa raśanotkarṣī pīnastanavimardanaḥ&nbsp;| nābhyūrujaghanasparśī
                  nīvīvisraṃsanaḥ karaḥ&nbsp;||’ iti&nbsp;| dvayamapi pratijñāpadenābhimatam&nbsp;| tatrādye ‘yāvajjīvamahaṃ
                  maunī’ ityudāharaṇam&nbsp;| avyāhāro maunam&nbsp;| tadabhyupagamavākyenaiva bodhyate&nbsp;| tathā
                  hi—nāyaṃ maunī vacanavattvādityabhyupagamya maunābhāvaparyavasannamiti tṛtīyo 'yamanumānavirodhaḥ&nbsp;|
                  dvitīyapakṣakakṣīkaraṇena caturthodāharaṇe ‘brahmacārī ca me pitā, mātā ca mama vandhyā’
                  iti vaktā yasyaurasaḥ sutaḥ sa pitṛpadenābhimato na ca tasya brahmacāritvaṃ saṃbhavati&nbsp;|
                  mātā jananyevābhidhīyate na ca tasyā vandhyātvaṃ saṃbhavati&nbsp;| parasparavyāghāto virodhaḥ&nbsp;|
                  ayaṃ ca pañcamaprakāro yadvyāpakadvārā virodhaḥ&nbsp;| yathā—smarābho 'nupama iti&nbsp;| nahi
                  smarābhatvaṃ loke prasiddhaṃ kitu smaratulyatāṃ vadan sopamānatvamabhyupagacchati&nbsp;|
                  taccānupamatvena viruddham&nbsp;| tato vyāpakavirodho 'yam&nbsp;| yathā—vahniranuṣṇa iti&nbsp;| ādigrahaṇāddṛṣṭāntadvārako
                  'numānavirodhaḥ saṃgṛhītaḥ&nbsp;||
               </p>
               
            </div> 
            <span class="pageinfo">[page 048]</span>
            
            <div class="lg">
               <div class="kārikā">
                  <span class="l">dharmārthakāmaśāstrādivirodhaḥ ko 'pi yo bhavet&nbsp;|</span>
                  <span class="l">tamāgamavirodhākhyaṃ doṣamācakṣate budhāḥ&nbsp;|| 57&nbsp;||</span>
                  
               </div>
            </div>
            
            <p>teṣu dharmaśāsravirodho yathā—</p>
            
            <div class="lg">
               <div class="udāharaṇa">
                  <span class="l">‘asāvanupanīto 'pi vedānadhijage guroḥ&nbsp;|</span>
                  <span class="l">svabhāvaśuddhasphaṭiko na saṃskāramapekṣate&nbsp;|| 72&nbsp;||’</span>
                  
               </div>
            </div>
            
            <p>atrānupanītasya vedādhyayanānadhikārāddharmaśāsravirodhaḥ&nbsp;||</p>
            
            <div class="commentary">
               
               <p><b>dharmārtheti&nbsp;| vedādhyayanānadhikārāditi</b>&nbsp;| ‘akṛtavratabandhe tu gurāvuparate sati&nbsp;| nābhivyāhārayed brahma svadhāninayanādṛte&nbsp;||’
                  iti dharmaśāsram&nbsp;||
               </p>
               
            </div> 
            
            <p>arthaśāsravirodho yathā—</p>
            
            <div class="lg">
               <div class="udāharaṇa">
                  <span class="l">‘kāmopabhogasākalyaphalo rājñāṃ mahījayaḥ&nbsp;|</span>
                  <span class="l">ahaṃkāreṇa jīyante dviṣantaḥ kiṃ nayaśriyā&nbsp;|| 73&nbsp;||’</span>
                  
               </div>
            </div>
            
            <p>atra mahījayasya phalatvena kāmopabhogānāmarthaśāsrakārairananumatatvācchatruvijaye
               cāhaṃkārasyāhetutvādarthaśāsravirodhaḥ&nbsp;||
            </p>
            
            <div class="commentary">
               
               <p><b>kāmeti&nbsp;| atra mahījayasyeti</b>&nbsp;| mahījayasya dharmaḥ phalamiti nītiśāsre sthitam&nbsp;| ahaṃkāro mānaḥ sa na śatruvijaye
                  sādhanam&nbsp;| ariṣaṅvargatyāge hīndriyajayaḥ&nbsp;| tathā vijigīṣutā&nbsp;| tayā ca śatruparibhava
                  iti&nbsp;| yadāha—sa raghurāṣṭro vilalāsa ityupakramya kauṭilyācāryaḥ mānādrāvaṇaḥ paradārānaprayacchan
                  duryodhano rājyāṃśaṃ ceti&nbsp;||
               </p>
               
            </div> 
            
            <p>kāmaśāsravirodho yathā—</p>
            
            <div class="lg">
               <div class="udāharaṇa">
                  <span class="l">‘tavottaroṣṭhe bimboṣṭhi daśanāṅko virājate&nbsp;|</span>
                  <span class="l">pūrṇasaptasvaraḥ so 'yaṃ bhinnagrāmaḥ pravartate&nbsp;|| 74&nbsp;||’</span>
                  
               </div>
            </div>
            
            <p>atrottaroṣṭhe daśanāṅkasya kāmaśāsrakārairananujñānātkāmaśāsravirodhaḥ&nbsp;| bhinnagrāmāṇāṃ
               ca pūrṇasaptasvaratvānupapatteḥ&nbsp;| kalāvirodhe 'pi tadaṃśatvātkāmaśāsravirodha eva&nbsp;||
            </p>
            
            <div class="commentary">
               
               <p><b>taveti</b>&nbsp;| atrottaroṣṭha ityuparitana oṣṭha uttaroṣṭhamantaramukhaṃ nayanāntaṃ ca muktvā <span class="pageinfo">[page 049]</span>cumbanavaddaśanacchedyasthānānīti kāmasūtram&nbsp;| bhinnagrāmarāgāṇāmiti&nbsp;| bhinnamārgeṣu
                  saptasvarāṇāṃ samavāyo nopanibaddhaḥ&nbsp;| tathā ca ‘prāṃśustu dhaivatanyāsaḥ pañcamarṣabhavarjitaḥ&nbsp;|
                  ṣaḍjo dīvyatāṃ jā(yā)to bhinnaṣaḍja udāhṛtaḥ'&nbsp;| tamaṅgo 'pyāha—‘ṣāḍavauḍavike jātī
                  bhinnagrāma udāhṛtaḥ’ iti&nbsp;| tataśca ṣaḍvā pañca vā svarā bhavanti bhinnagrāme na tu
                  sapta&nbsp;| kāmaśāsravirodhaprastāve kathaṃ kalāvirodha udāhriyata ityata āha—tadaṃśatvāditi&nbsp;|
                  gītādikalācatuḥṣaṣṭeḥ kāmāṅgatayā kāmasūtrakārairupadeśādbhavati tadvirodhe kāmaśāsravirodha
                  ityarthaḥ&nbsp;| ādigrahaṇāddevatābhaktito muktirna tattvajñānasaṃpadetyādikaṃ mokṣādiśāstraviruddhamudāharaṇīyam&nbsp;||
               </p>
               
               <p>doṣāṇāṃ prathamamuddeśo 'yamabhisaṃdhāya kṛtastaṃ viśeṣasaṃhāravyājena sphuṭayati—</p>
               
            </div> 
            
            <div class="lg">
               <div class="kārikā">
                  <span class="l">evaṃ padānāṃ vākyānāṃ vākyārthānāṃ ca yaḥ kaviḥ&nbsp;|</span>
                  <span class="l">doṣānheyatayā vetti sa kāvyaṃ kartumarhati&nbsp;|| 58&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">alaṃkṛtamapi śravyaṃ na kāvyaṃ guṇavarjitam&nbsp;|</span>
                  <span class="l">guṇayogastayormukhyo guṇālaṃkārayogayoḥ&nbsp;|| 59&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">trividhāśca guṇāḥ kāvye bhavanti kavisaṃmatāḥ&nbsp;|</span>
                  <span class="l">bāhyāścābhyantarāścaiva ye ca vaiśeṣikā iti&nbsp;|| 60&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">bāhyāḥ śabdaguṇāsteṣu cāntarāstvarthasaṃśrayāḥ&nbsp;|</span>
                  <span class="l">vaiśeṣikāstu te nūnaṃ doṣatve 'pi hi ye guṇāḥ&nbsp;|| 61&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">caturviṃśatirākhyātāsteṣu ye śabdasaṃśrayāḥ&nbsp;|</span>
                  <span class="l">te tāvadabhidhīyante nāmalakṣaṇayogataḥ&nbsp;|| 62&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">śleṣaḥ prasādaḥ samatā mādhuryaṃ sukumāratā&nbsp;|</span>
                  <span class="l">arthavyaktistathā kāntirudāratvamudāttatā&nbsp;|| 63&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">ojastathānyadaurjityaṃ preyānatha suśabdatā&nbsp;|</span>
                  <span class="l">tadvatsamādhiḥ saukṣmyaṃ ca gāmbhīryamatha vistaraḥ&nbsp;|| 64&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">saṃkṣepaḥ saṃmitatvaṃ ca bhāvikatvaṃ gatistathā&nbsp;|</span>
                  <span class="l">rītiruktistathā praụdhirathaiṣāṃ lakṣyalakṣaṇe&nbsp;|| 65&nbsp;||</span>
                  
               </div>
            </div>
            <span class="pageinfo">[page 050]</span>
            
            <p>tatra</p>
            
            <div class="lg">
               <div class="kārikā">
                  <span class="l">guṇaḥ suśliṣṭapadatā śleṣa ityabhidhīyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘ubhau yadi vyomni pṛthakpravāhāvākāśagaṅgāpayasaḥ patetām&nbsp;|</span>
                  <span class="l">tadopamīyeta tamālanīlamāmuktamuktālatamasya vakṣaḥ&nbsp;|| 75&nbsp;||’</span>
                  
               </div>
            </div>
            
            <p>atra bhinnānāmapi padānāmekāpadatāpratibhāsahetutvena saṃdarbhasya suśliṣṭatvādayaṃ
               śleṣo nāma śabdaguṇaḥ&nbsp;||
            </p>
            
            <div class="commentary">
               
               <p><b>evamiti</b>&nbsp;| tadevaṃ doṣalakṣaṇe vṛtte kramaprāptā guṇā lakṣayitavyāḥ&nbsp;| tadevamojaḥ prasādādayo
                  guṇāḥ&nbsp;| yamakādayastvalaṃkārā iti pūrvaprasiddhau satyāṃ vicāryate&nbsp;| kimeṣāṃ mitho
                  bhedanibandhanam, kathaṃ cālaṃkārebhyo guṇānāṃ pūrvanipātaḥ, rasasya hi doṣābhāvāditrayasaṃskṛta
                  eva padalābha ityasti paścādbhāve nibandhanamiti tatrāha—alaṃkṛtamapīti&nbsp;| rasāvalambino
                  guṇāḥ, śabdārthāvalambinastvalaṃkārā iti kāśmīrakāḥ&nbsp;| tadagamakam&nbsp;| tathā hi—yadi
                  kāvyasya rasapradhānātmakatāmāśrityāyaṃ vibhāgaḥ, alaṃkārā api tarhi tatpravaṇā eva&nbsp;|
                  atha nāyaṃ niyamo yatsarvatra rasaḥ pradhānamiti, tadātra guṇeṣvapi kathaṃ tadālambananiyamaḥ&nbsp;|
                  kiṃ cātra prasādādivat śleṣādayo 'pi śabdārthagatā eva pratyabhijñāyante tatkathamayaṃ
                  vibhāgaḥ&nbsp;| yadyapi śabdārthā jñāyante, tathāpi rasapravaṇā iti cet&nbsp;| kimidaṃ rasapravaṇatvaṃ,
                  rasāśritatvaṃ tāvanna saṃbhavatyeva&nbsp;| rasapratītiparyavasānaṃ ca yathākathaṃcidalaṃkāreṣvapi
                  tulyamityavicāritaramaṇīyo 'yaṃ mārgaḥ&nbsp;| lokaśāstravacanātigāmī kaścidviśeṣaḥ śobhāpadābhilapyo
                  bhavannasmiñśravyaśabdaḥ śabdārśau viṣayīkaroti&nbsp;| tataśca tathābhūtaśobhāniṣpattihetavo
                  guṇāstadutkarṣahetavastklaṃkārāḥ&nbsp;| yadāha—‘kāvyaśobhāyāḥ kartāro dharmā guṇāstadatiśayahetavastvalaṃkārāḥ’
                  ityanye, tadapi na&nbsp;| asya rasādivadavyāpteḥ&nbsp;| nahi teṣāṃ rītiśarīrāntarniveśaḥ kaiścidabhyupagamyate,
                  tasmādālaṃkārikasamayānupātī śleṣādyanyatamo guṇaḥ&nbsp;| jātyādyanyatamaścālaṃkāra iti
                  vibhāgaḥ&nbsp;| tata eva ca śobhākāritvena guṇānāmapyalaṃkārapakṣanikṣepaṃ kariṣyati&nbsp;|
                  udbhūtaguṇaṃ tu sphuṭālaṃkārahīnamapi camatkāramāvahatyeva&nbsp;| yathā—‘kā tvaṃ śubhe
                  kasya parigraho vā kiṃ vā madabhyāgamakāraṇaṃ te&nbsp;| ācakṣva matvā vaśināṃ raghūṇāṃ
                  manaḥ parastrīvimukhapravṛtti&nbsp;||’ yato guṇayogo mukhyastataḥ prathamamuddiṣṭo lakṣitaścaiṣaḥ&nbsp;|
                  sāmānyaguṇasthitau guṇā-<span class="pageinfo">[page 051]</span>nvibhajate—trividhāśceti&nbsp;| śabdaḥ śarīrasthānīyo 'dhiṣṭheyatayā prathamapratisaṃdheyatayā
                  ca bāhyaḥ&nbsp;| tatastadāśritā guṇā api bāhyāḥ&nbsp;| arthastvātmatulyo 'dhiṣṭhāyakatayā paścādgrahyatayā
                  cāntarastena tadāśritā guṇā apyāntarāḥ&nbsp;| athedānīṃ yeṣāmagre doṣatvaṃ tato guṇabhāvaḥ&nbsp;|
                  kecidviśeṣamāsādyante vaiśeṣikāḥ&nbsp;| pūrvaṃ doṣā api viśeṣayogena guṇībhavantītyabhiprāyāt&nbsp;|
                  ‘mādhuryaujaḥprasādāstraya eva guṇāḥ’ iti dhvanikārasya mataṃ nirasyati—caturviṃśatiriti&nbsp;|
                  parasparasaṃkīrṇatvādupādhīnāmiti bhāvaḥ&nbsp;| na caitadasmākaṃ manīṣāmātreṇa kalpanamityāha—ākhyātā
                  iti&nbsp;| niṣṭhāpratyayenedaṃprathamatā dyotyate&nbsp;| uktaviśeṣādeva śabdaguṇānāṃ pūrvabhāva
                  ityāha—teṣviti&nbsp;| abhidhānaṃ dvividhaṃ vibhāgataḥ, lakṣaṇataścetyāha—nāmalakṣaṇayogata
                  iti&nbsp;| padaghaṭanavyavasthitau guṇāntaragaveṣaṇam&nbsp;| ataḥ prathamaṃ śleṣalakṣaṇamāha—tatreti&nbsp;|
                  śliṣṭāni ghaṭitāni padāni yatra tasya bhāvastattā&nbsp;| na ca ghaṭanāmātrasya guṇabhāva
                  iti śaṅa‍kyam&nbsp;| supadaṃ śobhanā ghaṭanetyarthaḥ&nbsp;| śobhanatvaṃ ghaṭanāyā masṛṇatvamekatāpratibhānasāmarthyaṃ
                  yadbrahmaṃ sūtramuraḥsthala iti&nbsp;| bījaṃ cātra śrutyanuprāsavattvamalakṣitasaṃdhitā
                  ca&nbsp;| tathā hi prakṛtodāharaṇe ubhāvityukārabhakārāvoṣṭhyau&nbsp;| yadi ‘vya’ ityādyantau
                  vakārayakārau tālavyau&nbsp;| na cāyaṃ varṇānuprāsaḥ&nbsp;| īṣatspṛṣṭatvādibhedāt&nbsp;| madhye dakāravakārau
                  dantyoṣṭhyau&nbsp;| ‘mni’ ityatra makāro bhakāreṇa, nakāro dakāreṇa samānaśrutika ityādi
                  boddhavyam&nbsp;| tathā ‘pṛthakpravāhau’ iti kakārasya pavargagamanaikatā pratibhāsate,
                  ‘pravāhāvākāśa’ ityaukārasyāvādeśena varṇāntaraniṣpattyā&nbsp;| evaṃ ‘payasaḥ patetām’
                  ityādāvunneyam&nbsp;| pṛthagiti pārśvadvaye&nbsp;| tena vakṣaḥsthaladakṣiṇavāmabhāgayorlambamāno
                  dvisaro hāra iti labhyate&nbsp;| asya vakṣa iti&nbsp;| atrāsyeti padena nānyasya hāra itthamanupamo
                  na cānyasya vakṣaḥsthalamākāśavadunnatavistīrṇamiti bhagavataḥ sakalajagadvilakṣaṇatvadhvanirityārādhyāḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">prasiddhārthapadatvaṃ yatsa prasādo nigadyate&nbsp;|| 66&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘gāhantāṃ mahiṣā nipānasalilaṃ śṛṅa‍gairmuhustāḍitaṃ</span>
                     <span class="seg">chāyābaddhakadambakaṃ mṛgakulaṃ romanthamabhyasyatu&nbsp;|</span>
                     </span>
                  <span class="l">
                     <span class="seg">viśrabdhaiḥ kriyatāṃ varāhapatibhirmustākṣatiḥ palvale</span>
                     <span class="seg">viśrāmaṃ labhatāmidaṃ ca śithilajyābandhamasmaddhanuḥ&nbsp;|| 76&nbsp;||’</span>
                     </span>
                  
               </div>
            </div>
            <span class="pageinfo">[page 052]</span>
            
            <p>atra ‘gāhantāṃ mahiṣā nipānasalilam’ ityādiprasiddhārthapadopādānātprasādaḥ&nbsp;||</p>
            
            <div class="commentary">
               
               <p><b>prasiddhārtheti</b>&nbsp;| asyārthaḥ prāgeva vivṛtaḥ&nbsp;| prasādo dvidhā—vācyaviṣayaḥ, pratīyamānaviṣayaśca&nbsp;|
                  tatra pratīyamānaviṣayo yathā—‘evaṃvādini devarṣau pārśve pituradhomukhī&nbsp;| līlākamalapatrāṇi
                  gaṇayāmāsa pārvatī&nbsp;||’ atra śrutāvagatādeva vākyāllajjādayo hastadattā iva prakāśante&nbsp;||
                  vākyaviṣayo dvidhā bhavati&nbsp;| grāmyaireva grāmya upanāgarairvā, padaiḥ saṃdarbhanirvāhe&nbsp;|
                  ādyo yathā—‘candre kalaṅa‍kaḥ sujane daridratā vikāśalakṣmīḥ kamaleṣu cañcalā&nbsp;| mukhāprasādaḥ
                  sadhaneṣu sarvadā yaśo vidhātuḥ kathayanti khaṇḍitam&nbsp;||’ dvitīyamudāharati—gāhantāmiti&nbsp;|
                  atra prathamapāde gāhantāṃ mahiṣā iti grāmyam&nbsp;| nipānasalilamityupanāgaram&nbsp;| śṛṅa‍gairiti
                  grāmyam&nbsp;| muhurityupanāgaram&nbsp;| tāḍitamiti grāmyam&nbsp;| dvitīyapāde kadambakaromanthaśabdāvupanāgarau
                  śeṣāṇi grāmyāṇi&nbsp;| evaṃ ca caramayorapi svato vivecanīyam&nbsp;| gāhanaṃ viloḍanaṃ tanniḥśaṅa‍kameva
                  bhavatīti visrambhadhvaniḥ&nbsp;| ata eva trāsābhāvātprakṛtipratyāpattau&nbsp;| śṛṅa‍gābhyāṃ
                  paryāyeṇa jalatāḍanaṃ mahiṣajātiḥ&nbsp;| chāyāśrayaṇaṃ yūthabandhaśca mṛgajātiḥ&nbsp;| ciraparasparavārtānabhijñānāddivā
                  niṣpalāyanena romantho 'paricita ivāsīttasyedānīṃ śikṣākrameṇa yadi paricayaḥ syādityabhyasyatviti
                  dhvaniḥ&nbsp;| varāhapatibhiriti na yādṛśatādṛśānāmasmanmṛgayāsaṃrambhagocaratvamiti prakāśyate&nbsp;|
                  nanu cātra kartṛprakramabhedo dūṣaṇaṃ kasmānna bhavati&nbsp;| naitat&nbsp;| āpātaśauṇḍeṣu pariṇatibhīruṣu
                  ca mahiṣeṣu svabhāvabhīteṣu mṛgeṣu na tathāyaṃ saṃrambhate yathā punarāvṛtticatureṣu
                  prakārakovideṣu ca varāheṣu&nbsp;| tataśca teṣāmucitakriyāsu kartṛtāmātrameva na soḍhavāniti
                  sāṃprataṃ kartṛtābhyanujñānena vyajyate&nbsp;| tatastṛtīyāyāmaucityaniveśinyāṃ prakramabhedo
                  'pyucita eveti vyaktivivekakārādīnāmapi saṃmataḥ panthāḥ&nbsp;| idaṃ ceti cakāreṇa cedasmaddhanurārūḍhamavatīrṇaṃ
                  vā tadaiva saṃrambhagocarāṇāṃ bhayavisrambhāviti kopaprakarṣaḥ&nbsp;| ata evāsmaditi bahuvacanaṃ
                  sajīvam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yanmṛduprasphuṭonmiśravarṇabandhavidhiṃ prati&nbsp;|</span>
                  <span class="l">avaiṣamyeṇa bhaṇanaṃ samatā sābhidhīyate&nbsp;|| 67&nbsp;||</span>
                  
               </div>
            </div>
            <span class="pageinfo">[page 053]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘yaccandrakoṭikarakorakabhārabhāji</span>
                     <span class="seg">babhrāma babhruṇi jaṭāpaṭale harasya&nbsp;|</span>
                     </span>
                  <span class="l">
                     <span class="seg">tadvaḥ punātu himaśailaśilānikuñja-</span>
                     <span class="seg">jhāṅa‍kāraḍambaravirāvi surāpagāmbhaḥ&nbsp;|| 77&nbsp;||’</span>
                     </span>
                  
               </div>
            </div>
            
            <p>atropakramādāsamāpti sphuṭabandhasya nirvāhātsamatvam&nbsp;||</p>
            
            <div class="commentary">
               
               <p><b>yaditi</b>&nbsp;| pratītyantena mārgo vyākhyātaḥ&nbsp;| avaiṣamyeṇa bhaṇanamityanena vāgbhedaḥ svareṣu
                  hrasvāntyāḥ, vyañjaneṣu vargāntyā dantyāśca mṛdavaḥ komalā varṇāḥ&nbsp;| dīrghāḥ svarāḥ
                  vyañjaneṣu ṇakāravarjaṭavargarephaśaṣahā adantyasaṃyogāśca prasphuṭāḥ&nbsp;| śeṣāṇi vyañjanāni
                  dantyasaṃyogāśconmiśramadhyamā varṇāsteṣāmanyatamairvarṇairyo bandhanavidhistaṃ prati
                  yadavaiṣamyeṇa upakramanirvāhādinā karaṇena bhaṇanamuktiḥ sā samatā&nbsp;| na ceyaṃ doṣābhāvamātramekajātīyavarṇaparicayaprabandhapraveśanirvāhāṇāṃ
                  siddhiḥ śaktivyutpattirūpatayā pradhānotkarṣaparyavasānāt&nbsp;| na ca doṣābhāvasyaivaṃrūpatā
                  kenacitpratiṣiddhā&nbsp;| ata eva śleṣaprasādayorapi guṇabhāvaḥ siddhaḥ&nbsp;| nanu ‘raktāśokakṛśodarī
                  kva nu gatā tyaktvānuraktaṃ janaṃ no dṛṣṭeti mudhaiva cālayasi kiṃ vātābhibhūtaṃ śiraḥ&nbsp;|
                  utkaṇṭhāghaṭamānaṣaṭpadaghaṭāsaṃghaṭṭadaṣṭacchadastatpādāhatimantareṇa bhavataḥ puṣpodgabho
                  'yaṃ kutaḥ&nbsp;||’ ityatra vaiṣamyaṃ doṣa eva syāt&nbsp;| na hyatra muktasthāne sphuṭatā&nbsp;|
                  tasmādyatkiṃcidetat&nbsp;| tadevaṃ nirvāhyatraividhyātsamatā trirūpā bhavati grāmyā paruṣā
                  upanāgarikā ca&nbsp;| tatronmiśraprāyasaṃdarbhanirvāhe grāmyā&nbsp;| yathā—‘puraḥ pāṇḍucchāyaṃ
                  tadanu kapilimnā kṛtapadaṃ tataḥ pākodrekādaruṇaguṇasaṃvardhitavapuḥ&nbsp;| śanaiḥ kośārambhe
                  sthapuṭanijaviṣkambhaviṣame vane pītāmodaṃ vadaramarasatvaṃ kalayati&nbsp;||’ paruṣā yathā—yaccandreti&nbsp;|
                  bālendumayūkhamukulajālaniculitāsu parameśvarajaṭāvallarīpu bhramaṇādhyāsādivādyāpi
                  himādrikuñjeṣu jhāṅa‍kārigaṅa‍gāmbha iti pratīyamānotprekṣā&nbsp;| upanāgarikā yathā—‘vasane
                  paridhūsare vasānā niyamakṣāmamukhī dhṛtaikaveṇiḥ&nbsp;| atiniṣkaruṇasya śuddhaśīlā mama
                  dīrghāṃ virahavyathāṃ vyanakti&nbsp;||’ atrāsmatsahādhyāyinaḥ pūrvārdhamevopanāgarikodāharaṇaṃ
                  manyante&nbsp;| uttarārdhe hi viṣketyādivarṇaniveśanādunmiśratvameva&nbsp;| iyamaparonmiśrā
                  saṃdarbhajātiryatkomalakaṭhoravarṇatulyatayā nirvahaṇamiti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yā pṛthakpadatā vākye tanmādhuryamiti smṛtam&nbsp;|</span>
                  
               </div>
            </div>
            <span class="pageinfo">[page 054]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘sthitāḥ kṣaṇaṃ pakṣmasu tāḍitādharāḥ</span>
                     <span class="seg">payodharotsedhanipātacūrṇitāḥ&nbsp;|</span>
                     </span>
                  <span class="l">
                     <span class="seg">valīṣu tasyāḥ skhalitāḥ prapedire</span>
                     <span class="seg">cireṇa nābhiṃ prathamodabindavaḥ&nbsp;|| 78&nbsp;||’</span>
                     </span>
                  
               </div>
            </div>
            
            <p>atra padeṣu saṃhitābhāvātpṛthakpadatvena mādhuryam&nbsp;||</p>
            
            <div class="commentary">
               
               <p><b>yā pṛthagiti</b>&nbsp;| pṛthagiva padāni yatra bhāsante sa pṛthakpadaḥ saṃdarbha ityupamāgarbho bahuvrīhiśca&nbsp;|
                  tasya bhāvastattā&nbsp;| mādhuryamuktasvarūpaṃ tacchabdagataṃ pṛthakpadatayāvicchidyata
                  iti&nbsp;| tadeva mādhuryayuktam&nbsp;| aucityena hi samāsavyatireka ākṛṣyate kadācidanuddhato
                  vā samāsaḥ&nbsp;| anuddhatiranullekhaḥ&nbsp;| taduktam—‘avṛttirmaghyavṛttirvā mādhurye ghaṭanā
                  tathā’ iti&nbsp;| ata eva ‘samāsanivṛttiparametat’ iti vāmanaḥ&nbsp;| kaścitsamāso rasaucityenākṛṣṭaḥ
                  paribhāvyamāno manīṣibhiścamatkārakāraṇaṃ bhavati&nbsp;| yathā—‘teṣāṃ gopavadhūvilāsasuhṛdāṃ
                  rādhārahaḥsākṣiṇāṃ kṣemaṃ tatra kalindaśailatanayātīre latāveśmanām&nbsp;| vicchinne smaratalpakalpanamṛducchedopayoge
                  'dhunā te nūnaṃ jaraṭhībhavanti vigalannīlatviṣaḥ pallavāḥ&nbsp;||’ atra tacchabdo yeṣāṃ
                  vilāsasaṃpattisvabhāvalabdhaprakarṣāṇāmanubhava eva sākṣīti viśeṣaprādhānyavivakṣayā
                  nasamāsenānigamanāt&nbsp;| na yā kāpi vadhūḥ, api tu gopasaṃbandhinī kṛtagopācāracāturīparādhīnā&nbsp;|
                  nānyatra nīrasaprāye kvacana sauhārdaṃ kiṃ tu vilāsa eva&nbsp;| so 'pi na yaḥkaścit, api
                  tu gopavadhūsaṃbandhītyevaṃ bahūnāṃ piṇḍībhāvavivakṣayā samāsa evocitaḥ&nbsp;| etāvataivācchedo
                  'pyucita eva&nbsp;| sarvasvāyamānatvāttatsaṃbandhajanitasya viśeṣasya pṛthagevoktirucitā&nbsp;|
                  rādhārahaḥsākṣiṇāmityatrāpi samāsaḥ pūrvavat&nbsp;| yadyapi rādhāsaṃbandhasya vaivakṣikaṃ
                  prādhānyamiti na samāsaḥ pratibhāsate tathāpi yadanyasya rādhārahasi niveśaḥ kṣama
                  iti bhāvayansuhṛdāmityapahāya sākṣiṇāmityuktavān&nbsp;| sākṣī hi taṭastha eva vyāpriyate&nbsp;|
                  tenāvaśyakartavyasākṣitāprādhānyavivakṣayā saṃbhavati virodhādityavaseyam&nbsp;| sthitā
                  iti&nbsp;| pakṣmāvasthāne 'dharatāḍane stanataṭanipāte valibhaṅa‍gaskhalane nābhinimnapnāptau
                  jalabindūnāṃ kartṛtānirdeśātsvācchandyamunmīlitam&nbsp;| tathā ca—gauryā bāhyasaṃvedanābhāvastena
                  bhagavadgato 'nurāgaprakarṣaḥ prathamapādena&nbsp;| nidāghatāpacchidā rajoharaṇena vasuṃdharā
                  saurabhonmīlanena mayūrakekāyitādinā tribhuvanasyāpi <span class="pageinfo">[page 055]</span>ye camatkārāspadamiti dhvanitam&nbsp;| tathābhūtānāmatha saṃvedane pūrva evābhiprāyaḥ&nbsp;|
                  tāḍitetyākāreṇa cchedonmeṣaḥ payodharetyādāvokāraḥ&nbsp;| dhakāratakārau&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aniṣṭhurākṣaraprāyaṃ sukumāramiti smṛtam&nbsp;|| 68&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘maṇḍalīkṛtya barhāṇi kaṇṭhairmadhuragītibhiḥ&nbsp;|</span>
                  <span class="l">kalāpinaḥ pranṛtyanti kāle jīmūtamālini&nbsp;|| 79&nbsp;||’</span>
                  
               </div>
            </div>
            
            <p>atra sarvakomalatve 'sati śleṣaviparyayadoṣaśaithilyābhāvādbāhulyādvarṇānāmanaiṣṭhuryātsaukumāryam&nbsp;||</p>
            
            <div class="commentary">
               
               <p><b>aniṣṭhureti</b>&nbsp;| samasta eva gumphe dvitrāṇi tricaturāṇi prasphuṭānyakṣarāṇi niveśyante sa kilāntarāntaropadaṃśanyāyena
                  citrāsvādaparyavasāyī sukumāra iti prācāṃ matam&nbsp;| ata eva samatāyā bhedaḥ&nbsp;| bhṛdvīkāpākaḥ
                  punaranyādṛśo vakṣyate&nbsp;| aniṣṭhure sukumāravyavahāro loke dṛṣṭaḥ&nbsp;| maṇḍalīkṛtyetyādau
                  prathamapāde maṇḍeti, kṛtyeti, barheti atra saṃyogatrayam&nbsp;| dvitīyapāde ṇṭheti, rmeti
                  ca saṃyogadvayamupanyasya gītidīrghasvaraniveśo rūpāntaramādāya viśeṣaśobhāhetuḥ&nbsp;|
                  tṛtīyapāde keti na iti pranṛtyantīti ca dīrghavisargasaṃyogā iti vyantaram&nbsp;| caturthapāde
                  dīrghasvarā evāntarāntareti saiva vāsanā&nbsp;| nanu aniṣṭhurākṣaramayatvaṃ sukumārateti
                  vaktavye prāyaśabdaḥ kena prayojanenetyata āha—atreti&nbsp;| na cāyamarthaguṇaḥ sa hi vākyārthe
                  dharmiṇi nirūpyate&nbsp;| ayaṃ tu padasamudāya iti yuktaṃ śabdaguṇeṣu pariṃgaṇanam&nbsp;| saṃmitatvamanyathā
                  bhaviṣyati&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yatra saṃpūrṇavākyatvamarthavyaktiṃ vadanti tām&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘vāgarthāviva saṃpṛktau vāgarthapratipattaye&nbsp;|</span>
                  <span class="l">jagataḥ pitarau vande pārvatīparameśvarau&nbsp;|| 80&nbsp;||’</span>
                  
               </div>
            </div>
            
            <p>atra vākyaparipūrṇatayārthasamapakatvādarthavyaktiḥ&nbsp;||</p>
            
            <div class="commentary">
               
               <p><b>vāgarthāviveti</b>&nbsp;| atra vande ityuttamapuruṣavacanenaivāhamiti prāptam ‘asmadyuttamaḥ’ ityatra sthāninītyabhidhānāt&nbsp;|
                  kimiti karmāpekṣāyāṃ pārvatīparameśvarāviti&nbsp;| tāvapi <span class="pageinfo">[page 056]</span>kiṃbhūtāvityato jagataḥ pitarāviti&nbsp;| tena lakṣmīnārāyaṇādivaidharmyeṇa namaskāryatvam&nbsp;|
                  ekaśeṣaśabdenaiva mātṛśabdārthaḥ&nbsp;| strīpuṃsayorityaucityādvāgarthāviveti&nbsp;| kimarthaṃ
                  namaskuruta ityatra vāgarthapratipattaye iti&nbsp;| tadevaṃ yādṛśo yāvāṃśca viśeṣaṇaviśeṣyaprakāro
                  'bhimataḥ sa sarva eva vāgityādyupāttaśabdasamudāyamātreṇa niṣpratyūhamavagamyata
                  ityarthavyaktiśabdārthavyākhyānena sphuṭayati—atreti&nbsp;| arthasamarpakatvādityanena
                  śabdaguṇatā vyaktīkṛtā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yadujjvalatvaṃ bandhasya kāvye sā kāntirucyate&nbsp;|| 69&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘nirānandaḥ kaunde madhuni vidhuro bālabakule</span>
                     <span class="seg">na sāle sālambo lavamapi lavaṅa‍ge na ramate&nbsp;|</span>
                     </span>
                  <span class="l">
                     <span class="seg">priyaṅa‍gau nāsaṅa‍gaṃ racayati na cūte vicarati</span>
                     <span class="seg">smaraṃllakṣmīlīlākamalamadhupānaṃ madhukaraḥ&nbsp;|| 81&nbsp;||’</span>
                     </span>
                  
               </div>
            </div>
            
            <p>atra bandhasya chāyāvatvenaujjvalyaṃ tadeva ca kāntirucyate&nbsp;||</p>
            
            <div class="commentary">
               
               <p><b>yadujjvalatvamiti</b>&nbsp;| kiṃ punaridamujjvalatvaṃ nāma&nbsp;| kecidāhuranuprāsabahutvamiti, tadasat—‘tasyāḥ susrāva
                  netrābhyāṃ vāri praṇayakopajam&nbsp;| kuśeśayapalāśābhyāmavaśyāyajalaṃ yathā&nbsp;||’ ityādāvanuprāsabahulatā
                  saṃbhavati&nbsp;| evaṃvidhaṃ hi purāṇacchāyamāmananti&nbsp;| kāntiviparyayaḥ purāṇī chāyā&nbsp;|
                  yathā—‘vrajati gaganaṃ bhallātakyā dalena sahopamām’ iti&nbsp;| ata evāha—‘purāṇacitrasthānīyaṃ
                  tena vandhyaṃ kavervacaḥ’ iti&nbsp;| tasmādaprahatapadairārambhaḥ saṃdarbhasyaiva kāntiḥ&nbsp;|
                  tadyathā—kusumasya dhanuriti prahatam&nbsp;| kausumamityaprahatam&nbsp;| jalanidhāviti prahatam&nbsp;|
                  adhijaladhītyaprahatam&nbsp;| gurutvamiti prahatam&nbsp;| gauravamityaprahatamityādi&nbsp;| ata eva
                  prahataśaṅa‍kā&nbsp;| camatkāritvaṃ tu sahṛdāhlādakatvamasti hi tulye 'pi vācakatve padānāṃ
                  kaścidavāntaro viśeṣo yamadhikṛtya kiṃcideva prayuñjate mahākavayo na tu sarvam&nbsp;|
                  yathā—pallava iti vaktavye kisalayamiti&nbsp;| strīti vaktavye kānteti&nbsp;| kamalamiti vaktavye
                  rājīvamityādi&nbsp;| etadeva mahākavibhirupeyate&nbsp;| ‘katte maṇāma iccaṃ saccaṃ kavie samaṃ
                  samaggesu&nbsp;|... sīmaṭheuṇa musmitammi saccaṇa vañcea&nbsp;||’ kāntavarṇānuprāso 'pi kānta
                  eva bhavatīti matvānuprāsotkaṭamudāharati—nirānanda iti&nbsp;| asti kunde madhu paraṃ na
                  kamala-<span class="pageinfo">[page 057]</span>sajātīyamityāsakto nānandamalabhata&nbsp;| kundasyeti prahatam, kaundamityaprahatam&nbsp;| bālatve
                  bakulakusumānāṃ na madhuprādurbhāva iti etatkāle ratiṃ na prāptavāniti vidhura ityanena
                  vyajyate&nbsp;| kālāntare 'pi sāle madhuno 'saṃbhavādālambaḥ pratyāśāmātrabandho 'pi na
                  tasyāsīt&nbsp;| āmodaprakarṣādantaḥ kṣaṇaṃ nipatya rasamanāsādayaṃllavaṅa‍gamanusaratīti
                  lavamityanena dhvanyate&nbsp;| evamuttarārdhe 'pi padasvaraso gaveṣaṇīyaḥ&nbsp;| uktameva viśeṣamamisaṃdhāya
                  vyācaṣṭe—atreti&nbsp;| chāyaujjvalyaṃ kāntirityekārthatayā loke prasiddhaṃ tadiha yathā
                  śabdeṣu saṃgacchate tathā pūrvācāryaprasiddha‍yā vivecanīyamityabhiprāyaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vikaṭākṣarabandhatvamāryairaudāryamucyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘ārohatyavanīruhaṃ praviśati śvabhraṃ nagaiḥ spardhate</span>
                     <span class="seg">khaṃ vyālẹdhi viceṣṭate kṣititale kuñjodare līyate&nbsp;|</span>
                     </span>
                  <span class="l">
                     <span class="seg">antarbhrāmyati koṭarasya vilasatyālambate vīrughaḥ</span>
                     <span class="seg">kiṃ tadyanna karoti mārutavaśaṃ yātaḥ kṛśānurvane&nbsp;|| 82&nbsp;||’</span>
                     </span>
                  
               </div>
            </div>
            
            <p>atra vikaṭākṣarabandhatve nṛtyadbhiriva padairyadvākyaracanā sā udāratā&nbsp;||</p>
            
            <div class="commentary">
               
               <p><b>vikaṭeti</b>&nbsp;| vikaṭairakṣarairbandho yasya tasya bhāvastattvam&nbsp;| asti tāvannṛtyantīva padānīti
                  sahṛdayānāṃ kvacidarthe vyavahāraḥ&nbsp;| sa ca na nirviṣayo nāpyasya viśeṣa iti tatpramāṇakameva
                  guṇāntaramavasthitamiti kaścivdyācaṣṭe&nbsp;| tathā tu na kathaṃcittsvarūpamudbhidya darśitaṃ
                  bhavati&nbsp;| anye tu visargānuprāsādigranthilatvamanenābhimatamityāhuḥ&nbsp;| tadapi na&nbsp;|
                  aurjityābahirbhāvaprasaṅa‍gāt&nbsp;| tasmādidamatra vācyam—vikaṭāni viśālāni&nbsp;| prabhūtānīti
                  yāvat&nbsp;| tathābhūtānyakṣarāṇi dīrghānusvārādirūpāṇi sahṛdayasaṃvedanīyāni&nbsp;| ata eva
                  nṛtyatulyatā&nbsp;| yathā hi—nṛtyeṅa‍gānāmaṅa‍gulyādīnāmākuncanaprasāraṇakrameṇa rañjakatvaṃ
                  tathātrāpi&nbsp;| tathāhi—ārohatītyādau prathamapāde ākārokārābhyāṃ prasāraḥ&nbsp;| hatyaveti
                  saṃkocaḥ&nbsp;| nīruha itīkāravisargābhyāṃ prasaraṇam&nbsp;| nagaiḥ spardhata iti visargasaṃdhyakṣarairvikāśaḥ&nbsp;|
                  dvitīyapāde 'pi prasāraṇenopakramyata iti naiva nirvahaṇamantarāntaravarohakramo bhavati&nbsp;|
                  na cātra yatīnāṃ saṃniveśo 'bhimataḥ&nbsp;| mārutavaśaṃ yāta ityanenonmādarogagṛhīta iti
                  śabdamūlānusvāna-<span class="pageinfo">[page 058]</span>(sāra)balenāvagamyate&nbsp;| unmādagṛhīto 'pi vṛkṣārohaṇādikamasamañjasamavyavasthitaṃ
                  ca karoti&nbsp;| vana ityanena yatra sarvathaiva pratīkārāsaṃbhava iti niraṅa‍kuśonmādaceṣṭitamevopabṛṃhayati&nbsp;|
                  nagaiḥ spardhate parvatocchrāyamanukarotīti dūraprasṛta unmādaḥ&nbsp;| khaṃ vyālẹdhītyatrāpi
                  tathaivābhiprāyaḥ&nbsp;| kiṃ tadyaditi na śakyaṃte gaṇayitu munmādaceṣṭitānīti prakāśantetyeti
                  granthilāvicchedāt&nbsp;| prasāraṇasya paryavasānaṃ śvetyanena praviśatītisaṃkocaḥ&nbsp;| ata
                  eva parasmaipadayornirantaramāvāpaḥ kāntiviśeṣakaratvādupādeya eva bhavatīti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">ślāghyairviśeṣaṇairyogo yastu sā syādudāttatā&nbsp;|| 70&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘śrutvāyaṃ sahasāgataṃ nijapurātrāsena nirgacchatāṃ</span>
                     <span class="seg">śatrūṇāmavarodhanairjalalavaprasyandatimyatpuṭāḥ&nbsp;|</span>
                     </span>
                  <span class="l">
                     <span class="seg">śubhre sadmani pallavinyupavane vāpyāṃ navāmbhoruhi</span>
                     <span class="seg">krīḍādrau ca saśādvale vivalitagrīvairvimuktā dṛśaḥ&nbsp;|| 83&nbsp;||’</span>
                     </span>
                  
               </div>
            </div>
            
            <p>atra śubhre pallavini navāmbhoruhi ityādiślāghyaviśeṣaṇopādānādudāttatā&nbsp;||</p>
            
            <div class="commentary">
               
               <p><b>ślāghyairiti</b>&nbsp;| utkarṣavānudātto loke prasiddhaḥ&nbsp;| bahūnāṃ madhye yaḥ ślāghate sa utkarṣavān&nbsp;|
                  tena ślāghyatvamudāttalakṣaṇam&nbsp;| tadiha kāvye vākyārthapoṣādhāyakatayā sahṛdayahṛdayāvarjanakṣamatvena
                  ślāghāviṣayatve viśeṣyatvaṃ ca vākyārtho 'tastadviśeṣaṇapadeṣu yathoktarūpa utkarṣo
                  'bhimato 'nudāraścāyaṃ guṇa iti svarūpaviśeṣakṛtātkāntiśarīrāntargatāccamatkāritvādbhidyate&nbsp;|
                  nacātra muhatirabhimateti naikamapi kāntirūpamasti&nbsp;| ata eva purāṇacchāyamudāharati—śrutveti&nbsp;|
                  śrutimātreṇeyaṃ daśā darśane tu na jñāyate kathaṃ bhaviṣyatīti&nbsp;| yamiti&nbsp;| na hyanyasya
                  śrutamātrasya tādṛśaprabhāvasaṃbhāvanā&nbsp;| sahaseti yāvatkrīḍāsahacarāṇāṃ dhavalagṛhādīnāmapi
                  ca premānurūpamāpṛcchyate tāvānapi samayo na labdha iti dhvanyate&nbsp;| āgatamiti niṣṭhāpratyayena
                  cedicchati siddhamevāgamanamiti dyotayati—nijeti&nbsp;| yasyānyena dharṣaṇaṃ svapne 'pi
                  na buddhiviṣaya āsīt&nbsp;| sopadravasyāpi yasya na tyāgaḥ kadāpi kathaṃcidabhūditi vyajyate&nbsp;|
                  nirgacchatāmiti hṛdayavamukhyena punaḥ punaravatiṣṭhamānānāmasaṃbhavadrūpaṃ nirgamanamiti
                  <span class="pageinfo">[page 059]</span>dyotyate&nbsp;| śatrūṇāmiti bahuvacanena yadaikāvaskandamuddiśyāyaṃ pracalati tadā sarveṣāmiyaṃ
                  daśā bhavatīti pratyāyyate&nbsp;| ata evāsamāsaḥ sajīvaḥ&nbsp;| viyogavedanādūnamānasānāmudgato
                  'pi bāṣpasrāvādantareva vicchidyata iti lavapadena dhvanyate&nbsp;| punaḥ samāgamāśaṃsanaśīlānāmamaṅa‍galabhiyā
                  bāṣpastambho lavapadarahasyamityeke manyante&nbsp;|
                  anyasya bāṣpasya nirgamanānupapattau puṭayorārdrabhāvamātram&nbsp;| śubhra iti yatra candrātapena
                  pallavitāḥ kāntayaḥ kṣaṇadāvilāsavihāreṣu kāmapi rasamātrāmutkarṣayantīti vyanakti&nbsp;|
                  tadanantarameva vyāpyāmityāha—navāmbhoruhīti&nbsp;| pūrvavatsaṃbhogodgāraḥ&nbsp;| saśādvala
                  ityanena ratikutūhalotkaṇṭhitānāmadriśṛṅa‍gārohaṇaśrāntānāṃ tadevāstaraṇamiti prakaṭīkriyate&nbsp;|
                  vivalitagrīvatayā ca pabhdyāṃ palāyanameva na tu śarīravalanamapīti&nbsp;| śṛṅa‍gārādbhayānaka
                  eva rasaḥ sthāyīti dhvanitam&nbsp;| tadetatsarvamabhipretyāha—atreti&nbsp;||
               </p>
               
               <p>arītimatkaraṇoktamabhipretyaujolakṣaṇamāha—</p>
               
            </div> 
            
            <div class="lg">
               <div class="kārikā">
                  <span class="l">ojaḥ samāsabhūyastvamna</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘jayati bhujagarajjugranthiniṣpīḍitendu-</span>
                     <span class="seg">sravadamṛtanivṛttapremabhāvaiḥ kapolaiḥ&nbsp;|</span>
                     </span>
                  <span class="l">
                     <span class="seg">viracitanutibandho mūrdhni sadyaḥ purāreḥ</span>
                     <span class="seg">pariṇatabahukalpabrahmaṇāṃ brahmaghoṣaḥ&nbsp;|| 84&nbsp;||’</span>
                     </span>
                  
               </div>
            </div>
            
            <p>atra bhujagarajjugranthītyādinā samāsabhūyastvādojaḥ&nbsp;||</p>
            
            <div class="commentary">
               
               <p><b>oja iti</b>&nbsp;| vaipulyavṛttairbahuśabdasyeyasuni bhūya iti rūpam&nbsp;| tathā ca samāsasya bhūyastvaṃ
                  vaipulyavikaṭatvamiti yāvat&nbsp;| na caivaṃ gauḍīyā rītireveyamiti vācyam&nbsp;| kvacitsamāsabhūyastāmātrasyaivaucitīvaśena
                  viśeṣaśobhāvahatvāt&nbsp;| yathā—‘vādyanti diggajagaṇḍakaṣaṇairbhagnasrastā’ iti&nbsp;| na ca
                  samāsābhāvo nocitaḥ&nbsp;| nahyeka eva samāso rūpabhedamādāya guṇatvamanalaṃkāratvaṃ ca
                  prayojayatīti kimanupapannam&nbsp;| evaṃ prakṛtodāharaṇe 'pi&nbsp;| tathā hi—pariṇatāḥ pariṇāmaṃ
                  gatāḥ&nbsp;| bahūnāṃ kalpānāṃ brahmāṇa iti caturṇāṃ padārthānāṃ piṇḍatve catvāripadāni
                  samabahuvrīhirụ̄dhibhirbhujagarajjubhiriti granthidṛḍhatābodhanāya rūpakam&nbsp;| ata eva
                  nivītyupasargastātparyavān&nbsp;| sadyo viracitanutītyanena kapālānāmasādhāraṇo vyāpāraḥ&nbsp;|
                  bandho hi brāhmarūpastālvādikamantareṇa na niṣpadyate&nbsp;| jīvanānantarameva trāsāveśātstutirūpa
                  eva vrahma-<span class="pageinfo">[page 060]</span>ghoṣaṃ udacaraditi bhagavatastrailokyagrahe niraṅa‍kuśaprabhāvaḥ sadyaḥpadena sūcyate&nbsp;|
                  athavā cedāgamānāmātmalābhānantarameva parameśvarastutirūpatātparyāvasānamiti sarvasyā
                  api śruteḥ parameśvarapravaṇatvamananyasādhāraṇabhaktiprahvatāṃ ca kavirabhipraiti&nbsp;|
                  purārerityanena saṃhārirūpatā bhagavataḥ prakṛtapoṣānuguṇā prakāśitā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aurjityaṃ gāḍhabandhatā&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘asminnīṣadvalitavitatastokavicchinnabhugnaḥ</span>
                     <span class="seg">kiṃcillīlopacitavitataḥ puñjitaścocchritaśca&nbsp;|</span>
                     </span>
                  <span class="l">
                     <span class="seg">dhūmotpīḍastaruṇamahiṣaskandhanīlo davāgneḥ</span>
                     <span class="seg">svairaṃ sarpansṛjati gagane gatvarānabhrabhaṅa‍gān&nbsp;|| 85&nbsp;||’</span>
                     </span>
                  
               </div>
            </div>
            
            <p>atra gāḍhabandhasya spaṣṭameva pratibhānādaurjityam&nbsp;||</p>
            
            <div class="commentary">
               
               <p><b>aurjityamiti</b>&nbsp;| ūrjito mahāprāṇastasya bhāva aurjityaṃ tatra saṃdarbhasya mahāprāṃṇatā gāḍhatvamantarāntarāvilambitanayadbhiḥ
                  prayogaiḥ kuṇḍilatvam&nbsp;| guṇasāmānyalakṣaṇādatiprasaṅa‍go nāsti&nbsp;| tathā hi—prakṛtodāharaṇe
                  prathamapāde vicchinnabhugna ityatra tālavyadvayam&nbsp;| kaṇṭhyadantyasaṃyogau prasphuṭonmiśrau&nbsp;|
                  anye mṛdavaḥ&nbsp;| dvitīyapāde auṣṭhyopadhmānīyatālavyacatuṣkasaṃyogāḥ prasphuṭāḥ&nbsp;| svaravyañjanamadhye
                  visargapāṭha ubhayasaṃjñābhiprāyeṇeti durgasiṃhaḥ&nbsp;| tena tadādeśasyāpi vyañjanatvam&nbsp;|
                  anye mṛdavaḥ tṛtīyapāde dantyoṣṭhyadantyakaṇṭhyasaṃyogā unmiśrāḥ&nbsp;| anye mṛdavaḥ&nbsp;|
                  caturthapāde rephāntasaṃyogā bhṛdavo ya iti na kāpi kaṭhoratā pratibhāsate&nbsp;| tathā
                  ca—prathamatṛtīyābhyāmatra dvitīyacaturthayorgāḍhatvam&nbsp;| tathā—‘haste līlākamalamalakaṃ
                  bālakundānuviddham-’ ityāderagāḍhaprathamatṛtīyayorapyasti dhāraṇī mahāprāṇatā vyaktetyāha—atreti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">preyaḥ priyatarākhyānaṃ cāṭūktau yadvidhīyate&nbsp;|| 71&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘saujanyābhbunidhe budhapriya guṇaprākāra dharmadruma-</span>
                     <span class="seg">prāroha pratipannavatsala mahātyāginvivekāśraya&nbsp;|</span>
                     </span>
                  <span class="l">
                     <span class="seg">lakṣmyāvāsa manasvinīmanasijavyāpāradīkṣāguro</span>
                     <span class="seg">śrīmanmuñja kimityamuṃ janamupaspraṣṭuṃ dṛśā nārhasi&nbsp;|| 86&nbsp;||’</span>
                     </span>
                  
               </div>
            </div>
            <span class="pageinfo">[page 061]</span>
            
            <p>atra saujanyāmbunidha ityādīnāṃ priyārthānāṃ padānāmupādānaṃ preyaḥ&nbsp;||</p>
            
            <div class="commentary">
               
               <p><b>preya iti</b>&nbsp;| parapriyākhyānaṃ cāṭūktistatra yadvidhīyate sa preyo nāma guṇaḥ kiṃ tu kriyata
                  ityāha—priyatarākhyānamiti&nbsp;| pratyayāṃśe tātparyaṃ loke sādhāraṇa eva priya ityucyamāne
                  yastatrāsādhāraṇaḥ prakarṣo 'vasīyate sa ityartho bhavati&nbsp;| etena lakṣaṇapade īyasun
                  vyākhyātaḥ&nbsp;| uktikhaṇḍairupacito 'rthaḥ sannasanvā bhavatu kavipratikṛṣṭā sūktireka
                  eva tribhuvane bhūyasīnāmapāmadhiṣṭānam&nbsp;| evaṃ bhavānapi tatsthānīyasya saujanyasyeti
                  pratīyate&nbsp;| vudhapriyeti bahuvrīhitatpuruṣābhyāmarthadvayamupāttam&nbsp;| sūkṣmaguṇapratibimbabhāsitayā
                  yāvadabhimatadāyitayā ca prītidhvanitayā ca prakarṣamarpayati—guṇaprākāreti&nbsp;| yathā
                  prākāre uparyupari śilādīnāmavasthitirevamahamahamikayā tvayi guṇānām&nbsp;| athavā yathā
                  prākāraḥ kalatrāvekṣaṇasthānamevaṃ bhavānapi guṇānāmeva procyate&nbsp;| dharmadrumaprāroheti&nbsp;|
                  prārohaḥ praroho 'ṅa‍kuraḥ&nbsp;| tenātijarato bhagnānekavikramādityādiśākhasya dharmatarostvamagrimaḥ
                  saṃtāno 'valambaḥ&nbsp;| yadi vādhomukhī lambamānalatā prarohaḥ&nbsp;| tathā ca dharmatarorupari
                  brahmalokādibaddhavistārasya bhagavadrūpaḥ prāroho bhūpṛṣṭhamadhitiṣṭatīti ko 'pi
                  prītau prakarṣaḥ&nbsp;| pratipannavatsaleti&nbsp;| upakartavyatayā pratipannaḥ svīkṛtastatra
                  vatsalo jhaṭiti snehārdrāntaḥkaraṇastenāṅa‍gīkṛtabhaṅa‍gabhīrutāmātreṇa puruhūtādivannāpi
                  śleṣāviśleṣānvitatayā balikarṇādivatkiṃ tu bhavān sindhuriva vāñchitādikamupakāraṃ
                  karotīti samānaṃ pūrveṇa&nbsp;| mahātyāginniti&nbsp;| tyāgināmapi yaḥ pūjyaḥ sa mahātyāgī tena
                  nūnaṃ dadhīciprabhṛtayo viśrāṇitārthā api na tava tulyatāmārọdhumīśata iti pūrvavat&nbsp;|
                  vivekāśraya iti&nbsp;| yathākartavyatājñānaṃ vivekastasyāśrayo viśrāntisthānaṃ yadi tvaṃ
                  mūlastambho nābhūstadā kamāśritya vivekaprāsādaḥ padamāropayedityādikaṃ svayamūhanīyamiti
                  tadetatsarvaṃ sūcayannāha—priyārthānāṃ padānāmiti&nbsp;| priyārthānāṃ prītiprakarṣārthānām&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vyutpattiḥ suptiṅāṃ yā tu procyate sā suśabdatā&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘tasyājīvanirastu mātaravamā jīvasya mājīvato</span>
                     <span class="seg">bhūyādvā 'jananiḥ kimamba’ <a href="" class="note" title="‘janinā’ iti saṭīkapustakapāṭhaḥ">*</a>januṣā jantorvṛthā janmanaḥ&nbsp;|</span><span class="pageinfo">[page 062]</span>
                     </span>
                  <span class="l">
                     <span class="seg">yastvāmeva na vandate na yajate nopaiti nālokate</span>
                     <span class="seg">nopastauti na manyate na manute nādhyeti na dhyāyati&nbsp;|| 87&nbsp;||’</span>
                     </span>
                  
               </div>
            </div>
            
            <p>atra ajīvaniḥ—ajananiḥ—ityādīnāṃ suvantānāṃ vandate—yajate—ityādīnāṃ tiṅantānāṃ ca
               vyutpattiḥ suśabdatā&nbsp;||
            </p>
            
            <div class="commentary">
               
               <p><b>vyutpattiriti</b>&nbsp;| viśiṣṭā utpattirvyutpattiḥ&nbsp;| subantānāṃ tiṅantānāṃ ca bahūnāmapi cakārādimantareṇa
                  ghaṭanāsauṣṭavārpakatayā camatkārakāritvamityarthaḥ&nbsp;| ‘ākrośe
                  nañyaniḥ’&nbsp;| kimarthabhidamāśāsyata ityata āha—jīvato 'vamāna iti&nbsp;| jīvato 'vamānanaṃ
                  mābhūnmaraṇamapi tadapekṣayā varamityarthaḥ&nbsp;| āyuḥkarmavaśāttathābhūto 'pi jīviṣyatīti
                  yadri tadā 'jananiranutpattireva bhūyāt&nbsp;| kuta ityata āha—kimiti&nbsp;| janineti puṃliṅa‍ganirdeśaścintyaḥ
                  ikaḥ strīprakaraṇe vidhānāt&nbsp;| janirutpattiriti sāhacaryācca&nbsp;| kasyedaṃ sarvamāśāsyata
                  ityata āha—yastvāmeveti&nbsp;| tvadanyadevatāpravaṇasya janmādikaṃ viphalamiti vadataḥ
                  ko 'pi bhagavatīviṣaye bhaktiprakarṣo 'vasīyate&nbsp;| anye tu vyācakṣate kaveḥ padaparicayāntarī
                  vyutpattiḥ&nbsp;| padaṃ ca suptiṅantatayā dvividham&nbsp;| tayorekamubhayaṃ vā yatra niveśyamānaṃ
                  vyutpattimabhivyanakti tatra sauśabdyamiti lakṣaṇārthaḥ&nbsp;| tathā hi—ajīvaniriti sopādhisiddhakṛdantaṃ
                  jīvitamupanyasya tadeva jīvasya jīvata iti nirupādhisiddhasādhyārthābhidhāyikṛdantamupanyastavān&nbsp;|
                  mātaravameti mātṛtvamubhayathotprekṣitavān&nbsp;| dvitīyapāde janijīvamivopakṣipya janinā
                  janmeti tameva prakāradvayenopāttavān&nbsp;| ekaikadhātuprapañcānāṃ subantānāṃ durghaṭamekasaṃdarbhapraveśaṃ
                  tattaducitakriyāsaṃgamena vihitavāniti subantavyutpattiriti dik&nbsp;| avameti astvityanuṣajyate&nbsp;|
                  vṛthādivā pūrveṇāpi saṃbadhyate&nbsp;| athottarārdhe tiṅantavyutpattiḥ&nbsp;| tatra pūrvaprakārabhedo
                  na ghaṭate&nbsp;| ataḥ sābhiprāyāṇāmevotprekṣaṇaṃ sā vācyā&nbsp;| tathā hi—vandata iti jāyamānamātrābhivādyatayā
                  tribhuvanamātṛtā&nbsp;| yajata iti samastadevatārupatvam&nbsp;| upaitīti sarvopagamyatayā jagaccharaṇyatvam&nbsp;|
                  ālokata iti viśvavarti yāvanmanoharatvam&nbsp;| stautīti samastābhimatadāyitā&nbsp;| manyata
                  iti nikhilajñeyasvarūpatā&nbsp;| manuta ityavadhāraṇīyatayā tattvātmakatā&nbsp;| adhyetīti kāntārādismartavyatayā
                  durgādibhedena prapañcyamānatvam&nbsp;| dhyāyatīti nididhyāsanaviṣayatayā pratyagjyotīrūpateti
                  parāparabhedabhinnā bhagavatī stutā bhavati&nbsp;| manyate manute iti yathā sāmānyaviśeṣābhidhāyinau
                  tathādhyeti dhyāyatītyapi&nbsp;| tiṅantānāṃ ca durghaṭo 'pi paraspara-<span class="pageinfo">[page 063]</span>manvayaḥ kenāpi prakāreṇa ghaṭita iti pūrvavadvoddhavyaḥ&nbsp;| tadetadāha—atretyādipadamubhābhyāṃ
                  saṃbadhyate&nbsp;| tena jīvitavargo janivargaścābhimataḥ&nbsp;| matiḥ sakṛdevāvṛtta iti noktaḥ
                  bhūyasā hi loke vyapadeśo dṛśyata iti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">samādhiḥ so 'nyadharmāṇāṃ yadanyatrādhiropaṇam&nbsp;|| 72&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘pratīcchatyāśorkī kisalayaparāvṛttimadharaḥ</span>
                     <span class="seg">kapolaḥ pāṇḍutvādavatarati tālīpariṇatim&nbsp;|</span>
                     </span>
                  <span class="l">
                     <span class="seg">parimlānaprāyāmanuvadati dṛṣṭiḥ kamalinī-</span>
                     <span class="seg">mitīyaṃ mādhuryaṃ spṛśati ca tanutvaṃ ca bhajate&nbsp;|| 88&nbsp;||’</span>
                     </span>
                  
               </div>
            </div>
            
            <p>atra pratīcchati—avatarati—anuvadati—ityādicetanakriyādharmāṇāmacetaneṣvadharādiṣūpacāreṇādhyāropaṇaṃ
               samāghiḥ&nbsp;||
            </p>
            
            <div class="commentary">
               
               <p><b>samādhiriti</b>&nbsp;| samyagādhānamāropaṇaṃ samāghiḥ&nbsp;| samyaktvaṃ ca kakratālokātigatvaṃ na tadadhikabhāvaḥ&nbsp;|
                  tadidaṃ lakṣaṇe sphuṭam&nbsp;| ‘kamalāni nimīlanti kumudānyunmiṣanti ca’ ityādau vyabhicārācca&nbsp;|
                  tena saṃbandhitā na dharmaviśeṣaṇamatrābhimatā&nbsp;| alaṃkārādbhedaścaturthe vakṣyate—pratīcchatīti&nbsp;|
                  pratyeṣaṇaṃ dīyamānasya grahaṇaṃ cetanadharmaḥ sa virahavatyā acetane 'dhare samāropitaḥ&nbsp;|
                  kisalayakāntimito mandībhūtatāmavagamayati&nbsp;| deyasya dāturapasaraṇe 'nyatra saṃkrāntau
                  ca pratyeṣaṇanirvāhācca&nbsp;| tathā cāśokakisalayebhyo 'pi komalapāṭalatvamadharasyeti
                  mādhuryapoṣaḥ&nbsp;| tadabhimukhapravartanamavataraṇamapi cetanadharmaḥ so 'cetane kapole
                  samāropitaḥ kiṃcitpāṇḍutāmavadyotayati&nbsp;| na ca pratyeṣaṇavatsāmastyena grahaṇamapi
                  tu saṃmukhībhāvamātramityāśayāt&nbsp;| tathā ca pūrvavanmādhuryaṃ puṣṇāti, anuvādo 'pi
                  cetanadharma eva so 'cetanāyāṃ dṛṣṭāvāropitaḥ paryuṣitakamalacchāyāmakhaṇḍāmevātra
                  bodhayati&nbsp;| paraprakarṣābhimukhe 'pi vipralambhe kadācitsaṃkalpopasthitaprāṇanāthāyāṃ
                  dṛṣṭau kāntī bhavatīti prāyaḥpadena sūcitam&nbsp;| sparśasya mādhuryaviṣaye 'saṃbhavātspṛśatītyapyāropaḥ&nbsp;|
                  prathamavigrahaśobhāvirbhāvamabhivyanakti—cetanakriyeti&nbsp;| prakṛtāpekṣayā kriyākriyāvatoḥ
                  sādṛśyābhāvānneyaṃ gauṇī kiṃ tūpacaritaiva śuddhetyāha—upacāreṇeti&nbsp;| etena rūpakādibhyo
                  bhedaḥ samarthitaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">antaḥ saṃjalparūpatvaṃ śabdānāṃ saukṣmyamucyate&nbsp;|</span>
                  
               </div>
            </div>
            <span class="pageinfo">[page 064]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kevalaṃ dadhati kartṛvācinaḥ pratyayāniha na jātu karmaṇi&nbsp;|</span>
                  <span class="l">dhātavaḥ sṛjatisaṃhṛśāstayaḥ stautiratra viparītakārakaḥ&nbsp;|| 89&nbsp;||’</span>
                  
               </div>
            </div>
            
            <p>atra śrutāvagatavākyārthasya sṛjati—saṃharati—śāsti—stūyate—iti śabdānāmantaḥsaṃjalparūpeṇa
               sūkṣmatayā sūkṣmatvam&nbsp;||
            </p>
            
            <div class="commentary">
               
               <p><b>antariti</b>&nbsp;| yathā karituragādirūpakāṇāṃ pāṣāṇaśilādāvabhivyaktamavasthitau sūkṣmarūpatā tathā
                  śabdānāṃ śrūyamāṇānāmapi kathamanyathā vākyārthabhāvanadaśāyāṃ śeṣaniyamenonmeṣaḥ&nbsp;|
                  kevalamityādau sṛjati—saṃharati—śāstayo dhātavaḥ kartaryeva bhagavadviṣaye prayujyamānāḥ
                  pratyayānprayojayanti na karmaṇīti vākyārtho yadā bhāvyate tadaivāyaṃ sṛjati saṃharati
                  śāsti, na tu sṛjyate saṃhriyate śiṣyate iti śabdāḥ prakāśante&nbsp;| evaṃ stautirviparītakārakaḥ&nbsp;|
                  atra stautiḥ karmaṇyeva pratyayaprayojako na kartarīti vākyārthabhāvanāsamaya eva
                  nāyaṃ kiṃcitstauti kiṃtu sarvaiḥ stūyata eveti śabdā unmiṣanti&nbsp;| tadetadāha—atra śrutāvagateti&nbsp;|
                  yāvadeva vākyaṃ śrūyamāṇamavagamyate tasyaiva bhāvanāpallavaḥ paścādavasīyata iti
                  vaṭabījanyāyamupodbalayati&nbsp;| so 'yaṃ sahṛdayapratītisākṣiko 'rthaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">dhvanimattā tu gāmbhīryam</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘maulau dhāraya puṇḍarīkamamitaṃ tanvātmano vikramaṃ</span>
                     <span class="seg">cakrāṅa‍kaṃ vaha pādayugmamavanīṃ doṣṇā samabhyuddhara&nbsp;|</span>
                     </span>
                  <span class="l">
                     <span class="seg">lkṣamīṃ bhrūnikaṭe niveśaya bhava jyāyāndivaukaspate-</span>
                     <span class="seg">rviśvāntaḥkaraṇaikacaura tadapi jñātaṃ hariḥ khalvasi&nbsp;|| 90&nbsp;||’</span>
                     </span>
                  
               </div>
            </div>
            
            <p>atra nābhyāṃ puṇḍarīkadhāraṇaṃ parimitavikramatvaṃ cakrāṅa‍kitakaratvaṃ daṃṣṭrayā
               vasudhoddhāraṇaṃ vakṣaḥsthalaniveśitalakṣmīkatvamindrāvarajatvaṃ ca dhvanayatīti gāmbhīryam&nbsp;||
            </p>
            
            <div class="commentary">
               
               <p><b>dhvanimatteti</b>&nbsp;| dhvananaṃ dhvanirvyañjanātmā vyāpāraḥ&nbsp;| sa dvividhaḥ—śabdadhvaniḥ <span class="pageinfo">[page 065]</span>arthadhvaniśca&nbsp;| yena śabda eva dhvanyate sa śabdadhvanirabhimata iti kecit, tanna&nbsp;|
                  śabdasyaiva dhvanyatānaṅa‍gīkārāt&nbsp;| nābhyāṃ puṇḍarīkadhāraṇamityādi vyākhyāgranthabhaṅa‍gaprasaṅa‍gācca&nbsp;|
                  tasmācchabdāśritaṃ dhvananaṃ śabdadhvanirarthāśritaṃ cārthadhvaniriti vaktavyam&nbsp;|
                  prabhūtadhvanisaṃbaddhapadakadambakasya gāmbhīryam&nbsp;| athavā dhvanayatīti dhvaniḥ śabdātmako
                  yatrāsti padasamudāyastadgāmbhīryam&nbsp;| tathā hi puṇḍarīkapadaprastāvātsitacchatre niyatābhidhānaśaktikaṃ
                  kāṃsyatālānusvānasthānīyāṃ sitāmbhojavyaktimupajanayaccopalabhyate&nbsp;| anekārthaniyatābhidhānaśaktikatvācca&nbsp;|
                  tadāha—‘anekārthasya śabdasya vācakatve niyantrite&nbsp;| saṃyogādyairavācyārthadhīkṛvdyāpṛtirañjanam&nbsp;||’
                  iti&nbsp;| evaṃ vikramādiṣu&nbsp;| tathāpi vikramaḥ paurūṣaṃ pariśiṣṭaḥ pādavikṣepaśca&nbsp;| cakraṃ
                  cakravarticihnaṃ rekhāsaṃniveśalakṣaṇamāyudhaviśeṣaśca&nbsp;| abhyuddharaṇaṃ samyaglābhapālanaprāpaṇamutthāpanaṃ
                  ca&nbsp;| lakṣmīḥ saṃpaddevatāviśeṣaśca&nbsp;| jyāyān praśasyataro vayojyeṣṭhaśca&nbsp;| idamevābhisaṃdhāya
                  divaukaspaterityantaṃ vyācaṣṭe—atreti&nbsp;| tadapītyapiśabdena virodhadyotinā
                  haribhāvamācaranniti pratīyate puṇḍarīkadhāraṇāderubhayatulyatvānmaulāvityādiviruddham,
                  atastadviparītasthānīyaṃ viṣṇau dhvanayatprasiddhibalānnābhyādikameva dhvanayati&nbsp;|
                  prasiddhirapi hi viśiṣṭārthapratipattau kāraṇamevetyabhipretya śabdadhvaniprastāve
                  'pyanyavdyākhyātavān&nbsp;| anyathā tu prakṛtāsaṃgatiśaṅa‍kayā na vācyārthapuṣṭiḥ syāt&nbsp;|
                  so 'yaṃ virodharūpamūlaḥ pratīyamānavyatireko vākyārthaḥ śabdadhvaniścātra jīvabhūtaḥ&nbsp;|
                  viśvāntaḥkaraṇaikacora ityanena tribhuvanamanoharatā&nbsp;| divāniśamantaḥkaraṇāni corayannabhyāsakauśalādivātyantaprasiddhāni
                  nārāyaṇacihnāni gopāyasīti pratīyamānotprekṣā&nbsp;| nanu vastudhvaniṃ śabdaśaktimūlameke
                  na manyante&nbsp;| kathaṃ tarhi ‘panthia na ettha sattharamatthi maṇaṃ pattharatthale gāme&nbsp;|
                  unnaapaoharaṃ pekkhia uṇa jaï vasasi tā vasasu&nbsp;||’<a href="" class="note" title="‘pathika nātra srastaramasti manākprastarasthale grāme&nbsp;| unnatapayodharaṃ prekṣya punaryadi vasasi tadvasa&nbsp;||’ iti cchāyā">*</a> ityādau vastuvarṇanaṃ? na hyatra śleṣanyāyo na vā samāsoktinyāyaḥ saṃbhavati&nbsp;| kiṃ
                  cālaṃkāra dhvanāvapi śabdaśaktirevopayuktetyakṣuṇṇaḥ śabdadhvaniḥ&nbsp;| ye tu vadanti
                  śabdasyābhidhāvyatiriktā vṛttireva nāstīti, lakṣaṇāpi tairanaṅa‍gīkaraṇīyā syāt&nbsp;|
                  na cānaṅa‍gīkartavyeti vācyam&nbsp;| "gaṅa‍gāyāṃ ghoṣaḥ" ityatra saptamyananvayāpatteḥ&nbsp;|
                  prakṛtyanugatasvārthābhidhānaṃ hi vibhaktīnāṃ vyutpannamiti ghoṣapratiyogikādhikaraṇabhāvayogyaḥ
                  kaścidartho gaṅa‍gāpadasya vaktavyaḥ&nbsp;| tathā ca kānyā nāma lakṣaṇā&nbsp;| evaṃ puṇyatvādi-<span class="pageinfo">[page 066]</span> pratītistata eva bhavantī dhvananamupasthāpayatītyādikamasmābhiḥ kāvyaprakāśavivaraṇe
                  prapañcitam&nbsp;| iha tu granthagauravabhiyā viramyate&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vyāsenoktistu vistaraḥ&nbsp;|| 73&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘janaḥ puṇyairyāyājjaladhijalabhāvaṃ jalamuca-</span>
                     <span class="seg">stathāvasthaṃ cainaṃ nidadhatu śubhaiḥ <a href="" class="note" title="‘śuktivadane’ iti mūlapustakapāṭhaḥ">*</a>śuktivadanaiḥ&nbsp;|</span>
                     </span>
                  <span class="l">
                     <span class="seg">tatastāṃ śreyobhiḥ pariṇatimasau vindatu yathā</span>
                     <span class="seg">ruciṃ tanvanpīnastani hṛdi tavāyaṃ viluṭhati&nbsp;|| 91&nbsp;||’</span>
                     </span>
                  
               </div>
            </div>
            
            <p>atra kathamahaṃ tvatkucataṭe viluṭhāmītyabhiprāyasya vistareṇa prakāśitatvādayaṃ vistaraḥ&nbsp;||</p>
            
            <div class="commentary">
               
               <p><b>vyāseneti</b>&nbsp;| yatra stoke 'pi vācye vacanapallavaścamatkārakārī tatra sa eva guṇakakṣādhirohaṇakṣama
                  iti śabdaguṇeṣu yukto vivektumata evoktiṃ viśeṣyatayā nirdiśati&nbsp;| janaḥ puṇyairityādau
                  kathamahamityādau nirdiṣṭo 'pi vakrābhiprāyarūpo 'rtha uktipallavena prakarṣamānīyate&nbsp;|
                  tathā hi jana iti taṭasthoktyā na mamedṛśāni bhāgagheyāni yenāhatya mano nirvahati&nbsp;|
                  puṇyairiti bahuvacanenānekajanmopāttānāmevedaṃ phalam&nbsp;| yāyāditi saṃbhāvanābhiprāyeṇa
                  liṅā muktāphalapariṇatiyogyajaladhijalaprāptisaṃbhāvanāpi kasyacideva dhanyajanmana
                  iti prakāśite ko 'pi kāraṇaprakarṣaḥ&nbsp;| jalamuca ityanena yeṣāṃ na jaladānameva vyāpāraḥ,
                  api tu viśvasaṃtāpacchidurāṇāmanyopakārapravaṇatayā śuktimukhaparyantamapi nayanamupapadyata
                  iti&nbsp;| tathāvasthamityanena yadaiva smarāvasthā tadaiva jaladharaiḥ pānamāśaṃsāmātragocaro
                  na tu pūrvavatsaṃbhāvanāmātragocaraḥ, ata eva śubhairiti samayavilambanasya prāktanapuṇyamānahetukatvādityādi
                  svayamavaseyam&nbsp;| etena ‘padarthe vākyaracanam’ iti yadanyairguṇāntaramabhihitaṃ tadvistāramekameva&nbsp;|
                  ghaṭanāsauṣṭhavamātropayuktastu pallavo viśeṣaguṇeṣvasmābhirabhidhāsyate&nbsp;| tvatkucataṭe
                  luṇṭhanamatyalpapuṇyasya na saṃpadyata ityetāvānevārtho vivakṣāviṣaya iti kāryavikāsasyaiva
                  camatkārārpaṇe prāgalbhyamiti śabdapradhānakatayā yuktamatra parisaṃkhyānamiti&nbsp;||
               </p>
               
            </div> 
            <span class="pageinfo">[page 067]</span>
            
            <div class="lg">
               <div class="kārikā">
                  <span class="l">samāsenābhidhānaṃ yatsa saṃkṣepa udāhṛtaḥ&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘sa mārutisamānītamahauṣadhihṛtavyathaḥ&nbsp;|</span>
                  <span class="l">laṅa‍kāstrīṇāṃ punaścake vilāpācāryakaṃ śaraiḥ&nbsp;|| 92&nbsp;||’</span>
                  
               </div>
            </div>
            
            <p>atra kathāvistarapratipādyasyārthasya prakṛtasaṃgrāmarasavicchedāśaṅa‍kayā ślokārdhamātreṇoktatvātsaṃkṣepaḥ&nbsp;||</p>
            
            <div class="commentary">
               
               <p><b>samāseneti</b>&nbsp;| asti kaścidviśeṣo yatra vākyasaṃkocaḥ prakṛtaucitīvaśena camatkārakāraṇam&nbsp;| tathā
                  hi—sa mārutītyādau mārutinā yadoṣadherānayanam, yacca tayā vyathāharaṇam, tadubhayamapītihāsakathāvistareṇa
                  pratipāditamiha tu ślokārdhamātreṇeti śabdadattabhara evāyaṃ guṇo yadyapi bhavati,
                  tathāpi yāvadvivakṣitopādānakāvyarūpeṇārthasaṃkoco vaktavyaḥ&nbsp;| sa ca tathāvidhavakroktisaṃkroca
                  eva bhavatītyuktāveva saṃkoca ullikhati&nbsp;| kathamayaṃ saṃkocaḥ prāptocitabhāva ityāha—prakṛteti&nbsp;|
                  ata evopakṣiptamapītihāsārthamapahāya tvarāviṣṭena kavinā prakṛtamuttarārdha evāsaṃhitaṃ
                  pūrvottarārdhasāmañjasyāya saṃkṣipyaiva prakṛtamapyuktam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yāvadarthapadatvaṃ ca saṃmitatvamudāhṛtam&nbsp;|| 74&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kecidvastuni no vāci kecidvāci na vastuni&nbsp;|</span>
                  <span class="l">vāci vastuni cāpyanye nānye vāci na vastuni&nbsp;|| 93&nbsp;||’</span>
                  
               </div>
            </div>
            
            <p>atrārthasya padānāṃ ca tulāvidhṛtavattulyatvena saṃmitatvam&nbsp;||</p>
            
            <div class="commentary">
               
               <p><b>yāvaditi</b>&nbsp;| yāvanti varṇāni vinā prakṛtamanusartumeva na śakyante tāvanmātramayatvaṃ vākyasya
                  saṃmitatvam&nbsp;| ataḥ saṃkṣepādbhedaḥ&nbsp;| kaveḥ śaktivyutpattibhyāmasatyapi pallave kadāciddhaṭanālāvaṇyamunmiṣatyeva&nbsp;|
                  yathā pūrvamudāhṛtam—‘kā tvaṃ śubhe kasya parigraho vā’ ityādi&nbsp;| arthavyaktisaṃkaraśaṅa‍kāpyata
                  eva nirākṛtā&nbsp;| 'astyuttarasyāṃ diśi devatātmā’ iti kecidudāharanti tadayuktam&nbsp;| anena
                  nāmapadayoḥ pallavarūpatvātsaṃmitatvābhāve kathamābhāsatvaṃ bhavatīti visbhṛtavyamicāriguṇaprakaraṇasya
                  bhāṣitamupekṣaṇīyam&nbsp;| keciditi sarvanāmna evābhimatakaviviśeṣe parya-<span class="pageinfo">[page 068]</span>vasānaṃ sāmarthyena saṃbhavatīti nādhyāhāraśaṅa‍kā&nbsp;| śaktā ityādikriyāpi sāmarthyenāvasīyate
                  tadetatsarvamabhipretyāha—tulāvidhṛtavaditi&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">bhāvato vākyavṛttiryā bhāvikaṃ tadudāhṛtam&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘ehyehi vatsa raghunandana pūrṇacandra</span>
                     <span class="seg">cumbāmi mūrdhani ciraṃ ca pariṣvaje tvām&nbsp;|</span>
                     </span>
                  <span class="l">
                     <span class="seg">āropya vā hṛdi divāniśamudvahāmi</span>
                     <span class="seg">vande 'thavā caraṇapuṣkarakadvayaṃ te&nbsp;|| 94&nbsp;||’</span>
                     </span>
                  
               </div>
            </div>
            
            <p>atra harṣavaśādanaucityenāpi ‘vande 'thavā caraṇapuṣkarakadvayam’ ityādīnāmuktatvād
               bhāvikatvam&nbsp;||
            </p>
            
            <div class="commentary">
               
               <p><b>bhāvata iti</b>&nbsp;| bhāvanādṛśāpannā cittavṛttirbhāvaḥ&nbsp;| bhāvanā vāsanāvyāptirityanarthāntaram&nbsp;| tathā
                  hyucyate—anena gandhena rasena vā sarvaṃ bhāvitamiti&nbsp;| harṣādibhāvitacetaso hi vīciprāyā
                  uktibhedāḥ prādurbhavanti yairapratyūhameva bhāvo 'bhivyajyate tadidamuktaṃ yā bhāvato
                  vācaḥ kāvyarūpāyāḥ pravṛttirniṣpattiḥ saiva bhāvikam&nbsp;| bhāvapradhāno nirdeśaḥ&nbsp;| tathā
                  hi—prakṛtodāharaṇe ehītyekenaiva yuṣmadarthāvinābhāvinābhimukhīkaraṇe vṛtte dvitīyasya
                  yadupādānam, pūrṇacandreti yadagrimakriyāsvanupayuktasyaivābhidhānam, cumbāmīti kariṣyamāṇasyāpi
                  yo vartamānopadeśaḥ, cumbāmītyatra viśeṣaṇamanupādāya pariṣvaja ityatra ciramiti yadviśeṣaṇopādānam,
                  tvamiti yogyārthasyāpi prayogaḥ pūrvopāttavaduttarakriyāspardhitayā yadekasyaiva vahanasya
                  bhāṣaṇameva samastasamakakṣatayaiva yadvahanābhidhānam, vatsetyabhidhāya caraṇau banda
                  iti yā virūddhoktiḥ, yacca te ityasyāvagatārthasyāpi vacanam, tatsarvamadharmasiddhameveti
                  bhāvārthasya niṣpāditayā svādaheturbhavati&nbsp;| pravartante hi laukikānāṃ snehārthānāmutkalikāprāyā
                  vācaḥ svadante ca&nbsp;| yathā—‘iyaṃ gehe lakṣmīriyamamṛtavartirnayanayorasāvasyāḥ sparśo
                  vapuṣi bahalaścandanarasaḥ’ iti&nbsp;| tadetadabhipretya vyācaṣṭe—atreti&nbsp;| udbhaṭatvāttena
                  śeṣāṇyupalakṣayati—anaucityenāpi vanda iti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">gatirnāma kramo yaḥ syādihārohāvarohayoḥ&nbsp;|| 75&nbsp;||</span>
                  
               </div>
            </div>
            <span class="pageinfo">[page 069]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘varāhaḥ kalyāṇaṃ vitaratu sa vo yasya śaśabhṛ-</span>
                     <span class="seg">tkalākoṭīkāntaṃ kramavigaladabhyudbhṛtibhiyā&nbsp;|</span>
                     </span>
                  <span class="l">
                     <span class="seg">mithaḥ saṃmūrcchadbhiścaturudadhikallolapaṭalai-</span>
                     <span class="seg">ranāmṛṣṭaṃ daṃṣṭrāśikharamadhiśete vasumatī&nbsp;|| 95&nbsp;||’</span>
                     </span>
                  
               </div>
            </div>
            
            <p>atra pūrvārdhe svarasyārohāduttarārdhe cāvarohādgatiḥ&nbsp;||</p>
            
            <div class="commentary">
               
               <p><b>gatiriti</b>&nbsp;| kecivdyācakṣate&nbsp;| yatīnāmārohāvarohau vivakṣitau kvacitkaviśaktivaśādyadyavdyārụ̄dhā
                  avarụ̄dhā iva prakāśante&nbsp;| yathā—‘bhuvo nīcairnīcairavaṭaparipāṭīṣu patatāṃ sphuratyarvāgarvāgakhilabhuvane
                  bhogitilakaḥ&nbsp;| kramāduccairuccairgiriśikharabhājāmapi nṛṇāmayaṃ dūre dūre bhavati
                  bhagavānambaramaṇiḥ&nbsp;||’ atra yatī nānārohāvarohau tilatandulavatprakāśete&nbsp;| iyaṃ tu
                  vṛttaucitī vakṣyate&nbsp;| tathā ca dvitīye saṃgatā syāt&nbsp;| tasmādayamarthaḥ—svarāṇāmakārādīnāmuparyuparitayā
                  bodhaḥ saṃnikṛṣṭānāmiva prakāśanaṃ gatiriti&nbsp;| tathā ca vyākhyāsyati—svarasyeti&nbsp;| tathā
                  hi prakṛtodāharaṇe varāhaḥ kalyāṇamityatrākāradvayaṃ tulyajātīyaṃ nirdiśya sa vo ityatrokāreṇa
                  tuṅa‍gatvamiva vidhāya dvitīyapādopakrame kalākoṭīkāntamityatrābhinnajātīyārohaparamparā
                  vihitā&nbsp;| uttarārdhe tu tathā nāsti&nbsp;| śete ityatrāpi na sollekha ārohaḥ so 'yamānubhaviko
                  guṇaḥ ślokārdhaślokapādaślokāṃśakrameṇa narasiṃhavadbhavati&nbsp;| atropalakṣaṇatayādyamudāharati—atra
                  pūrvārdha iti&nbsp;| kramairitastataścaraṇavinyāsairvigalantī asaṃpadyamānā yābhyuddhṛtirabhyuddharaṇaṃ
                  tasyā yā bhīrbhayaṃ tayeti kecit&nbsp;| anye tu vadanti—krameṇa vigaladabhyuddhṛtibhayamūrdhvanayane
                  sphuṭanādibhayaṃ yasyāḥ sā kramavigaladabhyuddhṛtibhiyeti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">upakramasya nirvāho rītirityabhidhīyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘grāvṇā nāsi gireḥ kṣatā na payasā nārtāsi na mlāyitā</span>
                     <span class="seg">na śvāsaiḥ phaṇino 'si na tvadanugā nāyāsitā kvāpi na&nbsp;|</span>
                     </span>
                  <span class="pageinfo">[page 070]</span>
                  <span class="l">
                     <span class="seg">svaṃ veśma pratigacchatoriti muhuḥ śrīśārṅa‍giṇoḥ saspṛhaṃ</span>
                     <span class="seg">sā praśnottarayugmapaṅktirubhayoratyāyatā pātu vaḥ&nbsp;|| 96&nbsp;||’</span>
                     </span>
                  
               </div>
            </div>
            
            <p>atra pratyekapadānantaraṃ naño viniveśātkamābhedo rītiḥ&nbsp;||</p>
            
            <div class="commentary">
               
               <p><b>upakramasyeti</b>&nbsp;| yādṛśī padasaṃniveśatvenopakramyate tādṛśyā vṛttanirvāhaḥ kvacidviśeṣaśobhāvaho
                  bhavati&nbsp;| ata evātra nātyantanirvāho 'bhimataḥ&nbsp;| ekādaśavṛtterapyabhiprāyasamagrakāvyajīvabhūtatvādetasyā
                  eva nātiprasaṅa‍go 'pi tathā prakṛtodāharaṇe prathamotthitāyā abdhiduhituravyājasarvāṅa‍gīṇalāvaṇyamavalokayitā
                  kṛṣṇaḥ svacakṣuṣoḥ kṛtārthatāṃ gamitavān&nbsp;| idānīmadharoṣṭhamudrābhedena yadi varṇamātrāmapi
                  bhāratīṃ niścarantīmākarṇayāmi tadā śrotrayoḥ saphalatā bhavediti manyate&nbsp;| na cetthameva
                  mugdhāṅa‍ganānāmālāpaḥ pravartate api tu nāyakasannidhau bhayādeveti prathamaṃ pṛcchati—grāvṇā
                  nāsi gireḥ kṣateti&nbsp;| anantaraṃ ca yadi na vakṣyāmi tadā dhṛṣṭāmākalayiṣyatīti jānatyā
                  dvayamuttaramaucityāpannaṃ syāt śiraḥkampa ekākṣaraṃ ca&nbsp;| tatrādyaḥ kālidāsena prayukto
                  ‘mūrdhakampamayamuttaraṃ dadau’ iti&nbsp;| dvitīyaṃ kavinā viniveśitam—netiḥ&nbsp;| evaṃ śrutajalpitābhṛtastadanubandhena
                  kṛtakṛtyamivātmānaṃ manyamāno 'dhikatrāsahetuṃ smārayanpṛcchati—payaseti&nbsp;| tadidamuktam—ārteti&nbsp;|
                  prakārāntareṇottaradānāsaṃbhavātpunarapyāha—neti&nbsp;| tadanantaraṃ vyājarasāyāḥ kiyadadhikavacanaśravaṇotkaṇṭhitaḥ
                  sarvaṃ lokaprasiddhaṃ bhayahetuṃ smārayanpṛcchati—mlāyiteti&nbsp;| abhimatasyāniṣṭaṃ svapne
                  'pi na sajjata iti dṛṣṭāsīti noktam&nbsp;| evaṃ prasiddhamapi vacanapallavanena samastamugdhāṅa‍ganāprasiddhena
                  vacanonmudraṇaprakāreṇa pṛcchati—tvadanugeti&nbsp;| sarvākāreṇottamatāmabhijñāyamāno dṛptaḥ
                  svaveśma pratyeva gatavān na tu pṛṣṭavāniti&nbsp;| tadidaṃ sarvamabhipretya vyācaṣṭe—atreti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">viśiṣṭā bhaṇitiryā syāduktiṃ tāṃ kavayo viduḥ&nbsp;|| 76&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘kuśalaṃ tasyā jīvati kuśalaṃ pṛcchāmi jīvatītyuktam&nbsp;|</span>
                  <span class="l">punarapi tadeva kathayasi mṛtāṃ nu kathayāmi yā śvasiti&nbsp;|| 97&nbsp;||’</span>
                  
               </div>
            </div>
            
            <p>atra kuśalaṃ tasyā iti pṛṣṭe kuśalamakuśalaṃ veti vaktavye yo 'yaṃ jīvatītyādyuktibhaṅa‍gyā
               jīvitamātraśeṣatāpratipādanaprakāraḥ sa kāvye śabdaguṇeṣūktisaṃjñāṃ labhate&nbsp;||
            </p>
            <span class="pageinfo">[page 071]</span>
            
            <div class="commentary">
               
               <p><b>viśiṣṭeti</b>&nbsp;| lokottarāḥ santi hi bhaṇitiprakārā lokaprasiddhāḥ&nbsp;| yathā supto 'sīti praśne gṛhe
                  devakule vetyādi&nbsp;| etatprasiddhivyatikrameṇa tu yā kācitkavipratibhayā bhaṇitirākṛṣyate
                  sā bhavati lokottarā&nbsp;| tathā ca pratibhākṛṣṭatayā camatkāritvādguṇatvam&nbsp;| ata eva
                  kavaya ityāha&nbsp;| kavisahṛdayānāmeva tādṛśoktiparicayasaṃbhavāt&nbsp;| tathā hi—prakṛtodāharaṇe
                  kuśalapraśne kuśalaṃ veti lokaprasiddhamatastadeva vaktumarhati&nbsp;| yattu tadapahāya
                  jīvatītyupāttamaparatrāpi praśne tathaivoktaṃ tatpratibhākṛṣṭatayā sāmiprāyamunnīyata
                  ityāha—atra kuśalamakuśalamityādi&nbsp;||
               </p>
               
               <p>saṃprati prakarṣakāṣṭhālakṣaṇaṃ vākyasya guṇaṃ lakṣayati—</p>
               
            </div> 
            
            <div class="lg">
               <div class="kārikā">
                  <span class="l">ukteḥ prauḍhaḥ parīpākaḥ procyate praụdhisaṃjñayā&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘abhyuddhṛtā vasumatī dalitaṃ ripūraḥ</span>
                     <span class="seg">kṣiptakramaṃ kavalitā balirājalakṣmīḥ&nbsp;|</span>
                     </span>
                  <span class="l">
                     <span class="seg">atraikajanmani kṛtaṃ yadanena yūnā</span>
                     <span class="seg">janmatraye tadakarotpuruṣaḥ purāṇaḥ&nbsp;|| 98&nbsp;||’</span>
                     </span>
                  
               </div>
            </div>
            
            <p>atra prakṛtisthakomalakaṭhorebhyo nāgaropanāgaragrāmyebhyo vā padebhyo 'bhyuddhṛtādīnāṃ
               grāmyādīnāmubhayeṣāṃ vā padānāmāvāpodvāpābhyāṃ sanniveśacārutvena yo 'yamābhyāsiko
               nālikerapāko mṛdvīkāpāka ityādirvākyaparipākaḥ sā praụdhirityucyate&nbsp;| tathā caitadvākyaṃ
               nālikerapāka ityucyate&nbsp;| evaṃ sahakāramṛdvīkāpāke apyudāharaṇīye iti&nbsp;||
            </p>
            
            <div class="commentary">
               
               <p><b>ukteriti</b>&nbsp;| uktervākyasyāyaṃ pākaḥ sā praụdhiḥ&nbsp;| śabdānāṃ paryāyaparivartāsahatvaṃ pākaḥ&nbsp;|
                  yadāha—‘yatpadāni tyajantyeva parivṛttisahidhṇutām&nbsp;| taṃ śabdanyāyaniṣṇātāḥ śabdapākaṃ
                  pracakṣate&nbsp;||’ iti&nbsp;| prauḍha iti&nbsp;| upakramopasaṃhārayornirvyūḍhaḥ sa cāyaṃ nāyaṃ nālikerasahakāramṛdvīkopalakṣaṇaistrividho
                  gīyate&nbsp;| tadyathā—nālikeraphalaṃ pakvaṃ tvaci kaṭhinaṃ śirāsvavivṛtakomalaprāyaṃ kapālikāyāṃ
                  kaṭhinataraṃ tathā kaścitsaṃdarbho mukhe kaṭhinastadanantaraṃ mṛduprāyastataḥ kaṭhinataro
                  nālikerapāka ityucyate&nbsp;| tathā hi—prakṛtodāharaṇe prathamapāde 'bhyuddhṛteti varṇacatuṣṭayamāramme
                  kaṭhinaṃ ‘vasumatī dali’ <span class="pageinfo">[page 072]</span>iti varṇaṣaṭkaṃ komalaṃ ‘taṃ ripūraḥ’ ityanusvārarephadīrghairakṣaracatuṣṭayaṃ kaṭhinataram&nbsp;|
                  atrāpi tamiti mṛduprāyāniveśanena komalakapālikāmukhabhāgasārūpyaṃ draḍhayatītyasmadārādhyāḥ&nbsp;|
                  evaṃ dvitīyādipādatraye catuṣkaṣaṭkacatuṣkairnālikeraphalasāmyamutreyam&nbsp;| kathaṃ punarevaṃvidhaḥ
                  pākaḥ saṃbhavatītyata āha—atreti&nbsp;| abhyāsena nirvṛtta ābhyāsikaḥ&nbsp;| kāvyaṃ kartuṃ vicārayituṃ
                  ca ye jānanti tadupadeśena karaṇe yojane ca paunaḥpunyena pravṛttirabhyāsaḥ&nbsp;| asāvapi
                  kathaṃ pākaviśeṣo bhavatītyata āha—sanniveśacārutveneti&nbsp;| sanniveśo racanā tasyāṃ
                  cārutvam&nbsp;| tadapi kathamityata āha—āvāpodvāpābhyāmiti&nbsp;| saṃdarbhānupraveśanamāvāpaḥ&nbsp;|
                  tataḥsamuddharaṇamudvāpaḥ&nbsp;| keṣāmityata uktam—padānāmiti&nbsp;| uddhṛtānāmiti budhdyā pṛthakkṛtānām&nbsp;|
                  kebhya ityata uktam—prakṛtisthādityādi&nbsp;| tenāyamarthaḥ—prakṛtisthādipadato 'pyetadevoddhartavyaṃ
                  yad ghaṭanāsauṣṭavena paryāyaparivartanaṃ na sahate&nbsp;| bhavati hi sahṛdayānāmevamanyatpadaṃ
                  nāstīti vyavahāraḥ&nbsp;| so 'yaṃ racanāsiddhiviśeṣaḥ kathamanyathā tajjātīyameva padamanyatra
                  saṃdarbhe niveśitaṃ na tathā svadate&nbsp;| ata evāsau vākyaguṇaḥ&nbsp;| kāṭhinyaṃ ca saṃyogairdīrghairvā
                  svarairbhavati&nbsp;| yathātraivodāharaṇe ripūra ityādau&nbsp;| suptiṅvyutpattilakṣaṇastu vārtākapākaḥ
                  kaiściduktaḥ, sa tu suśabdatālakṣaṇaguṇa eva&nbsp;| evamiti&nbsp;| yathā drākṣāphalaṃ tvaca
                  ārabhya komalamantarā dvitricaturāsthisaṃpāditaṃ kiṃcitkāṭhinyamevaṃ kaścitsaṃdarbhamupakramopasaṃhārayoḥ
                  komala eva madhye kaṭhina eva&nbsp;| saṃyogadīrghasvaramātrakṛtamanākkaṭho rabhāvo mṛdvīkāpāka
                  ityucyate&nbsp;| yathā—‘ayi tvadāvarjitavārisaṃbhṛtaṃ pravālamā- sāmanubandhivīrudhām&nbsp;|
                  cirojjhitālaktakapāṭalena te tulāṃ yadārohati dantavāsasā&nbsp;||', yathā ca—‘anavaratanayanajalalavanipatanaparipītahariṇamadatilakam&nbsp;|
                  vadanamapayātamṛgamadaśaśikiraṇaṃ vahanti loladṛśaḥ&nbsp;||’ ata eva <b>kavikalpalatākārā</b>dibhirukto nīlakapitthapākaścaturtho nāsti&nbsp;| yadvacca pariṇataṃ sahakāraphalamāramabhādeva
                  komalamasthani tu kaṭhoraprāyamevamaparaḥ saṃdarbho mukhādāramya mṛdurantare kaṭhinataraḥ
                  sahakārapāka ityucyate&nbsp;| yathā—‘kamalini kuśalaṃ te suprabhātaṃ rathāṅgāḥ kumudini
                  punarindāvudgate tvaṃ ramethāḥ&nbsp;| sakhi rajani gatāsi tvaṃ tamo jīrṇamuccairiti taralitapakṣāḥ
                  pakṣiṇo vyāharanti&nbsp;||’ atraivodāharaṇe 'pi dvidhā kaṭhoratvamavaseyam&nbsp;| te 'mī traya
                  eva śuddhapākāḥ&nbsp;| vyatikarajanmānastu bhūyāṃsaḥ&nbsp;| eta evārthapākāḥ pañcame prakārāntareṇa
                  pratipādayiṣyante&nbsp;||
               </p>
               
               <p>sūtrakāra evārthaguṇaprakaraṇe saṃgatiṃ karoti—</p>
               
            </div> 
            
            <div class="lg">
               <div class="kārikā">
                  <span class="l">uktāḥ śabdaguṇā vākye caturviṃśatirityamī&nbsp;|| 77&nbsp;||</span>
                  
               </div>
            </div>
            <span class="pageinfo">[page 073]</span>
            
            <div class="lg">
               <div class="kārikā">
                  <span class="l">athaitāneva vākyārthaguṇatvena pracakṣmahe&nbsp;|</span>
                  <span class="l">teṣāṃ śleṣa iti proktaḥ saṃvidhāne susūtratā&nbsp;|| 78&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘dṛṣṭvaikāsanasaṃsthite priyatame paścādupetyādarā-</span>
                     <span class="seg">dekasyā nayane nimīlya vihitakrīḍānubandhacchalaḥ&nbsp;|</span>
                     </span>
                  <span class="l">
                     <span class="seg">īṣadvakritakandharaḥ sapulakaḥ premollasanmānasā-</span>
                     <span class="seg">mantarhāsalasatkapolaphalakāṃ dhūrto 'parāṃ cumbati&nbsp;|| 99&nbsp;||’</span>
                     </span>
                  
               </div>
            </div>
            
            <p>atraikāsanasaṃsthitayoḥ priyatamayorvilāsinā hyekā nayanamīlanakelikarmaṇā vañcitā&nbsp;|
               anyā tu vadanacumbanena rañjiteti&nbsp;| seyaṃ saṃvidhāne susūtratā&nbsp;| śleṣo nāma vākyārthaguṇaḥ&nbsp;||
            </p>
            
            <div class="commentary">
               
               <p><b>uktā iti</b>&nbsp;| vṛttakīrtanaṃ hetubhāvapradarśanārtham&nbsp;| etāneva śleṣādināmakāniti&nbsp;| eṣāmiti nirdhāraṇe
                  ṣaṣṭhī&nbsp;| ‘vākyārthaśarīrabhūtaḥ śleṣaḥ prathamaṃ lakṣyata iti&nbsp;| ghaṭanāśleṣaḥ’ iti
                  sūtrayitvā ‘kramakauṭilyānulbaṇatvopapattiyogo ghaṭanā’ iti <b>vāmanena</b> vyākhyātam&nbsp;| asyārthaḥ—idaṃ kṛtvā idaṃ kartavyamiti kramastatraiva kauṭilyaṃ lokātigāminī
                  vakratā&nbsp;| avakrayoḥ śabdarthayoḥ vacanamātratvāt&nbsp;| atimātratayā pratibhāsābhāvo 'nulbaṇatvam&nbsp;|
                  kathamevamarthaḥ saṃgacchata ityanupapattisamādhānaupayikaviśeṣaniveśanamupapattiḥ&nbsp;|
                  tathā ca kameṇa kauṭilyenānulbaṇatayā upapattyā yojanamarthasya śleṣa iti tatra saṃvidhānakramānulbaṇatvena
                  sūtraśabdenopatte svapadena kauṭilyamuktamaghaṭamānasyeva vākyārthasya buddhicāturyeṇa
                  ghaṭaneti vākyārthaḥ&nbsp;| dṛṣṭveti&nbsp;| ekā nāyikā&nbsp;| aparā nāyikā ca tatsakhī pracchannanāyakapremapātraṃ
                  tenaikāsanasaṃgatiḥ&nbsp;| priyatame iti tadanurañjanameva jīvitasarvasvamiti manyamānasya
                  yugapatpravṛttiḥ&nbsp;| ādareṇa nimṛtapadanyāsatā tathā bhūtvā yugapatkarābhyāṃ nayanadvayapidhānaṃ
                  lokaprasiddhā keliḥ&nbsp;| īṣaditi kandharāmātraṃ yathā calate na tu śarīramapi&nbsp;| anyathā
                  calanajñāne nāyikāyāḥ kaṣāyabhāvaḥ syāt&nbsp;| nibhṛtarāgonmudraṇāt pulakodgamaḥ&nbsp;| ata
                  eva premṇā svagocaralokottaratvābhimānarūpeṇa tattadanekabhāvormibhirāndolanaṃ manasa
                  ullāsaḥ&nbsp;| sādhuvañcanaṃ na jānātītyabhiprāyikasapatnīgatadhikkārabhāvanayā nibhṛtahāsonmeṣaḥ&nbsp;|
                  vañcanācāturyeṇa svamanīṣitasaṃpādanaṃ dhūrtatā&nbsp;| tadetavdyācaṣṭe—atraikāsaneti&nbsp;||
               </p>
               
            </div> 
            <span class="pageinfo">[page 074]</span>
            
            <div class="lg">
               <div class="kārikā">
                  <span class="l">yattu prākaṭyamarthasya prasādaḥ so 'bhidhīyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘ayamudayati mudrābhañjanaḥ padminīnā-</span>
                     <span class="seg">mudayagirivanālībālamandārapuṣpam&nbsp;|</span>
                     </span>
                  <span class="l">
                     <span class="seg">virahavidhurakokadvandvabandhurvibhinda-</span>
                     <span class="seg">nkupitakapikapolakroḍatāmrastamāṃsi&nbsp;|| 100&nbsp;||’</span>
                     </span>
                  
               </div>
            </div>
            
            <p>atra padminīvikāsakaraṇe udayaśailāvataraṇe kokaśokaharaṇe tamovidāraṇe cānukto 'pi
               sūryalakṣaṇo 'rthaḥ prakaṭamupalakṣyate&nbsp;||
            </p>
            
            <div class="commentary">
               
               <p><b>yattu prākaṭyamiti</b>&nbsp;| samabhivyāhṛtapadārthasaṃsargātmani vākyārthe darpaṇatala ivānupāttasyāpi vivakṣitasya
                  vastunaḥ pratibhāso 'rthaprasādaḥ&nbsp;| na cedamanumānaṃ samānasaṃvitsaṃvedyatvāt&nbsp;| tadāha—anukto
                  'pi sūryalakṣaṇo 'ryaḥ prakaṭamupalakṣyata iti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">avaiṣamyaṃ kramavatāṃ samatvamiti kīrtitam&nbsp;|| 79&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘agre strīnakhapāṭalaṃ kurabakaṃ śyāmaṃ dvayorbhāgayo-</span>
                     <span class="seg">rbālāśokamupoḍharāgasubhagaṃ bhedonmukhaṃ tiṣṭhati&nbsp;|</span>
                     </span>
                  <span class="l">
                     <span class="seg">īṣadbaddharajaḥkaṇāgrakapiśā cūte navā mañjarī</span>
                     <span class="seg">mugdhatvasya ca yauvanasya ca sakhe madhye madhuśrīḥ sthitā&nbsp;|| 101&nbsp;||’</span>
                     </span>
                  
               </div>
            </div>
            
            <p>atra madhuśriyo maugdhyatyāgayauvanārambhakṛtānāṃ viśeṣaṇānāmavaiṣamyātsamatā&nbsp;||</p>
            
            <div class="commentary">
               
               <p><b>avaiṣamyamiti</b>&nbsp;| yena rūpeṇa loke 'rthaḥ pratītastadanatikrameṇa tasyoktiḥ samatā&nbsp;| vakratā cātra
                  viśeṣaṇamūhanīyam&nbsp;| anyathā muktvā vrajatītyataḥ ko viśeṣaḥ syāt&nbsp;| agre iti&nbsp;| mugdha
                  iti koṣātprathamamudbhidyamānā kurabakakalikā kāntānakhavatpāṭalā bhavatīti madhuśriyo
                  bālyam&nbsp;| tataḥ praụdhimāpadyamānāsu kalikāsu śyāmo vantabhāgaḥ sphuṭitatvāddvidhāvatiṣṭhata
                  iti yauvanam&nbsp;| evaṃ bālāśokamityādau krameṇa bālyayauvanacihnopadarśanamavaseyam&nbsp;||
               </p>
               
            </div> 
            <span class="pageinfo">[page 075]</span>
            
            <div class="lg">
               <div class="kārikā">
                  <span class="l">mādhuryamuktamācāryaiḥ krodhādāvapyatīvratā&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘bhrūbhede sahasodgate 'pi vadanaṃ nītaṃ parāṃ namratā-</span>
                     <span class="seg">mīṣanmāṃ prati bhedakāri hasitaṃ noktaṃ vaco niṣṭhuram&nbsp;|</span>
                     </span>
                  <span class="l">
                     <span class="seg">antarbāṣpajaḍīkṛtaṃ prabhutayā cakṣurna visphāritaṃ</span>
                     <span class="seg">kopaśca prakaṭīkṛto dayitayā muktaśca no praśrayaḥ&nbsp;|| 102&nbsp;||’</span>
                     </span>
                  
               </div>
            </div>
            
            <p>atra vāsavadattālakṣaṇasyārthasya kope 'pi yo 'yaṃ vinayāvambanena kopacihnanihnavastanmādhuryam&nbsp;|</p>
            
            <div class="commentary">
               
               <p><b>mādhuryamiti</b>&nbsp;| śṛṅgārakaruṇau hi madhurau tatastavdyañjako 'rtho 'pi madhurastasya śarkarādirasasodaraṃ
                  mādhuryam&nbsp;| yathā hi—śarkarārasaḥ sahṛdayasyāsahṛdayasya vā, susthasyāsusthasya vā,
                  jhaṭiti rasanāgramarpitaścamatkāramāvahati, tathā cittadrutisāracarvaṇaikaprāṇarasavyañjako
                  'rthastena tavdyañjanaśaktisamudraikanirvahaṇaṃ vākyārthasya mādhuryamiti paryavasito
                  'rthaḥ&nbsp;| tatra vāsanāparipākavaśādudayavyayavatīṣu dīptacittavṛttiṣu jāgarūkāsvapi
                  samastanyagbhāvanayā virodhaḥ saṃpadyata iti krodhādāvapyatīvratā ityuktam&nbsp;| tathā
                  hi—bhrūmede ityādau gātraskhalitādinā kadācidaparāddhe nāyake premasvabhāvādīrṣyāroṣalakṣaṇavyabhicāriprādurbhāvāttadanubhāvabhrūbhedodgamo
                  ratiprakarṣādbhaviṣṇunāvahitthena nyagbhāvyate&nbsp;| virodhivijaye hi bhūyānprakarṣaḥ
                  parasya bhavati&nbsp;| ata eva parāmityuktam&nbsp;| evaṃ ‘īṣanmāṃ prati bhedakāri hasitam’ ityādau
                  mādhuryamunneyam&nbsp;| tadidamāha—atra vāsavadattālakṣaṇasyeti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aniṣṭhuratvaṃ yatprāhuḥ<a href="" class="note" title="‘proktam’ ga">*</a> saukumāryaṃ taducyate&nbsp;|| 80&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘sadyaḥ purīparisare 'pi śirīṣamṛdvī</span>
                     <span class="seg">sītā javātricaturāpi padāni gatvā&nbsp;|</span>
                     </span>
                  <span class="l">
                     <span class="seg">gantavyamasti kiyadityasakṛdbruvāṇā</span>
                     <span class="seg">rāmāśruṇaḥ kṛtavatī prathamāvatāram&nbsp;|| 103&nbsp;||’</span>
                     </span>
                  
               </div>
            </div><span class="pageinfo">[page 076]</span>
            
            <p>atra sītāyāḥ purīparisare 'pi kiyadasti gantavyamiti vacanaṃ śṛṇvato rāmasya śirīṣamṛdutadaṅgāvalokanenāśruṇo
               'vatāraḥ saukumāryamāha&nbsp;||
            </p>
            
            <div class="commentary">
               
               <p><b>aniṣṭhuratvamiti</b>&nbsp;| sāmagrīsaṃbhave 'pi cittadrutimanāsādayannīrasaḥ kaṭhoro 'bhidhīyate&nbsp;| atathābhūtastu
                  jhaṭiti tanmayībhavanayogyāntaḥkaraṇaḥ sukumārastadidamuktamaniṣṭhuratvamiti&nbsp;| prāhurityanena
                  prasiddhiṃ dyotayati—<b>sadya iti</b>&nbsp;| sahagantumutsukā kathamevaṃ sukumāraprakṛtiḥ kāntāreṣu bhaviṣyasīti vāryamāṇāpi
                  hṛdayavaimukhyena pabhdyāmatitvaritaṃ gamiṣyāmīti snehamụ̄dhā tricaturāṇi padāni javādgatavatī&nbsp;|
                  aśruṇaḥ prathamāvatāro bhaviṣyadaśruparamparāpracārabhūtaḥ&nbsp;| saukumāryamāheti aśrupātenānubhāvāśrunimittabhūtā
                  cittadrutiḥ karatalāmalakavatprakāśyate&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">arthavyaktiḥ svarūpasya sākṣātkathanamucyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘pṛṣṭheṣu śaṅkhaśakalacchaviṣu cchadānāṃ</span>
                     <span class="seg">rekhābhiraṅkitamalaktakalohitābhiḥ<a href="" class="note" title="‘lohinībhiḥ’ ga">*</a>&nbsp;|</span>
                     </span>
                  <span class="l">
                     <span class="seg">gorocanāharitababhrubahiḥpalāśa-</span>
                     <span class="seg">māmodate kumudamambhasi palvalasya&nbsp;|| 104&nbsp;||’</span>
                     </span>
                  
               </div>
            </div>
            
            <p>atra kumudasvarūpasya sākṣādiva pratīyamānatvena yatspaṣṭarūpābhidhānamasāvarthavyaktiḥ&nbsp;||</p>
            
            <div class="commentary">
               
               <p><b>arthavyaktiriti</b>&nbsp;| svarūpaṃ svamasādhāraṇaṃ kavipratibhaikagocaraṃ camatkārirūpaṃ tasya sākṣātkathanam&nbsp;|
                  kaviśaktivaśātsākṣātkārasodarapratītijanakapadavattvaṃ saṃdarbhasyārthavyaktināmā
                  guṇaḥ&nbsp;| artho yathoktastasya vyaktiḥ pratyakṣāyamāṇatā&nbsp;| jāterbhedastṛtīye vakṣyate&nbsp;||
                  <b><a href="" class="note" title="‘pṛṣṭhe 'pi’ ityādarśapāṭhaḥ">*</a>pṛṣṭheṣviti</b>&nbsp;| īṣadvikasvarasya kumudasya kiṃcidvighaṭamānavahiḥ palāśasaṃbandhiṣu śītātapāsaṃparkādatyantaviśadānāṃ
                  dalānāṃ pṛṣṭhāni pākalohitarekhāṅkitāni dṛśyante&nbsp;| ata evāmodate kiṃcidudbhidureṇa
                  mukhena garbhapiṇḍitamāmodaṃ muñcatīti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">kāntirdīptarasatvaṃ syāt&nbsp;|</span>
                  
               </div>
            </div><span class="pageinfo">[page 077]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘mā garvamudvaha kapolatale cakāsti</span>
                     <span class="seg">kāntasvahastalikhitā mama mañjarīti&nbsp;|</span></span>
                  <span class="l">
                     <span class="seg">anyāpi kiṃ na sakhi bhājanamīdṛśīnāṃ </span>
                     <span class="seg">vairī na cedbhavati vepathurantarāyaḥ&nbsp;|| 105&nbsp;||’</span>
                     </span>
                  
               </div>
            </div>
            
            <p>atra nāyikāyā sapatnyāmīrṣyānubandhena pratipāditasya priyatamānurāgalakṣaṇasya śṛṅgārasya
               dīptarasatvaṃ kāntiḥ&nbsp;||
            </p>
            
            <div class="commentary">
               
               <p><b>kāntiriti</b>&nbsp;| raso 'bhimānātmā śṛṅgārastasya dīptatvaṃ vibhāvānubhāvavyabhicāribhiḥ samyak saṃcalitena
                  sthāyinā nirantaramupacīyamānasya paramakoṭigamanam&nbsp;| tathā hi—mā garvamityādau yatra
                  bhaṅgeṣu bahutarasūkṣmabhaṅgaviśeṣamayamañjarīlikhitena bahirviṣayātirodhānalakṣaṇatādavasthyāt
                  prakāśanena nāyakasya sapatnyāmanurāge vicchāyabhāvoktiḥ&nbsp;| svātmani tu sahasāvirbhavatsāttvikapratipādanena
                  jīvitasarvasvābhimānātmak‍ratisthāyibhāvaprakāśane tasyā: sāpekṣabhāve nāyikāyā api
                  tadavasthaiva sā pratīyate&nbsp;| tadidamāha—priyatamānurāgeti&nbsp;| anurāgeṇa lakṣyate saptārcirivārciṣopacīyata
                  ityanurāgalakṣaṇaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">bhūtyutkarṣa udāratā&nbsp;|| 81&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘prāṇānāmanilena vṛttirucitā satkalpavṛkṣe vane</span>
                     <span class="seg">toye kāñcanapadmareṇukapiśe puṇyābhiṣekakriyā&nbsp;|</span>
                     </span>
                  <span class="l">
                     <span class="seg">dhyānaṃ ratnaśilāgṛheṣu vibudhasrīsaṃnidhau saṃyamo</span>
                     <span class="seg">yadvāñchanti tapobhiranyamunayastasmiṃstapasyantyamī&nbsp;|| 106&nbsp;||’</span>
                     </span>
                  
               </div>
            </div>
            
            <p>atra mārīcāśramasya satkalpavṛkṣādipadairvaibhavotkarṣasya pratipādanamudāratā&nbsp;||</p>
            
            <div class="commentary">
               
               <p><b>bhūtītyādi</b>&nbsp;| bhūtiḥ saṃpattasyā utkarṣo lokātigaprakarṣastasyaiva sahṛdayacamatkārārpakatatyā
                  guṇadhurādhirohaṇakṣamatvāt&nbsp;|| <b>prāṇānāmiti</b>&nbsp;| ucitā tapoyogyā&nbsp;| <span class="pageinfo">[page 078]</span>vanasya kalpatarusaṃbandhaḥ saṃpat, tatraiva satpadena muktāstabakamāṇikyamañjarīcīnāṃśukakisalayādiviśeṣadyotinā
                  prakarṣaḥ&nbsp;| padmaprakarastoyasaṃpat, tatraiva kāñcanamayatvena padmānāṃ prakarṣaḥ&nbsp;|
                  bahutvaṃ śilāveśmasaṃpat, tatraiva ratnarūpatāprakarṣaḥ&nbsp;| saṃnidhi srīpratiyogikatāsaṃpat,
                  tatraiva vibudheti prakarṣaḥ&nbsp;| tadidamāha—satkalpavṛkṣādipadairiti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">āśayasya ya utkarṣastadudāttatvamiṣyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘pātre purovartini viśvanāthe kṣodīyasi kṣmāvalaye 'pi deye&nbsp;|</span>
                  <span class="l">vrīḍāsmitaṃ tasya tadā tadāsīccamatkṛto yena sa eva devaḥ&nbsp;|| 107&nbsp;||’</span>
                  
               </div>
            </div>
            
            <p>atra sakalakṣmāvalayapradāne 'pi jātavrīḍatayā balerāśayotkarṣapratiṣādanādudāttatvam&nbsp;||</p>
            
            <div class="commentary">
               
               <p><b>āśayasyeti</b>&nbsp;| utkarṣaḥ pūrvavat&nbsp;| uccāśayo loke udātta iti pratītaḥ&nbsp;|| <b>pātra iti</b>&nbsp;| viśvanātha iti yadājñāvaśaṃvadā trilokī so 'pi yatprārthayata iti, valaye 'pītyapiśabdena
                  yasyaikadeśaḥ kurupāṇḍavanidhananidānatayā vikhyātastasyāpi deye lajjata iti&nbsp;| devāsurakinnarādirayaṃ
                  jaṅgamasthāvaraprapañco yaducchvāsavilasitaṃ so 'pi camatkṛta iti padārthānabhihitaḥ
                  prakarṣo 'bhidheyaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">ojaḥ svādhyavasāyasya viśeṣo 'rtheṣu yo bhavet&nbsp;|| 82&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘tānyeva yadi bhūtāni tā eva yadi śaktayaḥ&nbsp;|</span>
                  <span class="l">tataḥ paraśurāmasya na pratīmaḥ parābhavam&nbsp;|| 108&nbsp;||’</span>
                  
               </div>
            </div>
            
            <p>atra paraśurāmo vijayata evetyasminnarthe svādhyavasāyapratipādanamojaḥ&nbsp;||</p>
            
            <div class="commentary">
               
               <p><b>oja iti</b>&nbsp;| adhyavasāyo niścayastatra viśeṣaḥ pūrvavat&nbsp;| svapadena vaktābhimataḥ&nbsp;|| <b>tānīti</b>&nbsp;| yadi hantavyajātīyameva na viparyaṃstam&nbsp;| tā eveti&nbsp;| prabhāvotsāhamantrajāstadvadarthanibarhaṇapraụdhiprakhyātakīrtayaḥ
                  śaktayo yadi na vilīnatāmayāsiṣuḥ&nbsp;| paraśurāma iti&nbsp;| arjunabhujasahasracchedādinā
                  yasya paraśu(rāma)rvaradānena tribhuvane 'pi prasiddha ityādi&nbsp;||
               </p>
               
            </div> 
            <span class="pageinfo">[page 079]</span>
            
            <div class="lg">
               <div class="kārikā">
                  <span class="l">rụ̄dhāhaṃkāra<a href="" class="note" title="‘maurjityam’ ka-kha">*</a>taurjityam</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘umā vadhūrbhavāndātā yācitāra ime vayam&nbsp;|</span>
                  <span class="l">varaḥ śaṃbhuralaṃ hyeṣa tvatkulodbhūtaye vidhiḥ&nbsp;|| 109&nbsp;||’</span>
                  
               </div>
            </div>
            
            <p>atreme vayamityātmānvitavratacaryādisamutthapraụdhāhaṃkārapratipādanādaurjityam&nbsp;||</p>
            
            <div class="commentary">
               
               <p><b>rụ̄dheti</b>&nbsp;| ūrjitaśabdo 'haṃkṛte prasiddhastātkālikanimittopanipāte vāsanāvikāsāttamonirbhedasthāneṣu
                  suptaprabuddha iva sthāyibhirasaṃsṛjyamānaḥ prathamaprādurbhūto 'bhimāno 'haṃkāra
                  ityucyate&nbsp;| rūḍhaḥ sūkṣmāvasthāto dvitīyāmāvirbhāvadaśāmāpanno 'haṃkāro yasya sa rụ̄dhāhaṃkārastasya
                  bhāvastattā&nbsp;| sugamamudāharaṇam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">preyastvartheṣvabhīṣṭatā&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘rasavadamṛtaṃ kaḥ saṃdeho madhūnyapi nānyathā</span>
                     <span class="seg">madhuramadhikaṃ cūtasyāpi prasannarasaṃ phalam&nbsp;|</span>
                     </span>
                  <span class="l">
                     <span class="seg">sakṛdapi punarmadhyasthaḥ sanrasāntaravijjano</span>
                     <span class="seg">vadatu yadihānyatsvādu syātpriyādaśanacchadāt&nbsp;|| 110&nbsp;||’</span>
                     </span>
                  
               </div>
            </div>
            
            <p>atrāmṛtaprabhṛtimyaḥ priyādaśanacchadasyābhīṣṭatāpratipādanaṃ preyaḥ&nbsp;||</p>
            
            <div class="commentary">
               
               <p><b>preya iti</b>&nbsp;| śabdaguṇe tu nippāditavarṇanīyaprītijanakatvaṃ padānāmuktam&nbsp;| iha tu vākyārthasya
                  vaktṛprītigocaratvamucyata iti viśeṣaḥ&nbsp;| prītiruktapūrvā&nbsp;| tatraivābhiśabdena prakarṣo
                  dyotitaḥ&nbsp;| abhīṣṭatā preya iti preyaḥpadapravṛttinimittam&nbsp;| <b>rasavaditi</b>&nbsp;| praśaṃsāyāṃ matup&nbsp;| amṛtamiti yasya prasādāttridaśairamaratvamāsāditaṃ nānyatheti
                  pratyakṣasākṣike vastuni pramāṇāntarānusaraṇam&nbsp;| prasannarasamiti amlatālakṣaṇakāvyārthāpagamena
                  pariṇatirityādi&nbsp;||
               </p>
               
            </div> 
            <span class="pageinfo">[page 080]</span>
            
            <div class="lg">
               <div class="kārikā">
                  <span class="l">adāruṇārthaparyāyo dāruṇeṣu suśabdatā&nbsp;|| 83&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘devavrate vāñchati dīrghanidrāṃ droṇe ca karṇe ca yaśo 'vaśeṣe&nbsp;|</span>
                  <span class="l">lakṣmīsahāyasya tavādya vatsa vātsalyavāndrauṇirayaṃ sahāyaḥ&nbsp;|| 111&nbsp;||’</span>
                  
               </div>
            </div>
            
            <p>atra mumūrṣāmaraṇādīnāṃ dāruṇārthānāṃ dīrghanidrāṃ vāñchati yaśo 'vaśeṣa ityādibhiḥ
               suśabdaiḥ paryāyeṇa bhaṇanaṃ suśabdatā&nbsp;| sā ca mukhyārthavyatikramasya vākyārthatvānna
               śabdaguṇaḥ&nbsp;||
            </p>
            
            <div class="commentary">
               
               <p><b>adāruṇetyādi</b>&nbsp;| jhaṭityātaṅkadāyī dāruṇastasya sākṣādabhidhāne vivakṣitapratītiskhalanakhedasaṃbhavāttadupanītasya
                  vastunastadadhyāsāntaritasya vākyārthatvāditi&nbsp;| sarvatraiva hi lakṣaṇāyāmarthādhyāso
                  'ṅgīkriyate&nbsp;| laukikī ceyaṃ lakṣaṇeti na prayojanagaveṣaṇamapīti&nbsp;| sugamamudāharaṇam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vyājāvalambanaṃ yattu sa samādhiriti smṛtaḥ&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘darbhāṅkureṇa caraṇaḥ kṣata ityakāṇḍe</span>
                     <span class="seg">tanvī sthitā katicideva padāni gatvā&nbsp;|</span>
                     </span>
                  <span class="l">
                     <span class="seg">āsīdvivṛttavadanā ca vimocayantī</span>
                     <span class="seg">śākhāsu valkalamasaktamapi drumāṇām&nbsp;|| 112&nbsp;||’</span>
                     </span>
                  
               </div>
            </div>
            
            <p>atra gamane sati priyajanāvalokanābhilāṣiṇyāḥ śakuntalāyā darbhāṅkuracaraṇakṣativalkalavyāsaṅgādivyājāvalambanaṃ
               samādhiḥ&nbsp;||
            </p>
            
            <div class="commentary">
               
               <p><b>vyājeti</b>&nbsp;| cittavṛttiṣu balādāvirbhavantīṣu prakṛtarasaucityavirodhiprakarṣātprakaṭamanāvaraṇīyāsu
                  ca yadanyathā samarthanaṃ tavdyājāvalambanaṃ prastutocitasamādhānātmakatvāt&nbsp;| tathā
                  hi—pūrvānurāge trapāsādhvasavivaśāyāstāvannāyakasamīpādapasaraṇamaucityāpannam&nbsp;| anantaraṃ
                  tūtkaṇṭhātaralitāyāḥ kathamālokamātreṇāpi kṛtārthaḥ syāditi parāvartanam&nbsp;| tatra ca
                  maugdhyabhaṅgaśaṅkāyāṃ darbhāṅkurakṣatiprabhṛtivyājāvalambanameva kāryasarvasvabhābhāsata
                  iti&nbsp;||
               </p>
               
            </div> 
            <span class="pageinfo">[page 081]</span>
            
            <div class="lg">
               <div class="kārikā">
                  <span class="l">saukṣmyamityucyate tattu yatsūkṣmārthābhidarśanam&nbsp;|| 84&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘anyonya<a href="" class="note" title="‘saṃcalita’ iti saṭīkapustake; ‘saṃmilita’ ga">*</a>saṃvalitamāṃsaladantakānti</span>
                     <span class="seg">sollāsamāviralasaṃ valitārdhatāram&nbsp;|</span>
                     </span>
                  <span class="l">
                     <span class="seg">līlāgṛhe pratikalaṃ kilakiñciteṣu</span>
                     <span class="seg">vyāvartamānavinayaṃ mithunaṃ cakāsti&nbsp;|| 113&nbsp;||’</span>
                     </span>
                  
               </div>
            </div>
            
            <p>atrānyonyasaṃvalitamāṃsaladantakāntītyādivākye daṃpatyoranurāgalakṣaṇasya sūkṣmārthasya
               darśanātsaukṣmyam&nbsp;||
            </p>
            
            <div class="commentary">
               
               <p><b>saukṣmyamiti</b>&nbsp;| sūkṣmamityādivākyaikagocaro 'rthaḥ kuśāgrīyabuddhitayā sūkṣma-
                  stasya darśanamupāyavailakṣaṇyāttattadviśeṣavataḥ pratyakṣāyamāṇatā&nbsp;| sūkṣmālaṃkārādbhedastṛtīye
                  kariṣyate&nbsp;| sa cāyaṃ bhāvyo vāsanīyaśca&nbsp;| bhāvanāmātragamyo bhāvyo yathā—
               </p>
               
               <div class="lg">
                  <div class="">
                     <span class="l">‘uccaï āgamahi āvaḍḍha sijjantaro sapariāram&nbsp;|</span>
                     <span class="l">pāṇau pasarantamattācaṃvaphalihacasaambhuhaṃ bālā&nbsp;||’<a href="" class="note" title="‘ucyārāgaccherāvardhaya siddhāntaraḥ saparivāram&nbsp;| pāṇau prasaranta... ... ... ... ... ...bālā’ iti cchāyā">*</a></span>
                     
                  </div>
               </div>
               
               <p>ekāgratāprakarṣagamyo vāsanīyastamudāharati—<b>anyonyeti</b>&nbsp;| vyājāpasṛtaparivāre līlāveśmani tatkālakalitamanmathonmāthaṃ vidagdhamithunamuttarottaramapanīyamānatrapāsādhvasatayā
                  pratikalaṃ navenduvatkāntiviśeṣamāsādayati&nbsp;| vicitramavyabhicāryanupraveśe harṣaruditasmitādīnāmavyavasthitatayā
                  vyatirekarūpakilakiñcitākhyaśṛṅgārabhāvonmeṣaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">śāstrārthasavyapekṣatvaṃ gāmbhīryamabhidhīyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘maittryādicittaparikarmavido vidhāya</span>
                     <span class="seg">kleśaprahāṇamiha labdhasabījayogāḥ&nbsp;|</span>
                     </span>
                  <span class="l">
                     <span class="seg">khyātiṃ ca sattvapuruṣānyatayādhigamya</span>
                     <span class="seg">vāñchanti tāmapi samādhibhṛto nirodh‍dum&nbsp;|| 114&nbsp;||’</span>
                     </span>
                  
               </div>
            </div><span class="pageinfo">[page 082]</span>
            
            <p>atra maittryādipadānāṃ śāstrārthasavyapekṣatvādgāmbhīryam&nbsp;||</p>
            
            <div class="commentary">
               
               <p><b>śāstrārtha iti</b>&nbsp;| ekapuruṣārthaprayojanakapadārthavyutpādanaṃ vidhiniṣedhavyutpattiphalakaṃ śāstraṃ
                  tadarthasavyapekṣatvam&nbsp;| taduktaprakriyānirūpaṇādhīnanirūpaṇatvaṃ vākyārthasya gāmbhīryam&nbsp;|
                  maitrīkaruṇāmuditopekṣā iti catastraścittasaṃmārjanāḥ&nbsp;| avidyāsmitārāgadveṣābhiniveśāḥ
                  pañca kleśāḥ&nbsp;| cittavṛttinirodho yogaḥ; sa eva vyutthānahetubhiranāskandanīyaḥ sabījaḥ&nbsp;|
                  sattvaṃ pradhānam, puruṣaścidrūpastayorbhedaḥ prathākh‍yātiriti sāṃkhyaprakriyā&nbsp;|
                  atra maitrryādipadānāmiti&nbsp;| vākyārthasyaiva yathoktarūpatve tatpratipādakapadānāmavaśyaṃ
                  tathābhāvo bhavatīti vaiśeṣikādbhedo vakṣyate&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vistaro 'rthavikāsaḥ syāt</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘saṃgrāmāṅgaṇamāgatena bhavatā cāpe samāropite</span>
                     <span class="seg">devākarṇaya yena yena sahasā yadyatsamāsāditam&nbsp;|</span>
                     </span>
                  <span class="l">
                     <span class="seg">kodaṇḍena śarāḥ śarairariśirastenāpi bhūmaṇḍalaṃ</span>
                     <span class="seg">tena tvaṃ bhavatā ca kīrttiranaghā kīrtyā ca saptābdhayaḥ&nbsp;|| 115&nbsp;||’</span>
                     </span>
                  
               </div>
            </div>
            
            <p>atra vipakṣavadhātsaptābdhivyāpinī kīrtirarjitetyetāvato 'rthasya <a href="" class="note" title="‘bahudhā’ ka">*</a>bahuvidhaṃ vikāsitatvādvistaraḥ&nbsp;||
            </p>
            
            <div class="commentary">
               
               <p><b>vistara iti</b>&nbsp;| vākyārthasya pallavabhūtatattatsahṛdayacamatkāriviśeṣaprasāraṇaṃ saṃvṛtavivṛtapaṭavat
                  vistarākhyo guṇaḥ&nbsp;| vistara iva vistaraḥ śabdaprapañcavadityarthaḥ&nbsp;| anyathā vistāra
                  iti syāt&nbsp;| saṃgrāmāṅgaṇetyādau tu śatruśiraśchedātsaptābdhivyāpinī tvayā kīrtirārjitetyetāvānvākyārtho
                  laukikasādhāraṇatayā ca camatkārāspadamiti saṃgrāmāṅgaṇasaṃgatireva na tathā yathā
                  vīramātrasyocitā tatrāpi cāpasamāropaṇamiti kāpyutsāhaśaktiḥ&nbsp;| ata eva balavadāśrayaprasaktaluṇṭākavadhena
                  yadavasitaṃ tenaiva tadāsāditamiti sopaskārakartṛkarmaprapañcena vikāsanameva kāvyapadavīprāptibījam&nbsp;|
                  tadidamāha—bahuvidhaṃ vikāsitatvāditi&nbsp;| nātra śabdavikāsādhīnaḥ prakarṣa iti śabdavistarādbhedaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">saṃkṣepastasya saṃvṛtiḥ&nbsp;|| 85&nbsp;||</span>
                  
               </div>
            </div><span class="pageinfo">[page 083]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘śrūyatāṃ dharmasarvasvaṃ śrutvā caivāvadhāryatām&nbsp;|</span>
                  <span class="l">ātmanaḥ pratikūlāni <a href="" class="note" title="‘na pareṣām’ kha ga">*</a>pareṣāṃ na samācaret&nbsp;|| 116&nbsp;||’</span>
                  
               </div>
            </div>
            
            <p>atra śāstre vistarapratipāditasya dharmasya ślokārdhenokta<a href="" class="note" title="‘pratipāditatvāt’ kha">*</a>tvādayamarthasaṃkocaḥ saṃkṣepaḥ&nbsp;||
            </p>
            
            <div class="commentary">
               
               <p><b>saṃkṣepa iti</b>&nbsp;| tasyetyarthasya samāse guṇībhūtasyāpi budhdyā vibhajya parāmarśaḥ&nbsp;| yathā—‘atha
                  śabdānuśāsanam&nbsp;| keṣāṃ ? śabdānāmi'ti&nbsp;| aśeṣaviśeṣopagrāhakapuraskāreṇa vākyārthasyābhidhānaṃ
                  vivṛtasaṃvṛtapaṭavatsaṃkṣepaḥ&nbsp;|| śrūyatāmiti&nbsp;| atra tena tena viśeṣeṇa vistarataḥ
                  pratipādayitavyasya dharmasya yatkiṃcidātmanaḥ pratikūlamanyasya nācaraṇīyamiti sāmānyenābhidhānamapravṛttapravarta‌ne
                  pragalbhāyamānamatisundaramābhāsate&nbsp;| nātra racanāsaṃkocapratiṣṭhitaṃ kāvyamiti śabdaguṇādbhedaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">śabdārthau yatra tulyau staḥ saṃmitatvaṃ taducyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘indurmūrdhni śivasya śailaduhiturvakro nakhāṅkaḥ stane</span>
                     <span class="seg">deyādvo 'bhyudayaṃ dvayaṃ tadupamāmālambamānaṃ mithaḥ&nbsp;|</span>
                     </span>
                  <span class="l">
                     <span class="seg">saṃvādaḥ praṇavena yasya dalatā kāyaikatāyāṃ tayo-</span>
                     <span class="seg">rūrdhvadvāravicintitena ca hṛdi dhyātaḥ svarūpeṇa ca&nbsp;|| 117&nbsp;||’</span>
                     </span>
                  
               </div>
            </div>
            
            <p>atra praṇavalakṣaṇasyārthasya tulyatvena yathāvadvibhajya viniveśanaṃ saṃmitatvam&nbsp;||</p>
            
            <div class="commentary">
               
               <p><b>śabdārthāviti</b>&nbsp;| śabdasyārthau tayorvibhajya viniveśanaṃ saṃmitatvamiti kecit, tanna&nbsp;| śabdagrahaṇavaiyarthyaprasaṅgāt&nbsp;|
                  dvitvāvivakṣāprasaṅgācca&nbsp;|
               </p>
               
            </div> 
            
            <div class="lg">
               <div class="">
                  <span class="l">‘pallaviaṃ via karapallavehiṃ papphulliaṃ va muṇahaacchehim&nbsp;|</span>
                  <span class="l">phaliaṃmiva pīṇapaoharehiṃ ajjāi lāvaṇṇam&nbsp;||’<a href="" class="note" title="‘pallavitamiva karapallavābhyāṃ praphullitagiva mugdhākṣibhyām&nbsp;| phalitamiva pīnapayodharābhyāmāryāyā lāvaṇyam&nbsp;||’ iti chāyā">*</a></span>
                  
               </div>
            </div><span class="pageinfo">[page 084]</span>
            
            <div class="commentary">
               
               <p>ityādau dviprabhṛtīnāmarthānāmavibhajya viniveśanamiṣyate&nbsp;| tasmācchabdaścārthaśca
                  śabdārthau&nbsp;| tayostulyatvaṃ yāvaduddeśaśabdārtham&nbsp;| arthasya vibhajya tulādhṛtavatpratiniveśaḥ
                  saṃmitatvamiti&nbsp;| arthamuddiś‍ya śabdatulanaṃ kāvyabhāvabījaṃ śabdaguṇaḥ, śabdamuddiś‍ya
                  tvarthatulanamarthaguṇaśca&nbsp;| tathāhi—parameśvarasya mūrdhni bālenduḥ, pārvatīstane
                  nakhāṅka iti pṛthakśabdenoddiś‍ya tadupamāyogyatayā kāyaikatāyāṃ dalanaṃ hṛtpadmanavamadvārayordhyānena
                  yugapatsaṃnidhānamiti samyagvibhajya tulitasyeva praṇavasya pratinirdeśa iti&nbsp;|| tadidamāha—atreti&nbsp;|
                  yathāvaditi&nbsp;| yena prakāreṇa saṃgacchata iti tadanatikrameṇeti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">sābhiprāyoktivinyāso bhāvikatvaṃ nigadyate&nbsp;|| 86&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘dṛṣṭiṃ he prativeśini kṣaṇamihāpyasmadgṛhe dāsyasi</span>
                     <span class="seg">prāyeṇāsya śiśoḥ pitā na virasāḥ kaupīrapaḥ pāsyati&nbsp;|</span>
                     </span>
                  <span class="l">
                     <span class="seg">ekākinyapi yāmi tadvaramitaḥ srotastamālākulaṃ</span>
                     <span class="seg">nīrandhrāstanumālikhantu jaraṭhacchedā nalagranthayaḥ&nbsp;|| 118&nbsp;||’</span>
                     </span>
                  
               </div>
            </div>
            
            <p>atra tamālamālāvalayitasarittīrakṛtasaṃketāyāḥ kulaṭāyāḥ svatanau bhāvināṃ parapuruṣanakhakṣatānāṃ
               nalagranthyālekhavyājagopanena sābhiprāyabhaṇanaṃ bhāvikam&nbsp;||
            </p>
            
            <div class="commentary">
               
               <p><b>sābhiprāya iti</b>&nbsp;| abhiprāyaviśeṣapratibaddhasya vākyārthasyoktivinyāsa ukta‍yā viśeṣo nyāsaḥ&nbsp;| śabdaguṇe
                  padānāṃ bhāvyarthaniṣpāditā iha tvarthasyeti viśeṣaḥ&nbsp;| tathā hi—dṛṣṭimityādau tanumālikhantu
                  jaraṭhacchedā nalagranthaya ityukta‍yā vinyasyamāna eva bhāvinalagranthyālekhyarūpārthaḥ
                  kulaṭāsvarūpānusaṃdhānadattāntaḥ karaṇasya pratipatturanantarameva svaiṃravihāracihnagopanamabhivyanakti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">gatiḥ sā syādavagamo yo 'rthādarthāntarasya tu&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘śubhe ko 'yaṃ vṛddho gṛhaparivṛḍhaḥ kiṃ tava pitā</span>
                     <span class="seg">na me bhartā rātrau vyapagatadṛganyacca badhiraḥ&nbsp;|</span>
                     </span>
                  <span class="pageinfo">[page 085]</span>
                  <span class="l">
                     <span class="seg">hu huṃ huṃ śrānto 'haṃ śiśayiṣurihaivāpavarake</span>
                     <span class="seg">kva yāminyāṃ yāsi svapihi nanu nirdaṃśamaśake&nbsp;|| 119&nbsp;||’</span>
                     </span>
                  
               </div>
            </div>
            
            <p>atra praśnādarthamavagamya uttarādarthāntarāvagamo gatiḥ&nbsp;||</p>
            
            <div class="commentary">
               
               <p><b>gatiriti</b>&nbsp;| arthādarthaviśeṣāt&nbsp;| hṛdayasaṃvādina iti yāvat&nbsp;| arthāntarasya tathābhūtasya&nbsp;|
                  tena yatra sahṛdayahṛdayaṃgamādarthātkāṃsyatālānusvānusvānanyāyena tādṛśamarthāntaramavagamyate
                  sā gatiriti lakṣaṇārthaḥ&nbsp;|| <b>śubhe ko 'yaṃ vṛddha iti</b>&nbsp;| sarvākāramanavadyāyāstāvaddāsyamapi nāyamarhatīti hṛdayānukūlamarthaṃ praśnādavagatya
                  gṛhaparivṛḍha ityuttaram&nbsp;| asmādapi mama nāyaṃ ko 'pi kiṃ tu gṛhasvāmīti hṛdayasaṃvādinamarthamavadhārya
                  kiṃ kava pitetyādikamapraśnottaraśṛṅkhalā gaveṣaṇīyā&nbsp;| tadetavdyācaṣṭe—uttarāditi&nbsp;|
                  uttarapratyuttaravākyāt&nbsp;| uttaraṃ tu padaṃ praśnapadameva&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">rītiḥ sā yastvihārthānāmutpattyādikriyākramaḥ&nbsp;|| 87&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘prathamamaruṇacchāyastāvattataḥ kanakaprabha-</span>
                     <span class="seg">stadanu virahottāmyattanvīkapolataladyutiḥ&nbsp;|</span>
                     </span>
                  <span class="l">
                     <span class="seg">prabhavati punardhvāntadhvaṃsakṣamaḥ kṣaṇadāmukhe</span>
                     <span class="seg">sarasabisinīkandacchedacchavirmṛgalāñchanaḥ&nbsp;|| 120&nbsp;||’</span>
                     </span>
                  
               </div>
            </div>
            
            <p>atrodayādārabhya candrasyotpattyādikriyākramo rītiḥ&nbsp;||</p>
            
            <div class="commentary">
               
               <p><b>rītiriti</b>&nbsp;| utpattyādīnāṃ kriyāṇāṃ kramaḥ kāvyaśobhāvahatvena guṇaḥ&nbsp;| nedaṃ vastusvabhāvavarṇanamiti
                  jāterarthavyakteśca bhedaḥ&nbsp;| sugamamudāharaṇam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">uktirnāma yadi svārtho bhaṅgyā bhavyo 'bhidhīyate&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘tvamevaṃsaundaryā sa ca ruciratāyāḥ paricitaḥ</span>
                     <span class="seg">kalānāṃ sīmānaṃ paramiha yuvāmeva bhajathaḥ&nbsp;|</span>
                     </span>
                  <span class="l">
                     <span class="seg">api dvandvaṃ diṣṭyā taditi subhage saṃvadati vā-</span>
                     <span class="seg">mataḥ śeṣaṃ cetsyājjitamiha tadānīṃ guṇitayā&nbsp;|| 121&nbsp;||’</span>
                     </span>
                  
               </div>
            </div>
            <span class="pageinfo">[page 086]</span>
            
            <p>atrābhīṣṭasya nāyakanāyikāsaṃgamasya bhaṅgyā bhaṇanamuktiḥ&nbsp;||</p>
            
            <div class="commentary">
               
               <p><b>uktiriti</b>&nbsp;| svīyo 'bhīṣṭo 'rthaḥ svārthaḥ&nbsp;| tasya sākṣātpratipādanamanucitamiti arthāntarabhaṅgibhiḥ
                  pratipādanamarthaguṇaḥ&nbsp;| bhavyo manoharaḥ&nbsp;| sugamamanyat&nbsp;| nāyakanāyikāsaṃgamasyeti&nbsp;|
                  nāyakasya nāyikayā tasyāśca nāyakeneti parasparotkaṇṭhāprakarṣo vivakṣitaḥ&nbsp;| tenaikaśeṣo
                  na bhavati&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vivakṣitārthanirvāhaḥ kāvye praụdhiriti smṛtā&nbsp;|| 88&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘tvadvaktrenduvilokanākuladhiyā dhātrā tvadīyāṃ śriyaṃ</span>
                     <span class="seg">nikṣipya pratirājakeṣu viduṣāṃ lakṣmyā tvamāpūritaḥ&nbsp;|</span>
                     </span>
                  <span class="l">
                     <span class="seg">tenaite niyataṃ daridrati gṛheṣveṣāmiyaṃ dṛś‍yate</span>
                     <span class="seg">naināmādriyase tvamicchasi nu tāṃ tvāmeva sā dhāvati&nbsp;|| 122&nbsp;||’</span>
                     </span>
                  
               </div>
            </div>
            
            <p>atra tvadvaktravilokanākulena dhātrā tvadīyā lakṣmīḥ śatruṣu nikṣipya viduṣāṃ ca lakṣmīstvayyāropitā&nbsp;|
               <a href="" class="note" title="‘yataḥ’ ga">*</a>atastvaṃ vipakṣalakṣmīmādriyase sā ca tvāmanudhāvati&nbsp;| yā ca viduṣāṃ lakṣmīstayā tvamāpūritastena
               te daridrāḥ&nbsp;| ata eva tvamenāṃ nādriyase&nbsp;| iyaṃ ca vidvadgeheṣveva dṛś‍yate ityetāvataḥ
               prabhūtasyārthasyānekavākyena pratipāditatvādvivakṣitārthanirvahaṇaṃ praụdhiḥ&nbsp;||
            </p>
            
            <div class="commentary">
               
               <p><b>vivakṣiteti</b>&nbsp;| kaverabhimatasya bhūyaso 'pyarthasya svalpenaiva vākyena pratipādanaṃ praụdhiḥ&nbsp;|
                  tathā hi—tvāṃ nirmāya jagadvilakṣaṇavastunirvahaṇacamatkṛtasya dhātustvadvaktrenduvilokanaṃ
                  tadāsaṅgena tvadarthanirbhitāyāḥ śriyaḥ pratirājakeṣu bhramaṇakrameṇa saṃcāraṇaṃ tatpūrvāparapratisaṃghāta
                  (na)balādvidvabhdyo lakṣmīmākṛṣyetyādiko bhūyānarthaḥ stokena vākyenopanīta iti&nbsp;||
               </p>
               
            </div> 
            <span class="pageinfo">[page 087]</span>
            
            <p>saṃpratyatiprasaṅgavāraṇārthaṃ kramaprāptā vaiśeṣikaguṇā lakṣitavyāḥ&nbsp;| te ca doṣā
               api santo guṇībhāvamāpannā ucyante&nbsp;| tatraiṣa kavīnāmālāpaḥ—
            </p>
            
            <div class="lg">
               <div class="">
                  <span class="l">‘<a href="" class="note" title="‘sāmānyasundarīṇāṃ vibhrabhamudvahatyavinayocchrāyaḥ&nbsp;| dhūmoccayaḥ prajvalitānāṃ bahumataḥ surabhidārūṇām&nbsp;||’ iti chāyā">*</a>sāmaṇṇasundarīṇaṃ vibbhamamuvvahaï aviṇaoccea&nbsp;|</span>
                  <span class="l">dhūmoccia pajjaliāṇaṃ bahumao surahidārūṇam&nbsp;||’</span>
                  
               </div>
            </div>
            
            <p><a href="" class="note" title="‘kvaciddūṣaṇānāmapi guṇatvamiti darśayannāha—‘ iti bhavet">*</a>dāruṇānāṃ guṇatvamiti śaṅkāṃ darśayannāha—
            </p>
            
            <div class="lg">
               <div class="kārikā">
                  <span class="l">padādyāśritadoṣāṇāṃ ye cānukaraṇādiṣu&nbsp;|</span>
                  <span class="l">guṇatvāpattaye nityaṃ te 'tra doṣaguṇāḥ smṛtāḥ&nbsp;|| 89&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">trividhā api te bhūyaścaturviṃśatidhā budhaiḥ&nbsp;|</span>
                  <span class="l">proktā yathā guṇatvena pravibhajya tathocyate&nbsp;|| 90&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">yā mliṣṭamlecchitādīnāṃ padadoṣeṣvasādhutā&nbsp;|</span>
                  <span class="l">nirūpitānukaraṇe guṇatvaṃ sā prapadyate&nbsp;|| 91&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘unnamayya sakacagrahamāsyaṃ cumbati priyatame haṭhavṛttyā&nbsp;|</span>
                  <span class="l">huṃ hu muñca mamameti ca mandaṃ jalpitaṃ jayati mānavatīnām&nbsp;|| 123&nbsp;||’</span>
                  
               </div>
            </div>
            
            <p>atra huṃ hu mamametyasādhvorapi mliṣṭamlecchitayoranukaraṇatvādguṇatvam&nbsp;||</p>
            
            <div class="commentary">
               
               <p><b>padādīti</b>&nbsp;| padavākyavākyārthadoṣāṇāṃ guṇatvāpattaye nityaṃ ye bhavanti, te 'nukaraṇādiṣu madhye
                  doṣaguṇāḥ smṛtā iti saṃbandhaḥ&nbsp;| yadyapi cānukaraṇādikā eva na guṇāḥ, tathāpyanukriyamāṇādyabhedopacāreṇoktam&nbsp;|
                  padādidoṣeṣvantyāntyasyaikasya navadhāmede caturviṃśatiprakārāḥ&nbsp;| <b>yatheti</b>&nbsp;| yenopādhinā guṇībhavanamācāryairupapāditaṃ tattadupādhivibhāgapradarśanaṃ kariṣyata
                  iti&nbsp;| <b>yā mliṣṭeti</b>&nbsp;| iha dvaye doṣā nityā anityāśca&nbsp;| tatrānukaraṇamātrānapavadanīyadoṣabhāvāścyutasaṃskārāprayuktādayo
                  nityāḥ&nbsp;| anukaraṇīyānukaraṇānapavādakahetukāḥ śrutikaṭutvaprabhṛtayastvanityāḥ&nbsp;| yeṣu
                  padadoṣeṣu mliṣṭamlecchitaprabhṛtīnāṃ yāsādhutā nirūpitā, sā guṇatvamanukaraṇe prapadyata
                  ityanvayaḥ&nbsp;| luptaikadeśaṃ mliṣṭam&nbsp;| avyaktarūpaṃ mlecchitam&nbsp;| ādigrahaṇena grastanirasto-<span class="pageinfo">[page 088]</span>paghmātakampitādayaḥ&nbsp;| huṃ hu iti dvitīyahuṃkāre binduproñchanānmliṣṭam&nbsp;| mamameti
                  kiṃ muñca muñceti mliṣṭamuta mameti na niścīyate&nbsp;| <b>anukaraṇatvāhuṇatvamiti</b>&nbsp;| arthaviśeṣe hi sādhutvavyavastheti&nbsp;| yaccāśaktijamasādhurūpam, tasyānukaraṇe sādhutvamiṣyata
                  ityuktam, anukriyamāṇaṃ tu svarūpapadānukaraṇatayā pūrvārthatyāgena sāghveva&nbsp;| tasyaivānukaraṇasya
                  tatkālarañjakamānavatīmamamavacanānukāratayā ca guṇīkaraṇasāmarthyamiti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">guṇatvamaprayuktasya tathānukaraṇe bhavet&nbsp;|</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘divaṃ patkāṣiṇo yānti ye 'cīkamata bhāṣiṇaḥ&nbsp;|</span>
                  <span class="l">patkāṣiṇo 'pi no yānti ye vacanti prayuñjate&nbsp;|| 124&nbsp;||’</span>
                  
               </div>
            </div>
            
            <p>atrācīkamata vacantītyādipadānāṃ kavibhiraprayuktānāmapyanukaraṇatvādguṇatvam&nbsp;||</p>
            
            <div class="commentary">
               
               <p><b>guṇatvamiti</b>&nbsp;| patkāṣiṇa iti pādamapi kaṣantaḥ&nbsp;| ‘himakāṣihatiṣu ca’ iti pādaśabdasya padbhāvaḥ&nbsp;|
                  vacervacantītyeva rūpamaprayuktam&nbsp;| na tvanyathāpi&nbsp;| ‘satyaṃ nāma na vacmi’ ityāderanumatatvāt&nbsp;|
                  ityādipadānāmityudāharaṇāntarābhiprāyeṇa&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yacchrutervirasaṃ kaṣṭaṃ tasya durvacakādiṣu&nbsp;|</span>
                  <span class="l">guṇatvamanumanyante sānuprāsasya sūrayaḥ&nbsp;|| 92&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘<a href="" class="note" title="‘nāṣṭrā’ sva-rā; ‘nāṃṣṭrā’ iti paṭhitvā ‘nāṃṣṭrā rākṣasāḥ’ iti vyākhyātaṃ kāvyānuśāsanaviveke hemacandrācāryaiḥ">*</a>tvāṣṭrāstvāṣṭrārirāṣṭre na bhrāṣṭre nādaṃṣṭriṇo janāḥ&nbsp;|</span>
                  <span class="l">dhārtarāṣṭrāḥ surāṣṭre na mahārāṣṭre ca noṣṭriṇaḥ&nbsp;|| 125&nbsp;||’</span>
                  
               </div>
            </div>
            
            <p>atra śrutivirasattvāt kaṣṭatve 'pi durvacakatvādguṇatvam&nbsp;||</p>
            
            <div class="commentary">
               
               <p><b>yacchruteriti</b>&nbsp;| durvacakayogā iti vyāvahārikacatuḥṣaṣṭyāṃ durvacakaprayogo 'numataḥ&nbsp;| tasyānuprāsaghaṭakatve
                  'laṃkāranirvahaṇakṣamatayā kaviśaktivyañjakasya guṇībhāvaḥ&nbsp;| ādipadena raudrādirasānupraveśaḥ&nbsp;|
                  yadāha—
               </p>
               
               <div class="lg">
                  <div class="">
                     <span class="l">‘śaṣau sarephasaṃyogau ṭavargaścāpi bhūyasā&nbsp;|</span>
                     <span class="l">virodhinaḥ syuḥ śṛṅgāre tena varṇā rasacyutāḥ&nbsp;||</span>
                     
                  </div>
               </div><span class="pageinfo">[page 089]</span>
               
               <div class="lg">
                  <div class="">
                     <span class="l">ta eva viniveś‍yante bībhatsādau rase yadā&nbsp;|</span>
                     <span class="l">tadā taṃ dīpayantyeva tena varṇā rasacyutāḥ</span>
                     
                  </div>
               </div>&nbsp;||’ iti&nbsp;|
               
               <p>tvāṣṭrā rākṣasāstvaṣṭurapatyaṃ vṛtrastasyāririndrastasya rāṣṭre svarge na santi&nbsp;|
                  bhrāṣṭre caṇakādibharjanasthāne na kuṇṭhadaṃṣṭrā bhavanti&nbsp;| asitacañcucaraṇā haimā<a href="" class="note" title="‘haṃsā’ kha">*</a> dhārtarāṣṭrā va vidyante&nbsp;| uṣṭriṇa uṣṭropajīvinaḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yatpādapūraṇādyarthamanarthakamudāhṛtam&nbsp;|</span>
                  <span class="l">guṇatvamanumanyante tasyāpi yamakādiṣu&nbsp;|| 93&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘yoṣitāmatitarāṃ nakhalūnaṃ gātramujjvalatayā na khalūnam&nbsp;|| 126&nbsp;||’</span>
                  
               </div>
            </div>
            
            <div class="lg">
               <div class="udāharaṇa">
                  <span class="l">babhau mukhenāpratimena kācana śriyādhikānāṃ prati menakā ca na&nbsp;|| 127&nbsp;||’</span>
                  
               </div>
            </div>
            
            <p>atra khaluśabdasya caśabdasya ca pādapūraṇamātre 'pi prayojane yamakatvādguṇatvam&nbsp;||</p>
            
            <div class="commentary">
               
               <p><b>yatpādapūraṇeti</b>&nbsp;| dyotanīyamarthamantareṇa prayuktamavyayapadamanarthakamityuktam&nbsp;| pādapūraṇārthatvaṃ
                  tu dūṣaṇatābījam&nbsp;| ādigrahaṇādgadyapūraṇam&nbsp;| sati tūpayoge tasya tadbijābhāvāddoṣabhāvaviraho
                  'laṃkārārambhe ca guṇatvam&nbsp;| tadidamuktam—<b>yamakādiṣviti</b>&nbsp;| ādiśabdo 'nuprāsacitrādiparaḥ&nbsp;| vākyālaṃkārārthatvamapi śabdālaṃkārārambhakatvameva&nbsp;|
                  yadāha—‘ārṣārṣiputrakarṣikavaidikādivākyānāmalaṃkārahetavo vākyālaṃkārārthāḥ’ iti&nbsp;|
                  tena—
               </p>
               
               <div class="lg">
                  <div class="">
                     <span class="l">‘utphullakamalakesaraparāgagauradyute mama hi gauri&nbsp;|</span>
                     <span class="l">abhivāñchitaṃ prasidhyatu bhagavati yuṣmatprasādena</span>
                     
                  </div>
               </div>&nbsp;||’ iti&nbsp;|
               
            </div> 
            
            <p>atra hi pra ityetayorna vākyālaṃkāraprayojakatvamityuktaprāyam&nbsp;| yoṣitāmityādābatitarāṃ
               nakhalūnaṃ yoṣitāṃ gātramujjvalatayā nonamityeva paryāpte dvitīyapāde tadubhayamapi
               yamakārambhakaṃ satprastutopayogitayā kavivyutpattipuraskāra pravṛttamapajahāti doṣabhāvamupādatte
               ca guṇatvamiti&nbsp;||
            </p>
            
            <div class="lg">
               <div class="kārikā">
                  <span class="l">yattu rụ̄dhicyutatvena proktamanyārthasaṃjñitam&nbsp;|</span>
                  <span class="l">prahelikādiṣu prāyo guṇatvaṃ tasya yujyate&nbsp;|| 94&nbsp;||</span>
                  
               </div>
            </div>
            <span class="pageinfo">[page 090]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘<a href="" class="note" title="‘khādayaḥ’ kha">*</a>khātayaḥ kani kāle te sphātayaḥ sphārhavalgavaḥ&nbsp;|</span>
                  <span class="l">candre sākṣādbhavantyatra vāyavo mama dhāriṇaḥ&nbsp;|| 128&nbsp;||’</span>
                  
               </div>
            </div>
            
            <p>atra <a href="" class="note" title="‘khādayaḥ’ kha">*</a>khātaya ityādīnāṃ ghargharikādau dhṛṅaścānavasthāne na rụ̄dhiḥ&nbsp;| gụ̄dhārthe tu prahelikādau
               tanna duṣyatīti teṣāṃ doṣaguṇatvam&nbsp;||
            </p>
            
            <div class="commentary">
               
               <p><b>yattviti</b>&nbsp;| rụ̄dhicyutatvena dvitīyāṃ saṃjñāṃ prayojayati&nbsp;| ākīrṇāmantraṇādyupayoginī prahelikā&nbsp;|
                  tathā ca—tadvidyasaṃbhāṣāyāṃ vidagdhairupanyāsaiḥ svārthāpratyāyakatvalakṣaṇabījābhāvānna
                  doṣaḥ, guṇastu bhavati&nbsp;| anukaraṇādikamādipadena gṛhyate&nbsp;| khātayo ghargharikāḥ&nbsp;|
                  kanīti kanyāsaṃbodhanam&nbsp;| kālaścaraṇaḥ karṇāṭadeśabhāṣānusārāt&nbsp;| sphātayaḥ sphītāḥ&nbsp;|
                  sphārho manoharaḥ&nbsp;| valgurdhvaniḥ&nbsp;| candra āhlādakaḥ&nbsp;| vāyavaḥ prāṇāḥ&nbsp;| dhāriṇo 'navasthitāḥ&nbsp;|
                  tadayaṃ vākyārthaḥ—he kani kanye, tavāhlādakacaraṇabaddhā yathoktaviśeṣaṇā ghargharikāḥ
                  sākṣādbhavanti śrotreṇa pratyakṣīkriyante&nbsp;| atra prastāve mama prāṇā uddīpanaprakarṣamasahiṣṇavo
                  dhāriṇo 'navasthitā iti&nbsp;| vraṇaprarohasthānādau khātyādiśabdānāṃ rụ̄dhirna tu ghargharikādāvityāha—atreti&nbsp;|
                  nāmadhātuvivakṣayā dvidhā vyākhyātam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">tucchavācyamapuṣṭārthamiti yatprākprakāśitam&nbsp;|</span>
                  <span class="l">tasya cchando 'nurodhādau guṇatvamavadhāryate&nbsp;|| 95&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘dviraṣṭavarṣākṛtimenamarthināmuśanti kalpopapadaṃ mahīruham&nbsp;|</span>
                  <span class="l">yamindraśabdārthaniṣūdanaṃ harerhiraṇyapūrvaṃ kaśipuṃ pracakṣate&nbsp;|| 129&nbsp;||’</span>
                  
               </div>
            </div>
            
            <p>atra dviraṣṭavarṣākṛtimiti kalpopapadaṃ mahīruhamiti hiraṇyapūrvaṃ kaśipumityasya
               tucchārthatve 'pi cchando 'nurodhādguṇatvam&nbsp;||
            </p>
            
            <div class="commentary">
               
               <p><b>tuccheti</b>&nbsp;| śabdapallavanasya prakṛtarasānanuguṇatvena doṣatvaprasaṅge kvacidananyagatikatayā
                  kaverutpādyate&nbsp;| tathā hi—bhinnasargāntairityādinā sargāṇāmautsargikaikavṛttanirvāhaucitye
                  sa yathoktasaṃkṣiptaśabdāpraveśātpararūpeṇa tadarthatvasya vivakṣitatvācca <span class="pageinfo">[page 091]</span>śabdavikāse na doṣaḥ, kiṃ tu guṇa eva&nbsp;| prakṛtodāharaṇe dviraṣṭavarṣākṛtimiti kalpopapadaṃ
                  mahīruhamiti ca nidarśanaṃ manyante&nbsp;| ṣoḍaśādiśabdānāmapi vaṃśasthapraveśatvādananyagatikatvābhāvāt&nbsp;|
                  hiraṇyapūrvaṃ kaśipumiti tu saṃgacchate&nbsp;| nahi hiraṇyakaśipuśabdo 'tra praviśati&nbsp;|
                  pradarśanārthaṃ tu dvayamanyadapyupāttam&nbsp;| evaṃvidhaḥ śabdavistaro guṇatāmāsādayatītyāśayāt&nbsp;|
                  tenāyamarthaḥ—pallavākhyaśabdaguṇe tāvattucchatā camatkārakāritayā guṇadhurādhirụ̄dhaivāvistaraviviktaviṣayatayā
                  kva viśeṣaguṇasya bhavatīti jijñāsāyāṃ tu chando 'nurodho vihitaḥ&nbsp;| so 'pi hi kādācitkaḥ
                  karotyeva doṣabhāvavyāvṛttimiti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">pratipāditamādau yadasamarthamavācakam&nbsp;|</span>
                  <span class="l">tasyāpi khalu manyante guṇatvaṃ sītkṛtādiṣu&nbsp;|| 96&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘āśu laṅghitavatīṣṭakarāgre nīvimardhamukulīkṛtadṛṣṭyā&nbsp;|</span>
                  <span class="l">raktavaiṇikakarāhatatantrī maṇḍalakvaṇitacāru cukūje&nbsp;|| 130&nbsp;||’</span>
                  
               </div>
            </div>
            
            <p>atra kūjitasya pakṣiṇo 'nyatrāvācakatve 'pi kāmaśāstre 'numatatvādguṇatvam&nbsp;||</p>
            
            <div class="commentary">
               
               <p><b>pratipāditamiti</b>&nbsp;| asti kaścidevaṃ viṣayo yatrāsamarthasya cārutayā guṇabhāvaḥ&nbsp;| tathā hi—yadyapi
                  gaṇapāṭhādavyaktaśabdaḥ kūjitam, tathāpi loke pakṣiviṣaya eva niyatam, tathā cābhimataviṣaye
                  prayuktaṃ pakṣivirutākāramāvedayati&nbsp;| 'hārītaprabhṛti—‘ ityādinā kāmaśāstrakāraiḥ
                  sītkāropadeśanāt&nbsp;| sītkārasya ca catuḥṣaṣṭikalātvena pravaṇatayātyantamupādeyatvāt&nbsp;|
                  tadāha—‘anyānyapyākṛtigrahaṇānyupalakṣayet’ iti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">śāstramātrapratītatvādapratītaṃ yaducyate&nbsp;|</span>
                  <span class="l">guṇatvaṃ tasya tadvidyasaṃbhāṣādau vidurbudhāḥ&nbsp;|| 97&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘sarvakāryaśarīreṣu muktāṅgaskandhapañcakam&nbsp;|</span>
                  <span class="l">saugatānāmivātmānyo nāsti mantro mahībhṛtām&nbsp;|| 131&nbsp;||’</span>
                  
               </div>
            </div>
            <span class="pageinfo">[page 092]</span>
            
            <p>atrāṅgaskandhapañcakamityasya śāstramātraprasiddhasyāpi tadvidyasaṃbhāṣāyāṃ guṇatvam&nbsp;||</p>
            
            <div class="commentary">
               
               <p><b>śāstreti</b>&nbsp;| śāstramātraprasiddhānāmāhatyapratītyajananena vivakṣitavākyārthapratyayapariskhalanaṃ
                  khedadāyī nānāmṛduduṣṭatābījam&nbsp;| yadi tu kutaścidviśeṣājjhaṭityeva pratītiṃ janayettadā
                  kathaṃ doṣaḥ&nbsp;| asti ca pratipattivyutpattyatiśayalakṣaṇo viśeṣaḥ&nbsp;| tadidamuktam—tadvidyeti&nbsp;|
                  mantraṇādyavasare aucitīvaśāttattatpadānāṃ guṇatvamapi nirvahati&nbsp;| śāstraprakiyāpekṣitvaṃ
                  gāmbhīryam&nbsp;| śāstravyavahārasaṃketitapadānāṃ guṇatvamityanyaḥ prakāraḥ&nbsp;| yathāvadviniyogaḥ
                  kāryastasya prakārasākalyaṃ śarīram, śabdacchalātkāyaḥ, ātmā sārabhūtaḥ kṣetrajñaśca&nbsp;|
                  karmaṇāmārambhopāyaḥ puruṣadravyasaṃpaddeśakālavibhāgo vinipātapratīkāraḥ kāryasiddhiriti
                  pañcāṅgāni&nbsp;| rūpaṃ saṃjñā saṃskāro vedanā vijñānamiti pañca skandhāḥ&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">arthapratītikṛddūre kliṣṭaṃ nāma yaducyate&nbsp;|</span>
                  <span class="l">jhaṭityarthapratītau tadguṇatvamanugacchati&nbsp;|| 98&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘athātmanaḥ śabdaguṇaṃ guṇajñaḥ padaṃ vimānena vigāhamānaḥ&nbsp;|</span>
                  <span class="l">pituḥ padaṃ madhyamamutpatantī kāñcīguṇasthānamaninditayāḥ&nbsp;|| 132&nbsp;||’</span>
                  
               </div>
            </div>
            
            <p>atrātmanā padaṃ śabdaguṇamiti pituḥ padaṃ madhyamamiti cākāśaviṣayā kāñcīguṇasthānaṃ
               nitambaviṣayamiti sarvaprasiddherjhaṭityeva pratītiṃ karotīti kliṣṭasyāsya guṇatvam&nbsp;||
            </p>
            
            <div class="commentary">
               
               <p><b>arthapratītikṛditi</b>&nbsp;| ihāpi tadeva dūṣaṇatābījaṃ jhaṭiti pratītijanane sati samādhīyate&nbsp;| samādhānopāyaśca
                  padāntarasaṃnidhānamatiprasiddhiḥ prakaraṇaṃ vā&nbsp;| tathā hi—prakṛtodāhaऱṇe uttarārdhe
                  harirityabhidhānādātmanaḥ padamiti hareḥ padamiti saṃpannam, asya ca sāmānyaśabdatvādākāśaviṣayā
                  pratītiryadyapi jhaṭiti notpattumarhati, tathāpi śabdaguṇamiti viśeṣaṇena padārthāntarādyavacchidya
                  vivakṣitābhimukhī pratītirupajanyate&nbsp;| pituḥ padamiti&nbsp;| yadyapi padamiti sāmānyaṃ
                  tathāpyākāśasyaiva madhyamacaraṇavinyāsasthānatvena prasiddherna tathocitapratītivyavadhānam&nbsp;|
                  kāñcīguṇasthānamiti&nbsp;| caraṇādārabhya varṇanākrame nitamba eva kāñcīniveśanasyocitatvānna
                  pratī-<span class="pageinfo">[page 093]</span>tivyavadhānam&nbsp;| tadidamudāharaṇatrayaprayojanamudāharaṇāderaneko 'tra vākyārtho gaveṣaṇīyaḥ&nbsp;|
                  kathaṃ tarhi sarvaprasiddheriti bravīti&nbsp;| itthaṃ śabdaguṇaśabdasya bahuvrīhitvādavaśyaṃ
                  viśeṣaparyavasānāya prasiddhiranusaraṇīyā&nbsp;| avaśyaṃ na varṇanakrame 'pi kāñcīguṇasthānamaninditāyā
                  ityatra kāñcīguṇasthānaśabdasya nitambaviśeṣaparyavasānārthaṃ kavīnāmaucityaprasiddhiraṅgīkartavyeti&nbsp;|
                  nanu cātmanaḥ padaṃ śabdaguṇatvamityatra prasādaḥ kasmānna bhavati&nbsp;| evamāha na bhavatīti&nbsp;|
                  udāharaṇasyādūṣaṇatvātsāmānyaśabdasya viśeṣaparyavasānam, anyacca samabhivyāhṛtapadārthasaṃsargarūpe
                  vākyārthe svacchasalila ivābhimataviśeṣapratibimbanamityupādhidvayasya saṃkarācca&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aprasiddhārthasaṃbandhaṃ yadgụ̄dhārthamiti smṛtam&nbsp;|</span>
                  <span class="l">tavdyākhyānādiṣu prāyo guṇatvena tadiṣyate&nbsp;|| 99&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘amhārisā vi kaïṇo kaïṇo <a href="" class="note" title="‘anda’ (canda)’ kha ga">*</a>halibụdhḍhasālipamuhā vi&nbsp;|</span>
                  <span class="l">maṇḍukkamakkaḍā vi hu honti harīsappasiṃhā vi&nbsp;|| 133&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[asmādṛśā api kavayaḥ kavayo harivṛddhaśālipramukhā api&nbsp;|</span>
                  <span class="l">maṇḍūkamarkaṭā api khalu bhavanti harisarpasiṃhā api&nbsp;||]</span>
                  
               </div>
            </div>
            
            <p>atra maṇḍūkamarkaṭasarpasiṃheṣvaprasiddhaprayogatvādgūḍhasyāpi hariśabdasya svayaṃ
               vyākhyātatvādguṇatvam&nbsp;||
            </p>
            
            <div class="commentary">
               
               <p><b>aprasiddhārthasaṃvandhamiti</b>&nbsp;| tasya guṇārthasya vyākhyānaṃ tavdyākhyānam&nbsp;| atrāpyatiprasidhdyākṛṣṭasyānatiprasiddhārthapratītyakaraṇaṃ
                  duṣṭatābījamabhidhānīyam, tattu pratītiparyavasānādeva nivartate&nbsp;| bhavati cābhidhānakopa
                  iva vyākhyāne jhaṭiti pratyayaḥ&nbsp;| asmādṛśā api mandapratibhānāḥ kavayaḥ kaviśabdavācyā
                  harivṛddhaśālipramukhāśca lokottarapratibhāśālinastadavayavatāṃ vikhyāte cāvikhyāte
                  ca śabdāḥ sādhāraṇā bhavanti&nbsp;| tadyathā—hariśabda eveti vyākhyānam&nbsp;| tato doṣatvābhāvaḥ
                  prativastulakṣaṇālaṃkāraparyavasāyitayā ca prakṛtārthānuguṇatvena guṇatvalābhaḥ&nbsp;|
                  tadetavdyācaṣṭe—svayaṃ vyākhyātatvāddoṣābhāvo guṇatvaṃ punarābhiprāyikātprakṛtānuguṇabhāvāditi
                  boddhavyam&nbsp;||
               </p>
               
            </div> 
            <span class="pageinfo">[page 094]</span>
            
            <div class="lg">
               <div class="kārikā">
                  <span class="l">neyārthaṃ yatsvasaṃketaklṛptavācyaṃ <a href="" class="note" title="‘tadīritam’ ka-kha">*</a>nirūpitam&nbsp;|</span>
                  <span class="l">prahelikādiṣu prājñaistadguṇatvena gaṇyate&nbsp;|| 100&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘moru kalāveṇa vahaï taha ṇāmaha sariṇāu&nbsp;|</span>
                  <span class="l">ussīsā pāantigao aṇuṇattirhi jaṇu ṇāu&nbsp;|| 134&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[mayūraḥ kalāpena vahati tasya nāmnaḥ sadṛśanāmā&nbsp;|</span>
                  <span class="l">ucchīrṣātpādāntagato 'nunaktaṃ yathā naukā&nbsp;||]</span>
                  
               </div>
            </div>
            
            <p>atra mayūrabarhacandrakasaṃketena kalpitasya candranāmno neyārthatve 'pi prahelikātvādguṇatvam&nbsp;||</p>
            
            <div class="commentary">
               
               <p><b>neyārthamiti</b>&nbsp;| atrāpi pūrvavadeva vāsanā&nbsp;| ākīrṇāmantraṇādau vidagdhānāṃ lakṣaṇādayaḥ prahelikāviśeṣānunmīlayanta
                  upayujyante&nbsp;| tathā hi—mayūreti&nbsp;| 'jianāu’ iti pāṭhe jitanauka iti sa evārthaḥ&nbsp;| mayūro
                  barhabhāre candrakaṃ vahati&nbsp;| anena saṃketena candranāma labhyate&nbsp;| saṃviṣṭasya śirodeśa
                  ucchīrṣam, caraṇadeśaḥ pādāntaḥ&nbsp;| ucchīrṣeṇa prācī diglakṣyate&nbsp;| ‘prākśirāḥ śayīta’
                  iti vacanāt&nbsp;| arthātpādāntena pratīcī&nbsp;| tataśca ‘prācyāḥ pratīcimardhacandro gataḥ’
                  iti prātaḥkālodbhedo vākyārthaḥ&nbsp;| ‘aṇuṇenti ajiṇaṇāu’ iti pāṭhe subhagamāninaṃ kāntamanunayantyā
                  mayā jñāta hati khaṇḍitakāminīkhedoktiḥ&nbsp;| na caitāsāṃ lakṣaṇānāmasti kiṃcitprayojanamiti
                  neyārthatvaprasaktau prahelikābhāva eva samādhānahetuḥ&nbsp;| nanu cocchīrṣapādāntarapadayorastu,
                  mayūrakalāpa ityādau tu katham&nbsp;| yamiti hi sarvanāmābhimatameva tāvadupasthāpayati&nbsp;|
                  barhe bahūnāṃ bahule kathamekasya pratītirityabhidhāne 'pi kadācitkliṣṭasya viśeṣaguṇaḥ
                  syāt&nbsp;| nātra neyārthatā, kiṃ tu tena saṃketena kalpitasya candranāmna iti&nbsp;| tasya
                  nāmnaḥ sadṛśanāmetyanena mukhyavṛttyaiva vivakṣitasadṛśalābhāditi&nbsp;| atredaṃ vaktavyam—tasya
                  nāmna ityanena candrakapadamupasthāpitam, na ca tena sahāsti candrapadasya sādṛś‍yamiti&nbsp;|
                  tatra lakṣaṇāśrayaṇīyā&nbsp;| tadidamuktaṃ candrasaṃketena kalpitasya candranāmna iti&nbsp;|
                  upalakṣaṇatayā ca ekadeśavyākhyānam&nbsp;||
               </p>
               
            </div> 
            <span class="pageinfo">[page 095]</span>
            
            <div class="lg">
               <div class="kārikā">
                  <span class="l">yadaniścayakṛtproktaṃ saṃdigdhaṃ tadguṇī bhavet&nbsp;|</span>
                  <span class="l">bhavedviśeṣāvagamo yadi prakaraṇādibhiḥ&nbsp;|| 101&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘mahībhṛtaḥ putravato 'pi dṛṣṭistasminnapatye na jagāma tṛptim&nbsp;|</span>
                  <span class="l">sa śārṅgacakrāsigadābjapāṇirmeghacchaviḥ pātu jaganti śauriḥ&nbsp;|| 135&nbsp;||’</span>
                  
               </div>
            </div>
            
            <p>atra tasminnapatye ityaniścitasyāpyapatyaviśeṣasya saṃdigdhatve 'pi gauryāmiti prakaraṇena
               gamyate&nbsp;| meghacchavirityasya ca navaś‍yāmādipadānupādāne 'pi śaurisaṃbaddhatvānnavameghacchavirmeghaś‍yāmacchaviriti
               vā viśeṣo niścīyata iti tasyāpi guṇatvam&nbsp;||
            </p>
            
            <div class="commentary">
               
               <p><b>yaditi</b>&nbsp;| saṃśāyakajātīyasya saṃdehajanakatvaṃ nāma dūṣakatābījam&nbsp;| tadyadikutaścidviśeṣādvivakṣitapratītirapratyūhamupapadyate
                  tadā bhavatyeva doṣābhāvaḥ&nbsp;| viśeṣāvagamo viśeṣadarśanaṃ tasyaiva saṃśayavirodhitvāt&nbsp;|
                  mahībhṛta ityādāvapatyaśabdo yadyapi gaurīśabdo 'pi taditaradattapada iti saṃśāyakajātīyo
                  bhavati, tathāpi tacchabdopasthāpita eva vivakṣitaviśeṣe paryavasyannapajahāti doṣatvam&nbsp;|
                  tacchabda eva kathaṃ tamarthamupanayatītyatra tu prakaraṇameva jāgradavasthamasti&nbsp;|
                  meghacchavirityatra tu yadyapi meghapadaṃ ś‍yāmāś‍yāmadattapadatayā saṃśāyakajātīyam,
                  tathāpi prasiddhapadanīlavarṇārthagaurīpadasamabhivyāhārācchabdāntarasaṃnidhirapi
                  viśeṣe niyamayati tadvā chavipadaṃ vā viśeṣe paryavasyati&nbsp;| atra prakaraṇādīnāṃ viśeṣasmṛtihetutvāt&nbsp;|
                  ata eva sūtre bahuvacanādipadānupādānādanupāttāstadetadabhisaṃdhāya vyācaṣṭe—<b>atretyādi</b>&nbsp;| evaṃ navameghacchaviriti cokte yathā niyamenārthapratītirapratyūhā bhavati tathā
                  meghacchavirityukta iti&nbsp;| ata eva kavisamayaprasiddhaviśeṣāvagamasāmagrīsaṃpādanena
                  guṇatvamiti&nbsp;| kathaṃ punaridaṃ kliṣṭasya vaiśeṣikaṃ na bhavati ko vākyabhūtena bhavati&nbsp;|
                  kiṃ tu saṃśāyakatvamāpādayataḥ pratibhāso 'pyuktayuktyā nivartata ityabhimatam&nbsp;| na
                  caivaṃrūpatā kliṣṭavaiśeṣike saṃbhavati&nbsp;| ekasyaiva citrapadasya saṃśayaśaktiriti
                  na vākyārthagāmitā&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yattadviruddhamityuktaṃ viparītaprakalpanam&nbsp;|</span>
                  <span class="l">tathābhūtābhidhānena guṇatvaṃ pratipadyate&nbsp;|| 102&nbsp;||</span>
                  
               </div>
            </div>
            <span class="pageinfo">[page 096]</span>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘abhidhāya tadā tadapriyaṃ śiśupālo 'nuśayaṃ paraṃ gataḥ&nbsp;|</span>
                  <span class="l">bhavato 'bhimanāḥ samīhate saruṣaḥ kartumupetya mānanām&nbsp;|| 136&nbsp;||’</span>
                  
               </div>
            </div>
            
            <p>atra viparītārthakalpanaṃ viruddhatve 'pi saṃdhyarthavigrahārthayoḥ sphuṭabhinnārthatvenābhidhānādguṇatvam&nbsp;||</p>
            
            <div class="commentary">
               
               <p><b>yattaditi</b>&nbsp;| evaṃ vastu prakṛtamabhisaṃdhāya vākyaracane tadupamardakavastvantarapraveśo virodhaḥ&nbsp;|
                  yatra dve api vastunī prakṛte vastvantarameva vā prakṛtaṃ tadyathoktarūpābhāve kathaṃ
                  doṣaḥ&nbsp;| tathā hi—abhidhāyetyādau dūtavākye saṃdhivigrahayormitho virodhinorapi vivakṣitaṃ
                  sa doṣaḥ&nbsp;| saruṣaḥ sakrodhasya tava mānanāṃ pūjāṃ śiśupāla icchati&nbsp;| anuśayaḥ paścāttāpaḥ&nbsp;|
                  abhimukhaṃ sotkaṇṭhaṃ mano yasya sa tatheti saṃdhipakṣe&nbsp;| vigrahapakṣe tvanuśayaḥ
                  krodho bhavataḥ sakāśādabhi bhayaśūnyaṃ mano yasyeti nityasāpekṣatvātsamāsaḥ&nbsp;| saruṣo
                  mānanā upayogastadiha nisṛṣṭārthasyobhayopanyāso yadrocate tadvidhīyatāmityabhisaṃdhāya
                  racita iti guṇatvamityubhayavivakṣāpakṣe vyākhyānam&nbsp;| yadā tu śāsanaharo dūtastadodyateṣvapi
                  śastreṣu yathoktavaktāro dūtā bhavantīti nyāyena vigraharthamevābhimataḥ vipakṣasyāpi
                  prarocanā dūtakartavyeti mukhe saṃdhiḥ paryāyabhūto yukta eva&nbsp;| tadidaṃ vyākhyānena
                  sphuṭayati—atreti&nbsp;| saṃdhirūpo 'rthaḥ saṃdhyarthaḥ, vigraharūpo 'rtho vigrahārthaḥ&nbsp;|
                  tayorabhidhānena sphuṭa eva bhinno 'rthaḥ prayojanam&nbsp;| pakṣadvaye 'pi yatprayojanamuktaṃ
                  tadabhiprāyeṇaitavdyākhyānam&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">aprayojakamityuktamaviśeṣavidhāyakam&nbsp;|</span>
                  <span class="l">svarūpamātre vaktavye tasyāpi guṇateṣyate&nbsp;|| 103&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘<a href="" class="note" title="‘te cā’ kha">*</a>te 'pyākāśamasiś‍yāmamutplutya paramarṣayaḥ&nbsp;|</span>
                  <span class="l">sāgraṃ varṣasahasraṃ sa tapastepe mahāmanāḥ&nbsp;|| 137&nbsp;||’</span>
                  
               </div>
            </div>
            
            <p>atrāsiś‍yāmamityākāśaṃ prati, sāgramityanena ca varṣasahasraṃ prati viśeṣānabhidhāne
               'pi dūrotpatanaciratapaścaraṇayorupayogavivakṣāyāṃ guṇatvam&nbsp;||
            </p>
            <span class="pageinfo">[page 097]</span>
            
            <div class="commentary">
               
               <p><b>aprayojakamiti</b>&nbsp;| tadeva kavibhirupādīyata iti yadabhipretasaṃdhimādhatte&nbsp;| yatra vākyārthapraviṣṭamapi
                  na tathābhāvamāsādayati tadaprayojakamityuktam&nbsp;| tasya yadi viśeṣasvarūpābhidhāne
                  paryavasānena prayogo na tarhi doṣaḥ&nbsp;| tathā hi—ākāśamityādau nātiś‍yāmatārūpaṃ viśeṣamākāśe
                  kāṃcidapi viśeṣamātrāmunmudrayati, ākāśasya sarvadā tadrūpānapāyāt&nbsp;| evamasamagrasya
                  sahasratvābhāvātsāgramityapi na viśeṣādhāyakam&nbsp;| ākāśasahasrayostu yadeva rūpabhāvedanīyamityatraitāvanmātrābhiprāyeṇa
                  nāsti dūṣaṇam, tathāpi nāntarīyakayorabhidhāne kiṃ prayojanaṃ yenānayorguṇabhāvasaṃpattirityata
                  āha—<b>dūra iti</b>&nbsp;| atidūre ś‍yāmatvamadhikaṃ pratibhāti&nbsp;| kṣaṇamātramapi na viratirāsīditi sāgrapadābhiprāyo
                  'ta eva nātra paunarukt‍yam&nbsp;| tarhi vākyārthe viśeṣādhāyakatvamevānayoriti kathaṃ
                  dūṣaṇatvasaṃbhāvanā&nbsp;| ittham&nbsp;| yasminnanupādīyamāne 'pi nābhimatanyūnatā tatpadamaprayojakam&nbsp;|
                  asti cātra dvayorapi tajjātīyatāyāṃ doṣatvaprasaṅgaḥ&nbsp;| sa prakṛtopayogavivakṣāyāmeva
                  nivartate&nbsp;| sarvathā prakṛtānupayoge dūṣaṇatvānapāyitā&nbsp;| asti cātrocita evopayogo
                  yo vivakṣitumarhatītyāha—<b>vivakṣāyāmiti</b>&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">yadavyutpattimaddeś‍yamiti pūrvaṃ nirūpitam&nbsp;|</span>
                  <span class="l">mahākavinibaddhaṃ sattadapyatra guṇī bhavet&nbsp;|| 104&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘ṣaṇḍeṣūddaṇḍapiṇḍītagarataralanāḥ prāpire yena velā-</span>
                  <span class="l">mālambyottālatallasphuṭitapuṭakinībandhavo gandhavāhāḥ&nbsp;|| 138&nbsp;||’</span>
                  
               </div>
            </div>
            
            <div class="lg">
               <div class="udāharaṇa">
                  <span class="l">‘pātālapratimallagallavivaraprakṣiptasaptārṇavam&nbsp;|| 139&nbsp;||’</span>
                  
               </div>
            </div>
            
            <div class="lg">
               <div class="udāharaṇa">
                  <span class="l">‘kirantaḥ kāverīlaḍahalaharīśīkarakaṇān&nbsp;|| 140&nbsp;||’</span>
                  
               </div>
            </div>
            
            <p>atra tallagallalaḍahalaharīprabhṛtīnāmavyutpattimattvenoddeś‍yatve 'pi mahākavibhiraṅgīkṛtatvādguṇatvam&nbsp;||</p>
            
            <div class="commentary">
               
               <p><b>yaditi</b>&nbsp;| saṃdarbhacchāyāvaiṣamyamatra kaṣṭatābījamiti pūrvamuktaṃ tatra yadi samānacchāyaśabdamadhyaniveśanena
                  pratikṣipyate tadā kathaṃ doṣaḥ&nbsp;| tathābhūtānāmeva padānāṃ saṃdarbhanirvāhakatayā
                  mahākavinibaddhamiti&nbsp;| ata eva śabdagamakatayā guṇatvalābhaḥ&nbsp;| uddaṇḍatvena piṇḍītagarāṇāṃ
                  kaṭhoratā&nbsp;| tādṛśānāmapi taralanena praụdhiḥ&nbsp;| uttāle-<span class="pageinfo">[page 098]</span>tyādyanuprāsavatproḍhapadasajātīyameva tallapadam&nbsp;| evaṃ galletyādau boddhavyam&nbsp;|
                  tadidamāha—atra tallagalletyādi&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">grāmyaṃ ghṛṇāvadaślīlāmaṅgalārthaṃ yadīritam&nbsp;|</span>
                  <span class="l">tatsaṃvīteṣu gupteṣu lakṣiteṣu na duṣyati&nbsp;|| 105&nbsp;||</span>
                  
               </div>
            </div>
            
            <p>tatra saṃvīte yathā—</p>
            
            <div class="lg">
               <div class="udāharaṇa">
                  <span class="l">‘tasmai himādreḥ prayatāṃ tanūjāṃ yatātmane yojayituṃ yatasva&nbsp;|</span>
                  <span class="l">yoṣitsu tadvīryaniṣekabhūmiḥ saiva kṣametyātmabhuvopadiṣṭam&nbsp;|| 141&nbsp;||’</span>
                  
               </div>
            </div>
            
            <p>atra tadvīryaniṣekabhūmirityaślīlasyāpi saṃvītatvādguṇatvam&nbsp;||</p>
            
            <p>yadāha—</p>
            
            <div class="lg">
               <div class="">
                  <span class="l">‘saṃvītasya hi lokeṣu na doṣānveṣaṇaṃ kṣamam&nbsp;|</span>
                  <span class="l">śivaliṅgasya saṃsthāne kasyāsabhyatvabhāvanā&nbsp;||’</span>
                  
               </div>
            </div>
            
            <div class="commentary">
               
               <p><b>grāmyamiti</b>&nbsp;| atra kecidyathāsaṃkhyaṃ vyācakṣate—ghṛṇāvadādīnāṃ trayāṇāṃ krameṇa saṃkhyānagopanalakṣaṇāni
                  doṣatvābhāvabījānīti, tadasat&nbsp;| ghṛṇāvadarthādimātra evāgre pratisaṃbhedatrikamupādāya
                  saṃvyānāditrikasyopadarśanāt&nbsp;| etādṛśayathāsaṃkhyasūcanāyaiva lakṣaṇātikrameṇa ghṛṇāvataḥ
                  prathamamupādānam&nbsp;| tasmātsaṃkhyānamiva saṃkhyānaṃ lokānumatiḥ&nbsp;| kiṃcitpadaṃ duṣṭajātīyamapi
                  loke nopādānāttādrūpyaṃ jahātyeva&nbsp;| prāyeṇa lokānusāri kāvyadarśanaṃ bhavatyataḥ pratisvaṃ
                  bhedatritayasaṃbandhādupapannaṃ yathāsaṃkhyaṃ syādityabhidhāya pūrvakrameṇodāharati—<b>atreti</b>&nbsp;| etena saṃvīteṣvityādikaṃ bahuvacanaṃ vyākhyātam&nbsp;| yathā śivaliṅgasya saṃsthāna
                  ityatra yadyapi mukhyavidhaiva śivaliṅgapadamślīla evārthe, tathāpyavigānenādiprayogayogitvānna
                  vrīḍādānakṣamaṃ tathehāpi taddhīryeti&nbsp;| śivaliṅgetyatra bhagavatsaṃbandhaḥ prayojaka
                  iti tu tulyamatrāpītyāha—<b>taditi</b>&nbsp;| atra hi jagadantaryāmiṇo bhagavatastadvirodhitayā prasiddhirupajīvyā tadupajīvane
                  vrīḍādāyinī pratītiranutthāyinyeva&nbsp;| atraivācāryamataṃ likhati—<b>saṃvītasya hīti&nbsp;| kasyāsabhyatveti</b>&nbsp;| bhāvanā sakalalokasādhāraṇaṃ jñānam&nbsp;||
               </p>
               
            </div> 
            
            <p>gupte yathā—</p>
            
            <div class="lg">
               <div class="udāharaṇa">
                  <span class="l">‘sudumtyajā yadyapi janmabhūmirgajairasaṃbādhamayāṃbabhūve&nbsp;|</span>
                  <span class="l">sa te 'nuneyaḥ subhago 'bhimānī bhaginyayaṃ naḥ prathamābhisaṃdhiḥ&nbsp;|| 142&nbsp;||’</span>
                  
               </div>
            </div>
            <span class="pageinfo">[page 099]</span>
            
            <p>atra janmabhūmisaṃbādhasubhagabhaginīśabdānāmaślīlārthāntaratve 'pi prathamārthaprabhāvabhāvanāguptatvādguṇatvam&nbsp;||</p>
            
            <p>yadāha—</p>
            
            <div class="lg">
               <div class="">
                  <span class="l">‘vastumāhātmyaguptasya padārthasya<a href="" class="note" title="‘syāvibhāvanāt’ iti pāṭhaṣṭīkānusārī bhavet">*</a> vibhāvanāt&nbsp;|</span>
                  <span class="l">bhaginībhagavatyādi nāsabhyatvena bhāvyate&nbsp;||’</span>
                  
               </div>
            </div>
            
            <div class="commentary">
               
               <p>yasya padasya vyutpattilabhyamarthāntaraṃ grāmyam, yasya vā samabhivyāhāralabhyam,
                  tatra gopanaṃ samādhānabījam&nbsp;| tadubhayaṃ bhavati rụ̄dhervā balavattvaṃ jaladharādiṣviva
                  tathā tātparyonnayanapratibandhena viparītārthatātparyonnayanaparyavasānaṃ vā&nbsp;| yathodāhariṣyamāṇe
                  tathā ca pratīterapratyūhe dūṣaṇatābījābhāvastatra prathamakakṣāpakṣīkaraṇenādyamudāharati&nbsp;|
                  rụ̄dhyupasthāpitaḥ prāthamiko 'rthastasya bhāvo jhaṭiti vākyārthajñānaṃ tasya bhāvanā
                  vāsanā tayā gopanaṃ camatkārārpaṇamatirodhānam&nbsp;| amumevārthamācāryamatena svahastayati—<b>vastumāhātmyeti&nbsp;| avibhāvanāditi</b>&nbsp;| viruddhaṃ vrīḍādāyitayā bhāvanaṃ tasyābhāvāt&nbsp;| tena kvacidyogopādāne 'pi tathābhāvasaṃpattau
                  na doṣaḥ&nbsp;| etadevodāharaṇena sphuṭayati—<b>bhaginīti</b>&nbsp;| etena bhagavatīti pūrvānupāttamudāharaṇaṃ vyākhyātam&nbsp;| dvitīyagopanamaśastārthāntare
                  vyaktībhaviṣyatīti&nbsp;||
               </p>
               
            </div> 
            
            <p>lakṣite yathā—</p>
            
            <div class="lg">
               <div class="udāharaṇa">
                  <span class="l">‘brahmāṇḍakāraṇaṃ yo 'psu nidadhe bījamātmanaḥ&nbsp;|</span>
                  <span class="l">upasthānaṃ karomyeṣa tasmai śeṣāhiśāyine&nbsp;|| 143&nbsp;||’</span>
                  
               </div>
            </div>
            
            <p>atra brahmāṇḍopasthānaśabdayorasabhyasmṛtihetutve 'pi anyatra lakṣitatvādguṇatvam&nbsp;||</p>
            
            <div class="commentary">
               
               <p>yasya padasyaikadeśo grāmyānugāmī tasya smṛtihetutā&nbsp;| tatra kutraciduktivaicitryādekadeśo
                  jhaṭiti smārakaḥ, kvacittathaiva samudāyaśakt‍yā viparītārthopasthāpanājjhaṭiti svārthaṃ
                  samudāya eva pratipādayati&nbsp;| ādyo dūṣaṇam&nbsp;| dvitīyastu vaijātyābhāvādguṇaḥ&nbsp;| tadevaṃ
                  lakṣaṇaṃ yatrādye grāmyatvaṃ tato 'nyatraiva bahudhā lakṣaṇāttadidamuktam—<b>anyatra lakṣitatvāditi</b>&nbsp;||
               </p>
               
            </div> 
            <span class="pageinfo">[page 100]</span>
            
            <p>evamaśastādīnāmapi guṇatvam&nbsp;|</p>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘bhadre māri praśastaṃ vada sadasi mudā nṛtya kṛtye muhūrtaṃ<a href="" class="note" title="‘muhurte’ kha">*</a></span>
                     <span class="seg">mṛtyo ratnaiścatuṣkaṃ viracaya racayārātrikaṃ kālarātri<a href="" class="note" title="‘rātre’ kha">*</a></span>&nbsp;|</span>
                  <span class="l">
                     <span class="seg">cāmuṇḍe muṇḍamālāmupanaya <a href="" class="note" title="‘vinayastrāyatāṃ’ kha">*</a>vinayasvāyatāṃ bhairavīrṣyā-</span>
                     <span class="seg">mevaṃ deve bhavānīṃ vadati parijanavyāhṛtistrāyatāṃ vaḥ&nbsp;|| 144&nbsp;||’</span>
                     </span>
                  
               </div>
            </div>
            
            <p>atra mārīkṛtyādīnāmaśastārthānāmapi padānāṃ samastamaṅgalāyatanasya bhagavato viśveśvarasya
               saṃbandhenoktatvādguṇatvam&nbsp;||
            </p>
            
            <div class="commentary">
               
               <p>punarapareṇa prakāreṇa saṃvyānaṃ bhavatītyapraśaste sphorayati&nbsp;| parameśvarasya maṅgalāyatanatvaṃ
                  tatsaṃbandhimātrasyaiva maṅgalībhavananiyamena śāstretihāsādau prasiddhatvāt&nbsp;| taduktam—‘tathāpi
                  smartṝṇāṃ varada paramaṃ maṅgalamasi’ iti&nbsp;| ayaṃ ca prakāro 'praśastārtha eva bhavati&nbsp;|
                  māryādayo mātṛviśeṣāḥ&nbsp;| ārātrikaṃ nīrājanadīpavyāsaṅgapātram&nbsp;| parijanapadaṃ saṃbandhaṃ
                  puṣṇāti&nbsp;||
               </p>
               
               <p>dvitīyaṃ gopanaprakāramaśastārthāntaraṃ vyañjayati—</p>
               
            </div> 
            
            <p>yathā vā—</p>
            
            <div class="lg">
               <div class="udāharaṇa">
                  <span class="l">‘satpakṣā madhuragiraḥ prasādhitāśā madoddhatārambhāḥ&nbsp;|</span>
                  <span class="l">nipatanti dhārtarāṣṭrāḥ kālavaśānmedinīpṛṣṭhe&nbsp;|| 145&nbsp;||’</span>
                  
               </div>
            </div>
            
            <p>atra dhārtarāṣṭrāḥ kālavaśānmedinīpṛṣṭhe nipatantītyasyāmaṅgalārthāntaratve 'pi ‘haṃsānahaṃ
               dhārtarāṣṭrāniti vyapadiśāmi’ iti vakṣyamāṇa<a href="" class="note" title="‘vākyāntaraguptatvāt’ kha">*</a>vākyaguptatvādguṇatvam&nbsp;||
            </p>
            
            <div class="commentary">
               
               <p><b>yathā veti</b>&nbsp;| pakṣaḥ patatraṃ parikaraśca&nbsp;| āśā dik pratyāśā ca&nbsp;| madaḥ kṣībatā darpaśca&nbsp;| nipāta
                  āgamanaṃ śastrādihatānāṃ medinīsaṃgatiśca&nbsp;| raṅgamaṅgalāntaḥ svastyayanapravṛttasya
                  sūtradhārasya maṅgalārthādhikāravastuprastāvanaṃ tāvadbuddhipūrvakamatra na saṃbhavati
                  haṃsānahamityādinā tātparyasya niyamitatvāt&nbsp;| svaśaktyā tu padārthāntaramā-
                  
                  BREAK2
                  <span class="pageinfo">[page 101]</span>
                  bhāsayanti padāni doṣatayā na pratibhāsate&nbsp;| tatra vīthyaṅa‍gaviśeṣopakṣepasyāmukhaśarīratvādaucityaniveśa
                  eva sphuṭaṃ kāraṇamityāśayo boddhavyaḥ&nbsp;| aucityavirodho na sārvatrika iti nātiprasaṅa‍ga&nbsp;||
               </p>
               
            </div> 
            
            <p><a href="" class="note" title="‘yathā vā’ ga">*</a>yathā ca—
            </p>
            
            <div class="lg">
               <div class="udāharaṇa">
                  <span class="l">‘ko 'bhipretaḥ susaṃsthānastasyā iti na niścayaḥ&nbsp;|</span>
                  <span class="l">āśāpiśācikaiṣā tu kumārī māṃ variṣyati&nbsp;|| 146&nbsp;||’</span>
                  
               </div>
            </div>
            
            <p>atrābhipretasusaṃsthānāśāpiśācikā kumārīti padānāmaśastasmṛtihetūnāmapi lokairanyatra
               lakṣitatvādguṇatvam&nbsp;||
            </p>
            
            <p>ko 'bhipreta ityādau pūrvavadeva vāsanā&nbsp;||</p>
            
            <p>evaṃ ghṛṇāvadarthādīnāmapi guṇatvam&nbsp;|</p>
            
            <p>tatra ghṛṇāvato yathā—</p>
            
            <div class="lg">
               <div class="udāharaṇa">
                  <span class="l">‘padmānyarkāṃśuniṣṭhyūtāḥ pītvā pāvakavipruṣaḥ&nbsp;|</span>
                  <span class="l">bhūyo vamantīva mukhairudgīrṇāruṇareṇubhiḥ&nbsp;|| 147&nbsp;||’</span>
                  
               </div>
            </div>
            
            <p>atra—</p>
            
            <div class="lg">
               <div class="udāharaṇa">
                  <span class="l">‘niṣṭhyūtodgīrṇavāntādi gauṇavṛttivyapāśrayam&nbsp;|</span>
                  <span class="l">atisundaramanyattu grāmyakakṣāṃ vigāhate&nbsp;||’</span>
                  
               </div>
            </div>
            
            <p>ghṛṇāvadarthāntarasya yathā—</p>
            
            <div class="lg">
               <div class="udāharaṇa">
                  <span class="l">‘kāminīgaṇḍanisya<a href="" class="note" title="‘niḥsyandi’ kha">*</a>ndabindurindurmato<a href="" class="note" title="‘rmātarmama’ kha-ga">*</a> mama&nbsp;|</span>
                  <span class="l">anyathā kathametasya jagadudda‍yotinī dyutiḥ&nbsp;|| 148&nbsp;||’</span>
                  
               </div>
            </div>
            
            <p>atra rāgātiśayahetubhūtayoḥ kāminīkapolacandramasoḥ svarūpabhāvanāmāhātmyenārthāntarabhāvanā
               gupteti gaṇḍanisyandabindurityasya ghṛṇāvadarthāntarasyāpi na <a href="" class="note" title="‘doṣaḥ’ ka-kha">*</a>doṣatvam&nbsp;||
            </p>
            
            <div class="commentary">
               
               <p>athāparaṃ saṃkhyānaprakāraṃ ghṛṇāvadarthe kathayati—<b>yatheti</b>&nbsp;| guṇavṛttivyāpārāśrayeṣvavāntarādipadeṣu prathamata evānyakriyādidharmāṇāmanyatrārope
                  samādhiprādurbhāvā-<span class="pageinfo">[page 102]</span>danutthānaṃ doṣābhāvatvadvāraṃ, tataśca mukhya eva sthāne jugupsādāyitvaṃ pūrvācāryaślokenaiva
                  vyācaṣṭe—<b>atretyādi</b>&nbsp;| guṇagrastatvamabhipretyātiśayasaṃpattau prakṛtaucityātkapolasyaiva pratibhāsastadidamuktam—<b>rāgātiśayahetubhūtayoriti</b>&nbsp;| tathā ca jagannayanānandabhūtasya niḥśeṣitāśeṣatamasaścandramaso yadidamabhipretakāminīkapolalāvaṇyabindumātratayā
                  bhānaṃ taducitameveti&nbsp;||
               </p>
               
               <p>prācyānāmeva vāsanāmabhisaṃdhāya smṛtihetumudāharati—</p>
               
            </div> 
            
            <p>ghṛṇāvatsmṛtiheturyathā—</p>
            
            <div class="lg">
               <div class="udāharaṇa">
                  <span class="l">‘vipūyaraśanāvantaḥ palāśāṣāḍhadhāriṇaḥ&nbsp;|</span>
                  <span class="l"><a href="" class="note" title="‘brahmavarcasinaḥ’ iti pāṭhaṣṭīkānusārī">*</a>brahmavarcasvino yānti dvijapogaṇḍakā ime&nbsp;|| 149&nbsp;||’</span>
                  
               </div>
            </div>
            
            <p>atra vipūyapalāśabrahmavarcasapogaṇḍaśabdānāṃ ghṛṇāvatsmṛtihetutve 'pyanyatra<a href="" class="note" title="‘pyatra’ ka-kha">*</a> lakṣitatvādadoṣatvam&nbsp;||
            </p>
            
            <div class="commentary">
               
               <p><b>yatheti</b>&nbsp;| āṣạ̄dho daṇḍa;&nbsp;| <b>brahmavarcasina iti</b>&nbsp;| ‘brahmahastibhyāṃ varcasaḥ’ iti samāsāntastato matvarthīya iniḥ&nbsp;| pogaṇḍo bālaḥ&nbsp;||
               </p>
               
               <p>evamanyaprakāramapi saṃkhyānādikaṃ svayamunneyamityāha—</p>
               
            </div> 
            
            <p>evama<a href="" class="note" title="‘nyatra’ ka">*</a>nyadapi draṣṭavyam&nbsp;| atra ca—
            </p>
            
            <div class="lg">
               <div class="kārikā">
                  <span class="l">kiṃcidāśrayasaṃbandhāddhatte śobhāmasādhvapi&nbsp;|</span>
                  <span class="l">kāntāviloca<a href="" class="note" title="‘lokane’ ka">*</a>nanyastaṃ malīmasamivāñjanam&nbsp;|| 106&nbsp;||</span>
                  
               </div>
            </div>
            
            <p>tadyathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘antraprotabṛhatkapālanalakakūrakvaṇatkaṅa‍kaṇa-</span>
                     <span class="seg">prāyapreṅkhitabhūribhūṣaṇaravairāghoṣayatyambaram&nbsp;|</span>
                     </span>
                  <span class="l">
                     <span class="seg">pītaccharditaraktakardamaghanaprāgbhāraghorollasa-</span>
                     <span class="seg">vdyālolastanabhārabhairavavapurdarpoddhataṃ dhāvati&nbsp;|| 150&nbsp;||’</span>
                     </span>
                  
               </div>
            </div>
            
            <p>atrāśrayasya bībhatsaraso citatvādadoṣatvam<a href="" class="note" title="‘doṣaḥ’ ka-kha">*</a>&nbsp;||
            </p><span class="pageinfo">[page 103]</span>
            
            <div class="commentary">
               
               <p><b>evamiti</b>&nbsp;| anityo 'yaṃ doṣaḥ&nbsp;| tena yatra doṣatā nāsti tatra viṣaye rasaprakāśasāmagryābhantarbhāvātkathaṃ
                  na guṇatvam&nbsp;| antarbhāvaśca dvidhā—prayogaviṣayaucityena vā, vāganubhāvaucityena vā&nbsp;|
                  tatra prathamaṃ darśayati—<b>kiṃciditi</b>&nbsp;| yathāñjanasya nāñjanavallyādisaṃgatatvena śataśo bhāvyamānasyāpyuddīpanavibhāvanā&nbsp;|
                  bhavati tu kāntāvilocanacumbitayānusaṃdhīyamānasya&nbsp;| tathāpadasyāpi viṣaye 'tadviṣaye
                  ca prayujyamānasya&nbsp;| tadetavdyācaṣṭe—<b>atrāśrayasyeti</b>&nbsp;|
               </p>
               
            </div> 
            
            <div class="lg">
               <div class="kārikā">
                  <span class="l">saṃniveśavaśātkiṃcidviru<a href="" class="note" title="‘durukta’ ga">*</a>ddhamapi śobhate&nbsp;|</span>
                  <span class="l">nīlaṃ palāśamābaddhamantarāle srajāmiva&nbsp;|| 107&nbsp;||</span>
                  
               </div>
            </div>
            
            <p>tadyathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘antraiḥ kalpitamaṅa‍galapratisarāḥ strīhastaraktotpala-</span>
                     <span class="seg">vyaktottaṃsabhṛtaḥ <a href="" class="note" title="‘pinaddhaśirasā’ ga">*</a>pinahya sahasā hṛtpuṇḍarīkasrajaḥ&nbsp;|</span>
                     </span>
                  <span class="l">
                     <span class="seg">etāḥ śoṇitapaṅa‍kakuṅa‍kumajuṣaḥ saṃbhūya kāntaiḥ piba-</span>
                     <span class="seg">ntyasthisnehasurāḥ kapālacaṣakaiḥ prītāḥ piśācāṅa‍ganāḥ&nbsp;|| 151&nbsp;||’</span>
                     </span>
                  
               </div>
            </div>
            
            <p>atra śrṛṅa‍gāriṇo hi jagadapi śrṛṅa‍gāramayaṃ paś‍yantīti bībhatsarase 'pi <a href="" class="note" title="‘mārdavena’ ka">*</a>mādhavenāntrādiyadānāmantarāleṣu niveśitānāṃ maṅa‍galapratisarādipadānāmadoṣaḥ&nbsp;||
            </p>
            
            <div class="commentary">
               
               <p>dvitīyamantarbhāvaprakāraṃ vyutpādayati—<b>saṃniveśavaśāditi</b>&nbsp;| saṃniveśo vāganubhāvaḥ&nbsp;| aucityākṛṣṭapadaghaṭanā tadvaśatvaṃ tadākṛṣṭatvamata eva
                  virodhisaṃgatatayā vijātīyayorapyaucitīvaśena kāntiviśeṣonmīlakatvāt patrapuṣpavyatikarajamālāsādṛśyaṃ
                  darśayati—<b>nīlamiti</b>&nbsp;| antrairityādau pratyutpannadoṣonmattapretāṅa‍ganāvalokasya mādhavasyālambanoddīpanavibhāvādiprakarpe
                  bībhatsarasotsekastāvadupapannaḥ&nbsp;| yastvayamakasmādeva maṅa‍galādipadānāṃ śṛṅa‍gārānuyāyināmiha
                  niveśaḥ sa kathaṃ doṣabhāvādapanetavyaḥ, kathaṃ vā guṇatvamāsādayitavyamityato hetugarbhaṃ
                  vyācaṣṭe—<b>atra śrṛṅa‍gāriṇa iti</b>&nbsp;| śrṛṅa‍gāravāsanāniviṣṭaḥ śrṛṅa‍gārī&nbsp;| tathā ca pūrvaṃ bībhatsarasānvaye 'pi prakṛta
                  śrṛṅa‍gārabhaṅa‍go mā bhūdityetadarthameva kavinā ‘mama hi’ ityādinā pratijñāya ‘līneva’
                  ityādivāsanādṛḍhatvamupapāditam&nbsp;| ata eva pratipadaṃ rūpakamāviṣṭābhiprāyamevaṃ śrṛṅa‍gāramayaṃ
                  śrṛṅa‍gārāṅa‍ga-<span class="pageinfo">[page 104]</span>tayā rasatāpannam&nbsp;| upapadyate ca taccittasya sādṛś‍yamātreṇa tadrūpatānusaṃdhānam&nbsp;|
                  tataśca kathaṃ noddīpanatā vastusattvasyānupayogitvāt&nbsp;| ata eva sūtritasya bībhatsasya
                  prakṛtena bādhāt prakṛtārthānupoṣa iti&nbsp;||
               </p>
               
               <p>nanu kathamuddeśe caturviṃśatidhetyuktam&nbsp;| doṣā hi pūrvaṃ ṣoḍaśaiva vibhaktā ityata
                  āha—
               </p>
               
            </div> 
            
            <div class="lg">
               <div class="kārikā">
                  <span class="l">aślīlāderamī bhedā bhidyante yattridhā tridhā&nbsp;|</span>
                  <span class="l">bhavanti nava tenaite pūrvoktā daśa pañca ca&nbsp;|| 108&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">caturviṃśatirityeṣā proktā padasamāśrayā&nbsp;|</span>
                  <span class="l">samāsātpū<a href="" class="note" title="‘pūrvadiṣṭānāṃ’ kha">*</a>rvanirdiṣṭadoṣāṇāṃ guṇaklṛptaye<a href="" class="note" title="‘kalpanā’ ga">*</a>&nbsp;|| 109&nbsp;||</span>
                  
               </div>
            </div>
            
            <div class="lg">
               <div class="kārikā">
                  <span class="l">ityetatpadadoṣāṇāmadoṣatvamudīritam&nbsp;|</span>
                  
               </div>
            </div>
            
            <div class="commentary">
               
               <p><b>aślīlāderiti</b>&nbsp;| nigadavyākhyātam&nbsp;| <b>caturviṃśatirityeṣeti</b>&nbsp;| ā daśabhyaḥ saṃkhyā saṃkhyeye bartate, tataḥ saṃkhyāne saṃkhyeye cābhidhānāt kevalasaṃkhyānavacanatvena
                  gavāṃ viṃśatiritivatpadasamāśrayetyupapannam&nbsp;|
               </p>
               
            </div> 
            
            <div class="lg">
               <div class="kārikā">
                  <span class="l">idānīṃ vākyadoṣāṇāṃ guṇatvamabhidhīyate&nbsp;|| 110&nbsp;||</span>
                  
               </div>
            </div>
            
            <div class="commentary">
               
               <p>kramaprāptavākyadoṣaguṇībhāvavyutpādanamavatārayati—<b>idānīmiti</b>&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">tatra śabdavihīnasya vivakṣāvaśataḥ kvacit&nbsp;|</span>
                  <span class="l">nisargasundaratvena guṇatvaṃ parikalpyate&nbsp;|| 111&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘ākṣipantyaravindāni mugdhe tava mukhacchavim&nbsp;|</span>
                  <span class="l">kośadaṇḍasamagrāṇāṃ kimeṣāṃ khalu duṣkaram&nbsp;|| 152&nbsp;||’</span>
                  
               </div>
            </div>
            
            <p>atra ‘na lokāvyayaniṣṭhākhalarthatṛnām’ iti kartṛkarmaṇoḥ ṣaṣṭhīpratiṣedhe kimeṣāṃ<a href="" class="note" title="‘ṣāmasti’ ga">*</a> duṣkaramityapabhāṣaṇe 'pi saṃbandhamātravivakṣāto guṇatvam&nbsp;|
            </p>
            
            <p>yadāha—</p>
            
            <div class="lg">
               <div class="">
                  <span class="l">‘idaṃ hi śāstramāhātmyadarśanālasacetasām&nbsp;|</span>
                  <span class="l">apabhāṣaṇavadbhāti na ca saubhāgyamujjhati&nbsp;||’</span>
                  
               </div>
            </div><span class="pageinfo">[page 105]</span>
            
            <p>yasya vastuno nānārūpāṇi vijātīyarūpāṇi tatra tadrupavivakṣāvaicitryācchabdacaicitryaṃ
               saṃgacchata iti doṣatvābhāvaḥ&nbsp;| evaṃ rūpatā <a href="" class="note" title="śabdahīnadoṣodāharaṇabhūte ‘nīrandhraṃ gaditavati’ ityādau">*</a>gamitavatītyādau kadāpi nāstītidoṣarūpataiṣā&nbsp;| kvacitpunarasti rūpāntaramityāha—<b>kvaciditi</b>&nbsp;| bhavatvevam&nbsp;| guṇatvaṃ tu kathamityata āha—<b>nisargeti</b>&nbsp;| niyatarūpavivakṣā hi mahākavīnāṃ na lāvaṇyamanusaṃdhāya bhavitumarhati&nbsp;| tathāhi—ākṣipantītyādau
               eṣāṃ duṣkaramityatra khalarthayoge ‘na lokāvyayaniṣṭhākhalarthatunām’ ityanena ṣaṣṭhīpratiṣedhādeṣāmiti
               kathaṃ ṣaṣṭhīti duṣṭajātīyatāmādāya śeṣarūpaviśeṣavivakṣā samādhānahetuḥ&nbsp;| asti hi
               ṣaṣṭha‌‍yarthasya saṃbandhasya dvarūpyam—saṃbandhasāmānyaṃ viśeṣaśca janyajanakabhāvādiḥ&nbsp;|
               tatra saṃbandhaviśeṣavihitaṣaṣṭhīmupādāya ‘na loka—‘ ityādinā niṣedhaḥ&nbsp;| saṃbandhasāmānyarūpamupādāya
               ṣaṣṭhī kena vāryate&nbsp;| ayameva saṃbandhaḥ śeṣa ityucyate&nbsp;| evaṃ tāvanna doṣatvam&nbsp;|
               yathā koṣasamagrāṇāṃ rājñāṃ vipakṣaśrīharamupadiś‍ya yatkimapi saṃbandhimātrameva
               na duṣkaraṃ tathā padmānāmiti samarthayāmahe&nbsp;| kathamanyathā durāpatvadvadanaśrīharaṇamiti
               prakṛtapoṣalābhādguṇatvamatisulabhaṃ tadetavdyācaṣṭe—<b>atreti</b>&nbsp;| nanu saṃbandhamātravivakṣāyāṃ doṣatā mā bhūt, guṇatvaṃ tu kathamiti yathoktamabhisaṃdhāya
               paramataṃ likhati—<b>idaṃ hīti</b>&nbsp;| śāstramāhātmyaṃ vidhiniṣedhayoḥ parasparāsaṃkīrṇaviṣayatvam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yatnaḥ saṃbandhanirjñānahetuḥ ko 'pi kṛto yadi&nbsp;|</span>
               <span class="l">kramalaṅa‍ghanamapyāhurna doṣaṃ sūrayo yathā&nbsp;|| 112&nbsp;||</span>
               
            </div>
         </div>
         
         <div class="lg">
            <div class="">
               <span class="l">bandhutyāgastanutyāgo deśatyāga iti triṣu&nbsp;|</span>
               <span class="l">ādyantāvāyatakleśau madhyamaḥ kṣaṇikajvaraḥ&nbsp;||</span>
               
            </div>
         </div>
         
         <p>ādyantau madhyama iti saṃbandhanirjñānahetorvidhānānna śābdakramalaṅa‍ghanaṃdoṣaḥ&nbsp;|
            vaktuśca bandhutyāgadeśatyāgayostanutyāgādga‍rīyastvenābhimatatvādityarthakramalaṅa‍ghanasyāpi
            guṇatvam&nbsp;||
         </p>
         
         <div class="commentary">
            
            <p><b>yatna iti</b>&nbsp;| kramabhraṃśe hi yathābhimatānvayapratītipratyūho dūṣakatābījam&nbsp;| tadyadi kutaścidviśeṣādaskhalitaiva
               pratītirupajāyate tadā bījābhāvena tathābhāvo nivartata eva&nbsp;| sa ca viśeṣaḥ pratipadamanukramituṃ
               na śakyate iti ko 'pi yatna iti sāmānyena pratipāditam&nbsp;| so 'yaṃ śabdakramalaṅa‍ghanāpavādaḥ&nbsp;|
               arthakramalaṅa‍ghane tvabhi-<span class="pageinfo">[page 106]</span>prāyaviśeṣaḥ&nbsp;| tathā hi—bandhutyāga ityādau bandhutyāgatanutyāgadeśatyāgānkameṇoddiś‍ya
               tathaivānudeśo 'pyarhati na tvādimamuddiś‍ya tato 'ntyastato madhya iti uddeśānudeśalakṣaṇaśāstrakramabhraṃśajātīyatve
               'pi saṃbandhajñānahetuyatnakaraṇādadūṣaṇatvaṃ vyavasthāpyate&nbsp;| yatnaścāyameva yadādipadairullekhaḥ&nbsp;|
               tāni hi tattatsthānaviśeṣagāmina eva pratītimupajanayanti&nbsp;| avaś‍yaṃ cānena krameṇātra
               vaktumucitaṃ tanutyāgasya vijātīyatāvivakṣayā pṛthageva vaktumarhatvāt&nbsp;| evaṃ cānupapattirloke
               bandhutyāgāpekṣayā śarīratyāgasyātikṛcchratvena prasiddhiḥ&nbsp;| ataśca ‘madhyama āyatakleśa
               ādyantau kṣaṇikajvarau’ iti vacanamucitamiti ārthakrabhamabhraṃśaḥ kathaṃ na bhavati
               tatrāha—<b>vaktuśceti</b>&nbsp;| abhimata<a href="" class="note" title="‘matatvādi’ iti syāt">*</a>mityanenābhiprāyaviśeṣo 'pavādahetuḥ—‘yathāruci yathārthitvaṃ yathāvyutpatti bhidyate&nbsp;|
               ābhāso vyartha ekasminnanusaṃdhānasādhitaḥ&nbsp;||’ ita nyāyādupapannamevaitaditi&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">virūpasaṃdhi yatpūrvaṃ visaṃdhi ca nirūpitam&nbsp;|</span>
               <span class="l">na ca durvacake prāyaḥ pragṛhyādau ca duṣyati&nbsp;|| 113&nbsp;||</span>
               
            </div>
         </div>
         
         <p>tatra durvacake virūpasaṃdhiryathā—</p>
         
         <div class="lg">
            <div class="udāharaṇa">
               <span class="l">‘jayanti varṣāsviti bhargadurgayoḥ sudurvacā durvacakaprayuktayaḥ&nbsp;|</span>
               <span class="l">abheṇnageḍje khamapograbhograrugdhruḍ‌bhramabruṇmukhi sadhryagedhi naḥ&nbsp;|| 153&nbsp;||’</span>
               
            </div>
         </div>
         
         <p>atrottarārdhasya virūpasaṃdhitve 'pi durvacakatvena kalāvidbhirāddatatvādguṇatvam&nbsp;|</p>
         
         <p>yadāhuḥ—</p>
         
         <div class="lg">
            <div class="udāharaṇa">
               <span class="l">‘śukastrībālamūrkhāṇāṃ mukhasaṃskārasiddhaye&nbsp;|</span>
               <span class="l">prahāsāya ca goṣṭhīṣu vācyā durvacakādayaḥ&nbsp;|| 154&nbsp;||’</span>
               
            </div>
         </div>
         
         <p>pragṛhyādau vigatasaṃdhiryathā—</p>
         
         <div class="lg">
            <div class="udāharaṇa">
               <span class="l">‘kamale iva locane ime anubadhnāti vilāsapaddhatiḥ&nbsp;|</span>
               <span class="l">sa ito 'bdaṛtāvṛtapriyo na ṛcastvaṃ na yajūṃṣi ūhase&nbsp;|| 155&nbsp;||’</span>
               
            </div>
         </div>
         
         <p>atra visadheḥ pragṛhyādihetukatvādguṇatvam&nbsp;|</p><span class="pageinfo">[page 107]</span>
         
         <p>yadāha—</p>
         
         <div class="lg">
            <div class="kārikā">
               <span class="l">na saṃhitāṃ vivakṣāmītyasaṃdhānaṃ padeṣu yat&nbsp;|</span>
               <span class="l">tadvisaṃdhīti nirdiṣṭaṃ na pragṛhyādihetukam&nbsp;|| 114&nbsp;||</span>
               
            </div>
         </div>
         
         <div class="commentary">
            
            <p><b>virūpeti</b>&nbsp;| virūpo durvacako visaṃdhirvigataṃ saṃhitākāryaṃ durvacake kalāviśeṣarūpatayānumate
               saṃhitākāryaniyamaḥ&nbsp;| dvitīye kutrādūṣaṇamityāha—<b>pragṛhyādāviti</b>&nbsp;| pragṛhyaṃ ‘īdūdevddivacanaṃ pragṛhyam’ ityādinā yatra pragṛhyasaṃjñā vihitā, ādigrahaṇādvināpi
               pragṛhyasaṃjñayā yatra prakṛtibhāvavidhānaṃ tathodāhariṣyate&nbsp;| yatra vā vaktuḥ khedādinā
               vicchidya pāṭhe viratirbhavati&nbsp;| yathā—kā ekaśiroruheti&nbsp;| tadevaṃ durvacakapragṛhyādi
               yathāsaṃkhyaṃ virūpavisaṃdhivigatasaṃdhānayorapavādakāraṇe ityāha—<b>atreti</b>&nbsp;| prayujyanta iti prayuktayo durvacakāśca tāḥ prayuktayaśceti durvacakaprayuktaya
               iti karmadhārayaḥ&nbsp;| sudurvacā iti anyenoccārayitumaśakyāḥ&nbsp;| svayameva kaviḥ pratijñāya
               uttarārdhe durvacakānyāha—<b>ameḍityādi</b>&nbsp;| he nageḍje parvatarājaputri, khamākāśaṃ bheḍ bhānāṃ nakṣatrāṇāmīḍīśvaraścandraḥ
               so 'vidyamāno yatra&nbsp;| tirodhānādasatkalpanā candramasaḥ&nbsp;| kena punastirodhānamityākāṅa‍kṣāyāṃ
               dvitīyaṃ viśeṣaṇam—<b>apogreti</b>&nbsp;| apagatogradīptirbha ugrarucirādityastadīyadrohakāriṇo 'bhrapadavācyā meghā yatra&nbsp;|
               apsu rohatītyabruṭ padmaṃ tadvanmukhaṃ yasyā iti devīsaṃbodhanam&nbsp;| cedīdṛśaṃ tarhi
               sadhryaṅ sahacaro bhavāsmākamiti gauryā uttaram&nbsp;| kalārūpatvena virūpasaṃdhānasya
               guṇatvamityāha—<b>kalāvidbhirādṛtatvāditi&nbsp;| kamale ive</b>tyādāvudāharaṇatvānnaikaḥ ślokārdhaḥ&nbsp;| pūrvārdhe kamale ityāditritayaṃ pragṛhyasaṃjñodāharaṇam&nbsp;|
               uttarārdhe vinaiva pragṛhyasaṃjñāṃ prakṛtibhāvavidhānaṃ yatra tattritayodāharaṇam&nbsp;|
               tathāhi—<b>abdaṛtāviti</b>&nbsp;| ‘na ṛca’ iti ca ‘ṛtyakaḥ’ ityanena prakṛtibhāvaḥ&nbsp;| yajūṃpi ūhasa iti 'iko 'savarṇe
               śākalyasya hrasvaśca’ ityanena&nbsp;| aparamādipadagrāhyaṃ pūrvamudāhṛtam&nbsp;| atrāpi sa iti
               voddhavyam&nbsp;| tadetacchāstrānumatamapi ghaṭanāsauṣṭavena niveśanīyam&nbsp;| na tvanyathā&nbsp;|
               uktaṃ ca pūrvameva yatpragṛhyādihetukamapi nāsakṛtprayoktavyamiti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">anukampādyatiśayo yadi kaścidvivakṣyate&nbsp;|</span>
               <span class="l">na doṣaḥ punarukte 'pi pratyuteyamalaṃkriyā&nbsp;|| 115&nbsp;|</span>
               
            </div>
         </div>
         <span class="pageinfo">[page 108]</span>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘hanyate sā varārohā smareṇākāṇḍavairiṇā&nbsp;|</span>
               <span class="l">hanyate cārusarvāṅa‍gī hanyate mañjubhāṣiṇī&nbsp;|| 156&nbsp;||’</span>
               
            </div>
         </div>
         
         <p>atra hanyate hanyata iti śabdapunaruktaṃ cārusarvāṅa‍gī varārohetyarthapunaruktaṃ
            tadubhayamapyanukampādyatiśayavivakṣāyāmadoṣa iti guṇatvam&nbsp;||
         </p>
         
         <div class="commentary">
            
            <p><b>anukampeti</b>&nbsp;| saṃbhramādau yāvadbodhamityādinā padadvirukt‍yāderanumatatvānna doṣatvam&nbsp;| abhiprāyavyañjananaiyatyena
               prakṛtipoṣānuguṇatayā guṇatvam&nbsp;| tathāhi—hanyata ityādau hanyata iti yadyapyabhidheyatātparyamiti
               śabdapunaruktajātīyaṃ bhavati, yadyapi ca varārohetyabhidhāya cārusarvāṅa‍gītyabhinnābhidheyatātparyaṃ
               paryāyarūpatvādarthapunaruktajātīyam, tathāpi virahavedanādūnāyāmanukampātiśayādasakṛdupādānamahirahirbudhyasveti
               lokānusārāt&nbsp;| anukampābhayādyasya hi tādṛśī padadviruktirabhiprāyaviśeṣārthaniṣpāditayā
               guṇakakṣādhirohaṇakṣamaivetyāśayavānvyācaṣṭe—<b>tadubhayamapīti</b>&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">padānāṃ vyutkamo yatra krameṇa vyutkameṇa vā&nbsp;|</span>
               <span class="l">tavdyākīrṇaṃ vidustasya na doṣaḥ kvāpi tadyathā&nbsp;|| 116&nbsp;||</span>
               
            </div>
         </div>
         
         <div class="lg">
            <div class="udāharaṇa">
               <span class="l">‘jugupsata smainamaduṣṭabhāvaṃ maivaṃ bhavānakṣatasādhuvṛttaḥ&nbsp;|</span>
               <span class="l">itīva vāco nigṛhītakaṇṭhaiḥ prāṇairarudhyanta maharṣisūnoḥ&nbsp;|| 157&nbsp;||’</span>
               
            </div>
         </div>
         
         <p>atra ‘mā sma jugupsata’ iti vaktavye ‘jugupsata smainamaduṣṭabhāvaṃ maivam’ iti padavyatikramasya
            ‘vyaste 'pīcchanti kecit’ iti luṅlaṅorviśeṣalakṣaṇatvādguṇatvam&nbsp;||
         </p>
         
         <div class="commentary">
            
            <p><b>padānāmiti</b>&nbsp;| ekasmin vākye padānāmucitasaṃniveśaviparyāsaḥ kramabhraṃśaḥ&nbsp;| sa dvidhā bhavati—pūrvāparabhāvaniyatānāṃ
               tādṛśakramapracyāvanena vā&nbsp;| yathā bahutṛṇamityanyo 'rthaḥ, tṛṇaṃ bahvityanyaḥ&nbsp;| pūrvāparaniyamaśūnyānāmiti
               tādṛguccāraṇaviparyāsena vā&nbsp;| yathā kapālamanulimpati, dukūlaṃ paridadhātītyatra kramaniyamo
               'bhimataḥ&nbsp;| anulimpati kapālam, paridadhāti vastramityapi kṛtena tasyaivārthasya lābhāt&nbsp;|
               yadā tu kapālaṃ paridadhāti dukūlamanulimpatīti kriyate tadā bhavati saṃnidhiviparyāsastadetavdyākīrṇasaṃkīrṇayostulyaṃ,
               tadidamuktam—<b>krameṇa vyutkrameṇa vā</b>&nbsp;| nanu ‘smotare <span class="pageinfo">[page 109]</span>laṅ ca’ ityanena māśabdāduttaraṃ yatra smaśabdaprayogastatra luṅlaṅorvidhāne padakramaniyamaḥ
               kṛtastatkathaṃ sma mameti prayukte so 'rthaḥ pratyetavya ityata āha—<b>vyasta iti</b>&nbsp;| viśeṣeṇa lakṣyata iti viśeṣaṇalakṣaṇaṃ tasya bhāvastattvam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">paryāyeṇa dvayoryatra vākyaṃ praśnottarādiṣu&nbsp;|</span>
               <span class="l">saṃkīrṇaṃ tanna doṣāya vākovākyavido viduḥ&nbsp;|| 117&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘bāle nātha vimuñca mānini ruṣaṃ roṣānmayā kiṃ kṛtaṃ</span>
                  <span class="seg">khedo 'smāsu na me 'parādhyati bhavānsarve 'parādhā mayi&nbsp;|</span>
                  </span>
               <span class="l">
                  <span class="seg">tatkiṃ rodiṣi gadgadena vacasā kasyāgrato rudyate</span>
                  <span class="seg">nanvetanmama kā tavāsmi dayitā nāsmītyato rudyate&nbsp;|| 158&nbsp;||’</span>
                  </span>
               
            </div>
         </div>
         
         <p>atra saṃkīrṇatve 'pi vākovākyatvānna doṣaḥ&nbsp;||</p>
         
         <div class="commentary">
            
            <p><b>paryāyeṇeti</b>&nbsp;| yatra vākyaikavākyatāyāmavāntaravākyeṣu parasparapadārthapraveśena yathābhimatasaṃsargapratītiḥ
               skhalitā bhavati tatra saṃkaro dūṣaṇam, pratīteraskhalane tu na doṣaḥ&nbsp;| skhalanaṃ
               cānekavaktṛkaparyāyapravṛttavākyāvayavamiśraṇena bhavati&nbsp;| tadapi miśraṇaṃ praśnottararūpamanyādṛśaṃ
               vā bhavatītyāha—<b>praśnottarādiṣviti</b>&nbsp;| viṣayasaptamīyam&nbsp;| vākye vākyaṃ vākovākyaṃ pṛṣodarāditvātsādhu&nbsp;| tatra praśnottarādirūpaṃ
               vākovākyamudāharati—<b>bāle iti</b>&nbsp;| atra ‘bāle vimuñca māṃ prati ruṣam’ iti prathamapraśnavākyam&nbsp;| ‘nātha roṣānmayā
               kiṃ kṛtam’ iti tādṛśamevottaravākyam&nbsp;| tatra bāle iti vākyapratīkānantarameva nātheti
               vākyāntarapratīkasya nirdeśaḥ saṃkīrṇajātīyatāmākārayitumudyataḥ praśnottaraprabhāvādapodyate&nbsp;|
               saṃkīrṇayorapi vākyayoḥ paryāyanirdeśe bhavatyeva vākovākyamiti cet, na&nbsp;| vyatikarasyābhiprāyaviśeṣavyañjakatayā
               camatkārakāritvena vijātīyatvāt&nbsp;| ata eva guṇatvam&nbsp;| tathā hi bāle iti padaṃ paracittānabhijñāyāḥ
               kṣudrasahacarīvacasi viśvāsabhājaḥ sopālambhaṃ saṃbodhanamāviṣkaroti&nbsp;| etadākarṇyānantarameverṣyākaṣāyakāminīvacanamucitamiti
               nātheti saṃbodhanaṃ sābhiprāyam, prabhurasi na punarasmāsu dattāśayo na vā svādhīnatāsaubhāgyabhāgiti
               vivakṣitatvāt&nbsp;| evamuttaratra svayamunneyam&nbsp;| upalakṣaṇaṃ ca dvayoriti ekasyāpi vaktuḥ
               prahelikādau tadvidyaviṣaye tadābhāṣaṇasyocitatvāt&nbsp;| vijātīyavākyadvayasaṃdaṃśapatita-<span class="pageinfo">[page 110]</span>pade kimidamanenānvīyate 'nena veti saṃdehasaṃkīrṇatāsaṃśayo 'pi saṃkaramadhyāsīna
               eveti guravaḥ&nbsp;| ayameti putro rājñaḥ puruṣo 'pasāryatāmityatra rājapadaṃ saṃdaṃśapatitaṃ
               kiṃ pūrveṇātha pareṇānvīyata iti saṃdihyate&nbsp;| rājagokṣīrādau dvayenānvayo gopadasya
               niścita iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">prakṛtisthādibhedena grāmyādibhirathāpi yā&nbsp;|</span>
               <span class="l">apadaṃ tasya cānujñā bhāṣācitre vidhīyate&nbsp;|| 118&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘hā to jo jjaladeu naiva madanaḥ sākṣādayaṃ bhūtale</span>
                  <span class="seg"><a href="" class="note" title="‘tā kiṃ’ ga; paraṃtu ‘takkim’ iti bhavet">*</a>tatkiṃ dīsaï saccamā hatavapuḥ kāmaḥ kila śrūyate&nbsp;|</span>
                  </span>
               <span class="l">
                  <span class="seg"><a href="" class="note" title="‘pacchā ai’ iti ṭīkāsaṃmatamukhyapāṭhaḥ">*</a>ai dūe kialeu bhūtapatinā gaurīvivāhotsave</span>
                  <span class="seg">aiseṃ sacca ji bollu hastakaṭakaḥ kiṃ darpaṇenekṣyate&nbsp;|| 159&nbsp;||’</span>
                  </span>
               
            </div>
         </div>
         
         <p>atra grāmyaḥ praṣṭā nagaramāgato rājānaṃ dṛṣṭvā grāmyaiḥ prakṛtisthaireva vā padaiḥ
            prākṛtena pṛcchati—‘hā to jo jjaladeu’ iti&nbsp;| nāgaraśca tamanujighṛkṣurupanāgaraiḥ
            komalairvā padaiḥ savakrokti pratyācaṣṭe—‘naiva madanaḥ sākṣādayaṃ bhūtale’ iti&nbsp;|
            atha grāmya āhitapratibhaḥ pūrvapadānurodhādardhaprākṛtenaiva grāmyopanāgaraiḥ prakṛtisthakomalairvā
            padaistamupālabhate—‘tatkiṃ dīsaï saccamā hatavapuḥ kāmaḥ kila śrūyate’ iti&nbsp;| atha
            nāgaro jñātatatprāvīṇyaḥ<a href="" class="note" title="‘ṇyastatpadā’ ka-kha">*</a> pādānurodhādeva ardhaprākṛtena grāmyopanāgaranāgaraiḥ prakṛtisthakomalakaṭhorairvā
            padaiḥ samādhatte—‘ai dūe kialeu bhūtapatinā gaurīvivāhotsave’ iti&nbsp;| atha grāmyaḥ
            ślokasamāpteḥ pādasya taduttarasya cānurodhādgrāmyāṇi prakṛtisthāni vā tricaturāṇi
            padāni prākṛte nok‍tvā pādārdha eva tiṣṭhati—‘aiseṃ sacca ji bollu’ iti&nbsp;| atha nāgaro
            jitakāśī grāmyo-<span class="pageinfo">[page 111]</span>panāgaranāgaraiḥ prakṛtisthakomalakaṭhorairvā padaiḥ ślokamuttaraṃ ca pūrayati—'hastakaṭakaḥ
            kiṃ darpaṇenekṣyate’ iti&nbsp;| tatra ca prākṛtānāṃ sarveṣāmapi grāmyatvam&nbsp;| praṣṭuḥ saṃskṛtapadeṣu
            vapurityupanāgaraṃ śeṣāṇi grāmyāṇi, prativaktuśca hastavivāha gaurīpadāni grāmyāṇi,
            bhūtapatineti nāgaram, śeṣāṇyupanāgarāṇi&nbsp;| tadidamīdṛśi prameye tathaivopakramādetanna
            duṣyati&nbsp;||
         </p>
         
         <div class="commentary">
            
            <p><b>prakṛtistheti</b>&nbsp;| ‘vibhinna-’ ityādāvapadalakṣaṇasūtre ṣaṇṇāmiti vyatikara ekatvena nābhipretaḥ&nbsp;|
               api tu grāmyāditrikasya vā prakṛtisthāditrikasya veti vikalpenopanyāsaprayojanamanujñāsaṃpattistena
               doṣatābhāvaguṇībhāvau pratipāditau&nbsp;| viṣayaṃ darśayati—<b>bhāṣācitra iti</b>&nbsp;| saṃskṛtādivyatikarasyāpadatvenābhipretatvāt saṃskṛtādayo grāmyādayaḥ prakṛtisthādayaśca
               bhāṣāśabdenābhimatāḥ&nbsp;| yathā hi—nānāvarṇārabdhamālekhyacitraṃ yathā vā bhinnaprakāratantunirvātaḥ
               paṭaścitrapaṭastathā nānābhāṣābhirārabdhaṃ kiṃcitkāvyaṃ citramucyate&nbsp;| citramāścaryaṃ
               tatkāri ca citram&nbsp;| tena rūpadvayasaṃpattau yuktipoṣaḥ syādevaṃ yathaucityākṛṣṭanānābhāṣāvyatikarajamekaṃ
               saṃbhavatītyāśaṅkya/ saṃkṣepātsarvaṃ bhāṣāsaṃkaramevodāharati—<b>yatheti</b>&nbsp;| saṃkaramācitīṃ ca vyākhyānena sphuṭayati—<b>atra grāmya iti</b>&nbsp;| grāmavāsī kiṃcivdyutpannaśca&nbsp;| grāmyāśca nagaravastunyadbhutacamatkāravanto jijñāsavaśca
               bhavantīti jātiḥ&nbsp;| tatra rājānaṃ dṛṣṭveti adbhutavastukathanena camatkāraḥ&nbsp;| pṛcchatīti
               jijñāsā bahumāna ādaraścamatkāreṇaiva&nbsp;| yadvā yānpṛcchati teṣveva bahumāno dhanyāste
               ye nāmagotrādikametasya jānantaḥ satatamenamavalokyanta ityāśayāt&nbsp;| prastutagrāmyaprakṛteścāsya
               prākṛtapadaireva praśno yogyaḥ&nbsp;| tadetatsarvamādarśayituṃ praśnaṃ pṛthakkṛtya darśayati—<b>hā to ityādi</b>&nbsp;| ‘hā to’ iti mahārāṣṭrabhāṣāyāṃ praśnakākurayaṃ sa ityarthe&nbsp;| sa iti yo nāmaitannagaranāyakatvenāsmadgrāme
               'pi vahuśo vikhyātakīrtiriti camatkāraḥ&nbsp;| <b>jo jjaladeu iti</b>&nbsp;| jijñāsāsāmānyataśca nagarasaṃcariṣṇujanagocaro 'yaṃ praśnaḥ&nbsp;| atra sarvāṇyeva padāni
               nātihīnapātre grāmye prakṛtibhavānyapabhraṃśapadāni deśīpadatvena sarveṣāṃ grāmyatā&nbsp;|
               ‘hā to’ ityanena svarakṛtagauravam&nbsp;| ‘jo jjaladeu’ ityekasaṃyogavarṇāpāditagauravaṃ
               ca prakṛtisthaṃ tadatra prākṛtagrāmyayoraucityākṛṣṭam&nbsp;| prakṛtisthe tu naucityamupayujyate&nbsp;|
               api tu saṃdarbhārambhastena prakrānta iti vivakṣitam&nbsp;| adhikasya praṣṭavyasyābhāvādetatpraśnānantaramevottarāvasaraḥ&nbsp;|
               tataśca nānaucityam&nbsp;| praśno-<span class="pageinfo">[page 112]</span>ttaropanyāso hi prakṛtyaiva ca nāgarakā grāmyamatavirodhino vakroktirasikā bhavanti&nbsp;|
               yadi tasya grāmye jaghanyabuddhiḥ kimityuttarameṣa dāsyatītyata uktam—<b>anujighṛkṣuriti</b>&nbsp;| sabahumānaṃ pṛcchati&nbsp;| grāmye yasya dayā tadānīmāsīt&nbsp;| jijñāsānivartakrajñānajananamanugrahaḥ&nbsp;|
               yadyapi nāgarasya nāgarāṇi padāni prayoktu<a href="" class="note" title="‘marhāṇi’ iti syāt">*</a>marhanti, tathāpi grāmyānugrahe kartavye tadbodhayogyamevābhimataṃ na tu nāgarakatvam&nbsp;|
               tarhi grāmyaireva kuto na bravītītyapi na vācyam&nbsp;| sahasaiva tathākaraṇe grāmyamatavirodhaḥ&nbsp;|
               api tūpanāgarakarūpabhaṅa‍gaprasaṅa‍gāt, tato madhyamānyupanāgarāṇi prayogayogyānītyāha—<b>upanāgarairiti</b>&nbsp;| svabhāvata eva prākṛtaprakṛtisthānāṃ saṃskṛtaprakṛtisthānāṃ prauḍhatvaṃ bhavati&nbsp;|
               tena yadyapi grāmyaprayuktajātīyānyeva saṃdarbhaikarūpatāsidhdyarthaṃ ghaṭayitumucitāni
               tathāpyaucitīprāptasaṃskṛtapadaniveśane yadi prakṛtisthatvamādriyeta tataśchāyāvairūpyaṃ
               syādityāśayena komalaprāyāṇyeva niveśitānītyāha—<b>komalairveti</b>&nbsp;| bhūyasā vyapadeśo bhavatīti lokanyāyānusārāt ‘sākṣāt’ ityekasya prakṛtisthatve
               'pi komalairityuktam&nbsp;| sākāṅa‍kṣapraśne ca kimarthaṃ lokottaro ‘jo jjaladeu’ nānyaḥ
               kaścittādṛgiti bhāvo vivakṣitastatra netyevoktenānugrahaḥ kṛtaḥ syādityadhikamapi
               kiṃcidvaktumucitamityāha—<b>savakroktīti</b>&nbsp;| etena nāgarakavṛttirupabṛṃhitā&nbsp;| naivetyevakāreṇa manuṣya evāyaṃ na bhavati dūre
               tadviśeṣarūpo ‘jo jjaladeu’ iti prakāśitam&nbsp;| sākṣāditi pratyakṣeṇāvadhāryamāṇaḥ kiṃcivdyutpannatvena
               grāmyasyoktatvāt&nbsp;| kāmavyāvṛttasākṣādbhāvalakṣaṇaviruddhadharmānusaṃdhānena madanadāhavyatikaratā
               saṃbhavatīti labdhāvasaraṃ grāmyānuyogamavatārayati—<b>atheti</b>&nbsp;| śikṣāviśeṣasparśinī buddhiḥ pratibhā&nbsp;| māmekāntato nāgarakavṛttaparicayaparādhīnaṃ
               mā śaṅkiṣṭhā ityāśayaśauṭīryeṇa nāgarakaprayuktajātīyaireva padaiḥ praśno yogyo na
               caitāvataiva sarvathā prakṛtityāgo 'rhatītyataḥ svaprayogayogyānyapi prayogamarhanti
               tatrārdhaṃ prakṛtivaiśasenārdhaṃ prākṛtamardhaṃ grāmyaṃ ca praśnavākyānucitamityāha—<b>pūrvapadānurodhāditi</b>&nbsp;| pūrvaṃ paraprayuktaṃ padaṃ <a href="" class="note" title="‘tat kim’ iti syāt">*</a>tarkitam&nbsp;| <a href="" class="note" title="‘saccamā’ iti sūlādarśatraye pāṭhaḥ">*</a>saccimā satyaḥ&nbsp;| yāvatī grāmyasya vyutpattirarhati tāvatīmupanyasyati—<b>śrūyata iti</b>&nbsp;| aitihāsikamukhādevamākarṇitaṃ punaradyāpi nirṇayo vartata ityarthaḥ&nbsp;| tarkitamiti
               prakṛtistham&nbsp;| dīsaīti komalam&nbsp;| <a href="" class="note" title="‘saccamā’ iti sūlādarśatraye pāṭhaḥ">*</a>saccimeti prakṛtistham&nbsp;| hatavapuriti komalam&nbsp;| kāmaḥ kiletyapi tathā&nbsp;| śrūyata iti
               prakṛtisthamiti&nbsp;| anantaraṃ nāgarikasyottarā-<span class="pageinfo">[page 113]</span>vasaraḥ&nbsp;| kathaṃ paramārthavādinyuttaraṃ dātavyamityanupapattāvayaṃ samādhānaprakāro
               bhavati&nbsp;| asti grāmyasya ‘kila śrūyate’ ityetābhyāṃ saṃdihānatvaṃ kiṃcivdyutpannatvaṃ
               connītamiti kimapyalīkameva buddhikauśalāttathā pratīyamānamabhidhāya pratāraṇamupapadyate&nbsp;|
               tanmātraparatvācca sarvākāramadhikāvyutpattirāhatya darśayitumarhatīti tarkitamityādipade
               yāvatī grāmyasya vyutpattistābadanukaraṇaṃ kiyadadhikavyutpattipuraskāramarhatītyāśayavānuttaramavatārayati—<b>atheti</b>&nbsp;| pādastarkitamityādigrāmyaprayuktastasyānurodho vyutpattyanukaraṇam&nbsp;| pacchā paścāt&nbsp;|
               ai eṣaḥ&nbsp;| ‘ai dūe’ iti pāṭhe dūaṃ vyājo 'nena vyājena&nbsp;| bhūtapatiḥ paśupatiḥ&nbsp;| nanu
               na kvacidevaṃ śrūyate tatkathaṃ grāmyasya prabodho bhavatītyāha—<b>gaurīvivāhotsava iti</b>&nbsp;| mā śrūyatāmupapattyā tu siddho dvitīyo yadi kāmaprādurbhāvo na syātkathaṃ gaurīpāṇigrahe
               bhagavata utsāha ityatastenaiva karuṇāsaṃtānaśāntātmanā bhūyaḥ sṛṣṭaḥ syādityarthaḥ&nbsp;|
               paccheti prakṛtistham, ai iti kaṭhoram, kialeu iti komalam, bhūtapatineti tathā, gaurīvivāhotsava
               iti prakṛtistham&nbsp;| 'eṁdūeṁ’ iti pāṭhe dvayamapi kaṭhoram&nbsp;| tadatra kaṭhoraniveśanaṃ
               vyutpattyādhikyasūcanāya&nbsp;| etāvatyukte parīkṣaṇavyutpattirna kiṃcidgrāmyaṃ pratibhāti&nbsp;|
               na ca tasyādyāpi niḥśaṅa‍katā vartate&nbsp;| tato nāgarakaprāmāṇyadattabharaḥ praśno ghaṭata
               ityāśayavānavatārayati—<b>atha grāmya iti</b>&nbsp;| prakṛtyāpanna eva, tena yathā prathamaṃ ‘hā to’ ityādipraśne gatistathātrāpīti
               grāmyaprakṛtisthayorupanyāsaḥ&nbsp;| bhāṣācitreṇa parasparasaṃgharṣādekakāvyaracanāpravṛttayorgrāmyasyāpi
               ślokaślokasamāptipadārambho yogya eva&nbsp;| yadi cāyameva samastaṃ nirvāhayannaśeṣaśaṅa‍kānivṛttyupayuktamuttaraṃ
               nāgarasya niveśitaṃ syāditi taduttarānurodhena pādārdha eva vilambo 'pyucitaḥ&nbsp;| ‘aiseṃ’
               evamityatrārthe kākugarbham&nbsp;| ‘sacca ji bollu’ iti jiravadhāraṇe&nbsp;| satyamevaitaduktam&nbsp;|
               yadi satyapuraḥsaraṃ brūyāstadā pratyemītyarthaḥ&nbsp;| evaṃ grāmyatāpratāraṇasiddhau kimatra
               sarvalokasākṣike vastuni vakroktyaiva pūrvavyutpattimātraniveśanenottaraṃ dattvā ślokapūraṇameva
               nāgarasyocitamityāśayenottaramavatārayati—<b>atheti</b>&nbsp;| haste iti prakṛtistham, kaṭakamiti komalam, darpaṇenekṣyate ityete prakṛtisthe,
               iti prakṛtisthādīnāṃ supariceyatvādgrāmyādīnyeva vyācaṣṭe—<b>tatra ceti</b>&nbsp;| prakṛtivyatikarāvyatikaratvayoraucityāpannatvādbhāṣāsaṃkaraḥ śobhāvahatvena guṇa
               eva bhavatītyuktamupasaṃharati—<b>taditi</b>&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vākyāntarasagarbhaṃ yadvākyaṃ tadvākyagarbhitam&nbsp;|</span>
               <span class="l">rasāntaratiraskāre tadiṣṭaṃ neṣṭamanyathā&nbsp;|| 119&nbsp;||</span>
               
            </div>
         </div><span class="pageinfo">[page 114]</span>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘diṅmātaṅa‍gaghaṭāvibhaktacaturāghāṭā mahī sādhyate</span>
                  <span class="seg">siddhā sā ca vadanta eva hi vayaṃ romāñcitāḥ paśyata&nbsp;|</span>
                  </span>
               <span class="l">
                  <span class="seg">viprāya pratipādyate kimaparaṃ rāmāya tasmai namo</span>
                  <span class="seg">yasmādāvirabhūtkathādbhutamidaṃ yatraiva cāstaṃ gatam&nbsp;|| 160&nbsp;||’</span>
                  </span>
               
            </div>
         </div>
         
         <p>atra ‘yathoktā mahī sādhyate, siddhā sā ca viprāya pratipādyate iti vaktavye, yeyaṃ
            vīrādbhutarasavaśapravṛttena ‘vadanta eva hi vayaṃ romā ñcitāḥ paśyata’ iti vākyena
            prakṛtavākyokterasamāptāveva ‘viprāya ityādipadavicchittiḥ sā rasāntaratiraskṛtirityucyate&nbsp;|
            tayā cedaṃ vākyāntarasagarbhamapi vākyaṃ na doṣāya bhavati&nbsp;||
         </p>
         
         <div class="commentary">
            
            <p><b>vākyāntareti</b>&nbsp;| rasāntaraṃ rasaviśeṣaḥ prakṛtarasānusaṃhito rasastena tiraskāro doṣabhāvasya, tasmin
               sati tathākṛtaṃ vākyamiṣṭameva kavīnāmupādānayogyameva anyathā neṣṭaṃ duṣṭamevetyarthaḥ&nbsp;|
               tenāyamartho bhavati—prakṛtarasatirodhāyakatvaṃ kila dūṣaṇatābījaṃ tadatirodhānenaiva
               nivartate&nbsp;| pratyuta dvitīyaparicchede vakṣyamāṇagarbhādivākyayojanaprakārasaṃpattāvalaṃkāralābhe
               guṇatvaṃ bhavati&nbsp;| tathā hi—diṅmātaṅa‍gānāṃ ghaṭayā vibhaktāḥ pṛthagudbhidya vyavasthāpitāścatvāra
               āghāṭā yasyāṃ sā, tathā tena ‘saptadvīpā vasumatī sādhyate’ iti vivakṣitam&nbsp;| ye tāvadbharatabhagīrathaprabhṛtayaḥ
               prathitapratāpātiśayāsteṣāṃ taddūṣaṇapariniṣṭhitaśaktīnāmekasyāpi samastakṣattravaṃśonmūlanena
               navakhaṇḍamedinīsiddhau  notsāhaśaktiḥ śravaṇagocaratāmayāsīditi lokottarā paraśurāmasyotsāhaśaktirāvedyate&nbsp;|
               'siddhā sā ca’ ityanena yāvadabhilaṣitaṃ tāvadeva siddhamityaho vijigīṣuteti pūrvavadevābhiprāyaḥ&nbsp;|
               na cedasau siddhimabhisaṃdhāya pravṛttaḥ&nbsp;| anupadameva sā saṃpanneti cakāreṇa dyotyate&nbsp;|
               evamabhihite ‘viprāya<a href="" class="note" title="‘ 'bhiprāye’ ityādarśe pāṭha āsīt">*</a>’ ityādikamasti vākyaśeṣabhūtam, tadvicchidyaiva madhye ‘vadanta eva hi vayaṃ romāñcitāḥ’
               iti vākyena sagarbhatā, sā na doṣāya&nbsp;| anena hi vākyena lokottaravastubhāvanātmakavibhāvasaṃpattau
               prādurbhavan vaktumabhimato raso vyajyate&nbsp;| sa ca vīrānusaṃdhānaheturvīrādbhutayoḥ
               samānabhūmikayoranyonyānugamanena pratikūlatā virahatā&nbsp;| tatra yathā śṛṅa‍gāraraudrabībhatsānāmeka-<span class="pageinfo">[page 115]</span>praghaṭṭakena sūtreṇa saṃnipātitairapi hāsyakaruṇabhayānakairna tiraskāraḥ, ‘svāṅa‍gamavyavadhāyakam’
               iti nyāyāt, tatheha vīrasyādbhutenāta evādbhutādudvelasya prādurbhūtaputrakāṅa‍kuralakṣaṇānubhāvapradarśanam—‘paśyata’
               iti&nbsp;| na cātra doṣodāharaṇe ‘mayā’ iti kārakavibhakterutthitākāṅa‍kṣāyā ‘rakṣainam’
               ityādinā svarasaṃbādhastathātra saṃbhavati, 'siddhā’ ityetāvatyapi darśite vākyārthaparyavasānāt&nbsp;|
               na ca saṃpūrṇe rase ‘vadanta eva’ ityādikamabhidhātumarhati&nbsp;| adbhutatā ca pārthivānubhāvasya
               tanmātrapūraṇāpekṣatvāt&nbsp;| evaṃ rasānubhāvanātṛptasya tatraiva punaḥ punarutkaṇṭhāyāṃ
               jigīṣukaraṇīyalavdhapātrapratipattiviśeṣasphoraṇe ‘viprāya pratipādyate’ ityuktam&nbsp;|
               dānavīro 'pi vīra eva&nbsp;| ata evādhikasya kartavyasyābhāve kimaparamityādirupasaṃhāraḥ&nbsp;|
               tadetatsarvaṃ vyācaṣṭe—<b>atreti</b>&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yadbhinnaliṅa‍gamityuktaṃ vibhinnavacanaṃ ca yat&nbsp;|</span>
               <span class="l">upamādūṣaṇaṃ tanna yatrodvego na dhīmatām&nbsp;|| 120&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘anyadā bhūṣaṇaṃ puṃsaḥ śamo lajjeva yoṣitaḥ&nbsp;|</span>
               <span class="l">parākramaḥ paribhave vaiyātyaṃ surateṣviva&nbsp;|| 161&nbsp;||’</span>
               
            </div>
         </div>
         
         <p>atra ‘puṃso yoṣita iva’ ‘śamo lajjeva’ ‘parākramo vaiyātyamiva’ iti liṅa‍gabhedaḥ&nbsp;|
            ‘paribhave surateṣviva’ iti tu liṅa‍gabhedo vacanabhedaśca dṛśyate&nbsp;| sa caiṣāmeva
            parasparamupamānopameyabhāvavivakṣāyāṃ paryāyāntarābhāvādanyathākartuṃ na śakyata
            iti sahṛdayānudvejakatvānna duṣyatīti doṣasyāpi guṇatvam&nbsp;| tadidaṃ dvayorapyekamudāharaṇam&nbsp;|
         </p>
         
         <p>atha bhinnaliṅa‍gasyaiva yathā—</p>
         
         <div class="lg">
            <div class="udāharaṇa">
               <span class="l">‘yasya trivargaśūnyāni dinānyāyānti yānti ca&nbsp;|</span>
               <span class="l">sa lohakārabhastreva śvasannapi na jīvati&nbsp;|| 162&nbsp;||’</span>
               
            </div>
         </div>
         
         <p>atra prāgvadeva paryāyāntarābhāvāt ‘sa lohakārabhastreva’ iti liṅa‍gabhedasya na doṣaḥ&nbsp;||</p>
         <span class="pageinfo">[page 116]</span>
         
         <div class="commentary">
            
            <p><b>yadbhinneti</b>&nbsp;| doṣaprakaraṇānurodhena samastavyastodāharaṇaṃ boddhavyam&nbsp;| sahṛdayodvejakatvena
               hi doṣatā&nbsp;| yatra tu kathaṃcittathābhāvo na bhavati, tatra doṣatvahānirucitaiva&nbsp;|
               tathā hi strīpuṃsayoreva prakṛtānuguṇopamānopameyabhāvavivakṣāyāmāvaśyakaṃ liṅa‍gavaṃcanabhedayoranyataradekasya
               puṃsa upameyatvena dāraśabdasya bhinnavacanatvaniyamātkalatrapadaṃ bhinnavacanameva&nbsp;|
               paryāyāṇāmapi liṅa‍gabhedo niyataḥ&nbsp;| na ca puṃvacanaṃ kiṃcitsamānasvabhāvamasti yenāyaṃ
               prakāro nivarteta&nbsp;| na caivaṃvidhopamāmantareṇa prastutavākyārthapoṣaḥ&nbsp;| evamananyagatikā
               bhinnaliṅa‍gatā bhinnavacanatā vā sāhityasamayavidāmudvegaṃ notpādayati&nbsp;| ata evālaṃkāraucitīsaṃpadā
               guṇatvasiddhiḥ&nbsp;| evaṃ śamalajjayoḥ parākramavaiyātyayoḥ paribhavasuratayośca boddhavyamityāśayavān
               vyācaṣṭe—<b>atreti</b>&nbsp;| ‘rataṃ, rahaḥ, śayanaṃ, mohanam’ iti suratavācināṃ sarveṣāmeva napuṃsakatā na duṣyatīti
               sahṛdayahṛdayānudvejakatvāditi heturguṇatvetvābhiprāyikaḥ&nbsp;| sa ca darśita eva&nbsp;| <b>atheti</b>&nbsp;| dharmārthakāmāstrivargaḥ&nbsp;| vahnividhmāpanacarmapuṭo bhastrā sā yathā vātena pūryate,
               vātaṃ ca muñcati, na tu kiṃcitpuruṣārthamāsādayati, tathā trivargaśūnye 'pi bhastrāparyāyasya
               samānaliṅa‍gasyābhāvena sahṛdayānāmanudvegālaṃkārasaṃpattyā guṇatvamupapannamityāha—<b>atra prāgvadeveti</b>&nbsp;| <a href="" class="note" title="‘na doṣaḥ’ iti mūlapustake">*</a>adoṣa ityupalakṣaṇam, guṇaśca bhavatītyapi boddhavyam&nbsp;||
            </p>
            
         </div> 
         
         <p>bhinnavacanasyaiva yathā—</p>
         
         <div class="lg">
            <div class="udāharaṇa">
               <span class="l">‘prājyaprabhāvaḥ prabhavo dharmasyāstarajastamāḥ&nbsp;|</span>
               <span class="l">muktātmā naḥ śivaṃ nemiranye 'pi dadatāṃ jināḥ&nbsp;|| 163&nbsp;||</span>
               
            </div>
         </div>
         
         <p>atra ‘nemiranye 'pi’ iti vacanabhedadoṣe 'pi ‘dadatām’ iti kriyāpadādervacanaśleṣamāhātmyādguṇatvam&nbsp;|
            na cedaṃ vācyamatrevādirna vidyata iti nopamātvam&nbsp;| ivasyāpinā samuccayārthena tulyadharmāṇāṃ
            tu ‘dharmasya prabhavaḥ’ ityādibhirvacanaśleṣairviṣayāpahārāt&nbsp;| yathā agrato dyotakalopa
            upamāyām—'komalāpāṭalau tanvi pallavaścādharaśca te&nbsp;|’ nanveṣo 'pi śleṣaḥ kasmānna
            bhavati&nbsp;| ucyate—‘yatra dvayoḥ sadṛśayorabhidhānaṃ sa śleṣaḥ&nbsp;| yatra sadṛśātsadṛśapratipattistadupamānam,
            yatra dvayoḥ sādṛśyamabhidhīyate pratīyate vā <span class="pageinfo">[page 117]</span>sopamā’ iti prabandhenāgrato vakṣyāmaḥ&nbsp;| upalakṣaṇaṃ caitat—yadupamāyāmeva liṅa‍gavacanabhedo
            na dūṣaṇamiti&nbsp;| tasya sarvālaṃkārasādhāraṇatvātkevalaṃ <a href="" class="note" title="‘sādṛśyamātra’ ga">*</a>sādṛśyamalaṃkāra iti darśane upamāyāmudāhriyate&nbsp;||
         </p>
         
         <div class="commentary">
            
            <p><b>prājyeti</b>&nbsp;| ārhatānāṃ nemināmā jinaviśeṣo 'nye jinā ṛṣabhanāthaprabhṛtayaḥ prājyamucitaṃ tathābhūtaḥ
               prabhāvaḥ siddhirūpo yasya tādṛśo nemiḥ śivaṃ dadatāṃ dadātu&nbsp;| 'dada dāne’ iti dhātvanusārāt&nbsp;|
               kasmai ityapekṣāyāṃ muktātmā ityatra naḥ&nbsp;| pakṣe vo<a href="" class="note" title="‘no 'smabhyaṃ’ iti syāt; yadvā ‘no 'smabhyam’ pakṣe ‘vo yuṣmabhyam’ ityeva pāṭhe ‘prājyaprabhāḥ’ iti prathamāntamapi pṛthak kalpanīyam">*</a> yuṣmabhyaṃ śivaṃ dadatāṃ dadatviti&nbsp;| dharmasya <a href="" class="note" title="‘prabhava utpatti—’ iti syāt">*</a>prabhavamutpattinimittaṃ nemiḥ&nbsp;| prabhavaḥ prabhutā yathāvadanuśāsanena jināḥ&nbsp;| rajaśca
               tamaśca rajastamasī te aste kṣipte yena sa tathābhūto nemiḥ&nbsp;| astaṃ rajo yaiste 'starajasasteṣu
               prakṛṣṭāstamapyarajastamāḥ&nbsp;| mukto nirāvaraṇa ātmā ātmaśabda ātmavacanaḥ svarūpavacana
               iti vā bahuvrīhistādṛśo nemiḥ&nbsp;| jināstu muktātmāna iti spaṣṭam&nbsp;| tadiha vacanabhedamantareṇa
               vacanaśleṣābhāvādbhinnavacanatvasyāvaśyakatvena doṣaḥ&nbsp;| śleṣalakṣaṇālaṃkāraghaṭanayā
               guṇatvam&nbsp;| nanu ca liṅa‍gādibheda upamāyā dūṣaṇatvamuktam, iha tvalaṃkārāntara udāhriyate,
               tatkathaṃ pūrvāparasamañjasatvam&nbsp;| na cātropamā saṃbhavati, tatsāmagryasaṃbhavāt&nbsp;|
               upamānopameyasādhāraṇadharmevādiśabdāḥ kila taddhaṭakāḥ&nbsp;| tadatra tritayasaṃbaddhe<a href="" class="note" title="‘baddhe 'pīva’ iti syāt">*</a> tvapīvavadvāprabhṛtiṃśabdānupādānātkathamupameti śaṅa‍kāmutthāpya nirasyati—<b>na ceti</b>&nbsp;| ivādayo hi śabdāḥ sādṛśyadyotakāḥ&nbsp;| tathā ca kvacitprasiddhasya prakṛte saṃbandhapratītistebhyo
               bhavati bimbapratibimbanyāyāśrayaṇāt&nbsp;| evaṃ ca na yugapattulyarūpasaṃbandhaḥ&nbsp;| apiśabdastu
               yugapattulyarūpasaṃbandhaṃ bodhayatīti vibhinnaviṣayatvam&nbsp;| nahīvādiśabdābhāve sādṛśyameva
               na pratīyate, luptopamāprapañjabhaṅa‍gaprasaṅa‍gāt&nbsp;| anyata eva pratītisiddherupāyāntaravaiyarthyāt&nbsp;|
               kimitīha nevādipadaṃ prayuktamiti praśno 'vaśiṣyate tatredamuttaram—<b>ivasyetyādi</b>&nbsp;| nemiranye 'pītyapiśabdena samuccayo 'pyavasīyate&nbsp;| sa ca yugapadekasaṃbandhābhidhāne
               nirvahati&nbsp;| tenānekamuddiśya kiṃcidekasaṃbandhābhidhānaṃ samuccayābhidhāyino viṣayaḥ&nbsp;|
               ekamuddiśya prasiddhānyadha<a href="" class="note" title="‘dharmābhidhānaṃ tu yathevāde’ iti syāt">*</a>rmavidhānaṃ tu yathevādiriti viṣayavirodhānna prayujyata iti&nbsp;| syādetat— ivavadvāyathādiśabdā
               <span class="pageinfo">[page 118]</span>yatparāstasyaivopamānatāpratītistathā cānenedaṃ tulyamiti sādhāraṇadharmavidhirūpā
               kathamupametyata uktam—<b>tulyadharmāṇāṃ tviti</b>&nbsp;| nātra vacanaśleṣatulyadharmāgamaḥ, api tu tathā ‘vyavasthitānāmeva śabdatantratā’
               iti ‘dharmasya prabhavaḥ’ ityādibhi<a href="" class="note" title="‘rbhihiṃ vacanaśleṣa’ iti syāt">*</a>rdvivacanaśleṣaistathāpi viṣayopahṛta iti&nbsp;| yadi cevādimantareṇa nopamāpratītistarhi
               prasiddhamupamodāharaṇaṃ bhajyetetyāha—<b>yatheti</b>&nbsp;| agrataścaturthaparicchede&nbsp;| atrāpyupamāmanaṅa‍gīkurvato matamāśaṅa‍kate—<b>nanviti</b>&nbsp;| ihāpi cakārābhyāṃ yugapatpallavādharayorekadharmavidhānasya tulyatvāditi deśyābhiprāyaḥ&nbsp;|
               uktayuktayā dūṣayati—<b>ucyata iti</b>&nbsp;| tarhi prakṛtodāharaṇe nāstyevopamā, kathaṃ vacanabhedasya guṇībhāva udāhriyata
               ityāha—<b>yatreti</b>&nbsp;| yadyapyabhidhīyamānaṃ nāsti sādṛśyam, tathāpi pratīyamānopamā vyavahriyatāmityarthaḥ&nbsp;|
               śabdamātrasāmyaṃ śleṣasaṃkīrṇamevetyupekṣitavān&nbsp;| nanu yatropamayā kāvyavyapadeśastatra
               pratīyamānamapi sādṛśyamūrīkriyate&nbsp;| yatra tvalaṃkārasvabhāvavyavasthāpitameva kāvyaṃ
               na tatrāpītyāha—<b>upalakṣaṇamiti</b>&nbsp;| pratipattivairūpyasyālaṃkārāntarasādhāraṇyādupamāto 'nyatrāpi liṅa‍gavacanabhedo
               dūṣaṇameva&nbsp;| tadyathā 'mukhaṃ padmam’ iti rūpake, ‘mukhaṃ padmaṃ vā’ iti saṃśaye,
               ‘na mukhaṃ padmameva’ ityapahnave&nbsp;| evamanye 'pi&nbsp;| ata eva dve bhinnaliṅa‍gavacane
               ityatra nopamāgrahaṇam&nbsp;| yadyevaṃ kathamupamāyāmeva dūṣaṇamudāhriyata ityata āha—<b>kevalamiti</b>&nbsp;| ciraṃtanairhi bharatamuniprabhṛtibhirdve eva yamakopame śabdānugatālaṃkāratve neṣṭe&nbsp;|
               tatprapañcanamātraṃ tu punaranyairalaṃkārakāraiḥ kṛtamupamāyāḥ prabhūtaviṣayatayā
               prādhānyāccodāhṛtamatisphuṭaṃ bhavatīti saṃkṣepaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yatropamānadharmāḥ syurnopameyena saṃmitāḥ&nbsp;|</span>
               <span class="l">taddhīnopamamityāhustatprasiddhau na duṣyati&nbsp;|| 121&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘sa mārutākampiṃtapītavāsā biṃbhratsalīlaṃ śaśibhāsamabjam&nbsp;|</span>
               <span class="l">yadupravīraḥ pragṛhītaśārṅa‍gaḥ sendrāyudho megha ivābabhāse&nbsp;|| 164&nbsp;||’</span>
               
            </div>
         </div>
         
         <p>atra sendrāyudha iti <a href="" class="note" title="‘kārmukamātropādānaṃ’ ka; ‘kārmukasyopādā’ ga">*</a>kārmukamātrasyopādānaṃ vāsaḥśaṅa‍khyostvanupādānādūnopamatvam&nbsp;| tatrenduvidyutoratiprasiddhatvādadoṣatvam&nbsp;||
         </p><span class="pageinfo">[page 119]</span>
         
         <p>yadāha—</p>
         
         <div class="lg">
            <div class="">
               <span class="l">‘sarvaṃ sarveṇa sārūpyaṃ nāsti bhāvasya kasyacit&nbsp;|</span>
               <span class="l">yathopapatti kṛtibhirupamānaṃ prayujyate&nbsp;||</span>
               
            </div>
         </div>
         
         <div class="lg">
            <div class="">
               <span class="l">akhaṇḍamaṇḍalaḥ kvenduḥ kva kāntānanamadyuti&nbsp;|</span>
               <span class="l">yatkiṃcitkāntisāmyāttu śaśinaivopamīyate&nbsp;||’</span>
               
            </div>
         </div>
         
         <div class="commentary">
            
            <p><b>yatropamāneti</b>&nbsp;| upameyenopameyaviśeṣaṇena saṃmitāstulyasaṃkhyāḥ&nbsp;| indrāyudhamindradhanurekamupamāne
               upameye pītaṃ vāsaḥ śārṅa‍gamabjaḥ śaṅa‍kha iti trīṇi viśeṣaṇāni tadihādhikaviśeṣaṇaviṣaya
               iti jijñāsāsamakālamevāprasiddhendubimbayorupamānayormeghānusaṃdhānāt skhalanābhimukhī
               pratītiravalakṣyate&nbsp;| dhvananavyāpāronmeṣācca guṇatvalābhaḥ&nbsp;| taduktam—‘mukhyā mahākavigirāmalaṃkṛtibhṛtāmapi&nbsp;|
               pratīyamānacchāyaiṣā bhūṣā lajjeva yoṣitām&nbsp;||’ iti&nbsp;| na caivaṃ stanitādīnāmiti kathaṃ
               pratītiriti vācyam&nbsp;| pratīyamānasyāpi pratipattivairūpyasamādhāvānaupayikasthānākāṅa‍kṣitatvenādarādityāha—<b>sarvaṃ sarveṇeti</b>&nbsp;| yathopapattiparyanto yāvatopamānaviśeṣaṇatvena prakṛtamupameyaviśeṣaṇapratibimbatā
               nīyate tadatikrameṇaikapratītyanurodhe kalpitenāpyupameyaviśeṣaṇenetyarthaḥ&nbsp;| anyathā
               candramukhādīnāṃ nopamā paryavasyetetyāha—<b>akhaṇḍeti</b>&nbsp;||
            </p>
            
         </div> 
         
         <p>amumeva prakāramadhikopameye yojayannāha—</p>
         
         <div class="lg">
            <div class="kārikā">
               <span class="l">krameṇānena kṛtibhireṣṭavyamadhikopamam&nbsp;|</span>
               <span class="l">viśeṣastūpameyāṅa‍gamanumānātpratīyate&nbsp;||122&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘sa pītavāsāḥ pragṛhītaśārṅgo manojñabhīmaṃ vapurāpa kṛṣṇaḥ&nbsp;|</span>
               <span class="l">śatahradendrāyudhavānniśāyāṃ saṃsṛjyamānaḥ śaśineva meghaḥ&nbsp;|| 165&nbsp;||’</span>
               
            </div>
         </div>
         
         <p>atra śaśino grahaṇādadhikopamatve 'pyupamānatvenāvivakṣitatvādguṇatvam&nbsp;| yadi vopamāne
            dharmoddhāṭanānumānāt ‘śaṅa‍khacakragadādharo viṣṇuḥ’ iti prasiddheḥ śārṅa‍gamanumeyam&nbsp;||
         </p>
         
         <div class="commentary">
            
            <p><b>krameṇeti</b>&nbsp;| yatropamāne 'dhikaviśeṣaṇasaṃkṣepastadvākyamadhikopamamityucyate tatra jhaṭiti
               pratibimbabhūtopameyaviśeṣaṇapratisaṃdhānena doṣaḥ&nbsp;| tadeva tu kathamata uktam—<span class="pageinfo">[page 120]</span><b>viśeṣastviti</b>&nbsp;| upameyāṃśe viśeṣa<a href="" class="note" title="‘viśeṣāditi’ ityādarśapāṭhaḥ">*</a>viśeṣaṇamupādānā(?)dupamānaviśeṣaṇātpratīyate&nbsp;| śatahradā vidyut&nbsp;| upamānatvenāvivakṣitatvādityāpātataḥ&nbsp;|
               upamānaviśeṣaṇānāṃ yāvatpratīti na grahaṇamiti prakāśayituṃ pāramārthikastvayaṃ siddhānta
               ityāha—<b>yadi veti</b>&nbsp;| upamānadharmasyādhikasyoddhāṭanamabhidhānaṃ tasyānu paścānmānaṃ jñānam&nbsp;| kathametadityāha—<b>iti<a href="" class="note" title="iti mūle pāṭhaḥ">*</a> prasiddheriti</b>&nbsp;||
            </p>
            
            <div class="lg">
               <div class="kārikā">
                  <span class="l">yadā tīvraprayatnena saṃyogāderagauravam&nbsp;|</span>
                  <span class="l">na cchandobhaṅa‍ga<a href="" class="note" title="‘bhaṅa‍gamapyāhuḥ’ ka">*</a> ityāhustadā doṣāya sūrayaḥ&nbsp;|| 123&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">‘jaha ṇhāuṃ oiṇṇe abbhantamulhāsiamaṃsuaddhantam&nbsp;|</span>
                  <span class="l">taha a ṇhāā si tumaṃ sacche golāṇaītūhe&nbsp;|| 166&nbsp;||’</span>
                  
               </div>
            </div>
            
            <div class="lg">
               <div class="chāyā">
                  <span class="l">[yathā snātumavatīrṇe ārdrībhūtamullāsitamuṃśukārdhāntam&nbsp;|</span>
                  <span class="l">tathā ca snātā bhavasi tvaṃ svacche godānadītīrthe&nbsp;||]</span>
                  
               </div>
            </div>
            
            <p>atra dvitīyaikādaśatrayoviṃśativarṇānāṃ saṃyogaparatvādgurutve 'pi ṇhālhādisaṃyogasya
               tīvraprayatnoccāraṇena <a href="" class="note" title="‘punarlaghu’ ga">*</a>pūrvalaghutve na chandobhaṅa‍ga iti guṇatvam&nbsp;||
            </p>
            
            <div class="commentary">
               
               <p><b>yadeti</b>&nbsp;| prayatanaṃ prayatnaḥ sthānakaraṇavyāpārastasya tīvratvamudrekastata eva hi piṇḍākṣarādīnāmakaṭhoratvamābhāsate&nbsp;|
                  ādigrahaṇādivahikārau<a href="" class="note" title="‘ihikārā vindujuā’ iti prākṛtapiṅa‍galoktyā ‘ikārahikārau’  iti; ‘ihikārau’ iti vā pāṭhaḥ">*</a> sānusvārau ca kevalau padānte vartamānau tattadbhāṣāviṣaye 'vaseyau&nbsp;| kvacideva hi
                  varṇe tathāvabhāsate na tu sarvatra&nbsp;| tadupalakṣaṇameva ‘raha vaṃjaṇasaṃjoe’ [ ‘rahau
                  vyañjanasaṃyoge’ ] ityādikaṃ chandovicitau darśitam&nbsp;| <b>jaheti</b>&nbsp;| snātumavatīrṇe tvayi aṃśukārdhamudbhraṣṭaṃ sadabbhantamārdrobhūtaṃ yathā calatvaṃ<a href="" class="note" title="‘labdham’ syāt">*</a> sthitestathāvagamyate na tvantarjalaṃ jalakelisthānamavatīrṇa ityabhiprāyaśeṣaḥ&nbsp;|
                  kathamanyathā godāvarīnadyāḥ svacchaṃ jalaṃ dṛśyate iti&nbsp;| tūhaṃ tīrtham&nbsp;| atra dvitīyaikādaśādisthāneṣu
                  yadyapi saṃyogātpūrvabhāve gurutvaṃ vidyate-<span class="pageinfo">[page 121]</span>rtathāpi tīvraprayatnoccāraṇīyaśakārahakārādisaṃyogamahimnā nāvacchedaśravyatā kaluṣīkriyata
                  iti&nbsp;| evamanyadapyudāhāryam&nbsp;| yathā—
               </p>
               
               <div class="lg">
                  <div class="">
                     <span class="l">‘dhabalāiṃ galetti dhavalehiṃ aṇañjaṇasāmalehi ṇisālaāe&nbsp;|</span>
                     <span class="l">ṇakhavattakusumāiṃ ṇahaalāo osaraï&nbsp;||’</span>
                     
                  </div>
               </div>
               
               <p>ityādi nāmadhātubhāge svarāsaṃdhāne ca paṭhitivicchedo na bhavatītyuktaṃ sa <a href="" class="note" title="‘mullaṅa‍ghya’ syāt">*</a>tadul‍laṃṅa‍ghanamātreṇa samādhīyate śobhāṃ puṣyatīti&nbsp;||
               </p>
               
            </div> 
            
            <div class="lg">
               <div class="kārikā">
                  <span class="l">vākyamasthānavirati prāgbhagnayatisaṃjñayā&nbsp;|</span>
                  <span class="l">samuddiṣṭaṃ yadadhunā guṇatvaṃ tasya kalpyate&nbsp;|| 124&nbsp;||</span>
                  
               </div>
            </div>
            
            <p>yathā—</p>
            
            <div class="lg">
               <div class="udāharaṇa">
                  <span class="l">
                     <span class="seg">‘śobhāṃ puṣyatyayamabhinavaḥ sundarīṇāṃ prabodhaḥ</span>
                     <span class="seg">kiṃcidbhāvālasamasaralaprekṣitaṃ kāminīnām&nbsp;|</span>
                     </span>
                  <span class="l">
                     <span class="seg">kāryākāryāṇyayamavika<a href="" class="note" title="‘vikalenāgamenaiva’ ka">*</a>lānyāgamenaiva paśya-</span>
                     <span class="seg">nvaśyāmurvīṃ vahati nṛpa ityasti cāyaṃ prayogaḥ&nbsp;|| 167&nbsp;||’</span>
                     </span>
                  
               </div>
            </div>
            
            <p>atra pādatraye caturthasthāne yatau kartavyāyāṃ pañcamasthāne kṛtatvādaparatra ca
               pādasya madhyabhāge niviṣṭakevalasvaratvād yatibhraṃśe 'pi svarasaṃdhikṛtatvādavibhinnanāmadhātuśarīratvācca
               na doṣatvam&nbsp;||
            </p>
            
            <p>yadāha—</p>
            
            <div class="lg">
               <div class="">
                  <span class="l">‘svarasaṃdhyakṛte prāyo dhātubhede tadiṣyate&nbsp;|</span>
                  <span class="l">nāmabhede ca śeṣeṣu na doṣa iti sūrayaḥ&nbsp;||</span>
                  
               </div>
            </div>
            
            <div class="lg">
               <div class="">
                  <span class="l">lupte padānte śeṣasya padatvaṃ niścitaṃ yathā&nbsp;|</span>
                  <span class="l">tathā saṃdhivikārāntaṃ padameveti varṇyate&nbsp;||’</span>
                  
               </div>
            </div>
            
            <p><b>vākyamiti&nbsp;|.........................................|</b></p>
            
            <p><b>śobhāmiti&nbsp;|..........................................|</b></p>
            <span class="pageinfo">[page 122]</span>
            
            <p>kāryākāryeti ca nāmabhāgamul‍laṅa‍ghya vicchedaśravyatā ca parasya yaṇādeśena ‘kiṃcidbhāvā’
               iti ‘nṛpa’ iti ca svarasaṃdhāne vicchedo 'ta eva śravyatvamapi&nbsp;| tadetavdyācaṣṭe—<b>atreti</b>&nbsp;| ‘mandākrāntā mabhanatayugaṃ gadvayaṃ vedadigbhiḥ’ iti caturthadaśamayoryatirāmnātā&nbsp;|
               <b>pañcamasthāna iti</b>&nbsp;| prathamatṛtīyayordvitīye tu ṣaṣṭhe yatikaraṇāditi boddhavyam&nbsp;| nanu padacchede
               svarasaṃdhānapaṭhitivirāmaḥ sollekho lakṣyate, na tu catuṣpāde tathāstīti kathaṃ śravyatvamata
               āha—<b>lupta iti</b>&nbsp;| saṃdhau vikāro yatvayalopādikaṃ kāryaṃ, tathā ca padānte sati padaccheda evāyamikāro
               'vatiṣṭhata ityarthaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">aśarīraṃ kriyāhīnaṃ kriyāpekṣā na yatra tu&nbsp;|</span>
               <span class="l"><a href="" class="note" title="‘prāśastyāde’ ka">*</a>yatrāstyāderapekṣā vā na doṣastatra tadyathā&nbsp;|| 125&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kiyanmātraṃ jalaṃ vipra jānudaghnaṃ narādhipa&nbsp;|</span>
               <span class="l">tathāpīyamavasthā te nahi sarve bhavādṛśāḥ&nbsp;|| 168&nbsp;||’</span>
               
            </div>
         </div>
         
         <p>atra triṣu pādeṣu padāni <a href="" class="note" title="kriyā viśeṣakriyā&nbsp;| kriyāsāmānyavācakapadaṃ tu ‘tiṅsamānādhikaraṇe prathamā’ ityukta‍yanusāreṇa prathamāsidhdyarthamapekṣitameva&nbsp;| ataeva ‘sāpekṣam’ ityādyagrimagranthasaṃgatiḥ">*</a>kriyāpadaṃ nāpekṣante&nbsp;| sāpekṣaṃ cāsamarthaṃ bhavati&nbsp;| caturthe tu nahītyādibhiḥ santītyapekṣate<a href="" class="note" title="‘prekṣyate’ iti syāt">*</a> na caitāvatāmīṣāmasāmarthyaṃ bhavati&nbsp;| yadāha—‘yatrānyat kriyāpadaṃ nāsti, <a href="" class="note" title="‘astirbhavantīparaḥ prathamapuruṣaḥ’ ka">*</a>tatrāsti bhavatīti padaṃ prathamapuruṣe prayujyate’ iti&nbsp;||
         </p>
         
         <div class="commentary">
            
            <p><b>aśarīramiti</b>&nbsp;| pradhānāvimarśe hi dūṣaṇamityuktaṃ tadupāttānāmeva padārthānāṃ pradhānagarbhīkaraṇe
               tatpratibandhe 'vaśyavidheyamanyaṃ prati guṇībhāve vā samādhīyate&nbsp;| ata eva viśeṣādguṇatvam&nbsp;|
               tathā hi—‘kiyanmātraṃ’ ‘jānudaghnam’ ityanayoḥ <a href="" class="note" title="‘parimitikriyā’ syāt">*</a>parimitam&nbsp;| kriyā pradhānagarbhabhūtā&nbsp;| ‘nahi sarve bhavādṛśāḥ’ ityatra tu sattākriyāyāḥ
               sakalapadārthāvyabhicārāt ‘apekṣyate’ iti siddhiḥ&nbsp;| tadidamācāryamatenāha—<b>yatrānyaditi</b>&nbsp;| bhavantī vartamānā&nbsp;| tadetadvākyaṃ kriyāpradhānamiti <a href="" class="note" title="‘darśane’ iti syāt">*</a>dadarśa ‘sa<a href="" class="note" title="‘sā’ iti syāt">*</a> pradhānaṃ <span class="pageinfo">[page 123]</span>viśeṣyamātraṃ tu vākyārthe’ iti paramārthaḥ&nbsp;| tena ‘rādhā rahaḥ sākṣiṇām’ ityādāvāvaśyakavidheyasākṣibhāvādiguṇatayā
               rādhāsaṃbandhādīnāṃ vaivakṣikaprādhānyānāmapi pradhānatvāvimarśo na doṣa ityuktaṃ
               bhavati&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">śliṣṭamaspṛṣṭaśaithilyaṃ śithilaṃ tadviparyayaḥ&nbsp;|</span>
               <span class="l">gauḍīyairiṣyate tattu bandhaprāśastyagauravāt&nbsp;|| 126&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘līlāvilolalalanā lalitālakalālasāḥ<a href="" class="note" title="‘lāsakāḥ’ ka">*</a>&nbsp;|</span>
               <span class="l">viluptamālatīmālā jalakālānilā vavuḥ&nbsp;|| 169&nbsp;||’</span>
               
            </div>
         </div>
         
         <p>atra śaithilyadoṣe 'pi bandhaprāśastyena gauḍairādṛtatvādguṇatvam&nbsp;||</p>
         
         <div class="commentary">
            
            <p><b>śliṣṭamiti</b>&nbsp;| pāruṣyaśaithilyābhyāṃ vinā kṛtaṃ śliṣṭamityuktaṃ tasya viparyayo viparītaṃ vākyaṃ
               śithilaṃ bhavati&nbsp;| paruṣamalpaprāṇākṣarottaraṃ vetyarthaḥ&nbsp;| evaṃvidhamapi caitadanuprāsasauṣṭhavātpadānāmekatāpratibhāse
               samādhīyata udbhaṭānuprāsatayā ca kāntiprādhānye gauḍīyarītiprādhānyena guṇatvamāsādayati
               tadidamuktam—<b>bandhaprāśastyagauravāditi</b>&nbsp;| gauḍīyairgauḍīyarītigocarahetuvākprakarṣaśālibhiḥ&nbsp;|| <b>līleti</b>&nbsp;| atra dantyavarṇamayatvenālpaprāṇākṣarottaratāyāmapi padaikatāpratibhāsānuprāsayorudrekaḥ
               kāntiprakarṣo 'vaseyaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">na doṣaḥ kvāpi vaiṣamye 'pyarthālaṃkārakāraṇāt&nbsp;|</span>
               <span class="l">paurastyairādṛtatvācca śabdāḍambarato 'pi vā&nbsp;|| 127&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘candanapraṇayodgandhirmando malayamārutaḥ&nbsp;|</span>
               <span class="l">spardhate ruddhamaddhairyo vararāmā<a href="" class="note" title="‘mukhā’ ka">*</a>nanānilaiḥ&nbsp;|| 170&nbsp;||’</span>
               
            </div>
         </div>
         
         <p>atra satyapi <a href="" class="note" title="‘śabdavaiṣamyadoṣe’ ga">*</a>vaiṣamyadoṣe śabdālaṃkāraguṇādarthālaṃkāraguṇātpaurastyairādṛtatvācca guṇatvam&nbsp;||
         </p>
         
         <div class="commentary">
            
            <p><b>na doṣa iti</b>&nbsp;| arthālaṃkārakāraṇādarthālaṃkārarūpam&nbsp;| yatra hiśabdasyārtho 'nyathānyathārūpaṃ
               bhajate tatrāvaśyaṃ tadanuyāyinā padasaṃdarbheṇa bhinnarūpeṇa bhāvyam&nbsp;| evamapi chāyāvairūpyaṃ
               vairasyamevāvahatītyāśaṅa‍kya ‘śabdāḍambara’ ityuktam&nbsp;| āḍambara <span class="pageinfo">[page 124]</span>udbhaṭatā&nbsp;| ‘tasyāpyekarītyanirvāho dūṣaṇamityatra ‘paurastyaiḥ’ ityuktam&nbsp;| śarāvatyāḥ
               prāgdeśabhavāḥ paurastyāstadīyahevākaprācuryabhāja eva hi khaṇḍarītayaḥ&nbsp;| <b>candaneti</b>&nbsp;| atra yadyapi malayānila eka eva vākyārthastathāpi candanapraṇayena pravṛddhasaurabhe
               manda ityābhyāṃ śṛṅgārāṅa‍gatāpratītāvunmiśraḥ saṃdarbhaḥ&nbsp;| malayamāruta iti komalaḥ,
               vararāmāmukhānilairityapi tathā, tatrāpyārabhaṭīprakāśane spardhata iti sphuṭam&nbsp;|
               evaṃ rūddhamaddhairya iti&nbsp;| tadevaṃ samatāviparyāse 'pi viśeṣaṇānāmarthānāṃ bhinnabhinnarasānupraveśe
               pṛthagarthālaṃkāraḥ prakāśante&nbsp;| asti cātra śabdāḍambaravaśādeva chāyārūpāpratibhāsaḥ&nbsp;|
               lāṭīyā ca rītiḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">kaṭhoramapi badhnanti <a href="" class="note" title="‘pradīptamapare’ ga">*</a>dīptamityapare punaḥ&nbsp;|</span>
               <span class="l">teṣāṃ matena tasyāpi dūṣaṇaṃ naiva vidyate&nbsp;|| 128&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘nyakṣeṇa pakṣaḥ kṣapitaḥ kṣatriyāṇāṃ kṣaṇādayam&nbsp;|</span>
               <span class="l">atra kaṭhoratve 'pi dīptatvādguṇatvam&nbsp;||’</span>
               
            </div>
         </div>
         
         <div class="commentary">
            
            <p><b>kaṭhoramiti</b>&nbsp;| sukumāratāviparyāsaḥ kaṭhoraḥ saṃdarbhaḥ prasphuṭataravarṇāpradhānamiti yāvat&nbsp;|
               so 'yaṃ dīptarasānupraveśādaucityena guṇatvaṃ bhajata iti vyaktam&nbsp;| apare paurastyāḥ&nbsp;|
               nyakṣeṇa sāmastyena&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">avidvadaṅaga‍nābālaprasiddhārthaṃ prasādavat&nbsp;|</span>
               <span class="l">viparyayo 'syāprasannaṃ citrādau tanna duṣyati&nbsp;|| 129&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘yāśritā pāvanatayā yātanācchidanīcayā&nbsp;|</span>
               <span class="l">yācanīyā dhiyā māyāyāmāyāsaṃ stutā śriyā&nbsp;|| 171&nbsp;||’</span>
               
            </div>
         </div>
         
         <p>atrāprasādadoṣe 'pi citratvādguṇatvam&nbsp;||</p>
         
         <div class="commentary">
            
            <p><b>avidvaditi</b>&nbsp;| viparyayaḥ pratyanīkabhūtaṃ vākyam&nbsp;| ādigrahaṇādyamakaśleṣaprahelikāprakaraṇāni&nbsp;|
               yā devī pavitratvenāśritā&nbsp;| anīcayā tuṅa‍gyā budhdyā māyāyāmasya avidyāvistārasyāyāsaṃ
               glāniṃ vicchedaṃ yācanīyā prārthanīyā&nbsp;| yato yātanaṃ narakā-<span class="pageinfo">[page 125]</span>nubhavanīyaṃ duḥkhaṃ chinatti&nbsp;| śriyāpi stuteti&nbsp;| aṣṭadalakamalabandho 'yam&nbsp;| tadiha
               tathā varā(?)saṃniveśasya camatkārakāritvena prasādo 'pi sahṛdayaślāghāviṣayo guṇatāmadhyāsta
               iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">adhyāhārādigamyārthaṃ neyārthaṃ prāgudāhṛtam&nbsp;|</span>
               <span class="l">sa gamyate prasiddhaścenna taddoṣavadiṣyate&nbsp;|| 130&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘māṃ bhavantamanalaḥ pavano vā vāraṇo madakalaḥ paraśurvā&nbsp;|</span>
               <span class="l">vāhinījalabharaḥ kuliśaṃ vā svasti te 'stu latayā saha vṛkṣa&nbsp;|| 172&nbsp;||’</span>
               
            </div>
         </div>
         
         <p>atra dahatvityādīnāmadhyāhāryatayā neyatve 'pyatiprasidhdyā pratīyamānatvādguṇatvam&nbsp;||</p>
         
         <div class="commentary">
            
            <p><b>adhyāhāreti</b>&nbsp;| asaṃpūrṇaṃ vākyaṃ neyārthamityuktaṃ tasyaivaṃrūpatā jhaṭiti śrutārthāpattiprādurbhāvaparihnavakasaṃdhānātsamādhīyate&nbsp;|
               tathā hi—‘mā bhavantamanalaḥ’ ityādau vṛkṣasamabhivyāhāreṇa dahanādīnāṃ yogyatayā
               śīghrameva dhākṣīdityādikriyānvayo 'vasīyate&nbsp;| svastivacanena cāmaṅa‍galaprastāvanirāsāttathābhūtakriyānupādānaṃ
               vakrakṣamatayā guṇa iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">asabhyāryaṃ mataṃ grāmyaṃ tadgrāmyottkyaiva duṣyati&nbsp;|</span>
               <span class="l">vidagdhoktau tu tasyāhurguṇavattvaṃ manīṣiṇaḥ&nbsp;|| 131&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kāmaṃ kandarpacāṇḍālo mayi vāmākṣi nirdayaḥ&nbsp;|</span>
               <span class="l">tvayi <a href="" class="note" title="‘nirbhartsano’ ga">*</a>nirmatsaro diṣṭyā so 'yamasmāsvanugrahaḥ&nbsp;|| 173&nbsp;||’</span>
               
            </div>
         </div>
         
         <p>atra grāmyatve 'pi grāmyārthasya vidagdhoktyā tiraskṛtatvādguṇatvam&nbsp;||</p>
         
         <div class="commentary">
            
            <p><b>asabhyārthamiti</b>&nbsp;| rasasyādīptiḥ kāntiviparyayo <a href="" class="note" title="‘vacanāparārdhena’ iti pāṭhaḥ">*</a>vacanāparādhena dūṣaṇatāmadhyāste, sa samādhīyate 'tra grāmyoktiparihāreṇaiva&nbsp;| ata
               evoktisamarpitacchāyāviśeṣayoge guṇatvalābhaḥ&nbsp;| sahṛdayasabhāyāṃ na sādhurasabhyaḥ&nbsp;|
               vaidagdhyavidhuraṃ grāmyam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">ojaḥ samāsabhūyastvaṃ taddīptārtheṣu vadhyate&nbsp;|</span>
               <span class="l">viparyayo 'syāḥ samastaṃ taddīptaṃ cenna doṣabhāk&nbsp;|| 132&nbsp;||</span>
               
            </div>
         </div><span class="pageinfo">[page 126]</span>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘yo yaḥ śastraṃ bibharti svabhujagurumadaḥ pāṇḍavīnāṃ camūnāṃ</span>
                  <span class="seg">yo yaḥ pāñcālagotre śiśuradhikavayā garbhaśayyāṃ gato vā&nbsp;|</span>
                  </span>
               <span class="l">
                  <span class="seg">yo yastatkarmasākṣī carati mayi raṇe yaśca yaśca pratīpaḥ</span>
                  <span class="seg">krodhāndhastasya tasya svayamiha jagatāmantakasyāntako 'ham&nbsp;|| 174&nbsp;||’</span>
                  </span>
               
            </div>
         </div>
         
         <p>atrāsamastatve 'pi <a href="" class="note" title="‘vyūḍha’ iti ṭīkāsaṃmataḥ pāṭhaḥ">*</a>prauḍhabandhatvādguṇatvam&nbsp;||
         </p>
         
         <div class="commentary">
            
            <p><b>oja iti</b>&nbsp;| dīptarasānupraviṣṭārthapratipādakasaṃdarbhaucityena samāsabhūyastvamojaḥ&nbsp;| asya
               viparyayo dīpterapratyūhādeva samādhīyate&nbsp;| tadidamuktam—‘dīptārthaṃ badhyate yatra
               taddīptaṃ cenna duṣyati’ iti&nbsp;| sugamamudāharaṇam&nbsp;| vyūḍhaḥprauḍhaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">samastamasamastaṃ vā na nirvahati yadvacaḥ&nbsp;|</span>
               <span class="l">tadanirvyūḍhamasyāpi na doṣaḥ kvāpi tadyathā&nbsp;|| 133&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘prasīda caṇḍi tyaja manyumañjasā</span>
                  <span class="seg">janastavāyaṃ purataḥ kṛtāñjaliḥ&nbsp;|</span>
                  </span>
               <span class="l">
                  <span class="seg">kimarthamutkampitapīvarastana-</span>
                  <span class="seg">dvayaṃ tvayā luptavilāsamāsyate&nbsp;|| 175&nbsp;||’</span>
                  </span>
               
            </div>
         </div>
         
         <p><a href="" class="note" title="‘atra samastarītyā’ ka-kha">*</a>atrāsamastarītyanirvāhādanirvyūḍhatve 'pi rasāntaraparigraheṇa rītyantaraparigrahādguṇatvam&nbsp;||
         </p>
         
         <div class="commentary">
            
            <p><b>samastamiti</b>&nbsp;| upakrāntarīteranirvāhe <a href="" class="note" title="‘madhurasaparyantā’ iti syāt">*</a>madhurarasaparyantā pratītiḥ skhalatīti dūṣaṇatābījamuktam&nbsp;| tathābhūtarasānuguṇavyabhicāryanupraveśavyañjanaucityādupakramanirvāhaḥ
               sarvasvāyamāno guṇatāmāsādayati&nbsp;| tathā hi—prasīdetyādau praṇayakelikupitakāminīprasādanāyāṃ
               śṛṅa‍gāravirodhisamāsavyatikareṇa rīterapyapakrame roṣalakṣaṇabhāvānubhāvabhūḥ<a href="" class="note" title="‘bhūtastana’ syāt">*</a> stanakampavarṇanāyāṃ samāso 'nupraviṣṭa iti vyaktaḥ pūrvarīteranirvāhaḥ&nbsp;| rasāntaraṃ
               prakṛtavijātīyarasasaṃbaddho vyabhicārī bhāvaḥ&nbsp;||
            </p>
            
         </div> 
         <span class="pageinfo">[page 127]</span>
         
         <div class="lg">
            <div class="kārikā">
               <span class="l"><a href="" class="note" title="‘niralaṃkāra’ ga">*</a>analaṃkāramityāhuralaṃkārojjhitaṃ vacaḥ&nbsp;|</span>
               <span class="l">pūrvottarānusaṃdhāne tasya sādhutvamiṣyate&nbsp;|| 134&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘niśamya tāḥ śeṣagavīrabhidhātumadhokṣajaḥ&nbsp;|</span>
               <span class="l">śiṣyāya bṛhatāṃ patyuḥ prastāvamadiśaddṛśā&nbsp;|| 176&nbsp;||’</span>
               
            </div>
         </div>
         
         <p>asyānalaṃkāratve 'pi pūrvāparānusaṃdhānaprayojanabhūtatvādguṇatvam&nbsp;||</p>
         
         <div class="commentary">
            
            <p><b>analaṃkāramiti</b>&nbsp;| anutkṛṣṭāpraviṣṭaviśeṣaṇavadvākyaṃ niralaṃkāraḥ pūrvottaravākyasaṃgatikaraṇaprayojanakatayā
               na doṣaḥ&nbsp;| kathaṃ tathābhūtasya kāvyatvamityapi na vācyam&nbsp;| anugatena vakrībhāvena
               tatsamarthanāt&nbsp;| vyaktamudāharaṇam&nbsp;||
            </p>
            
            <p>sūtrakāra eva vākyārthadoṣaguṇībhāvavivecanaṃ saṃgamayati—</p>
            
         </div> 
         
         <div class="lg">
            <div class="kārikā">
               <span class="l">vākyāśrayāṇāṃ doṣāṇāṃ guṇībhāvo 'yamīritaḥ&nbsp;|</span>
               <span class="l">atha vākyārthadoṣāṇāmadoṣaḥ kathyate 'dhunā&nbsp;|| 135&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">samudāyārthaśūnyaṃ yattadapārthaṃ pracakṣate&nbsp;|</span>
               <span class="l">tanmattonmattabālānāmukteranyatra duṣyati&nbsp;|| 136&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘kvākāryaṃ<a href="" class="note" title="‘kṛtyaṃ’ ga">*</a> śaśalakṣmaṇaḥ kva ca kulaṃ bhūyo 'pi dṛśyeta sā</span>
                  <span class="seg">doṣāṇāmupaśāntaye śrutamaho kope 'pi kāntaṃ mukham&nbsp;|</span>
                  </span>
               <span class="l">
                  <span class="seg">kiṃ vakṣyantyapakalmaṣāḥ kṛtadhiyo<a href="" class="note" title="‘dhiyaḥ svapne 'pi sā durlabhā’ ga">*</a> rekhaiva sānyādṛśī</span>
                  <span class="seg">cetaḥ svāsthyamupehi kaḥ khalu yuvā dhanyo 'dharaṃ dhāsyati&nbsp;|| 177&nbsp;||</span>
                  </span>
               
            </div>
         </div>
         
         <p>atra samudāyārthaśūnyatvenāpārthasyāpyunmattavacanatvādguṇatvam&nbsp;||</p>
         
         <div class="commentary">
            
            <p><b>vākyāśrayāṇāmiti</b>&nbsp;| <a href="" class="note" title="‘mattādivavanānya’ pāṭhaḥ">*</a>sattādivacanānyanukriyamāṇāni camatkāramarpayanti&nbsp;| ata eva chāyālaṃkāraprādurbhāvādguṇaḥ&nbsp;|
               anityadoṣatayā cānukaraṇādanyadapi guṇībhavanabījamunneyamityudāharaṇena vyañjayannāha—<b>kvākṛtyamiti</b>&nbsp;| atra śrutiśālino <span class="pageinfo">[page 128]</span>nāyakasya vāsanāparipākavaśādvipralambhāveśe 'pi prathamaṃ prādurbhāvaḥ—‘kvākṛtyaṃ
               śaśalakṣmaṇaḥ kva nu kulam’ iti&nbsp;| tadevaṃ śāntarasānuyāyinamanantarameva bādhitvā
               cittānurañjakaprakṛtarasāvyabhicāriṇā autsukyasya prādurbhāvaḥ—‘bhūyo 'pi dṛśyeta
               sā’ iti&nbsp;| evaṃ ‘doṣāṇāmupaśāntaye śrutam’ ityādyaucityādīnāṃ pūrvapūrvaprādurbhūtānāmuttarottarabhāvibhiścintāprabhṛtibhirapavāde
               prakṛtavāsanā praụdhiravaseyā&nbsp;| <b>unmattavacanatvāditi</b>&nbsp;| rasāviṣṭacetasastadutkalikāprāyāṇāṃ bhāvānāmavyavasthayā kīrtanamunmādaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l"><a href="" class="note" title="‘prayojakaṃ’ ga">*</a>yadaprayojanaṃ yacca gatārthaṃ vyarthameva yat&nbsp;|</span>
               <span class="l">tasyāpi kvāpi nirdoṣaḥ prayogo dṛśyate yathā&nbsp;|| 137&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘gītā viduravākyāni dharmāḥ śāntanaveritāḥ&nbsp;|</span>
               <span class="l">na śrutā bhārate yena tasya janma nirarthakam&nbsp;|| 178&nbsp;||’</span>
               
            </div>
         </div>
         
         <p>atra gītāviduravākyādīnāṃ kathāyāmaprayojakatve 'pītihāsavyājena caturvargapratipādanasyārambha
            eva pratijñānādguṇatvam&nbsp;| tadidamaprayojanam&nbsp;||
         </p>
         
         <div class="commentary">
            
            <p><b>yadprayojanamiti</b>&nbsp;| prabandhārthapoṣā<a href="" class="note" title="‘poṣo nādhāyaka’ pāṭhaḥ">*</a>nādhāyakavākyamaprayojanam&nbsp;| arthaṃlābhapratipādakatayā kṛtakaraṃ vyartham&nbsp;| evakāro
               bhinnakramastacchabdānantaraṃ draṣṭavyaḥ&nbsp;| dṛśyata ityanena tatra tatra prakṛtasaṃgatau
               satyāṃ doṣābhāvo 'vaseya iti darśitam&nbsp;| yadyapi bhagavadgītāyāṃ mokṣādhikāriṇāmastyeva
               prakṛtaśāntarasaparipoṣakatvam, tathāpi tadantargatānāṃ bhūyasāmāhatya nāsti&nbsp;| bhīṣmaviduravākyānāṃ
               tu dharmādhikāre prakṛtānāṃ vyakta eva niṣprayojanaprastāvaḥ<a href="" class="note" title="‘stāvaḥ’ pāṭhaḥ">*</a>&nbsp;| so 'yaṃ yathā samādhīyate tadvivṛṇoti—<b>atreti</b>&nbsp;| itihāsarūpe prabandhe satyapi śāntasya vākyārthābhāvena bahūnāmitihāsānāṃ trivargādhikāritvāccaturvargapratipādanameva
               maharṣerabhimatam, dharmāditritayasya ca prāsaṅgikatayā na pūrvavadasyārthaikatāvirodhaḥ&nbsp;|
               tadidamuktam—<b>vyājeneti</b>&nbsp;| evaṃ ca vyutpādayitavyaviṣayajijñāsopādāne dharmārthapravṛttaye vākyamidaṃ saphalatāmāsādayadguṇa
               eva bhavati&nbsp;||
            </p>
            
         </div> 
         <span class="pageinfo">[page 129]</span>
         
         <p>evaṃ gatārthamapi yathā—</p>
         
         <div class="lg">
            <div class="udāharaṇa">
               <span class="l">‘hṛtkaṇṭhavaktraśrotreṣu kasya nāvasthitaṃ tava&nbsp;|</span>
               <span class="l">śrīkhaṇḍahārakarpūradantapatraprabhaṃ yaśaḥ&nbsp;|| 179&nbsp;||’</span>
               
            </div>
         </div>
         
         <p>atraikenaivopamānena <a href="" class="note" title="‘śubhratva’ ga">*</a>śauklyapratītau śeṣopamānapādānāṃ vyarthatve 'pi yaśasaḥ smaryamāṇatvagīyamānatvastūyamānatvaśrūyamāṇatvairhṛdayādiṣu
            śrīkhaṇḍādivadanasthānasya pratīyamānatvādguṇatvam&nbsp;||
         </p>
         
         <div class="commentary">
            
            <p><b>evaṃ gatārthamapīti</b>&nbsp;| śrīkhaṇḍenaivopamāne yaśasaḥ śuddhatvamavagataṃ śleṣopamānapadāni kevalakṛtakarāṇīti
               vyarthatvaprasaṅa‍ge smaraṇādiviśeṣavivakṣayā tiraskriyate, yathāsaṃkhyādibhaṅgisaubhāgyena
               ca guṇībhāva iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">aviśeṣeṇa pūrvoktaṃ yadi bhūyo 'pi kīrtyate&nbsp;|</span>
               <span class="l">tadekārthaṃ rasākṣiptacetasāṃ tanna duṣyati&nbsp;|| 138&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘asāraṃ saṃsāraṃ parimuṣitaratnaṃ tribhuvanaṃ</span>
                  <span class="seg">nirālokaṃ lokaṃ maraṇaśaraṇaṃ bāndhavajanam&nbsp;|</span>
                  </span>
               <span class="l">
                  <span class="seg">adarpaṃ kandarpaṃ jananayananirmāṇamaphalaṃ</span>
                  <span class="seg">jagajjīrṇāraṇyaṃ kathamasi vidhātuṃ vyavasitaḥ&nbsp;|| 180&nbsp;||’</span>
                  </span>
               
            </div>
         </div>
         
         <p>'asāraṃ saṃsāram’ ityuktvā ‘paribhuṣitaratnaṃ tribhuvanaṃ nirālokaṃ lokam’ ‘jagajjīrṇāraṇyam’
            iti yaduktam, tasya viśeṣānabhidhāyakatve 'pi rasākṣiptena vaktrābhihitatvādguṇatvam&nbsp;||
         </p>
         
         <div class="commentary">
            
            <p><b>aviśeṣeṇeti</b>&nbsp;| pūrvoktapūrvoktābhinnatātparyakamaviśeṣeṇa tātparyāvṛttiprayojanamantareṇa tanmayībhavanaṃ
               cetasa ākṣepaḥ&nbsp;| ‘asāraṃ saṃsāram’ ityanena sthāvarajaṅa‍gamaprapañcasya niḥsāratāṃ
               pratipādya ‘jātau jātau yadutkṛṣṭaṃ taddhi ratnaṃ pracakṣate’ iti&nbsp;| 'paribhuṣitaratnam’
               ityatrāpi tāvāneva tātparyārthaḥ&nbsp;| evaṃ ‘nirālokaṃ lokaṃ', ‘jagajjīrṇāraṇyam’ ityatrāpi
               draṣṭavyam&nbsp;| sugamamanyat&nbsp;||
            </p>
            
         </div><span class="pageinfo">[page 130]</span>
         
         <div class="lg">
            <div class="kārikā">
               <span class="l">saṃśayāyaiva saṃdigdhaṃ yadi jātu prayujyate&nbsp;|</span>
               <span class="l">syādalaṃkāra evāsau na doṣastatra tadyathā&nbsp;|| 139&nbsp;||</span>
               
            </div>
         </div> 
         
         <div class="lg">
            <div class="udāharaṇa">
               <span class="l">‘kutto lambhaï panthia sattharaaṃ ettha gāmaṇigharammi&nbsp;|</span>
               <span class="l">uṇṇaapaohare pekkhiūṇa jaï vasasi tā vasasu&nbsp;|| 181&nbsp;||’</span>
               
            </div>
         </div>
         
         <div class="lg">
            <div class="chāyā">
               <span class="l">[kuto labhyate pathika srastarakamatra grāmaṇīgṛhe&nbsp;|</span>
               <span class="l">unnatapayodharānprekṣya yadi vasasi tadā vasa&nbsp;||]</span>
               
            </div>
         </div>
         
         <p>atra kenāpi pathikayūnā prāvṛḍārambhe grāmaṇīvadhūḥ pīnonnatastanī sattharaamiti srastarakavyājena
            śastarataṃ yācitā&nbsp;| taṃ pratyācakṣāṇeva yathoktaṃ brūte—‘kuto 'tra grāmaṇīgṛhe srastarakaḥ,
            kuto vā śastaṃ ratam&nbsp;| unnatau payodharau mama hṛdaye nabhasi vā payodharāndṛṣṭvā
            yadi vasasi tadā vasa’ iti tadetasya gopanāya <a href="" class="note" title="‘nānārthaireva’ ga">*</a>vdyarthaireva padaiḥ prayuktamiti saṃdigdhasyāpyasya guṇatvam&nbsp;||
         </p>
         
         <div class="commentary">
            
            <p><b>saṃśayāyaiveti</b>&nbsp;| miśro viruddhārthavākyaṃ saṃśayāpādanena duṣyatītyuktam&nbsp;| yadā tu saṃdeha eva tātparyamavadhāryate
               tadā sa eva rañjakatayālaṃkāratāmārohatīti <a href="" class="note" title="‘kathaṃ na’ syāt">*</a>katthanaṃ guṇībhāva iti, tadidaṃbhuktam—<b>syādalaṃkāra eveti</b>&nbsp;| kuto labhyate pathika srastaraḥ śastarataṃ cātra grāmaṇīgṛhe&nbsp;| grāmaṇīrgrāmapradhānam&nbsp;|
               unnatapayodharānmedhān payodharau stanau vā dṛṣṭvā yadi vasasi tadvasa&nbsp;| atra praṣṭuḥ
               saṃdehajanakatvena nibhṛtānurāgaprakāśanaṃ pathikaviṣaye pratīyate&nbsp;|| <b>dvyarthairiti</b>&nbsp;| taduktam—‘vdyarthaiḥ padaiḥ piśunayecca rahasyavastu’ iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">vākye prabandhe cārthānāṃ paurvāparyaviparyayaḥ&nbsp;|</span>
               <span class="l">doṣaḥ sopakramo nāma citrahetau ca duṣyati&nbsp;|| 140&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘paścātparyasya kiraṇānudīrṇaṃ candramaṇḍalam&nbsp;|</span>
               <span class="l">prāgeva hariṇākṣīṇāmudīrṇo rāgasāgaraḥ&nbsp;|| 182&nbsp;||’</span>
               
            </div>
         </div><span class="pageinfo">[page 131]</span>
         
         <p>atra paurvāparyaviparyayādapakramadoṣasya candrodayaṃ prati rāgoddīpanaprakarṣaprakāśanatvādadoṣaḥ&nbsp;||</p>
         
         <div class="commentary">
            
            <p><b>vākya iti</b>&nbsp;| arthānāṃ kāryakāraṇabhūtānāṃ teṣāmeva paurvāparyaniyamādya iti pūrvārdhe 'dhyāhāryam&nbsp;|
               citrahetāviti prasiddharūpaviparyāsena hetuvacanadvārā prakṛtavākyārthaparipoṣādhānaṃ
               citrahetuḥ&nbsp;| paryasya vistārya candrodayarāgoddīpanayoḥ satyapi hetuhetumadbhāvena
               paurvāparye prathamaṃ rāgasāgaraḥ paścāccandramaṇḍalamudīrṇamiti viparyāsapratītisamasamayamuddīpanavibhāvanānusaṃdhānād
               himāṃśoratiśīghrakāritāprakāśanāt prakṛtaśṛṅgāraraso dīpyate&nbsp;| evaṃ kulakādirūpaṃ
               prabandhāntargatavākyeṣvapi guṇatvamavaseyam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yasmin‍rīteranirvāhaḥ khinnaṃ tadabhidhīyate&nbsp;|</span>
               <span class="l">na doṣastasya tu kvāpi yatra cchāyā na hīyate&nbsp;|| 141&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘abhinavavadhūroṣasvāduḥ karīṣatanūnapā-</span>
                  <span class="seg">dasaralajanāśleṣakrūrastuṣārasamīraṇaḥ&nbsp;|</span>
                  </span>
               <span class="l">
                  <span class="seg">galitavibhavasyājñevādya dyutirmasṛṇā rave-</span>
                  <span class="seg">rvirahivanitāvakraklaibyaṃ bibharti niśākaraḥ&nbsp;|| 183&nbsp;||’</span>
                  </span>
               
            </div>
         </div>
         
         <p>atropamānāni sāmānyavacanaiḥ samasyanta iti prakrāntarīteranirvāhe 'pi samāsavyākhyāparatvenaiva
            ivaśabdataddhitayoḥ prayoge pratyuta cchāyotkarṣa iti guṇatvam&nbsp;||
         </p>
         
         <div class="commentary">
            
            <p><b>yasminniti</b>&nbsp;| vākyārthasya dharmiṇo yadalaṃkārabhaṅgyā prakramasthayā nirvahaṇābhāvaḥ khedaḥ&nbsp;|
               sa tu pūrvālaṃkāraviśrāntau pratīteraskhalane na doṣaḥ&nbsp;| guṇatvaṃ ca tasya bhaṅgyantarairapi
               prakṛtālaṃkāre dhvananāt&nbsp;| tathā hi—‘abhinavavadhūroṣasvādu asaralajanāśleṣa iva krūraḥ’
               ityupamānāni sāmānyavacanaiḥ samasyanta iti samāsadvayenopamāmupakramya malinavibhavasyājñeveti
               samāsatyāgādvirahivanitāvakrak‍laibyaṃ bibhartīti cāntaradharmāropeṇa copamātyāgātsatyapi
               rīteranirvāhe upamāyāmeva paryavasānaṃ samādhānahetuḥ&nbsp;| guṇatvahetumāha—vyākhyāparatveneti&nbsp;|
               galitavibhāvājñāmasṛṇeti samāse kartavye yo 'yamivaśabdaprayogaḥ sa ivārthe pūrvau
               samāsau bodhayati&nbsp;| klaibyaṃ <span class="pageinfo">[page 132]</span>bibhartīti sāmānyālaṃkāre kathamanyadharmamanyo vahatīti pratisaṃdhānasamasamayaṃ
               vakraklaibyamasyetyantargatopamāprakaṭībhāve upamāsamāsapadayorapi sā pratīyate iti
               seyaṃ kavicāturīpratīyamānacchāyāmeva puṣṇāti&nbsp;| tadidamuktam—pratyuteti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">lokātīta ivārthe yaḥ so 'timātra iheṣyate&nbsp;|</span>
               <span class="l">vārtādau tena tuṣyanti vidagdhā netare janāḥ&nbsp;|| 142&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">tacca vārtābhidhāneṣu varṇanāsvapi vidyate&nbsp;|</span>
               <span class="l">kāntaṃ jagati tatkāntaṃ laukikārthānuyāyi yat&nbsp;|| 143&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">laukikārthamatikramya prasthānaṃ yatpravartate&nbsp;|</span>
               <span class="l">tadatyuktiriti proktaṃ gauḍānāṃ manaso mude&nbsp;|| 144&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘deva dhiṣṇyabhivārādhyamadya prabhṛti no gṛham&nbsp;|</span>
               <span class="l">yuṣmatpādarajaḥpātadhautaniḥśeṣakalmaṣam&nbsp;|| 184&nbsp;||’</span>
               
            </div>
         </div>
         
         <p>atrātimātrākhye doṣe 'pi vārtābhidhāne 'bhidheyasya kāntiguṇasyā-
            bhyanujñānādga‍uṇatvam&nbsp;|
         </p>
         
         <p>yathā vā—</p>
         
         <div class="lg">
            <div class="udāharaṇa">
               <span class="l">‘alpaṃ nirmitamākāśamanālocyaiva vedhasā&nbsp;|</span>
               <span class="l">idamevaṃvidhaṃ bhāvi bhavatyāḥ stanajṛmbhaṇam&nbsp;|| 185&nbsp;||’</span>
               
            </div>
         </div>
         
         <p>atrātimātratve 'pi varṇanārthatvādguṇatvam&nbsp;| athānatimātraṃ kīdṛk&nbsp;|</p>
         
         <p>ucyate—</p>
         
         <p>vārte tāvadyathā—</p>
         
         <div class="lg">
            <div class="udāharaṇa">
               <span class="l">‘gṛhāṇi nāma tānyeva taporāśirbhavādṛśaḥ&nbsp;|</span>
               <span class="l">saṃbhāvayanti yānyevaṃ pāvanaiḥ pādapāṃsubhiḥ&nbsp;|| 186&nbsp;||’</span>
               
            </div>
         </div>
         
         <p>atha varṇanāyāṃ yathā—</p>
         
         <div class="lg">
            <div class="udāharaṇa">
               <span class="l">‘anayoranavadyāṅgi stanayorjṛmbhamāṇayoḥ&nbsp;|</span>
               <span class="l">avakāśo na paryāptastava bāhulatāntare&nbsp;|| 187&nbsp;||’</span>
               
            </div>
         </div>
         <span class="pageinfo">[page 133]</span>
         
         <div class="commentary">
            
            <p><b>lokāṃtīta iti</b>&nbsp;| ‘anāmaye priyālāpe vārtaṃ vārtā ca kīrtyate&nbsp;| varṇanāsvapi’ ityādipadavivaraṇaṃ
               dṛśyate&nbsp;| kāntamityabhisaṃbandhaḥ&nbsp;| laukikārthānuyāyi yajjagati loke kāntamucyate
               tathābhūtamatikramya yatkavīnāṃ prasthānaṃ pravartate tadapi gauḍānāṃ manaso mude
               proktam&nbsp;| śabdāḍambarātmakagauḍarītipriyāṇāṃ vidagdhakāmājñāpakaṃ sadguṇī bhavatīti
               ślokārthaḥ&nbsp;| dhiṣṇyaṃ gṛham&nbsp;| nanu priyālāpavarṇanayorevaṃvidhā eva loke kāvye ca
               vacanasaṃdarbhā iti nāstyatimātratānatimātratayorbheda iti pṛcchati—<b>atheti</b>&nbsp;| sugabhamanyat&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">parūṣaṃ niṣṭhurārthaṃ tu yadatīva vigarhitam&nbsp;|</span>
               <span class="l">viruddhalakṣaṇādyāsu taduktiṣu na duṣyati&nbsp;|| 145&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘hālāhalaṃ viṣaṃ bhuṅkṣva sakhi mā tatra viśvasīḥ&nbsp;|</span>
               <span class="l">yadvā na dahyase kāṣṭhaiḥ svalpaistvamiti me matiḥ&nbsp;|| 188&nbsp;||’</span>
               
            </div>
         </div>
         
         <p>atra pāruṣye 'pi viruddhalakṣaṇayārthāntarasya lakṣitatvādguṇatvam&nbsp;||</p>
         
         <div class="commentary">
            
            <p><b>paruṣamiti</b>&nbsp;| viruddhalakṣaṇā laukikī tasyā hi jhaṭityabhidhānāvinābhāvādaparuṣārthapratīterabhidhānataḥ
               pāruṣyaṃ na doṣo lakṣaṇāparigraheṇa ca guṇatvam&nbsp;| tadāhuḥ—‘abhidheyāvinābhāvapratītirlakṣaṇeti
               yā&nbsp;| saiṣā kāvye dagdhavakrā jīvitaṃ vṛttiriṣyate&nbsp;||’ iti&nbsp;|
            </p>
            
         </div> 
         
         <div class="lg">
            <div class="kārikā">
               <span class="l">aprastutarasaṃ prāhurvirasaṃ vastu sūrayaḥ&nbsp;|</span>
               <span class="l">aprādhānye tadeṣṭavyaṃ śiṣṭaiḥ syādrasavastunoḥ&nbsp;|| 146&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘kṣipto hastāvalagna: prasabhamabhihato 'pyādadānoṃ 'śukāntaṃ</span>
                  <span class="seg">gṛhṇankeśeṣvapāstaścaraṇanipatito nekṣitaḥ saṃbhrameṇa&nbsp;|</span>
                  </span>
               <span class="l">
                  <span class="seg">āliṅganyo 'vadhūtastripurayuvatibhiḥ sāśrunetrotpalābhiḥ</span>
                  <span class="seg">kāmīvārdrāparādhaḥ sa dahatu duritaṃ śāṃbhavo vaḥ śarāgniḥ&nbsp;|| 189&nbsp;||’</span>
                  </span>
               
            </div>
         </div>
         
         <p>atra karuṇe śrṛṅgārasyāprakṛ1tatve 'pi śaṃbhuprabhāvavarṇanāṅgabhūtatvena dvayo-
            rapyaprādhānyādavairasyena guṇatvam&nbsp;||
         </p>
         
         1. ‘stutatve’ iti saṭīkapustakapāṭhaḥ.
         <span class="pageinfo">[page 134]</span>
         
         <div class="commentary">
            
            <p><b>aprastuteti</b>&nbsp;| aprādhānya ityupalakṣaṇaṃ bādhyatve 'pīti ca boddhavyam rasavastunoḥ parasparavirodhirasavyañjakayoḥ&nbsp;|
               yadvā mithovirodhirasarūpayoreva vastunaḥ&nbsp;| tadāha—‘bādhyānāmaṅgabhāvaṃ vā prāptānāmavi<a href="" class="note" title="‘muktivatsalā’ iti pāṭhaḥ">*</a>muktatā’ iti&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">hīnaṃ yatropamānaṃ syādupameyaṃ guṇādhikam&nbsp;|</span>
               <span class="l">hīnopamaṃ tadasyāhuḥ kavayaḥ kvāpyaduṣṭatām&nbsp;|| 147&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘tataḥ kumudanāthena kāminīgaṇḍapāṇḍunā&nbsp;|</span>
               <span class="l">netrānandena candreṇa māhendrī digalaṃkṛtā&nbsp;|| 190&nbsp;||’</span>
               
            </div>
         </div>
         
         <p>atropamānasya hīnatāyāmapi rāgātiśayahetutvādguṇatvam&nbsp;||</p>
         
         <div class="commentary">
            
            <p><b>hīnamiti</b>&nbsp;| jātipramāṇābhyāmapakṛṣṭaṃ hīnaṃ candrāpekṣayā kāminīkapolasyāpakarṣe ātmanastulyatāmuddīpanasya
               pratipādyamānaḥ prakṛtaśṛṅgāraprakarṣamarpayiṣyatīti guṇatvam&nbsp;| evamadhikopame 'pi&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yatropamānamutkṛṣṭamupameyaṃ nikṛṣyate&nbsp;|</span>
               <span class="l">jñeyaṃ tadadhikaupamyamasyāpi kvāpyadoṣatā&nbsp;|| 148&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘kāntyā candramasaṃ dhāmnā sūryaṃ dhairyeṇa cārṇavam&nbsp;|</span>
               <span class="l">rājannanukaroṣi tvaṃ saubhāgyenāpi manmatham&nbsp;|| 191&nbsp;||’</span>
               
            </div>
         </div>
         
         <p>asyādhikaupamye 'pi rājño lokapālāṃśatvena śiṣṭairādṛtatvādguṇatvam&nbsp;||'</p>
         
         <div class="lg">
            <div class="kārikā">
               <span class="l">upamānasya<a href="" class="note" title="‘nena’ iti saṭīkapustakapāṭhaḥ">*</a> vaiṣamyādbhavedasadṛśopamam&nbsp;|</span>
               <span class="l">tasyābhyanujñāmicchanti vyatirekopamādiṣu&nbsp;|| 149&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">‘prahitaḥ pradhanāya mādhavānahamākārayituṃ mahībhujā&nbsp;|</span>
               <span class="l">na pareṣu mahaujasaśchalādapakurvanti malimlucā iva&nbsp;|| 192&nbsp;||’</span>
               
            </div>
         </div>
         <span class="pageinfo">[page 135]</span>
         
         <p>asyāsadṛśopamatve 'pi vyatirekopapādakatvādguṇatvam&nbsp;||</p>
         
         <div class="commentary">
            
            <p><b>upamānasyeti</b>&nbsp;| upamānena vaiṣamyamanvayena sādṛśyābhāvāt&nbsp;| vyatirekopamādītyādigrahaṇāvdyatirekadṛṣṭāntottkyādiparigrahaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">yasyopamānaṃ lokeṣu na prasiddhaṃ tadiṣyate&nbsp;|</span>
               <span class="l">aprasiddhopamaṃ nāma tatkvacinnaiva duṣyati&nbsp;|| 150&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘udgarbhahūṇaramaṇīramaṇopamarda-</span>
                  <span class="seg">bhugnonnatastananiveśanibhaṃ himāṃśoḥ&nbsp;|</span>
                  </span>
               <span class="l">
                  <span class="seg">bimbaṃ kaṭhorabisakāṇḍakaḍāragaurai-</span>
                  <span class="seg">rviṣṇoḥ padaṃ prathamamagrakarairvyanaktiḥ&nbsp;|| 193&nbsp;||’</span>
                  </span>
               
            </div>
         </div>
         
         <p>asthāṃ prasiddhopamatvena dūṣaṇatve 'pi dvayorapi śrṛṅgāroddīpakatvasāmyādguṇatvam&nbsp;||</p>
         
         <div class="commentary">
            
            <p><b>yasyopamānamiti</b>&nbsp;| lokaprasiddhameva kavibhirupamāne kāntaṃ bhavati tena yatra loke prasiddhaṃ tena
               sahopamāvarṇane saṃbhavadapyaprasiddhopamatvaṃ rasānupraveśena guṇī bhavati&nbsp;| udgarbhatvena
               stanāgraśyāmikā tayā lāñchanānukaraṇamabhilaṣitam&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">niralaṃkāramityāhuralaṃkārojjhitaṃ vacaḥ&nbsp;|</span>
               <span class="l">arthaurjityeṣu tasyāpi kvacinnirdoṣatā matā&nbsp;|| 151&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘yācñāṃ dainyaparābhavapraṇayinīṃ nekṣvākavaḥ śikṣitāḥ</span>
                  <span class="seg">sevāsaṃvalitaḥ kadā raghukule maulau nibaddho 'ñjaliḥ&nbsp;|</span>
                  </span>
               <span class="l">
                  <span class="seg">sarvaṃ tadvihitaṃ tathāpyudadhinā naivoparodhaḥ kṛtaḥ</span>
                  <span class="seg">pāṇiḥ saṃprati me haṭhātkimaparaṃ spraṣṭuṃ dhanurvāñchati&nbsp;|| 194&nbsp;||’</span>
                  </span>
               
            </div>
         </div>
         
         <p>atra niralaṃkāratve 'pi arthaurjityādguṇatvam&nbsp;||</p>
         
         <div class="commentary">
            
            <p><b>niralaṃkāramiti</b>&nbsp;| dainyaparābhavapraṇayinīmityādyutkṛṣṭapuṣṭiviśeṣaṇayogādastiśabde 'spaṣṭe vakratārthe
               tu nāsti vakratvaṃ cālaṃkāra iti&nbsp;| yadyapi vākyārtho niralaṃkāra <span class="pageinfo">[page 136]</span>iva bhāsate, tathāpi viśeṣato 'laṃkārādhyavasāye 'pi sāmānyena vakratā prakāśata eva&nbsp;|
               nahi laukikaśāstrīyavacanārthavaiparītyamiha pratīyate&nbsp;| tadidamuktamarthaurjityāditi&nbsp;||
            </p>
            
            <p>asti hi vayaṃ yācāmaha ityukte yācñā ca bhikṣākarānālakṣitā(?)ityuktau nāyakaprakarṣābhivyañjako
               viśeṣa ityāha—
            </p>
            
         </div> 
         
         <div class="lg">
            <div class="kārikā">
               <span class="l">asabhyārthaṃ yadaślīlaṃ tadarthāntaravāci vā&nbsp;|</span>
               <span class="l">tasyeha dṛśyate bhūmnā prayogo nāpi duṣyati&nbsp;|| 152&nbsp;||</span>
               
            </div>
         </div>
         
         <p>yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘adyāpi tatkanakakuṇḍalaghṛṣṭagaṇḍa-</span>
                  <span class="seg">māsyaṃ smarāmi viparītaratābhiyoge&nbsp;|</span>
                  </span>
               <span class="l">
                  <span class="seg">āndolanaśramajalasphuṭagharmabindu-</span>
                  <span class="seg">muktāphalaprakaravicchuritaṃ priyāyāḥ&nbsp;|| 195&nbsp;||’</span>
                  </span>
               
            </div>
         </div>
         
         <p>atrāślīlārthe 'pi kavibhiravigītatvādguṇatvam&nbsp;||</p>
         
         <div class="commentary">
            
            <p><b>asabhyārthamiti</b>&nbsp;| kvacitprāthamika eva padārthasaṃsargo 'ślīlaḥ&nbsp;| kvacittu na tasmiṃstathābhūte 'pi
               saṃsargāntaramiti yadaślīlamarthāntaravāci vetyuktam&nbsp;| kavibhiravigītatvāditi&nbsp;| aviparītādviparītaṃ
               ratamutkṛṣyata iti śāstrakārairāmnānāttasya śṛṅgāroddīpanatayā kavibhirādṛtatvādityarthaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">deśo 'drivanarāṣṭrādiḥ kālo rātriṃdivartavaḥ&nbsp;|</span>
               <span class="l">nṛtyagītaprabhṛtayaḥ kalāḥ kāmārthasaṃśrayāḥ&nbsp;|| 153&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">carācarāṇāṃ bhūtānāṃ pravṛttirlokasaṃjñitā&nbsp;|</span>
               <span class="l">hetuvidyātmako nyāyaḥ saṃsmṛtiḥ śrutirāgamaḥ&nbsp;|| 154&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">teṣu teṣvayathārūḍhaṃ yadi kiṃcitpravartate&nbsp;|</span>
               <span class="l">kaveḥ pramādāddeśādivirodhītyetaducyate&nbsp;|| 155&nbsp;||</span>
               
            </div>
         </div>
         
         <div class="lg">
            <div class="kārikā">
               <span class="l">virodhaḥ sakaleṣveva<a href="" class="note" title="‘lo 'pyeṣa’ iti saṭīkapustakapāṭhaḥ">*</a> kadācitkavikauśalāt&nbsp;|</span>
               <span class="l">utkramya doṣagaṇanāṃ guṇavīthīṃ vigāhate&nbsp;|| 156&nbsp;||</span>
               
            </div>
         </div><span class="pageinfo">[page 137]</span>
         
         <p>tatra deśaviruddhasya guṇībhāvo yathā—</p>
         
         <div class="lg">
            <div class="udāharaṇa">
               <span class="l">‘tasya rājñaḥ prabhāveṇa tadudyānāni jajñire&nbsp;|</span>
               <span class="l">ārdrāṃśukapravālānāmāspadaṃ suraśākhinām&nbsp;|| 196&nbsp;||’</span>
               
            </div>
         </div>
         
         <p>atra deśaviruddhatve 'pi tasya rājñaḥ prabhāveṇeti kāraṇopanyāsādguṇatvam&nbsp;||</p>
         
         <div class="commentary">
            
            <p><b>deśo 'drīti</b>&nbsp;| ādipadena dvīpādiparigrahaḥ&nbsp;| kāmārthasaṃśrayāḥ, arthasaṃśrayāḥ pravṛttayo 'vasthāviśeṣāḥ&nbsp;|
               hetuvidyā ānvīkṣikī&nbsp;| ayathārūḍhaṃ aprasiddham&nbsp;||
            </p>
            
         </div> 
         
         <p>kālaviruddhasya yathā—</p>
         
         <div class="lg">
            <div class="udāharaṇa">
               <span class="l">‘rājñāṃ vināśapiśunaścacāra kharamārutaḥ&nbsp;|</span>
               <span class="l">cumbankadambakusumaiḥ saha saptacchadodgamān&nbsp;|| 197&nbsp;||’</span>
               
            </div>
         </div>
         
         <p>atra kālaviruddhatve 'pi rājñāṃ vināśapiśuna ityaniṣṭasūcakotpāta rūpatvādguṇatvam&nbsp;||</p>
         
         <div class="commentary">
            
            <p><b>kālaviruddhasyeti</b>&nbsp;| upaghāta utpātaḥ&nbsp;||
            </p>
            
         </div> 
         
         <p>lokaviruddhasya yathā—</p>
         
         <div class="lg">
            <div class="udāharaṇa">
               <span class="l">‘aindavādarciṣaḥ kāmī śiśiraṃ havyavāhanam&nbsp;|</span>
               <span class="l">abalāvirahakleśavihvalo gaṇayatyalam&nbsp;|| 198&nbsp;||’</span>
               
            </div>
         </div>
         
         <p>atra lokaviruddhatve 'pi kāmibhistathā saṃvedyamānatvādguṇatvam&nbsp;||</p>
         
         <p>yuktiviruddhasya yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘sa saṃkocaścandrādiva kumudarāśeraśaraṇaḥ</span>
                  <span class="seg">sa sūryātkokānāṃ viraha iva luptapratividhiḥ&nbsp;|</span>
                  </span>
               <span class="l">
                  <span class="seg">guṇebhyaste khedapraśamanakarebhyo 'pi yadayaṃ</span>
                  <span class="seg">khalānāmudvegastadidamamṛtādeva maraṇam&nbsp;|| 199&nbsp;||’</span>
                  </span>
               
            </div>
         </div>
         
         <p>atra yuktiviruddhatve 'pi chekottkyā saṃbhāvyamānopamayā tathāpratīterguṇatvam&nbsp;|</p>
         <span class="pageinfo">[page 138]</span>
         
         <div class="commentary">
            
            <p><b>sa saṃkoca iti</b>&nbsp;| yadi candrādibhyaḥ kumudasaṃkocādayo bhaveyustadā bhavadguṇebhyaḥ khalānāmudvega
               upamīyeta na tu tathā saṃbhavati tenāyamalaukikatvādāścaryamarpayatīti vākyārthaparipoṣāttathopanyāso
               guṇa eveti&nbsp;||
            </p>
            
         </div> 
         
         <p>aucityaviruddhasya yathā—</p>
         
         <div class="lg">
            <div class="udāharaṇa">
               <span class="l">
                  <span class="seg">‘tenātha nātha durudāharaṇātapena</span>
                  <span class="seg">saumyāpi nāma paruṣatvamabhiprapannā&nbsp;|</span>
                  </span>
               <span class="l">
                  <span class="seg">jajvāla tīkṣṇaviśadāḥ sahasodgirantī</span>
                  <span class="seg">vāgarciṣastapanakāntaśileva sītā&nbsp;|| 200&nbsp;||’</span>
                  </span>
               
            </div>
         </div>
         
         <p>atra strītvādaucityavirodhe 'pi tatsamayocitatvādguṇatvam&nbsp;||</p>
         
         <p>vacanaviruddhasya yathā—</p>
         
         <div class="lg">
            <div class="udāharaṇa">
               <span class="l">‘paradārābhilāṣo me kathamāryasya yujyate&nbsp;|</span>
               <span class="l">pibāmi taralaṃ tasyāḥ kadā nu radanacchadam&nbsp;|| 201&nbsp;||’</span>
               
            </div>
         </div>
         
         <p>atra vacanavirodhe 'pi vaktustathāvidhāvasthatvādguṇatvam&nbsp;||</p>
         
         <div class="commentary">
            
            <p><b>vacanaviruddhasyeti</b>&nbsp;| aṣṭamī kāmāvasthāṃ<a href="" class="note" title="prakṣipto 'yaṃ pāṭhaḥ">*</a>&nbsp;||
            </p>
            
         </div> 
         
         <p>dharmavirodhasya yathā—</p>
         
         <div class="lg">
            <div class="udāharaṇa">
               <span class="l">‘pañcānāṃ pāṇḍuputrāṇāṃ patnī pāñcālakanyakā&nbsp;|</span>
               <span class="l">satīnāmagraṇīstvāsīddaivo hi vidhirīdṛśaḥ&nbsp;|| 202&nbsp;||’</span>
               
            </div>
         </div>
         
         <p>atra dharmavirodhe 'pi daivo vidhirityanenābhihitatvādadoṣaḥ&nbsp;||</p>
         
         <div class="commentary">
            
            <p><b>dharmavirodhasyeti</b>&nbsp;| daivo hīti&nbsp;| siddhādeśācca satītvaṃ pāñcālakanyakāyāḥ&nbsp;| tiraskṛtamityata eva vā
               pañcadhā vivakṣita ityāgamaḥ&nbsp;||
            </p>
            
         </div> 
         
         <p>arthaśāstraviruddhasya yathā—</p>
         
         <div class="lg">
            <div class="udāharaṇa">
               <span class="l">‘nītirāpadi yadgamyaḥ parastanmānino hriye&nbsp;|</span>
               <span class="l">vidhurvidhuṃtudasyeva pūrṇastasyotsavāya saḥ&nbsp;|| 203&nbsp;||’</span>
               
            </div>
         </div>
         <span class="pageinfo">[page 139]</span>
         
         <p>atrāpanna: śatrurabhiyātavya iti nītiḥ, tacca mānino hriye bhavatī<a href="" class="note" title="‘to 'ti’ mūlapustakapāṭhaḥ">*</a>tiviruddhamapi uddhatapuruṣabhāṣitatvānna duṣyatīti guṇatvam&nbsp;|
         </p>
         
         <div class="commentary">
            
            <p><b>arthaśāstreti</b>&nbsp;| uddhatapuruṣabhāṣitatvāditi&nbsp;| pūrvapakṣatayā siddhāntopoddhātatvādityarthaḥ&nbsp;||
            </p>
            
         </div> 
         
         <p>kāmaśāstraviruddhasya yathā—</p>
         
         <div class="lg">
            <div class="udāharaṇa">
               <span class="l">‘dolātipreraṇatrastavadhūjanamukhodgatam&nbsp;|</span>	
               <span class="l">kāmināṃ layavaiṣamyādgeyaṃ rāgamavardhayat&nbsp;|| 204&nbsp;||’</span>
               
            </div>
         </div>
         
         <p>atra trāsato layavaiṣamyeṇa geyasya rāgahetutve 'pi kāminīmukhodgīrṇatvādrāgavivardhanatvena
            guṇatvam&nbsp;||
         </p>
         
         <div class="commentary">
            
            <p><b>kāmaśāstreti</b>&nbsp;| layavaiṣamyāditi gītasya kalāprakathanāttasya ca viṣamalayasyārañjakatvātkathaṃ
               rāgavardhanamiti dūṣaṇaṃ dolāgatāgatatrastakāminīgītaprabhāvokteścamatkāritvāttirodhīyata
               iti guṇabhāvaṃ ca nīyate&nbsp;| bhāvāntarālavartī kāmo layaḥ&nbsp;||
            </p>
            
         </div> 
         
         <div class="lg">
            <div class="kārikā">
               <span class="l">itthaṃ guṇāśca doṣāśca kāvye doṣaguṇāśca ye&nbsp;|</span>
               <span class="l">ākhyātāste sphuṭaṃ saṃpratyalaṃkārānpracakṣmahe&nbsp;|| 157&nbsp;||</span>
               
            </div>
         </div>
         
         <p>nanu guṇaireva śabdārthayoḥ sanāthīkaraṇe kimalaṃkāravivecanaprayāsenetyata āha—</p>
         
         <div class="lg">
            <div class="kārikā">
               <span class="l">yuvateriva rūpamaṅa‍ga kāvyaṃ svadate śuddhaguṇaṃ tadapyatīva&nbsp;|</span>
               <span class="l">vihitapraṇayaṃ nirantarābhiḥ sadalaṃkāravikalpakalpanābhiḥ&nbsp;|| 158&nbsp;||</span>
               
            </div>
         </div>
         
         <div class="commentary">
            
            <p><b>yuvateriti</b>&nbsp;| aṅa‍getyākṣepasaṃbodhane&nbsp;| alaṃkārasāhityabuddhisaṃgatiḥ praṇayaḥ&nbsp;||
            </p>
            
            <p>vikalpo viśeṣastarhi kimuttarasiddhau pūrveṇeti nyāyena tyajyantāṃ guṇā ityata āha—</p>
            
            <div class="lg">
               <div class="">
                  <span class="l">
                     <span class="seg">yadi bhavati vacaścyutaṃ guṇebhyo</span>
                     <span class="seg">vapuriva yauvanabandhamaṅa‍ganāyāḥ&nbsp;|</span>
                     </span>
                  <span class="l">
                     <span class="seg">api janadayitāni durbhagatvaṃ</span>
                     <span class="seg">niyatamalaṃkaraṇāni saṃśrayante&nbsp;|| 159&nbsp;||</span>
                     </span>
                  
               </div>
            </div>
            
            <div class="commentary">
               
               <p><b>yadi bhavatīti</b>&nbsp;| vivṛtametat&nbsp;||
               </p><span class="pageinfo">[page 140]</span>
               
               <p>te cālaṃkārā yathāsthānaṃ niveśyamānā eva sahṛdayarañjanakṣamā iti kavīñśikṣayati—</p>
               
            </div> 
            
            <div class="lg">
               <div class="kārikā">
                  <span class="l">
                     <span class="seg">dīrghāpāṅa‍gaṃ nayanayugalaṃ bhūṣayatyañjanaśrī-</span>
                     <span class="seg">stuṅa‍gābhogau prabhavati kucāvarcituṃ hārayaṣṭiḥ&nbsp;|</span>
                     </span>
                  <span class="l">
                     <span class="seg">madhye kṣāme vapuṣi labhate sthānakūrpāsalakṣmīḥ</span>
                     <span class="seg">śroṇībimbe guruṇi raśanādāma śobhāṃ bibharti&nbsp;|| 160&nbsp;||</span>
                     </span>
                  
               </div>
            </div>
            
            <div class="trailer">
               
               <p>iti śrīmahārājādhirājabhojadevena viracite sarasvatīkaṇṭhābharaṇanāmni alaṃkāraśāstre
                  guṇavivecanaṃ nāma prathamaḥ paricchedaḥ&nbsp;|
               </p>
               
            </div>
            
            
            <div class="commentary">
               
               <p><b>dīrgheti</b>&nbsp;| tena śabdādiviṣayavibhāgenālaṃkāravivecanaṃ saprayojanameveti tātparyārthaḥ&nbsp;| śeṣamatirohitam&nbsp;||
               </p>
               
               <div class="trailer">
                  
                  <p>iti śrī<b>miśraratneśvara</b>viracite <b>ratnadarpaṇa</b>nāmni <b>sarasvatīkaṇṭhābharaṇa</b>-vivaraṇe guṇavivecano nāma prathamaḥ paricchedaḥ&nbsp;|
                  </p>
                  
               </div>
               
            </div> 
            
         </div> 
         
         
         
         
      </div>
   </body>
</html>