<pb n="421"/>
मिति गौणवृत्तिव्यपाश्रयः शब्द एव समस्तविशेषणैः परिष्क्रियते
तथापि नन्दयतीति नन्दनमिति कृदभिहितक्रियासमावेशे मुखाख्यस्यैव
वस्तुनः प्राधान्यमवगम्यते तस्य त्वपह्रियत इत्यर्थप्रधानमेवैतत् ।।</p>
<comm><p><q>स्मितेत्यादि</q> । हे सुभ्रु, तवेदं मुखं कस्य न नन्दनं हर्षजनकमपि तु सर्वस्यैव ।
नः शिरश्चालने । कीदृशम् । स्मितमेव पुष्पं तेनोज्ज्वलं दीप्तिमत् । लोलनेत्रे एव
भृङ‍गौ यत्र तत् । सुरभिः श्वासानिलो यत्र तत् । युक्तिर्योगः उपपत्तिश्चोभयमपि
विवक्षितमिह । तथा हि पुष्पभ्रमरयोर्युक्तिर्योगः पुष्पैः सह भ्रमराणां मकरन्द-
पानकृतः संबन्धः । अत एवोपपद्यते पुष्पभ्रमरयोरेकत्रावस्थानम्, न हि पुष्पाणि
भ्रमरैर्विना शोभन्त इति युक्तरूपकतेत्याशयवानाह---<b>परस्परमिति</b> । नन्दनमिव
नन्दनमिति शब्दप्राधान्येऽपि नन्दयतीति नन्दनमिति कृदभिहितो भावो द्रव्यवत्प्र-
काशत इति वचनादन्यप्राधान्यमेव विवक्षितमिति शङ‍कोत्तराभ्याम् ।।</p></comm>
<p>अयुक्तं यथा---</p>
<lg><l>'इदमार्द्रस्मितज्योत्स्नं स्निग्धनेत्रोत्पलं मुखम् ।</l>
<l>जगन्नेत्रेन्दुरस्माकं कथं तापाय कल्पते ।। ३६ ।।'</l></lg>
<p>अत्र ज्योत्स्नोत्पलयोरयोगाज्जगन्नेत्रेन्दोश्च मुखस्य संतापकारणमिदम-
युक्तं नामाङ्गिप्रधानरूपकभेदेष्वर्थ भूयिष्ठरूपकभेदः । अत्रापि पूर्ववन्मु-
रवाख्यवस्तुनो विशेषणैः परिष्करणमिति तस्यैव प्राधान्यमवगम्यते ।।</p>
<p><b>इदमित्यादि।</b> हे कान्ते, तवेदं मुखं जगन्नेत्राणामिन्दुरस्माकं तापाय कथं
कल्पते शक्तो भवति । कीदृशम् । आर्द्रस्मितं सरसेषद्धास एव ज्योत्स्ना यत्र तत् ।
स्निग्धं नेत्रोत्पलं यत्र तत् । स्मितस्यार्द्रत्वेन स्नेहजनितता लक्ष्यते, कोपस्मितस्य
सूक्ष्मत्वात् । इह ज्योत्स्नाया उत्पलस्य च सहानवस्थानं तच्च मिथोऽनुपकार्योपका-
रकभावादित्ययुक्तरूपकता । अर्थप्राधान्यं पूर्वोक्तयुक्त्यात्रापीत्याह---<b>अत्रापीति</b> ।।</p>
<p>अर्थभूयिष्ठरूपकेऽङ‍गप्रधानं विभजते---</p>
<b><lg><l>भेदानङ‍गप्रधानस्य चतुरोऽवयवाश्रयान् ।</l>
<l>सहजाहार्यतद्योगतद्वैषम्यैः प्रचक्षते ।। ३० ।।</l></lg></b>
