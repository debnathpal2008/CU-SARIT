<pb n="482"/>
<p>अत्र संबोध्यमानयुष्मदर्थः कर्मतामापन्न उह्यस इति क्रियायां केवल
एव क्रियापदार्थेन सह समाविष्टः; सेयं विविक्तकर्मक्रियासमावेशा
नाम वैसादृश्यवती सहोक्तिः ।।</p>
<comm><p><q>उज्झसीत्यादि</q> । "उह्यसे प्रियया समदं तथापि खलु रे भणसि किमिति
कृशेति । उपरिभरेण च हे अज्ञ मुञ्चति वृषभोऽप्यङ‍गानि ।।" अपराधवता केनचि-
दबला दुर्बला किमिति त्वं कृशेति पृष्टा । तमुद्दिश्याह---<b>उह्यस इति</b> । प्रियया
समदं सगर्वं यथा स्यादेवं त्वमुह्यसे भ्रियसे । तथापि रे त्वं वदसि किमिति कृशासि
त्वमिति । हे अज्ञ ज्ञानहीन, उपरिभरेण गोण्यादिगौरवेण वृषभोऽप्यङ‍गानि मुञ्चति
त्यजति । किं पुनरवलेति भावः । उह्यस इति 'वह प्रापणे' कर्मणि लकारः ।
वइल्लो वृषभः । रेशब्दः साक्षेपसंबोधने । अत्र वहनक्रियायां त्वमिति बोध्योऽर्थः
कर्मीभूतः केवल एव प्रियापदार्थेन सह समाश्लिष्टस्तयोश्च विसदृशता व्यक्तैव ।।</p></comm>
<p>विविक्ताया एव लक्षणान्तरमाह---</p>
<b><lg><l>यत्रानेकोऽपि कर्त्रादिः प्रविविक्तैः क्रियादिभिः ।</l>
<l>विविक्तभावं लभते विविक्ता सापि कथ्यते ।। ५९ ।।</l></lg></b>
<comm><p><q>यत्रेति</q> । यत्रानेकः कर्त्रादिर्भिन्नै क्रियादिभिर्भेदं लभते सा विविक्तेति कथ्यते ।।</p></comm>
<p>सा कर्तृद्व‍यस्य पृथक् क्रियासमावेशे यथा---</p>
<lg><l>'वर्घते सह पान्थानां मूर्च्छया चूतमञ्जरी ।</l>
<l>वहन्ति च समं तेषामश्रुमिर्मलयानिलाः ।। १३१ ।।'</l></lg>
<p>अत्र चूतमञ्जरी मूर्च्छया सह वर्घनक्रियायाम्, मलयानिलाश्चा-
श्रुभिः सह वहनक्रियायां पृथक् पृथग्विवेकेनैव कर्तारः समाविष्टाः,
सेयमपि विविक्तकर्तृक्रियासमावेशैव वैसादृश्यवती सहोक्तिः । एवं
कर्मणोऽपि विवेके द्रष्टव्या ।</p>
<comm><p><q>वर्धत इत्यादि</q> । चूतमञ्जरी पान्थानां मूर्च्छया सह वर्धते, मलयानिलास्तेषां
पान्थानामश्रुभिः सह वहन्ति वान्ति भ्रश्यन्ति च । 'पथिकः पान्थ इत्यपि' इत्य-
मरः । अत्र चूतमञ्जर्यादेस्तत्क्रियायां विवेकेनैव कर्तृत्वेन समावेशः । विसदृशता
तु व्यक्तैव ।।</p></comm>
