<pb n="538"/>
६।१। ५८' इत्यम् । वक्ष्यतीति 'वह प्रापणे' लृट् । 'षढोः कः सि ८।२।४१'
इति कत्वम् । ईशिष्यत इति 'ईश ऐश्वर्ये' लृट् । अशिष्यत इति 'अश भोजने'
लृटि कर्मणि । रंस्यत इति 'रमु क्रीडायाम्' लृट् । अत्स्यतीति 'अद भक्षणे'
लृट् । निर्वेक्ष्यतीति निपूर्वात् विशेर्लृट् । अस्तसमये विनाशे । ब्रह्मणा करणेनेदृशी
आकाङ‍क्ष । चतुर्णां युगानामेकसहस्रेण ब्रह्मण एकं दिनम् । अनेनैव क्रमेणाहोरात्रा-
दिकम् । ईदृश्‍याकाङ‍क्षा । शतसंख्यब्रह्मापवर्गान्तरमेकं दिनं वैष्णवम् । अनेनैव
क्रमेणाहोरात्रादिकम् । पुरुषायुषेति अचतुरादौ निपातितम् । अपामीशिष्यत इति
वरुणादयो ज्ञेयाः । अत्र ब्रह्मादीनां साक्षादभिधानाभावात् साकाङ‍क्षता ।।</p></comm>
<p>अवसरो निराकाङ‍क्षो यथा---</p>
<lg><l>'अथ तैः परिदेविताक्षरैर्हृदये दिग्धशरैरिवा१र्दितः ।</l>
<l>रतिमभ्युपपत्तुमातुरां मधुरात्मानमदर्शयत्पुरः ।। २१७ ।।'</l></lg>
<comm><p><q>अथेत्यादि</q> । अनन्तरं मधुर्वसन्तोऽग्रे आत्मानमदर्शयत् दर्शितवान् । किं
कर्तुम् । आतुरां विह्वलां रतिं कामवधूमभ्युपपत्तुं बोधयितुम् । कीदृशः । तैः परि-
देविताक्षरैर्विलापाक्षरैर्दिग्धर्विषाक्तशरैरिवार्दितः पीडितः । 'विलापः परिदेवनम्'
इत्यमरः। 'दिग्धो विषाक्तबाणे स्यात्पुंसि लिप्तेऽन्यलिङ‍गकः' इति मेदिनीकारः ।
नानार्थत्वादेव, नियमार्थं शरपदमिह । अत्र वसन्तविर्भावप्रस्तावो निरपेक्ष एवेति
निराकाङ‍क्षत्वम् ।।</p></comm>
<p>अत्र</p>
<lg><l>'क्व नु ते हृदयंगमः सखा कुसुमायोजितकार्मुको मधुः ।</l>
<l>न खलूग्ररुषा पिनाकिना गमितः सोऽपिसुहृद्गतां गतिम् ।। २१८ ।।'</l></lg>
<p>इति यानि रतेः परिदेविताक्षराणि तैराकृष्टहृदयस्य मधोर्योऽयमा-
त्मदर्शनाय प्रस्तावः सोऽयं न किंचनाकाङ‍क्षतीति निराकाङ‍क्षोऽयमवसरः
पर्यायस्य भेदः ।।</p>
<!-- NOTES pg=538!-->
१ 'आदित' इति कुमारसंभवटीकायां मल्लिनाथवृतः पाठः.
