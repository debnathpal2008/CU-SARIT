<pb n="407"/>
<p>अत्र तन्त्रेण सदृशयोरनभिधानात्सादृश्यस्य पुनरुपमानोपमेयभाववि-
वक्षितेन श्लेषतोऽन्यत्वे सतीतरेतरयोगेनोपमानोपमेययोरेकशेषेण च
तद्विशेषणयोः समुदायेनाभिधानादिवादिमन्तरेणाप्युपमानादीनां चतुर्णा-
मपि पूर्णत्वे सत्युक्तार्थत्वादिवादिर्लुप्यत इति पूर्णलुप्तानामेयं पदार्थोप-
मासु वाक्योपमाभक्तिः ।।</p>
<comm><p><q>त्वदित्यादि</q> । इदं विवृतं सदृशव्यतिरेकस्थले । तन्त्रेण प्राधान्येन । 'तन्त्रं
प्रधाने सिद्धान्ते' इति मेदिनीकारः । यद्वा तन्त्रेण एकार्थप्रयोजकेनेह सदृशयो-
र्मुखपद्मयोः प्रधानाङ‍गभावेनाभिधानं तुल्यता च पदार्थः । एवं च मिथोऽन्वयेनो-
पमानोपमेयत्वाभिधानम् । फुल्ले इति विशेषणद्वयम् । एकशेषेण हेतूपमानोपमेयतु-
ल्यधर्मद्योतकपूर्णता । इवादिलोपस्तूक्तार्थत्वादतः पूर्णलुप्तेयम् । यत्र समकक्षतया
द्वयोरभिधानं तत्र श्लेष एवेत्यतिव्याप्तिरत आह---<b>श्लेषत इति</b> । वाक्यार्थस्य
वाक्यसापेक्षतया तद्भेदता ।।</p></comm>
<b><lg><l>या तु वाक्यार्थयोः सापि चतुर्धैकेवशब्दिका ।</l>
<l>नैकेवशब्दिकेवादिशून्या वैधर्म्यवत्यपि ।। १८ ।।</l></lg></b>
<p>तास्वेकेवशब्दा यथा---</p>
<lg><l>'पाण्ड्योऽयमंसार्पितलम्बहारः क्लृप्ताङ‍गरागो हरिचन्दनेन ।</l>
<l>आभाति बालातपरक्तसानुः सनिर्झरोद्गार इवाद्रिराजः ।। १३ ।।'</l></lg>
<p>अत्र हिमवत्पाण्ड्ययोर्निर्झरहारयोर्बालातपहरिचन्दनयोश्च परस्परमु-
पमानोपमेयविवक्षायां विशेषणविशेष्यभावपरिकल्पनेन वाक्यार्थ-
योर्द्वयोरपि कल्पितत्वादेकेनैवेवशब्देन तयोः परस्परमुपमानोपमेयभा-
वोऽभिहितः इतीयमेकेवशब्दानाम वाक्यार्थोपमासु वाक्योपमाभक्तिः ।।</p>
<p>एक एवशब्दो यस्यां सा ।। <b>पाण्ड्य इति</b> । अयं पाण्ड्यो राजभेदः शोभते ।
कीदृशः । अंसे स्कन्धेऽर्पितो दत्तो लम्बहारो येन सः । हरिचन्दनेन चन्दनमे-
देन कृताङ‍गानुलेपनश्च, अभिनवकिरणलोहितशृङ‍गः प्रवहन्निर्झरश्च हिमवानिवाभाति ।
इह द्वयोर्वाक्यार्थयोरुपमानोपमेयभाव एकेनैवेवपदेनोक्त इत्येकेवोपमेयम् ।।</p>
