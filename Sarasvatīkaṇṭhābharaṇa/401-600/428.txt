<pb n="428"/>
दारुणादिधर्मयोरभेदोपचारेण रूपणमवयवानां चतुर्णां रविबिम्बातपफं-
णामणिनिर्मोकाणां सत्यामप्यभेदोपचारयोग्यतायां द्वयोरिवशब्दप्रयोगे-
नोपमायां द्वयोस्तुल्यरूपणेऽप्यसामानाधिकरण्यान्नावयवावयविभावो
विभाव्यत इति निरवयवस्योपमायां संकीर्णत्वान्निरवयवसंकीर्णं नाम
संकीर्णरूपकेषूभयभूयिष्ठरूपकभेदः ।।</p>
<comm><p><q>दीहो इत्यादि</q> । इह दिवस एव भुजङ‍गः सर्पोऽपरसमुद्रं पश्चिमसमुद्रं गत
इव । कीदृशः । दीर्घो महापरिमाणः । सूर्यबिम्बमेव फणामणिप्रभां विकासयन्
आतपसमूहं कञ्चुकमिव त्यजन् । अत्रासामानाधिकरण्येनावयवावयविभावो न
ज्ञायते, इवप्रयोगेण चोपमा ज्ञायत इति निरवयवसंकीर्णरूपकमिदम् ।।</p></comm>
<p>उभयसंकीर्णं यथा---</p>
<lg><l>'धुअमेहमहुअराओ घणसमआअड्ढि ओणअविमुक्काओ ।</l>
<l>णहपाअवसाहाओ णिअअट्ठाणं व पडिगआओ दिसाओ ४७'</l></lg>
<lg><l>[धुतमेघमधुकरा घनसमयाकृष्टावनतविमुक्ताः ।</l>
<l>नभःपादपशाखा निजकस्थानमिव प्रतिगता दिशः ।।]</l></lg>
<p>अत्र पादपरूपेण रूपितस्य नभसो यदेतद्दिशां शाखारूपेण रूपणं
मेघानां च मधुकरप्रकरेण तदुभयमप्यन्यपदार्थषष्ठीसमासयोरभिधीयमा-
नेन सावयवं निरवयवं चेत्युत्प्रेक्षया च संकीर्यमाणमुभयसंकीर्णरूपक-
व्यपदेशं लभते । सोऽयं संकीर्णरूपकेषूभयभूयिष्ठरूपकभेदः ।।</p>
<comm><p><q>धुअ इत्यादि</q> । इह दिशो निजस्थानं स्वकीयस्थानं प्रतिगता इव । इवपद-
मुत्प्रेक्षायाम् । कीदृश्यः । धुता मेघा एव मधुकरा भ्रमरा यासु ताः । घनसमयेन
वर्षाकालेन घनावरणादाकृष्टाः संनिहितीकृता अवनता भूमिलग्नाः पश्चाद्विमुक्ता-
स्त्यक्ताः । नभ एव पादपो वृक्षस्तस्य शाखाभूताः । अत्र धुतमेघपदे बहुव्रीहिः ।
नभःपादपपदे षष्ठीसमासस्ताभ्यां सावयवत्वं निरवयवत्वं च यथाक्रममुक्तम् । अत
एवोभयसंकीर्णरूपकमिदं । स्क१न्धके, ध्वनिस्तु दिशन्तीति दिशः प्रौढनायिकाः ।
अन्या अपि दिशो निजस्थानमिव गच्छन्ति । कीदृश्यः धुतमेधं(ध्यं) यन्मधु मद्यं
<!-- NOTES pg=428!-->
१. 'स्कन्धकं नाम छन्दः'.
