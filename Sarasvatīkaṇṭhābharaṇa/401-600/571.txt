<pb n="571"/>
<p>तद्रूपेणैव सात्त्विकोत्पत्तौ जन्म यथा---</p>
<lg><l>'अभू१द्वरः कण्टकितप्रकोष्ठः खिन्नाङ‍गुलिः संववृते कुमारी ।</l>
<l>त२स्मिन्द्वये तत्क्षणमात्मवृत्तिः समं विभक्तेव मनोभवेन ।। २ ।।'</l></lg>
<p>अत्र स्वेदरोमोद्भेद३योः सात्त्विकयोरुत्पादाद्रसस्य रतिरूपेणाविर्भा-
वोऽवगम्यते ।</p>
<p>जन्मैव सं४चार्युत्पत्तौ यथा---</p>
<lg><l>'तयोर५पाङ‍गप्रविचारितानि किंचिव्द्य६वस्थापितसंहृतानि ।</l>
<l>ह्रीयन्त्रणामानशिरे मनोज्ञामन्योन्यलोलानि विलोचनानि ।। ३ ।।'</l></lg>
<p>अत्र ह्रीः संचारिभावो जायमानो रसस्य जन्म ज्ञापयति ।</p>
<p>तदेवानु७भावोत्पत्तौ यथा---</p>
<lg><l>'ततः सुनन्दावचनावसाने लज्जां मृदू८कृत्य नरेन्द्रकन्या ।</l>
<l>दृष्ट्या प्रसादामलया कुमारं प्रत्यग्रहीत्संवरणस्रजेव ।। ४ ।।'</l></lg>
<p>अत्र दृष्टिलक्षणः शरीरारम्भो९ऽनुभावो भवन् रसाविर्भावं लक्षयति ।
अनुभावादेरनेकस्यैकस्य वा पुनरुत्पत्तिरनुबन्धः । सोऽनेकस्य यथा---</p>
<lg><l>'विवृण्वती शैलसुतापि भावमङ‍गैः क्व१०चिद्बालकदम्बकल्पैः ।</l>
<l>साचीकृता चारुतरेण तस्थौ मुखेन पर्यस्तविलोचनेन ।। ५ ।।'</l></lg>
<!-- NOTES pg=571!-->
१. 'आसीद्वरः कण्टकितप्रकोष्ठः' इति मल्लिनाथोट्टङ्कितः पाठः. २. 'वृत्तिस्तयोः
पाणिसमागमेन समं विभक्तेव मनोभवस्य' मुद्रितपाठः. ३. 'स्वेदरोमोद्गमयोः' ख.
४. 'जन्मैव सत्त्वाद्युत्पत्तौ यथा' ख. ५. अत्र च 'तयोरुपान्तप्रतिसारितानि', 'तयोर-
पाङ‍गप्रतिचालिचानि', 'तयोरपाङ‍गप्रतिवारितानि' इत्येवंविधा अनेके पाठाः. ६. अत्रापि
'क्रियासमापत्तिनिवर्तितानि', 'क्रियासमापत्तिविवर्तितानि', 'क्रियासमापत्तिषु कातरा-
णि', 'तयोः समापत्तिषु कातराणि किंचिव्द्यवस्थापितसंहृतानि' इत्येवंविधा अनेके पाठाः.
७. 'तदेवानुभवोत्पत्तौ' क., 'तदेवानुभयोत्पत्तौ' ख. ८. 'तनूकृत्य' मुद्रितपाठः.
९. 'शरीरारम्भेऽनुभावो भवन्' क.ख., 'शरीरानुभावो भवन्' ग. १०. 'स्फुरद्वाल-
कदम्बकल्पैः' ख. मुद्रितकुमारे.
