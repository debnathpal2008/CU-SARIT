<pb n="485"/>
<b><lg><l>इतरेतरयोगो यः समाहारो य उच्यते ।</l>
<l>अन्वाचय इहान्यो यः सोऽपि नान्यः समुच्चयात् ।। ६१ ।।</l></lg></b>
<b><lg><l>द्विपदाश्रयश्चापि स स्यात्स स्याद्बहुपदाश्रयः ।</l>
<l>उभयाश्रयश्च स स्यात्स स्यादनुभयाश्रयः ।। ६२ ।।</l></lg></b>
<b><lg><l>त्रयः प्रतिपदं वा स्युर्द्योतकैरुत्तरत्र वा ।</l>
<l>पदैः शुद्धाश्च मिश्राश्च तुरीयो द्योतकं विना ।। ६३ ।।</l></lg></b>
<comm><p><q>द्रव्येति</q> । द्रव्यादीनामेकक्रियादिसमावेशः समुच्चयः । इतरेतरयोगादीनां समु-
च्चयामेदमाह---<b>इतरेति</b> । इतरेतरयोगः परस्परापेक्षावयवभेदानुगतः समुच्चयः ।
समाहारस्तिरोहितावयवभेदः संहतिप्रधानः समुच्चय एव, अन्वाचयो यत्रैकं प्रधा-
नमन्यदप्रधानमन्वीयते सः । समुच्चयं विभजते---<b>द्विपदेति</b> । उभयं द्विपद-
बहुपदे । अनुभयमद्विपदबहुपदे । एषु मध्ये आद्यास्त्रयः प्रतिपदं वोत्तरत्र वा
पदद्योतकैः सह संभवन्तीत्याह---<b>त्रय इति</b> । त्रय एव शुद्धा मिश्राश्च भवन्ति ।
तुरीयोऽनुभयाश्रयः समुच्चयो द्योतकं चकारादिकं विनैव भवति ।।</p></comm>
<p>तत्र द्विपदाश्रयः प्रतिपदाश्रितद्योतकत्वेन द्रव्ययोः क्रियासमुच्चयो
यथा---</p>
<lg><l>'निर्यता परिजनेन बोधितः स्फूर्जमानरुचिरुल्लसद्दशः ।</l>
<l>द्वारसंवलनमांसलोऽधिकं दीपकश्च मदनश्च दिद्युते ।। १३५ ।।'</l></lg>
<p>अत्र दीपकश्च मदनश्चेति द्वे द्रव्ये प्रतिपदं चकारेणैकस्यां दिद्युते
इति क्रियायां समुच्चयेन निवेशिते; तेन दिद्युताते इति द्विवचनम्,
दीपकमदनाविति चार्थे द्वन्द्वश्च न भवति ।।</p>
<comm><p><q>निर्यतेत्यादि</q> । दीपकः प्रशस्तदीपश्च मदनः कामश्चाधिकं दिद्युते दीप्तो बभूव ।
कीदृशः । निर्यता गच्छता सेवकेन सख्यादिना च बोधितः प्रकाशितो जागरितश्च ।
स्फूर्जमाना स्फुरन्ती रुचिर्दीप्तिरनुरागश्च यस्य सः । उल्लसन्ती दशा वर्तिरवस्था
च स्य सः । द्वारे गृहद्वारे मदनबोधकभावे च संवलनं मिलनं तेन मांसलः
स्फीतः । दीपक इति प्रशंसायां कन् । दिद्युत इति 'द्युत दीप्तौ' इत्यस्य लिटि रूपम् ।
