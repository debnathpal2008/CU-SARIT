<pb n="426"/>
<p>अत्रावयविन एव केवलस्य वदनं पङ‍कजमिवेति रूपणादस्य शब्द-
प्राधान्यं वेल्लितभ्रुप्रभृतिविशेषणोपादानाच्चार्थप्राधान्यमेव लक्ष्यते तेन
केवलं नाम रूपकमिदं शुद्धरूपकेषूभयभूयिष्ठरूपकभेदः ।।</p>
<comm><p><q>वेल्लितेति</q> । तवेदं वदनपङ‍कजं कर्तृ मदावस्थां मद्यपानजां दशां विवृणोति
प्रकाशयति । कीदृशम् । वेल्लिते नर्तिते भ्रुवौ यत्र यत् । आलोहिते अतिरक्ते ईक्षणे
यत्र तत् । इह मुखपद्मरूपस्यावयविनः केवलस्य रूपणात्केवलरूपकमिदम् ।।</p></comm>
<p>व्यतिरेकवद्यथा---</p>
<lg><l>'अनाघ्रातं पुष्पं किसलयमलूनं कररुहै-
र१नाविद्धं रत्नं मधु नवमनास्वादितरसम् ।</l>
<l>अखण्डं पुण्यानां फलमिव च तद्रूपमनघं
न जाने भोक्तारं कमिह समुपस्थास्यति विधिः ।। ४४ ।।'</l></lg>
<p>अत्र पुष्पकिसलयरत्नमधुपुण्यफलानामनाघ्रातमित्यादिविशेषणा-
पादितव्यतिरेकाणां प्रतीयमानसादृश्येन शकुन्तलारूपेण रूपणादर्थतः
शब्दतश्च प्राधान्यमवधार्यत इति व्यतिरेकवन्नाम रूपकमिदं शुद्धरूप-
केषूभयभूयिष्ठरूपकभेदः ।।</p>
<comm><p><q>अनाघ्रातमित्यादि</q> । अनघमनवद्यं तस्या रूपमिह भुवि कं भोक्तारं समुप-
स्थितं करिष्यति तदहं न जाने । कीदृशम् । अनाघ्रातमगृहीतगन्धं पुष्पमेव । कर-
रुहैर्नखैरलूनमखण्डितं किसलयम् । अनामुक्तमपरिहितम्, अनास्वादितरसमगृही-
तास्वादं नूतनं मधु,पुण्यानां चाखण्डं सकलं फलमपि । 'आमुक्तः परिहिते शुभ्रे' इति
विश्वः । इह पुष्पादीनामनाघ्रातादिना व्यतिरेकवतां रूपणाद्व्यतिरेकवद्रूपकमिदम् ।।</p></comm>
<p>शब्दार्थभूयिष्ठरूपके संकीर्णरूपकं विभजते---</p>
<b><lg><l>अथ संकीर्णभेदानां चतुष्टयमिहोच्यते ।</l>
<l>स्यात्सावयवसंकीर्णं तथानवयवाह्वयम् ।। ३२ ।।</l></lg></b>
<b><lg><l>तथैवोभयसंकीर्णं श्लेषोपहितमित्यपि ।</l>
<l>सैषा रूपकभेदानां विंशतिश्चतुरुत्तरा ।। ३३ ।।</l></lg></b>
<!-- NOTES pg=426!-->
१. 'अनामुक्तं' इति टीकाकारसंमतः पाठः.
