<pb n="552"/>
<b><lg><l>तिलतण्डुलवव्द्यक्ता छायादर्शवदेव च ।</l>
<l>अव्यक्ता क्षीरजलवत्पांसु१पानीयवच्च सा ।। ८९ ।।</l></lg></b>
<b><lg><l>व्यक्ताव्यक्ता च संसृष्टिर्नरसिंहवदिष्यते ।</l>
<l>चित्रवर्णवदन्यस्मिन्नानालंकारसंकरे ।। ९० ।।</l></lg></b>
<comm><p><q>संसृष्टिरिति</q> । नानालंकाराणां संकरोऽपि......संसृष्टिः । <b>छायेति</b> ।
प्रतिबिम्बदर्पणवदित्यर्थः । क्षीरं दुग्धम् । पांसुर्धूलिः । <b>चित्रेति</b> । चित्रलिखित-
वर्णिकावदित्यर्थः ।।</p></comm>
<p>व्यक्ता तिलतण्डुलवद्यथा---</p>
<lg><l>'पिनष्टीव तरङ‍गाग्रैरुदघिः फेनचन्दनम् ।</l>
<l>तदादाय करैरिन्दुर्लिम्पतीव दिगङ‍गनाः ।। २३८ ।।'</l></lg>
<p>अत्रोत्प्रेक्षाद्व‍यम्, रूपकद्व‍यं च तिलतण्डुलवत्संकीर्यते ।।</p>
<comm><p><q>पिनष्टीत्यादि</q> । समुद्रस्तरङ‍गाग्रैः फेनचन्दनं पिनष्टीव । इन्दुः करैस्तदादाय
दिगङ‍गना लिम्पतीव । अत्रेवशब्दाभ्यामुत्प्रेक्षाद्व‍यम् । फेन एव चन्दनम्, दिश
एवाङ‍गना इति रूपकद्व‍यम् । तदिदं मिश्रितं तिलतण्डुलवत् । यथा तिलानां तण्डु-
लानां च मिथो निरपेक्षाणामेव संकीर्णता तथात्रापि ।।</p></comm>
<p>व्यक्तैव छायादर्शवद्यथा---</p>
<lg><l>'निर्मलेन्दु नभो रेजे विकचाब्जं बभौ सरः ।</l>
<l>परं पर्यश्रुनयनौ मम्लतुर्भ्रातरावुभौ ।। २३९ ।।'</l></lg>
<p>अत्राद२र्शे छायेव हेत्वलंकारे रामलक्ष्मणमुखयोरिन्दुपद्मौपम्येन
सदृशासदृशव्यतिरेको दृश्यते ।।</p>
<comm><p><q>निर्मलेत्यादि</q> । विवृतोऽयं व्यतिरेकालंकारे । अत्र पूर्वार्धेन हेत्वलंकारे दर्शिते
तदाधारक एव सदृशासदृशयोर्व्यतिरेकः । स च दर्पणे प्रतिबिम्ब इवाधाराधेय-
भावेन व्यवस्थापितः ।।</p></comm>
<!-- NOTES pg=552!-->
१. 'पांशुपानीयवच्च सा' पाठः. २. 'अत्रादर्शच्छायेव' ख.
