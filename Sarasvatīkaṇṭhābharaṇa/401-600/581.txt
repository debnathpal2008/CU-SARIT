<pb n="581"/>
<p>तद्रूपेण रसस्य जन्म यथा---</p>
<lg><l>'करिमरि अआलगज्जिरजलआसणिपउणपडिरओ एसो ।</l>
<l>पइणो धणुरवकंखिणि रोमंचं किं मुहा वहसि ।। २५ ।।'</l></lg>
<lg><l>[बन्दि अकालगर्जनजलदाशनिपतनप्रतिरव एषः ।</l>
<l>पत्युर्धनूरवाकाङ‍क्षणशीले रोमाञ्च किं मुधा वहसि ।।]</l></lg>
<p>अस्यापि सात्त्विकत्वादन्यानुबन्धादयो न जायन्ते ।</p>
<b><lg><l>मदप्रमदपीडादेर्वैस्वर्यं गद्गदं विदुः ।</l></lg></b>
<p>तद्रूपेण रसस्य निष्पत्तिर्यथा---</p>
<lg><l>'पिपिप्रिय ससस्वयं मुमुमुखासवं देहि मे
ततत्यज दुदुद्रुतं भभभभाजनं काञ्चनम् ।</l>
<l>इति स्खलितजल्पितं मदवशात्कुरङ‍गीदृशः
प्रगे हसितहेतवे सहचरीभिरध्येयत ।। २६ ।।'</l></lg>
<p>अ१त्रापि सात्त्विकत्वान्निष्पन्नो नान्यैरनुबध्यते ।।</p>
<b><lg><l>वप्रुर्जलोद्गमः खेदो रतिघर्मश्रमादिभिः ।। १४३ ।।</l></lg></b>
<p>तद्रूपेण रसस्य जन्म यथा---</p>
<lg><l>'हिमव्यपायाद्विशदाधराणामापा२ण्डुरीभूतमुखच्छवीनाम् ।</l>
<l>खेदोद्गमः किंपुरुषाङ‍गनानां चक्रे पदं चित्र३विशेषकेषु ।। २७ ।।'</l></lg>
<p>अत्रापि पूर्ववदन्यानुषङ‍गो न भवति ।।</p>
<b><lg><l>रागरोषभयादिभ्यः कम्पो गात्रस्य वेपथुः ।</l></lg></b>
<p>तद्रूपेण रसस्य जन्म यथा---</p>
<lg><l>'मा गर्वमुद्वह कपोलतले चकास्ति
कान्तस्वहस्तलिखिता मम मञ्जरीति ।</l>
<!-- NOTES pg=581!-->
१. 'अयमपि' क.ख. २. 'पाण्डरीभूत. ख. ३. 'पत्र/?/विशेषकेषु' क.ख.
