<pb n="505"/>
विशेषोक्तिरिति लक्षणम् । एवं जात्यादावप्यादिपदाद्द्रव्यसंग्रहः । विशेषदर्शना-
येत्यनेन विभावनातो भेद उक्तः । तत्र हि नातिशयो वाच्यः किंतु कारणान्तरम् ।
इह तु गुणादिप्रतिषेधेन पदार्थानामतिशय इति । गुणादीनां वैकल्यादर्शनेऽपि सा
भवतीत्याह---<b>वैकल्येति</b> ।।</p></comm>
<p>सा गुणवैकल्येन यथा---</p>
<lg><l>'न कठोरं न वा तीक्ष्णमायुधं पुष्पधन्वनः ।</l>
<l>तथापि जितमेवाभूदमुना भुवनत्रयम् ।। १६५ ।।'</l></lg>
<p>अत्र तीक्ष्णेनाकठोरेण चायुधेन पुष्पधन्वा त्रीणि जगन्ति विजयत
इति तस्य प्रभावातिशयः प्रतीयते; सेयं प्रतीयमानविशेषहेतुर्गुणवैक-
ल्यवती विशेषोक्तिः ।।</p>
<comm><p><q>न कठोरमित्यादि</q> । कामस्य प्रहरणं न कठिनं न वा निशितम् । तथाप्य-
मुना कामेन लोकत्रयं जितमेवासीत् । पुष्पधन्वन इत्यनेनाकठोरत्वमतीक्ष्णत्वं च
दर्शितम् । पुष्पस्यैवासत्त्वात् । अत्र काठिन्यादिगुणवैकल्यमतिशयविजयप्रदर्शना-
योक्तमिति गुणवैकल्यवतीयम् ।।</p></comm>
<p>जातिवैकल्येन यथा---</p>
<lg><l>'न देवकन्यका नापि गन्धर्वकुलसंभवा ।</l>
<l>तथाप्येषा तपोभङ‍गं विधातुं वेधसोऽप्यलम् ।। १६६ ।।'</l></lg>
<p>अत्र देवकन्यकात्वाभावेऽप्येषा वेधसोऽपि तपोभङ‍गं विधातुमल-
मिति वर्णनीयाया रूपातिशयः प्रतीयते; सेयं प्रतीयमानविशेषहेतु-
र्जातिवैकल्यवती विशेषोक्तिः ।।</p>
<comm><p><q>न देवेत्यादि</q> । एषा न देवकन्या नापि गन्धर्ववंशजा तथापि वेधसो ब्रह्म-
णोऽपि तपोभङ‍गं विधातुमलं समर्था । अत्र देवत्वादिजातिनिषेधो विशेषस्तु मानु-
षीत्वेन तत्कार्यकरणम् ।।</p></comm>
<p>क्रियावैकल्येन यथा---</p>
<lg><l>'न बद्धा भ्रुकुटिर्नापि स्फुरिंतो रदनच्छदः ।</l>
<l>न च रक्ताभवद्द‍ृष्टिर्जितं च द्विषतां कुलम् ।। १६७ ।।'</l></lg>
