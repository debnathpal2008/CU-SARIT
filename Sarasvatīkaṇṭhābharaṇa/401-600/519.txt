<pb n="519"/>
<p>अत्र 'अनेन' इति सहार्थः 'यूना, पार्थिवेन' इति च पदाभ्यां
परिष्क्रियते; सोऽयं सहार्थपरिकरः ।।</p>
<comm><p><q>अनेनेत्यादि</q> । हे रम्भोरु, अनेन तरुणेन भूपेन सह तव मनसो रुचिर-
भिलाषः कच्चित्कथयेत्यर्थः । किमर्थम् । वनपङ्क्तिषु विहर्तुं क्रीडां कर्तुम् ।
कीदृशीषु । सिप्रा नदीभेदस्तत्तरङ‍गसंगिवायुना कल्पितासु । 'कच्चित्कामप्रवेदने'
इत्यमरः । अत्रानेनेति 'सहयुक्तेऽप्रधाने २।३।१९' इति तृतीया । तत्प्रतिपाद्यः
सहार्थोऽत्र विशेषणाभ्यां परिष्क्रियते ।।</p></comm>
<p>तादर्थ्यपरिकरो यथा---</p>
<lg><l>'इन्दीवरश्‍यामतनुर्नृपोऽयं१ त्वं रोचनागौरशरीरयष्टिः ।</l>
<l>अन्योन्यशोभापरिवृद्धये वां योगस्तडित्तोयदयोरिवास्तु १८७'</l></lg>
<p>अत्र 'अन्योन्यशोभापरिवृद्धये' इति तादर्थ्यार्थः शेषपदार्थैः परि-
ष्क्रियते; सोऽयं तादर्थ्यपरिकरः ।।</p>
<comm><p><q>इन्दीवरेत्यादि</q> । वां युवयोर्योगः संबन्धः परस्परशोभासंपत्त्यै भवतु ।
विद्युन्मेघयोरिव, यथा तयोर्योगः परस्परशोभायै तथेत्यर्थः । अयं नृपो नीलनलि-
नश्‍यामाङ‍गः, त्वं च गोरोचनावत् गौराङ‍गयष्टिः । अत्र परिवृद्धये इति तादर्थ्ये
चतुर्थीति तादर्थ्यार्थपरिष्कारः ।।</p></comm>
<p>उपपदपरिकरो यथा---</p>
<lg><l>'प्रत्यक्षवस्तुविषयाय जगद्धिताय
विश्वस्थितिप्रलयसंभवकारणाय ।</l>
<l>सर्वात्मने विजितकोप२मनोभवाय
तुभ्यं नमस्त्रिभुवनप्रभवे शिवाय ।। १८८ ।।'</l></lg>
<p>अत्र 'नमस्तुभ्यम्' इत्युपपदार्थः समस्तपदैः परिष्क्रियते; सोऽय-
मुपपदपरिकरः ।।</p>
<!-- NOTES pg=519!-->
१. मुद्रितरघुवंशपुस्तकेषु 'नृपोऽसौ' इति पाठः. २. 'काममनोभवाय' ध.
