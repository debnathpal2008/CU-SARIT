<pb n="451"/>
पूर्वमेवाभिहितस्य च वनानिलशैत्यलक्षणेन कारणान्तरेणापह्नवः । न
चैतयोः सादृश्यमस्ति सेयमनौपम्याभिधीयमानापह्नोतव्यवस्तुः । कार्या-
त्पूर्वं कारणोपन्यासेन पूर्वेत्युच्यते ।</p>
<comm><p><q>राजेत्यादि</q> । रोमोद्भेदेन रोमाञ्चेन राजकन्यानुरक्तं भूपकन्यानुरागिणं मां
रक्षकास्तदवेक्षका अवगच्छेयुर्ज्ञायेरन् । आं स्मरणे, ज्ञातम् । अहो वनं शीतला-
निलम् । अतो रोमाञ्चः । 'आं ज्ञाननिश्चयस्मृत्योः' इति मेदिनीकारः । अत्र
पूर्वाभिधानेन पूर्वत्वमुभयोरसादृश्यादनौपम्यता ।।</p></comm>
<p>सैवापूर्वा यथा---</p>
<lg><l>'आनन्दाश्रु प्रवृत्तं मे कथं दृष्ट्वैव कन्यकाम् ।</l>
<l>अक्षि मे पुष्परजसा वातोद्ध‌ूतेन पूरितम् ।। ८३ ।।'</l></lg>
<p>अत्रानन्दाश्रुप्रवृत्तमिति पूर्वं कार्यस्य, पश्चात् दृष्ट्वैव कन्यकामिति
कारणस्योपन्यासः । शेषं पूर्ववत् । सेयमभिधीयमानापह्नोतव्यवस्तुरनौ-
पम्यापह्नुतिरपूर्वेत्युच्यते ।</p>
<comm><p><q>आनन्देत्यादि</q> । कन्यकामेव दृष्ट्वा कथं ममानन्दाश्रु प्रवृत्तमस्ति । वातोद्भ‌ू-
तेन रजसा वायुचालितधूल्या ममाक्षि पूरितम् । शेषमपह्नवादिकं पूर्ववत्पूर्वापह्नुति-
वत् । अभिधानमनौपम्यमपि पूर्ववदेव पूर्वं कारणानुपन्यासेनापूर्वत्वम् ।।</p></comm>
<p>अनौपम्यैव प्रतीयमानापह्नोतव्यवस्तुः पूर्वा यथा---</p>
<lg><l>'उरपेल्लिअवइकारिल्लआइं उच्चेसि दइअवच्छलिए ।</l>
<l>कण्टअविलिहिअपीणुण्णअत्थणि उत्तम्मसु एत्ताहे ।। ८४ ।।'</l></lg>
<lg><l>[उरःप्रेरितवृतिकारवेल्लीफलान्युच्चिनोषि दयितवत्सले ।</l>
<l>कण्टकविलिखितपीनोन्नतस्तनि उत्ताम्येदानीम् ।।]</l></lg>
<p>अत्र नैतस्याः स्तनयोरुपपतिना नखक्षतं कृतमपि तु कण्टकैरिति
प्रतीयमानापह्नोतव्यं वस्तु प्रकाशते । पूर्ववदेव च पूर्वार्धे कारणस्योप-
न्यासः, पश्चिमार्घे तु कार्योपदेशो दृश्यते । सेयमनौपम्या प्रतीयमाना-
पह्नोतव्यवस्तुः पूर्वा नाम---'अपह्नुतिरपह्नुत्य किंचिदन्यार्थदर्शनम्' इति
लक्षणयोगाज्जायते ।</p>
