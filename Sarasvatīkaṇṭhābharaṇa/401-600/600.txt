<pb n="600"/>
<p>अत्र जन्मान्तरवासनया निसर्गत इयं भवति ।।</p>
<p>सांसर्गिकी यथा---</p>
<lg><l>'भित्त्वा सद्यः किसलयपुटान् देवदारुद्रुमाणां
ये तत्क्षीरस्रुतिसुरभयो दक्षिणेन प्रवृत्ताः ।</l>
<l>आलिङ्ग्यन्ते गुणवति मया ते तुषाराद्रिवाताः
पूर्वस्पृ१ष्टं यदि किल भवेदङ‍गमेभिस्तवेति ।। ८१ ।।'</l></lg>
<p>अत्र शैत्यसौरभादिभिर्विरहिज२नोद्वेजनीया अपि वायवः प्रियतमाङ‍ग-
संसर्गसंभावनया स३माश्लिष्यन्त इति संसर्गत इयं भवति ।।</p>
<p>औपमानिकी यथा---</p>
<lg><l>'अपि जनकसुतायास्तच्च तच्चानुरूपं
स्फुटमिह शिशुयुग्मे नैपुणोन्नेयमस्ति ।</l>
<l>ननु पुनरिव तन्मे गोचरीभूतमक्ष्णो-
रभिनवशतपत्र/?/श्रीम४दास्यं प्रियायाः ।। ८२ ।।'</l></lg>
<p>सेयं सीताविषयिणी रतिस्तदुपमानदर्शनेन रामं रमय५ति ।।</p>
<p>आध्यात्मिकी यथा---</p>
<lg><l>'का६मं प्रत्यादिष्टां स्मरामि न परिग्रहं मुनेस्तनयाम् ।</l>
<l>बलवत्तु दूयमानं प्रत्याययतीव मे चेतः ।। ८३ ।।'</l></lg>
<p>अत्र सेयं दुर्वाससः शापाद्विस्मृतविवाहादिवृत्तान्तस्य दुष्यन्तस्य
शकुन्तलायां रतिरध्यात्मं भवति ।।</p>
<!-- NOTES pg=600!-->
१. 'पूर्वं स्पृष्टम्' क.ख. २. 'विरहिण उद्वेजनीया' क.ख. ३. 'समालिङ्ग्यन्त
इति संसर्गादियं रतिभवति' क.ख. ४. 'शतपत्र/?/ग्रीव' क. ५. 'रमयते' क.ख.
६. 'कामं प्रत्यादिष्टम्' क.
</section>
</report>