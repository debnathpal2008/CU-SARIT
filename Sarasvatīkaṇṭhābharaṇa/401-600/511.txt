<pb n="511"/>
शब्दस्य वस्तुतया परिगृहीतस्य 'देवी पुत्रमसूत---' इत्यादिभिः परि-
करितत्वादयं वस्तुपरिकरः ।।</p>
<comm><p><q>देवीत्यादि</q> । देवी गौरी पुत्रमसूत सूते स्म । ततो हे गणाः, नृत्यत नृत्यं
कुरुक किमुपविष्टा भवथ इति कृत्वा उद्भ‍ुजे उत्तोलितबाहौ भृङ्गिरिटौ भृङ्गिनामके
गणे चामुण्डया आलिङ्गिते सति तयोर्भृङ्गिरिटिचामुण्डयो रवः शब्दो वो युष्मान्
पायाद्रक्षतु । चामुण्डया कीदृश्‍या । हर्षादुदाहृतोक्ता गीर्भृङ्गिरिटिवाणी यया तया ।
रवः कीदृशः ।। परस्पराङ्गसंबन्धेन जर्जरं स्फुटितं यज्जीर्णं स्थूलास्थि तस्माज्जन्म
उत्पत्तिर्यस्य सः । जिता देवदुन्दुभेर्देवभेर्या निबिडध्वानस्य प्रवृत्तिर्येन सः ।
'भेर्यामानकदुन्दुभी' इत्यमरः । अत्र शब्दविशेषस्य वस्तुत्वेन गृहीतस्य विशे-
षणैः परिष्कारः ।।</p></comm>
<b><lg><l>क्रिया यथा समासेन तथा कृत्तद्धितादिभिः ।</l>
<l>विशेष्यते तदाहुस्तं क्रियापरिकरं परम् ।। ७३ ।।</l></lg></b>
<comm><p><q>क्रियेति</q> । यथा समासेन क्रिया विशेष्यते तथा यदि कृत्तद्धितादिभिर्विशेष्यते
तदा क्रियापरिकर एव ।।</p></comm>
<p>तत्र कृता तादर्थ्येन यथा---</p>
<lg><l>'गेहाद्याता सरितमुदकं हारिका नाजिहीषे
मङ‍क्ष्यामीति श्रयसि यमुनातीरवीरुद्ग‍ृहाणि ।</l>
<l>गोसंदायी विशसि विपिनान्येव गोवर्धनाद्रे-
र्न त्वं राधे दृशि निपतिता देवकीनन्दनस्य ।। १७७ ।।'</l></lg>
<p>अत्र 'तुमुन्‌ण्वुलौ क्रियायां क्रियार्थायाम् ३।३।१०' इत्यादिभिरुप-
पदभूतापि क्रियैव विशेष्यते, तेनायमपरः क्रियापरिकरो भवति । एवं
लक्षणादिषु शत्रादिभिरपि द्रष्टव्यम् ।।</p>
<comm><p><q>गेहादित्यादि</q> । हे राधे, त्वं देवकीनन्दनस्य कृष्णस्य दृशि नेत्रे न निपति-
तासि । त्वं गेहात्सरितं नदीं याता गता उदकं हारिका उदकमाहर्तुं न पुनराजि-
हीषे न पुनरागच्छसि । मङ‍क्ष्यामि स्नास्यामीति कृत्वा यमुनातीरे वीरुधां लतानां
गृहाणि श्रयस्याश्रयसि । गोसंदायी गवां बन्धनकारिणी सती गोवर्धनाद्रेर्वनान्येव
