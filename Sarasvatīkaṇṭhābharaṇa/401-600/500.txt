<pb n="500"/>
क्रियासूत्तिष्ठमानो न रुध्यते कथमयं न जीवतीति । किं तर्हि कारण-
मेवाक्षिप्यते---'तथापि नास्त्यस्य जीवितेऽध्यवसाय' इति । सोऽयमा-
क्षेप एव न रोधः ।।</p>
<comm><p><q>गमिआ इत्यादि</q> । 'गमिताः कदम्बवाता दृष्टं मेघान्धकारितं गगनतलम् ।
सोढो गर्जितशब्दस्तथापि खल्वस्य नास्ति जीविते आसङ‍गः ।।' इहास्य रामस्य
तथापि जीविते प्राणधारणे आसङ‍गोऽध्यवसायो नास्ति । खलु निश्चये वाक्यभूषायां
वा । यद्यपि कदम्बपुष्पसंपर्किणो वाता गमिता नीताः दृष्टं मेघान्धकारयुक्तं गग-
नतलम्, गर्जितरूपः शब्दः सोढः श्रुतः । इहासह्यसहनेऽपि जीवितानध्यवसाये
प्रेमातिशयो हेतुः । प्रयाणोचितकाले शरद्यपि यदि न गमनं स्यात्तदा प्रियासमा-
गमो मे न स्यादिति बुद्धिः । यद्वा नेतव्यकालस्य घोरत्वाद्द‍ुर्गवासरयोरध्यवसायः ।
यद्वा कदम्बवाता गमिताः, विकसदमलकमलवाताः कथं गमितव्याः । मोघान्धका-
रितं गगनतलं दृष्टम्, शरच्चन्द्रचन्द्रिकाधवलितं कथं द्रष्टव्यम् । गर्जितशब्दः
सोढः, कलहंसकलरवः कथं सोढव्य इति विमर्शेनानध्यवसायः । यद्वा एतैरेवानर्थ-
सार्थैः कदर्थिता व्यर्थप्रत्याशासमर्थना सीता यदि भृता स्यात्तदा मदीयाशानाश एव
भवेदितिबुध्द्यानध्यवसायः । अत्र जीवनक्रियायामुपस्थितस्य न रोधः, किं तु कार-
णाक्षेप एवेत्याक्षेपता ।।</p></comm>
<p>क्रियोद्यतस्यापि वारणे कारणानामन्यपरत्वे रोधो न भवति । यथा---</p>
<lg><l>'धनं च बहु लभ्यन्ते सुखं क्षेमं च वर्त्मनि ।</l>
<l>न च मे प्राणसंदेहस्तथापि प्रिय मा स्म गाः ।। १५८ ।।'</l></lg>
<p>अत्र यद्यपि यत्रोद्यतः प्रियो रुध्यते । प्रभूतार्थलाभादीनां कार-
णानां गमनपरत्वमेव न निवारणपरत्वम्; अतोऽयं न रोधः, किं तर्हि
आक्षेप एव भवति ।।</p>
<comm><p><q>धनमित्यादि</q> । हे प्रिय, यद्यपि ते तव धनं बहु प्रचुरं लभ्यं प्राप्यम् ।
वर्त्मनि सुखम्; न दुर्गो मार्गः । क्षेमं कुशलं च चौराद्यनुपहतेः । न च मे प्राण-
संशयोऽस्ति । तथापि त्वं मा गाः स्म मायासीः । 'कुशलं क्षेममस्रियाम्' इत्यमरः ।
अत्र प्रचुरधनलाभादिहेतूनां गमनपरत्वेनाक्षेपता ।। इत्याक्षेपालंकारनिरूपणम् ।।</p></comm>
