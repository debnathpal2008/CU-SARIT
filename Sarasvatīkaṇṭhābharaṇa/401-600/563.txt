<pb n="563"/>
<b><lg><l>यदि वा भोग इत्यस्य संप्रयोगार्थवाचिनः ।</l>
<l>समा१ समासे च२त्वारो विशेषास्त३मुपासते ।। ८३ ।।</l></lg></b>
<b><lg><l>स संक्षिप्तोऽथ४ संकीर्णः संपूर्णः सम्यगृद्धिमान् ।</l>
<l>अनन्तरोपदिष्टेषु संभोगेषूपपद्यते ।। ८४ ।।</l></lg></b>
<b><lg><l>नवे हि सङ‍गमे प्रायो युवानः साध्वसादिभिः ।</l>
<l>संक्षिप्तानेव रत्यर्थमुपचारान्प्रयुञ्जते ।। ८५ ।।</l></lg></b>
<b><lg><l>मानस्यानन्तरे तेषां व्यलीकस्मरणादिभिः ।</l>
<l>रोषशेषानुसंधानात्संकरः केन वार्यते ।। ८६ ।।</l></lg></b>
<b><lg><l>संपूर्णः पूर्णकामानां कामिनां प्रोष्यसंगमे ।</l>
<l>उत्कण्ठितानां भूयिष्ठमुपभोगः प्रवर्तते ।। ८७ ।।</l></lg></b>
<b><lg><l>प्रत्यागतेऽपि यत्रैषा रतिपुष्टिः प्रिये ज५ने ।</l>
<l>सा किमावर्ण्यते यूनां तत्रैव मृतजीविते ।। ८८ ।।</l></lg></b>
<b><lg><l>पूर्वानुरा६गः पूर्वाणां व्युत्पत्तिभिरुदाहृतः ।</l>
<l>अनन्तराणां सर्वेषां तत्समासे निरुक्तयः ।। ८९ ।।</l></lg></b>
<b><lg><l>वृत्तिस्तत्राजहत्स्वार्था जहत्स्वार्थापि वर्तताम् ।</l>
<l>प्रधानमनुपस्कृत्य न तदर्थो निवर्तते ।। ९० ।।</l></lg></b>
<b><lg><l>प्रथमानन्तरे वृत्तेरजहत्स्वार्थतेष्यते ।</l>
<l>नात्यन्तमजहत्स्वार्थां तां मानानन्तरे विदुः ।। ९१ ।।</l></lg></b>
<b><lg><l>प्रवासानन्तरे त्वीषदजहत्स्वार्थतेष्यते ।</l>
<l>करुणार्थस्य गन्धोऽपि नास्त्येव तदनन्तरे ।। ९२ ।।</l></lg></b>
<!-- NOTES pg=563!-->
१. समा समुपसर्गेण. २. 'चतुराश्चतुरोऽर्थान् प्रचक्षते' क.ख. ३ तं संभो-
गम्. ४. 'संक्षिप्तोऽर्थसंकीर्ण' क. ५. 'प्रयोजने' क. ६. 'पूर्वानुरागपूर्वाणां' क.ख.
