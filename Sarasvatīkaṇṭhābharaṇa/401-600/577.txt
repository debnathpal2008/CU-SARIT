<pb n="577"/>
<l>नीवीबन्धवदागतं शिथिलतामाभाषमाणे ततो
मानेनापगतं ह्रियेव सुदृशः पादस्पृशि प्रेयसि ।। १५ ।।'</l></lg>
<p>अत्र बलवभ्द्यां प्रियप्रेमानुनयाभ्यां ह्रीरोषयोरुपशमः क्रियते ।।</p>
<p>रतावेव रोषरूपरसस्य शेषो यथा---</p>
<lg><l>'एष्यत्युत्सुकमागते विच१लितं संभाषिणि स्फारितं
संश्लिष्यत्यरुणं गृहीतवसने कोपाञ्चितभ्रूलतम् ।</l>
<l>मानिन्याश्चरणानतिव्यतिकरे बाष्पाम्बु२पूर्णं क्षणा-
च्चक्षुर्जातमहो प्रपञ्चचतुरं जातागसि प्रेयसि ।। १६ ।।'</l></lg>
<p>अत्र कस्याश्चिद्बलवता प्रेम्णोन्मूलितस्यापि मानस्य शे३षोऽनुवर्तते ।</p>
<p>त एते भा४वादयो दशापि रसप्रकारा हासादिष्वपि प्रायो दृश्यन्ते ।
ग्रन्थगौरवभयात्क्व६चित्क्वचिदुदाह्रियन्ते ।।</p>
<p>तत्र</p>
<b><lg><l>न्य७ङ‍गव्रीडादिभिश्चेतोविकारो हास उच्यते ।</l></lg></b>
<p>तद्रूपेण रसस्य भावो यथा---</p>
<lg><l>'कनककलशस्वच्छे राधापयोधरमण्डले
नवजलधरश्यामामात्मद्युतिं प्रतिबिम्बिताम् ।</l>
<l>असितसिचयप्रान्तभ्रान्त्या मुहुर्मुहुरुत्क्षिपन्
जयति जनितव्रीडाहासः प्रियाहसितो हरिः ।। १७ ।।'</l></lg>
<p>अत्र रा८धाया हरिन्यङ‍गाद्, हरेस्तु व्रीडातो हासस्य सत्तामात्रं
प्रतीयते ।।</p>
<!-- NOTES pg=577!-->
१. 'विवलितं' क.ख. २. 'बाष्पाम्बुपूर्णेक्षणं' क. 'बाष्पाम्बुपूर्णं क्षणं' ख.
३ 'शेषेऽनुवर्तते' क. ४. 'भावा दशापि' क. ५. 'प्रायशो' ख. ६. 'न्न क्वचिदुदा-
ह्रियन्ते' ख. ७. 'न्यङ‍गः क्रीडादिभिः' क., 'व्यङ‍गक्रीडादिभिः' ख., सोल्लवचो न्यङ‍ग-
वाच्यम्. ८. 'राधया व्यङ्गितस्य' ख.
