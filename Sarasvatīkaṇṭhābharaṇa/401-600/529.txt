<pb n="529"/>
'लोल१ चलने' तौदादिकः । यद्वा लोकतीति क्विबन्तात्तिप् । अत्र पदद्वयं द्रव्यवाचकं
संपुटक्रमेण मिथः संबध्यमानं मिथः संबद्धान्येव पदानि दीपयतीति संपुटम् ।।</p></comm>
<p>रसना यथा---</p>
<lg><l>'सलिलं विकाशिकमलं कमलानि सुगन्धिमधुसमृद्धानि ।</l>
<l>मधु लीना२लिकुलाकुलमलिकुलमपि च मधुरणितमिह ।। २०४ ।।'</l></lg>
<p>अत्र रसनाक्रमेण मिथः संग्रथितानि 'सलिलं विकाशिकमलम्'
इत्यादीनि वाक्यानि 'इह' इत्यन्तस्थितेनाधिकरणवाचिना द्रव्यदीपकेन
दीप्यन्ते; तदेतत् रसनादीपकं नामादिदीपकभेदः ।।</p>
<comm><p><q>सलिलमित्यादि</q> । जलं प्रफुल्लपद्मम, पद्मानि सुगन्धमधुना समृद्धानि ।
लीनं यदलिकुलं तेनाकुलं मधु, भ्रमरकुलमपीह वसन्ते मधुरणितं मधुना पुष्प-
रसेन शब्दितं मधौ मधूकद्रुमे वा शब्दितम् । 'मधु पुष्परसक्षौद्रमद्ये ना तु
मधुद्रुमे' इति मेदिनीकारः । अत्र क्षु्द्रघण्टिकाक्रमेण संग्रथितानि सलिलादिपदा-
न्यन्तःस्थिताधिकरणरूपद्रव्यवाचकेनेहेति पदेन दीप्यन्ते ।।</p></comm>
<p>माला यथा---</p>
<lg><l>'इमिणा सरएण ससी ससिणा वि णिसा णिसा३इ कुमुअवणम् ।</l>
<l>कुमुअवणेण अ पुलिणं पु४लिणेण अ सोहए हंसउलम् ।। २०५ ।।'</l></lg>
<lg><l>[अनया शरदा शशी शशिनापि निशा निशया कुमुदवनम् ।</l>
<l>कुमुदवनेन च पुलिनं पुलिनेन च शोभते हंसकुलम् ।।]</l></lg>
<p>अत्र मालाक्रमेण परस्परग्रथिताः कर्तारो हेतवश्च शशिप्रभृतयः 'शो-
भते' इति क्रियया दीप्यन्ते; तदेतन्मालादीपकं नाम दीपकस्य भेदः ।।</p>
<p>कः पुनरस्य पूर्वस्माद्विशेषः । पूर्वत्र वृत्तिच्छिन्नं रसनायां सर्वत्र
<!-- NOTES pg=529!-->
१. नैष धातुः क्वापि धातुपाठे वर्तंते । 'लुड विलोडने' इति, 'लोड उन्मादे'
इति च भौवादिकौ । उभयोरपि लोडतीति । डलयोरभेदाल्लोलतीति च. २. 'लीला-
लिकुल' ग. घ. ३. 'णिसाए' ग. ४. अत्रैकमात्राया न्यूनत्वाच्छन्दोदोषः
प्रतिभाति.
