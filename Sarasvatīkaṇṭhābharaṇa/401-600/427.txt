<pb n="427"/>
<p>तेषु सावयवसंकीर्णं यथा---</p>
<lg><l>'रइअरकेसरणिवहं सोहइ धवलब्भदलसहस्सपरिगअम् ।</l>
<l>महुमहदंसणजोग्गं पिआमहुप्पत्तिपङ‍कअं व णहअलम् ।। ४५ ।।'</l></lg>
<lg><l>[रविकरकेसरनिवहं शोभते धवलाभ्रदलसहस्रपरिगतम् ।</l>
<l>मधुमथदंशनयोग्यं पितामहोत्पत्तिपङ‍कजमिव नभस्तलम् ।।]</l></lg>
<p>अत्र पितामहोत्पत्तिपङ‍कजमिव नभस्तलं शोभत इत्युपमानोपमेयभावेना-
वयवावयविनोरभेदस्याविवक्षायामुपमैव न रूपकम् । रविकरधवलाभ्रदल-
सहस्रयोः केसरनिकरदलसहस्रयोश्च प्रतीयमानाभिधीयमानसादृश्ययोश्च
सहजाहार्यावयवभूतयोरभेदोपचारेण रूपणमिति सावयवरूपेणोपमायाः
संकीर्णत्वादिदं सावयवसंकीर्णं नाम संकीर्णरूपकेषूभयभूयिष्ठरूपकभेदः ।।</p>
<comm><p><q>अथेति</q> । आह्वयो नाम । सर्वमेकीकृत्य गणयति---<b>सैषेति</b> । चतुर्विंशति-
रित्यर्थः ।। <b>रइअरेत्यादि</b> । इह नभस्तलं शोभते पितामहस्य ब्रह्मण उत्पत्तिपद्म-
मिव तस्य पद्मयोनित्वात् । कीदृशम् । रविकराः सूर्यकिरणा एव केसरनिकरा यत्र
तत् । धवलाभ्राणि श्वेतमेघा एव दलसहस्राणि तैः परिगतमन्वितम् । मधुमथस्य
विष्णोर्दर्शनयोग्यम्, शरदि तस्य जागरणादस्य च रम्यत्वात्, पद्मपक्षेऽपि नाभि-
कमलतया मधुरिपुदर्शनयोग्यता । यद्वा मधुमथस्य भृङ‍गस्य दंशनं कवलनं तद्यो-
ग्यम् । मधु मथ्नातीति मधुमथः मूलविभुजादित्वात्कः । 'मधुमथो हरिभृङ‍गयोः'
इति शाश्वतः । अत्र रविकरधवलाभ्रसहस्रयोः सहजाहार्यावयवयोः केसरनिवह-
त्वेन दलसहस्रत्वेन च रूपणात् पङ‍कजनभस्तलयोरवयविनोरुपमानोपमेयत्वाच्च
सावयवसंकीर्णरूपकमिदम् ।।</p></comm>
<p>निरवयवसंकीर्णं यथा---</p>
<lg><l>'दीहो दिअहभुअंगो रइबिम्बफणामणिप्पहं विअसन्तो ।</l>
<l>अवरसमुद्दमुवगओ मुञ्चन्तो कंचुअंव घम्मअणिवहम् ।। ४६ ।।'</l></lg>
<lg><l>[दीर्घो दिवसभुजङ‍गो रविबिम्बफणामणिप्रभां विकसमानः ।</l>
<l>अपरसमुद्रमुपगतो मुञ्चन्कञ्चुकमिव घर्मनिवहम् ।।]</l></lg>
<p>अत्र दिवसावयविनो भुजङ‍गावयविनश्चाभिधीयमानप्रतीयमानदैर्ध्य-
