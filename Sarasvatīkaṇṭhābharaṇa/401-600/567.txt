<pb n="567"/>
<l>तिर्यक्षु१ च तदाभास इति द्वादश नायकाः ।। १०२ ।।</l></lg></b>
<b><lg><l>तेषु सर्वगुणोपेतः कथाव्यापी च नायकः ।</l>
<l>अन्यायवांस्तदुच्छेद्य उद्धतः प्रतिनायकः ।। १०३ ।।</l></lg></b>
<b><lg><l>ततः कैश्चिद्ग‍ुणैर्हीनः पूज्यश्चैवोपनायकः ।</l>
<l>समो न्यूनोऽपि वा तस्य कनीयाननुनायकः ।। १०४ ।।</l></lg></b>
<b><lg><l>स्यात्कथाव्यापिनी सर्वगुणयुक्ता च नायिका ।</l>
<l>हेतुरीर्ष्यायितादीनां सपत्नी प्रतिनायिका ।। १०५ ।।</l></lg></b>
<b><lg><l>ततः कैश्चिद्ग‍ुणैर्हीना पूज्या चैवोपनायिका ।</l>
<l>समा न्यूनापि वा किंचित्कनीयस्यनुनायिका ।। १०६ ।।</l></lg></b>
<b><lg><l>तदाभासास्तथैव स्युर्भेदाश्चै२षां गुणादिभिः ।</l>
<l>नायकस्तत्र गुणत उत्तमो मध्यमोऽधमः ।। १०७ ।।</l></lg></b>
<b><lg><l>प्र३कृतेः सात्त्विकः स स्याद्राजसस्तामसस्तथा ।</l>
<l>साधारणोऽन४न्यजातिः स विज्ञेयः परिग्रहात् ।। १०८ ।।</l></lg></b>
<b><lg><l>उद्धतो ललितः शान्त उदात्तो धैर्यवृत्तितः ।</l>
<l>शठो धृष्टोऽनुकूलश्च दक्षिणश्च प्रवृत्तितः ।। १०९ ।।</l></lg></b>
<b><lg><l>गुणतो नायिकापि स्यादुत्तमा मध्यमाधमा ।</l>
<l>मुग्धा मध्या प्रगल्भा च वयसा कौशलेन वा५ ।। ११० ।।</l></lg></b>
<b><lg><l>धीराधीरा च धैर्येण स्वान्यदीयापरिग्रहात् ।</l>
<l>ऊढानूढोपयमनात्क्रमाज्ज्येष्ठा कनीयसी ।। १११ ।।</l></lg></b>
<b><lg><l>मानर्द्धेरुद्धतोदात्ता शान्ता च ललिता च सा ।</l>
<l>सामान्या च पुनर्भूश्च स्वैरिणी चेति वृत्तितः ।। ११२ ।।</l></lg></b>
<!-- NOTES pg=567!-->
१. 'तिर्यक्षु च तदाभासा' क.ख. २. 'भेदास्तेषां' क.ख. ३. 'प्राकृतः' ख.
४. 'अनन्यजानिः' ख. ५. 'च' क.ख.
