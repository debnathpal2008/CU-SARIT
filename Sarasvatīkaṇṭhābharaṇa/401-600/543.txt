<pb n="543"/>
विमलितं निर्मलीकृतं वा रसातलं येन तेन । पुनः कीदृशम् । हरिणा त्रिविक्रमे-
णाप्यप्राप्ततुङ‍गशिखरम् । कीदृशेन । त्रिभुवनहरणाय सर्वतो भावाद्वर्धितेन वृद्धिं
गतेन । मृद्नता मर्दयता । अत्र पर्वतानुभावातिशयविवक्षयातिशयः स च तैर-
नुभूयमान एव ।।</p></comm>
<lg><l>'रणदुज्जअो दहमुहो सुरा अवज्झा अ तिहुअणस्स इमे ।</l>
<l>पडइ अणत्थोत्ति फुडं विहीसणेन फुडिआहरं णीससिअम् २२५'</l></lg>
<lg><l>[रणदुर्जयो दशमुखः सुरा अवध्याश्च त्रिभुवनस्येमे ।</l>
<l>पतत्यनर्थ इति स्फुटं विभीषणेन स्फुटिताधरं निश्वसितम् ।।</l></lg>
<p>अत्र दशास्यः समरे न जीयते, सुराश्चामरत्वान्न वध्यन्ते, तयोश्च
परस्परं संघट्टक्रियातिशयात्रि/?/भुवनमपि क्षयं यास्यतीति येयमन्योन्य-
क्रियातिशयभणनाल्लोकसीमातिक्रमेण विशेषविवक्षा सोऽयं क्रियाति-
शयो नामातिशय एवान्योन्यातिशय उच्यते ।।</p>
<comm><p><q>रणेत्यादि</q> । "रणदुर्जयो दशमुखः सुरा अवध्या अहो त्रिभुवनस्यासौ । पत-
त्यनर्थ इति स्फुटं विभीषणेन स्फुटिताधरं निश्वसितम् ।।" इह स्फुटिताधरं व्यक्ती-
कृताधरं यथा स्यादेवं विभीषणेन रावणभ्रात्रा निश्वसितं निश्वासस्त्यक्तः स्फुटं
व्यक्तमेव । कुतः । दशास्यो रणे दुर्जयः, सुरा देवा अमरत्वादवध्याः । अहो आश्च-
र्यमसौ त्रिभुवनस्यानर्थः पततीति । इतिर्हेतौ । अत्र दशास्यसुरयोरन्योन्यक्रिया-
तिशयोक्तेरन्योन्यातिशयः । सकलभुवनक्षयकारितया लोकसीमातिपातः ।। इत्य-
तिशयोक्त्‍यलंकारनिरूपणम् ।।</p></comm>
<p>श्लेषालंकारनिरूपणम् ।</p>
<p>श्लेषं लक्षयति---</p>
<b><lg><l>श्लेषोऽनेकार्थकथनं पदेनैकेन कथ्यते ।</l>
<l>पदक्रियाकारकैः स्याद्भिन्नाभिन्नैः स षड्‍विधः ।। ८५ ।।</l></lg></b>
<comm><p><q>श्लेष इति</q> । एकेन पदेन विभक्त्यन्तेनानेकेषामर्थानां कथनं यत्र स श्लेषः
कथ्यते । एकरूपान्वितमनेकार्थं वचः श्लेष इति लक्षणम् । स च षड्विधः
पदादिभिः स्यात् ।।</p></comm>
