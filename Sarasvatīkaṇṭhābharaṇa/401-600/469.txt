<pb n="469"/>
परत्वमित्युत्प्रेक्षावयवत्वम् । अत एवोत्प्रेक्षाभेदत्वम् । अवयवक्रियामात्रस्यावयवि-
क्रियोत्प्रेक्षणादवयवावयविभावः । तत्राङ‍गाङ्गिभाव एव । यद्वा अवयवमात्रक्रियो-
त्प्रेक्षणमेवावयवित्वोत्प्रेक्षेत्याह---<b>अन्य इति</b> ।।</p></comm>
<p>यथा---</p>
<lg><l>'लीनेव प्रतिबिम्बितेव लिखितेवोत्कीर्णरूपेव च
प्रत्युप्तेव च वज्रलेपघटितेवान्तर्निखातेव च ।</l>
<l>सा नश्चेतसि कीलितेव विशिखैश्चेतोभुवः पञ्चभि-
श्चिन्तासंततितन्तुजालनिबिडस्यूतेव लग्ना प्रिया ।। १०८ ।।'</l></lg>
<p>तेषां मते पूर्वोदाहरणमुत्प्रेक्षावयवो न भवति ।</p>
<comm><p><q>लीनेवेत्यादि</q> । विवृतोऽयमनुप्रासे । एतन्मते पूर्वोदाहरणम् 'अङ‍गुलीभिरिव-'
इत्यादि । उत्प्रेक्षोपमायामन्तर्भवतीत्याह---<b>तेषामिति</b> ।।</p></comm>
<p>उत्प्रेक्षोपमा यथा---</p>
<lg><l>'किंशुकव्यपदेशेन तरुमारुह्य सर्वतः ।</l>
<l>दग्धादग्धामरण्यानीं पश्यतीव विभावसुः ।। १०९ ।।'</l></lg>
<p>अत्र व्यपदेशशब्देन किंशुककुसुमानामग्निसादृश्यमभिधाय दर्शन-
क्रियोत्प्रेक्ष्यत इति सेयमुत्प्रेक्षोपमा । पूर्वस्मिन्नप्युदाहरणे मरीचिभिर-
ङ‍गुलीभिरिव तिमिरं केशसंचयमिव संनिगृह्येत्युपमानार्थानुप्रवेश उत्प्रे-
क्षायां द्रष्टव्यः । सेयमुत्प्रेक्षावयव उत्प्रेक्षोपमा चोत्प्रेक्षैव भवति ।।</p>
<comm><p><q>किंशुकेत्यादि</q> । विभावसुरग्निररण्यान्या महारण्यस्य दग्धादग्धं दग्धमदग्धं
च भागं पश्यतीव । किं कृत्वा । किंशुकव्यपदेशेन किंशुककुसुमव्याजेन सर्वत्र
वृक्षमारुह्य । 'महारण्यमरण्यानी' इत्यमरः । 'चित्रभानुर्विभावसुः' इति च । अत्र
व्याजपदेन किंशुककुसुमाग्न्योः सादृश्यमभिप्रेतमत उपमागर्भोत्प्रेक्षेयम् ।।</p></comm>
<p>मतं यथा---</p>
<lg><l>'यदेतच्चत्द्रान्तर्जलदलवलीलां वितनुते
तदाचष्टे लोकः शशक इति नो मां प्रति तथा ।</l>
