<pb n="467"/>
<p>गुणोत्प्रेक्षा यथा---</p>
<lg><l>'पल्लविअं विअ करपल्लवेहिं पप्फुलिअं विअ णअणेहिं ।</l>
<l>फलिअं विअ पीणपओहरेहिं अज्जाए लावण्णम् ।। १०५ ।।'</l></lg>
<lg><l>[पल्लवितमिव करपल्लवाभ्यां प्रफुल्लितमिव नयनाभ्याम् ।</l>
<l>फलितमिव पीनपयोधराभ्यामार्याया लावण्यम् ।।]</l></lg>
<p>अत्र करपल्लवादिरूपेणान्यथावस्थितस्याङ‍गलावण्यलक्षणस्य यदेतत्
पल्लवितत्वादिरूपेणान्यथोत्प्रेक्षणं सेयमुत्प्रेक्षा गुणोत्प्रेक्षेति भवति ।</p>
<comm><p><q>पल्लविअमित्यादि</q> । विवृतेयं समाध्यलंकारे । अत्र सौन्दर्यस्य गुणस्य पल्ल-
वितत्वादिना कल्पनं गुणोत्प्रेक्षा ।।</p></comm>
<p>क्रियोत्प्रेक्षा यथा---</p>
<lg><l>'सेनागजाः स्वकरपु१ष्करलेखनीभि-
र्गण्डस्थलान्मदमषीं मुहुराददानाः ।</l>
<l>मन्ये नरेन्द्र तब तोयधितीरताली-
पत्रोदरेषु विजयस्तुतिमालिखन्ति ।। १०६ ।।'</l></lg>
<p>अत्र सेनागजानां गण्डस्थलेभ्यो लेखन्याकारैः करैर्मषीरूपस्य मद-
पयसो यदादानम्, यश्चास्य तीरतालीपत्रोदरेषु महावर्णतया निक्षेपः स
उक्तरूपेणान्यथोत्प्रेक्ष्यत इति सेयमुत्प्रेक्षा क्रियोत्प्रेक्षा भवति ।</p>
<comm><p><q>सेनेत्यादि</q> । हे नरेन्द्र, सेनागजास्तव विजयस्तुतिमालिखन्तीति मन्ये ।
कीदृशाः । स्वकराणां हस्तिहस्तानां यानि पुष्कराण्यग्राणि तान्येव लेखन्यः का२प
इति ख्यातास्ताभिर्गण्डस्थलात् मदमेव मषीं वारंवारमाददाना गृह्णन्तः । कुत्र लिख-
न्तीत्यत आह---समुद्रतीरतालपत्रमध्येषु । मन्येशब्द उत्प्रेक्षाव्यञ्जकः । 'पुष्करं
करिहस्ताग्रे' इति विश्वः । न च लिखेः कुटादिपाठात् ङित्त्वे गुणाभावे लिखनीति
स्यादिति वाच्यम् । 'रद विलेखने' इति निर्देशेन ङित्त्वविधेरनित्यत्वबोधनात् ।
अत <b>एव</b> 'लेखनीकृतकर्णस्य कायस्थस्य न विश्वसेत् ।' इत्यादिप्रयोगाः । 'लेखनी
<!-- NOTES pg=467!-->
१. मूलसंमतस्तु 'पल्लव' इति पाठः.	२. भाषान्तरशब्दोऽयम्.
