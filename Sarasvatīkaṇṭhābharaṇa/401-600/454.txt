<pb n="454"/>
कमलिनीमालोक्य तस्यामात्मधर्मान्, प्रिये च सूर्यधर्मानारोपयति । ते
च बलिः क्रियेऽहं तव रोषस्येत्यादिभिः पदैरुद्भिद्यमाना इह प्रतीयन्त
इत्ययं सोद्भेदः समाधिभेदः । अन्यश्चान्यधर्माश्चान्यधर्मा इ१ति व्युत्पत्त्या
धर्मिणोऽप्यध्यासे समाधिरिष्यते ।।</p>
<comm><p><q>वल्लहे इत्यादि</q> । 'वल्लभे लघु व्यपक्रामति पुनरागच्छति चिरेण बलिः क्रिये
तामरसिनि तव रोषस्य स्थिरस्य । येन निराकुलं जल्पति किमपि न यावज्जन-
स्तावद्धिमेन विशीर्णा झटिति प्लुष्टतनुः ।।' इह हे तामरसिनि पद्मिनि, वल्लभे सूर्ये
लघु शीघ्रं व्यपक्रामत्यपगच्छति सति हिमसमये रात्रेदींर्घत्वाच्चिरेण पुनरागच्छति
सति तव रोषस्य स्थिरस्य बलिरुपहारोऽहं क्रिये इति काचित्खण्डिता पद्मिनीमुद्दिश्य
वदति । येन हेतुना निराकुलो जनो यावदेव किमपि न जल्पति तावदेव हिमेन
विशीर्णा झटिति त्वं दग्धतनुरसि । व्यलीकमप्रियम् । 'हिमानी हिमसंहतिः' इत्य-
मरः । प्लुष्टां दग्धाम् । ते धर्माः । धर्मारोपरूपे समाधावव्याप्तिरत आह---<b>अन्य
इति</b> । अन्यो धर्मीह विवक्षितो धर्मपदसंनिधेः ।।</p></comm>
<p>सधर्माणां धर्मिणश्च यथा---</p>
<lg><l>'चन्द्रज्योत्स्ना विशदपुलिने सैकतेऽस्मिन्सरय्वा
वादद्वैतं सुचिरमभवत्सिद्धयूनोः कयोश्चित् ।</l>
<l>एको ब्रूते प्रथमनिहतं केशिनं कंसमन्यः
स त्वं तत्त्वं कथय भवता को हतस्तत्र पूर्वम् ।। ८८ ।।'</l></lg>
<p>अत्र संबोध्य वर्णनीये विष्णुस्वरूपस्य धर्मिणस्तद्धर्माणां चाध्यासा-
दयं धर्मिधर्माध्यासरूपः समाधिः ।।</p>
<comm><p><q>चन्द्रेत्यादि</q> । कयोश्चित् सिद्धयूनोः सरय्वा नदीभेदस्यास्मिन् सैकते बहुकालं
वादद्वैतं वचनविवादोऽभवत् । 'वादद्यूतम्' इति पाठे वादो विवाद एव द्यूतमि-
त्यर्थः । सैकते कीदृशे । चन्द्रज्योत्स्नया विशदं स्वच्छं पुलिनं तोयोत्थितभागो
यत्र तत्र । अनेन रम्यतोक्ता । वादस्वरूपमाह---एकः केशिनं प्रथमनिहतं ब्रूते,
अन्यः कंसं प्रथमनिहतं ब्रूते । हे भगवन्, स प्रसिद्धस्त्वं तत्त्वं यथार्थं कथय ।
<!-- NOTES pg=454!-->
१. अर्थप्रदर्शनमेतत् । व्युत्पत्तिस्तु 'अन्यश्च धर्मश्च' इत्येव.
