<pb n="561"/>
<b><lg><l>प्रलम्भेत्यत्र यदि वा वञ्चनामात्रवाचिनि ।</l>
<l>विना स२मासे चतुराश्चतुरोऽर्थान्नियुञ्ज३ते ।। ६३ ।।</l></lg></b>
<b><lg><l>विविधश्च विरुद्धश्च व्याविद्धश्च क्रमेण सः ।</l>
<l>विनिषिद्धश्च पूर्वानुरागा४दिषु विषज्यते ।। ६४ ।।</l></lg></b>
<b><lg><l>पूर्वानुरागे विविधं वञ्चनं व्रीडितादिभिः ।</l>
<l>माने विरुद्धं तत्प्राहुः पुनरीर्ष्यायितादिभिः ।। ६५ ।।</l></lg></b>
<b><lg><l>व्याविद्धं दीर्घकालत्वात्प्रवासे तत्प्र५तीयते ।</l>
<l>विनिषिद्धं तु करुणे६ करुणत्वेन गीयते ।। ६६ ।।</l></lg></b>
<b><lg><l>रागोऽनु सह पश्चाद्वानुरूपोऽनुगतोऽपि वा ।</l>
<l>यूनोरपूर्वः पूर्वानुरागशब्देन शब्द्यते ।। ६७ ।।</l></lg></b>
<b><lg><l>राजते रञ्चतेर्वापि रागः क७रणभावयोः ।</l>
<l>घ८ञान्यत्कारके भावे नलोपेन नियम्यते ।। ६८ ।।</l></lg></b>
<b><lg><l>मान्यते प्रेयसा येन यं प्रियत्वेन मन्यते ।</l>
<l>मनुते वा मिमीते वा प्रेममानः स कथ्यते ।। ६९ ।।</l></lg></b>
<b><lg><l>महाभाष्यकृतः कोऽसावनुमान इति स्मृतेः ।</l>
<l>ल्युडन्तोऽपि न पुंलिङ‍गो मानशव्दः प्रदुष्यति ।। ७० ।।</l></lg></b>
<b><lg><l>यत्राङ‍गना युवानश्च वसते न वसन्ति च ।</l>
<l>स प्रवासः प्रशब्देन प्रतीपार्थेन कथ्यते ।। ७१ ।।</l></lg></b>
<b><lg><l>चितोत्क९ण्ठादिभिश्चेतो भृशं वासयतीह यः ।</l>
<l>प्रवासयति वा यूनः स प्रवासो निरुच्यते ।। ७२ ।।</l></lg></b>
<!-- NOTES pg=561!-->
१. 'प्रलभेत्यत्र' घ. २. विशब्देन. ३. 'न्प्रयुञ्जते' ख. ४. पूर्वानुरागप्रवासकरुणा-
ख्येषु. ५. वञ्चनम्. ६. 'करुणः' ख., 'किरणे' ग. ७. 'करुणभावयोः' ख. ८. 'घञापि करणे भावे' घ., 'घञान्यकारके भावे' क. ९. 'चिन्तोत्कण्ठादिभिश्चेतो' क.ख.
