<pb n="508"/>
<p>तेषु क्रियापरिकरो यथा---</p>
<lg><l>'ववसिअणिवेइअत्थो सो मारुइलद्धपच्चआगअहरिसम् ।</l>
<l>सुग्गीवेण उरत्थलवणमालामलिअमहुअरं उवऊढो ।। १७१ ।।'</l></lg>
<lg><l>[व्यवसितनिवेदितार्थः स मारुतिलब्धप्रत्ययागतहर्षम् ।</l>
<l>सुग्रीवेणोरःस्थलवनमालामृदितमधुकरमुपगूढः ।।]</l></lg>
<p>अत्र 'मारुतिलब्धप्रत्ययागतहर्षम्' इत्यनेन, 'उरःस्थलवनमालामृदि-
तमधुकरम्' इत्यनेन चोपगूहनक्रियायाः परिकरितत्वादयं क्रियापरिकरः ।।</p>
<comm><p><q>ववसिअ इत्यादि</q> । "व्यवसितनिवेदितार्थः स मारुतिलब्धप्रत्ययागतहर्षम् ।
सुग्रीवेणोरः स्थलवनमालामृदितमधुकरमुपगूढः ।।" इह स विभीषणः सुग्रीवेणोप-
गूढ आलिङ्गितः । कीदृशः । व्यवसितस्य व्यवसायस्य निवेदितोऽर्थो येन सः । 
यद्वा व्यवसितश्चिकीर्षितो रामसाहाय्यरूपो निवेदितोऽर्थो येन सः । मारुतिना हनू-
मता लब्धप्रत्ययेन प्राप्तविश्वासेनागतहर्षं यथा स्यादेवमुरःस्थलस्य वनमालायां
मृदिता मधुकरा यत्र तद्यथा स्यादेवमित्युपगूहनक्रियाया विशेषणद्वयम् । 'प्रत्ययः
सहजे ज्ञाने विश्वासाचारहेतुषु ।' इति मेदिनीकारः । अत्र प्रधानक्रियाया विशेष-
णद्वयेन परिष्कृतत्वात्क्रियापरिकरत्वम् ।।</p></comm>
<p>कारकपरिकरो यथा---</p>
<lg><l>'पडिआ अ हत्थसिढिलिअणिरोहपण्डरसमूससन्तकवोला ।</l>
<l>पेल्लिअवामपओहरविसमुण्णअदाहिणत्थणी जणअसुआ ।। १७२ ।।'</l></lg>
<lg><l>[पतिता च हस्तशिथिलितनिरोधपाण्डुरसमुच्छ्वसत्कपोला ।</l>
<l>प्रेरितवामपयोधरविषमोन्नतदक्षिणस्तनी जनकसुता ।।]</l></lg>
<p>अत्र 'हस्तशिथिलितनिरोधपाण्डुरसमुच्छ्वसत्कपोला' इत्यनेन, 'प्रेरि-
तवामपयोधरविषमोन्नतदक्षिणस्तनी' इत्यनेन च 'जन१कसुता' इति च
कारकपदस्य परिकरितत्वादयं कारकपरिकरः ।।</p>
<comm><p><q>पडिआअ इत्यादि</q> । "पतिता च हस्तशिथिलितनिरोधपाण्डुरसमुच्छ्वसत्क-
पोला । प्रेरितवामपयोधरविषमोन्नतदक्षिणस्तनी जनकसुता ।।" इह जनकसुता
<!-- NOTES pg=508!-->
१. 'जनकसुता इत्यनेन च' इति <b>ग.</b>
