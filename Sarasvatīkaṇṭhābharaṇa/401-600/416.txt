<pb n="416"/>
पुष्पम् । 'नीरक्षीराम्बुशम्बरम्' इत्यमरः । वादिव्यतिरेकादुपमातिरस्कारः । इह
प्रथमं समस्तं ततोऽसमस्तमिति समस्तव्यस्तता ।।</p></comm>
<p>सविशेषणं यथा---</p>
<lg><l>'हरिपादः शिरोलग्नजह्नुकन्याजलांशुकः ।</l>
<l>जयत्यसुरनिःशङ‍कसुरानन्दोत्सवध्वजः ।। २८ ।।'</l></lg>
<p>अत्र यथोक्तविशेषणविशिष्टो यो हरिपादो यश्च हरिहतासुरेभ्यो
निःशङ‍कानां सुराणामानन्दोत्सवे ध्वजस्तयोः सविशेषणयोरेव प्रतीयमा-
नसादृश्ययोः परस्परमुपमानोपमेयभाव इति सविशेषणं नाम प्रकृतरू-
पकेषु शब्दभूयिष्ठरूपकभेदः । तदेतच्चतुष्टयमपि प्रकृतसमासादिशब्दै-
र्निबद्धमिति प्रकृतमुच्यते ।।</p>
<comm><p><q>हरीत्यादि</q> । शिरसि अग्रं लग्नं बलिवञ्चने त्रिविक्रमदशायां ब्रह्माण्डाप्तौ
ब्रह्मणा पाद्यार्थमावर्जितं यज्जह्नुकन्याया गङ‍गाया जलं तदेवांशुकं वस्त्रमिव यत्र
तादृशो हरेर्वामनरूपस्य पादो बलिविजयादसुरेभ्यो निःशङ‍कानां देवानां हर्षोत्सवे
ध्वज एव जयति । अत एव जाह्नवीजलमंशुकत्वेन रूपितम्, तेन विना ध्वजा-
नुपपत्तेः 'शिरोऽग्रे मस्तकेऽपि च' इति मेदिनीकारः । इह पादध्वजयोर्विशेषण-
वतोरेव रूपणात् सविशेषणरूपकता । प्रकृतत्वं प्रस्तुतत्वम् । तच्च समासादिभि-
रेवेति प्रकृतरूपकता ।।</p></comm>
<p>विकृतशब्दभूयिष्ठं विभजते---</p>
<b><lg><l>चतुरो विकृतस्यापि प्रभेदान्प्रतिजानते ।</l>
<l>परम्पराथ रशनामालारूपकरूपकम् ।। २८ ।।</l></lg></b>
<comm><p><q>चतुर इति</q> । विकृतस्यापि चतुरो भेदान् प्रतिजानते स्वीकुर्वन्ति । धीरा इति शेषः ।।</p></comm>
<p>तेषु परम्परा यथा---</p>
<lg><l>'ववसाअरइप्पओसो रोसगइन्ददिढसिङ‍खलापडिबन्धो ।</l>
<l>कह कह वि दासरहिणो जअकेसरिपञ्जरो गओ घणसमओ २९'</l></lg>
<lg><l>[व्यवसायरविप्रदोषो रोषगजेन्द्रदृढशृङ‍खलाप्रतिबन्धः ।</l>
<l>कथं कथमपि दाशरथेर्जयकेसरिपञ्जरो गतो घनसमयः ।।</l></lg>
