<pb n="455"/>
भवता तत्र तयोः केशिकंसयोर्मध्ये कः पूर्वं हत इति । सिद्धौ च तौ युवानौ चेति
सिद्धयुवानौ । केशी असुरभेदः । कंसोऽप्यसुरभेदः । अत्र विष्णोस्तद्धर्माणां च
चक्रधरत्वादीनामारोपः स्फुट एव ।।</p></comm>
<p>धर्मिण एवाध्यासो यथा---</p>
<lg><l>'प्राप्तश्रीरेष कस्मात्पुनरपि मयि तं मन्थखेदं विदध्या-
न्निद्रामप्यस्य पूर्वामनलसमनसो नैव संभावयामि ।</l>
<l>सेतुं बध्नाति कस्मात्पुनरयमखिलद्वीपनाथानुयात-
स्त्वय्यायाते वितर्कानिति दधत इवाभाति कम्पः पयोधेः ।। ८९ ।।'</l></lg>
<p>अत्र प्राप्तश्रीरेष कस्मादित्यादिभिर्मन्थखेदादिधर्माणां निवर्तितत्वात्
प्राप्तश्रीरित्यादीनां च श्लेषेणैवाभिधानात् त्वयीति वर्णनीयपदे विष्णु-
स्वरूपस्य धर्मिण एवाध्यासात् तद्धर्माणां चानध्यासादयं धर्म्यध्यासरूपः
समाधिः ।।</p>
<comm><p><q>प्राप्तेत्यादि</q> । हे रामदेव, समुद्रस्य कम्प आभाति । कीदृशस्य । स्वव्याघाते
सति इति वितर्कान् दधत इव । एष प्राप्तलक्ष्मीः कोऽपि कस्मात्पुनरपि मद्विषये
मन्थेन मन्थनदण्डेन खेदं विदघ्यात्कुर्यात् । अनलसमनस आलस्यहीनस्यास्य
निद्रामप्यपूर्वां नैव संभावयामि । अखिलद्वीपनाथो रावणस्तमनुलक्ष्यीकृत्य यातः
प्रयातः पुनरयं कस्माद्धेतोः सेतुबन्धं बध्नाति । मथ्यतेऽनेनेति मन्थः । करणे
'हलश्च ३।३।१२' इति घञ् । अत्र प्राप्तश्रीरित्यादिश्लिष्टपदैर्धर्भिण एव विष्णुरू-
पस्यारोपो न तु तद्धर्माणामसुरघातकत्वादीनाम् ।।</p></comm>
<p>समाधिमेलितयोरभेदमाह---</p>
<b><lg><l>समाधिमेव मन्यन्ते १मे(मी)लितं तदपि द्विधा ।</l>
<l>धर्माणामेव चाध्यासे धर्मिणां वान्यवस्तुनि ।। ४५ ।।</l></lg></b>
<p>समाधिरेव मेलितमुभयत्रापि धर्माध्यासात् ।।</p>
<!-- NOTES pg=455!-->
<p>१. 'आधारपुस्तकद्वये टीकापुस्तके च मेलितमिति पाठः समुपलभ्यते । परं
काव्यप्रकाशादिषु तथा सरस्वतीकण्ठाभरणात्प्राचीने रुद्रटविरचिते काव्यालंकारेऽपि
'मीलितम्' इत्येव वरीवर्तीति तदनुरोधादत्रापि 'मीलितं, 'मिलितं' वा युक्तं प्रतिभाति.</p>
