<pb n="507"/>
विषमाः सप्त, तथापि रविस्तेजस्वी जगत्र/?/यमाक्रामति । 'सप्ताश्वा नव दन्तिनः'
इति नीतौ निषेधः । आक्रामतीत्यत्रोत्क्रमणाभावात् 'आङ उद्नमने १।३।४०' इति
न तङ् । अत्र रथादीनामेकदेशविकलतेति द्वितीयेयम् ।।</p></comm>
<p>द्रव्यस्य योगायोगाभ्यामवैकल्येनापि क्वचिदेषा विशेषायाविशेषाय
च यथा---</p>
<lg><l>'अयं तया रथक्षोभादंसेनांसो निपीडितः ।</l>
<l>एकः कृती शरीरेऽस्मिञ्शेषमङ‍गं भुवो भरः ।। १७० ।।'</l></lg>
<p>अत्र 'अयं तथा स्पृष्टोंऽसः स पुण्यवान्, तया चास्पृष्टं शेषमङ‍गं
मे निरर्थकम्' इति योऽयमवैकल्यदर्शनेऽपि विशेषस्तेनैषाहेतुमत्यापि
हेतुमता विशेष्यमाणा यथोक्ता विशेषोक्तिर्भवति । या पुनरिहोर्वश्या-
मितो वाक्याद्ग‍ुणादिवैशि१ष्ट्यावगतिः सा पर्यायोक्तिर्न विशेषोक्तिः ।।</p>
<comm><p><q>अयमित्यादि</q> । अयमंसो बाहुमूलं तया स्त्रिया रतिलोभान्निजांसेन निपीडित
इत्येक एवायं ममाङ‍गे कृती रम्यः । शेषमङ‍गं भूमेर्भरो भारजनकम् । शेषशब्दः कर्म-
घञन्तो वाच्यलिङ‍गः । अङ‍गभरशब्दयोरजहल्लिङ‍गतयान्वयः । अत्रावैकल्यदर्शनेऽपि
विशेषोक्तेरियमन्या भवति । यद्यनेन वाक्येनोर्वश्या गुणविशेषवत्त्वज्ञानं तदोक्त-
लक्षणाभावात्पर्यायोक्तिरेवेत्याह---<b>यत्पुनरिति</b> ।। इति विशेषालंकारनिरूपणम् ।</p></comm>
<p>परिकरालंकारनिरूपणम् ।</p>
<p>परिकरं लक्षयति---</p>
<b><lg><l>क्रियाकारकसंबन्धिसाध्यदृष्टान्तवस्तुषु ।</l>
<l>क्रियापदाद्युपस्कारमाहुः परिकरं बुधाः ।। ७२ ।।</l></lg></b>
<comm><p><q>क्रियेति</q> । क्रिया धात्वर्थः, कारकं कर्मादि, संबन्धी संबन्धवान्, सार्ध्यं
सिसाधयिषितम्, दृष्टान्तो निदर्शनम्, वस्तु पदार्थः । एषु क्रियापदादेरुपस्कारः
परिष्कारः परिकरः । साभिप्रायविशेषणेन विशेष्योक्तिः परिकर इति लक्षणम् ।।</p></comm>
<!-- NOTES pg=507!-->
१. 'विशिष्टावगतिः' इति ख. ग.
