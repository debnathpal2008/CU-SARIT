<pb n="438"/>
<p>उपमानोपमेययोः साम्यापत्त्या विकृता यथा---</p>
<lg><l>'घरिणीए महाणसकम्मलग्गमसिमलिइएण हत्थेण ।</l>
<l>छित्तं मुहं हसिज्जइ चन्दावत्थं गअं पइणा ।। ६१ ।।'</l></lg>
<lg><l>[गृहिण्या महानसकर्मलग्नमसीमलिनितेन हस्तेन ।</l>
<l>स्पृष्टं मुखं हस्यते चन्द्रावस्थां गतं पत्या ।।]</l></lg>
<p>अत्रोत्कृष्टोपमेयस्य मसीमालिन्यवैकृतेनोपमानसाम्यमापद्यमानं प्रती-
यते । सेयमुपमानोपमेययोः साम्यापत्त्या विकृता नाम प्रपञ्चोक्तिः
साम्यभेदः ।।</p>
<comm><p><q>घरिणीत्यादि</q> । 'गृहिण्य महानसकर्मलग्नमसीमलिनितेन हस्तेन । स्पृष्टं मुखं
हस्यते चन्द्रावस्थां गतं पत्या ।।' इह कयाचिन्नायिकया चन्द्रेण स्पर्धमानया पाका-
सक्तया श्यामितहस्तेन मुखे स्पृष्टे सति नायकस्तन्मुखस्य चन्द्रसमत्वं सूचयन्नु-
पहसतीत्येकापरस्यै कथयति---<b>गृहिण्या इति</b> । गृहिण्याः पाकक्रियालग्नश्यामभा-
गश्यामितेन करेण स्पृष्टं मुखमत एव चन्द्रावस्थां गतं पत्या हस्यते । 'पाकस्थान-
महानसे' इत्यमरः । अत्र मसीमालिन्यं वैकृतं तत एव मुखचन्द्रयोः साम्यापत्तिः ।।</p></comm>
<p>विकृतैवोपमेयस्योत्कर्षापत्त्या यथा---</p>
<lg><l>'रत्तुप्पलदलसोहा तीअ वि चसअम्मि सुरहिवारुणीभरिए ।</l>
<l>मअतम्बेहि मणहरा पडिमाडिएहि लोअणेहि लहुइआ ।। ६२ ।।'</l></lg>
<lg><l>[रक्तोत्पलदलशोभा तस्य अपि चषके सुरभिवारुणीभरिते ।</l>
<l>मदताम्राभ्यां मनोहरा प्रतिमापतिताभ्यां लोचनाभ्यां लघ्वीकृता ।।]</l></lg>
<p>अत्रोपमेयस्य मधुमदताम्रत्ववैकृत उत्कर्षः प्रतीयते । सेयमुपमेयो-
त्कर्षेण विकृता नाम प्रपञ्चोक्तिः साम्यभेदः ।।</p>
<comm><p><q>रत्तुप्पलेत्यादि</q> । इह कथापि नायिकया लोचनाभ्यां चषके सुगन्धिमद्यभृते
प्रतिमया प्रतिबिम्बेन पतिताभ्याम् । अत एव मदेनाताम्राभ्यामतिलोहिताभायां
मनोज्ञा रक्तोत्पलदलस्य शोभा लघ्वीकृतात्यल्पा कृता । जितेति यावत् । 'चषकं
पानपात्रं स्यात्' इति हारावली । 'सुरा...वरुणात्मजा' इत्यमरः । भरित इत्यत्र
