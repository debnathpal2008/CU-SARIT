<pb n="432"/>
<comm><p><q>सअलु इत्यादि</q> । इह सत्पुरुषे मलिनता चिरं न तिष्टति । कीदृशे । सक-
लोद्द‍योतिता वसुधा येन तस्मिन्, समस्ते जीवलोके मर्त्यलोके विस्तीर्यमाणः प्रतापो
यस्य तस्मिन् । मलिनता कीदृशी । विधानेन इतिकर्तव्यतया विधिना वापादितो-
त्पादिता । रवाविव यथा सूर्ये मलिनता चिरं न तिष्ठति तथेत्यर्थः । कीदृशे ।
सकलोज्ज्वलीकृतवसुधे समस्तजीवलोके विस्तीर्यमाणः प्रतापः प्रतपनं यस्य तस्मिन् ।
मलिनता कीदृशी । विहाणं प्रातः तस्मात्पतितापि । इहासाधारण्यमेव विशेषः, पूर्व-
तापि समस्तक्रियया प्रथमतः साम्येन ।।</p></comm>
<p>गुणयोगनिमित्तसाम्या सामान्यत उत्तरा यथा---</p>
<lg><l>'रूपं तदोजस्वि तदेव वीर्यं तदेव नैसर्गिकमुन्नतत्वम् ।</l>
<l>न कारणात्स्वाद्बिभिदे कुमारः प्रवर्तितो दीप प्रतीपात् ५१'</l></lg>
<p>अत्र रूपादिगुणयोगजन्मजनितं साम्य सामान्यरूपश्च पश्चात्प्रदीप-
दृष्टान्त इति सामान्यतो गुणयोगनिमित्तेयमुत्तरो नाम दृष्टान्तोक्तिः
साम्यभेदः ।।</p>
<comm><p><q>रूपमिति</q> । कुमारो बालकोऽजः, स्वान्निजात्कारणात्पितुर्न बिभिदे न भेदं
जगाम । अभेदे हेतुमाह---ओजस्वि दीप्तं तद्रूपं, सौकुमार्यं तदेव, वीर्यं तेजस्तदेव,
नैसर्गिकं स्वाभाविकमुन्नतत्वमुच्छि/?/तत्वं च । यथा दीपात्प्रवर्तित उत्पादितो दीपः
स्वात्कारणाद्दीपान्न भिन्नो भवति । अत्रापि रूपादिकं तुल्यमेव । दृष्टान्तस्य प्रकृत-
वाक्यार्थपर्यवसाने सति पश्चादन्वय इत्युत्तरता ।।</p></comm>
<p>सैव क्रियागुणद्रव्ययोगनिमित्ता विशेषतो यथा---</p>
<lg><l>'अव्वोच्छिण्णपसरिओ अहिअं उद्धाइ फुरिअसूरच्छाओ ।</l>
<l>उच्छाहो सुभडाणं विसमक्खलिओ महाणर्इण व सोत्तो ।। ५२ ।।'</l></lg>
<lg><l>[अव्यवच्छिन्नप्रसृतोऽधिकमुद्धावति स्फुरितशूर(शौर्य)च्छायः ।</l>
<l>उत्साहः सुभटानां विषमस्खलितो महानदीनामिव स्रोतः ।।]</l></lg>
<p>अत्राव्यवच्छिन्नप्रसृत इति क्रियायोगनिमित्तं स्फुरितशौर्यच्छाय
इति गुणयोगनिमित्तं स्फुरितसूर्यच्छाय इति द्रव्ययोगनिमित्तं च साम्यं
सामान्यविशेषरूपश्च विषमस्खलितमहानदीस्रोतोदृष्टान्त इति विशेषतः
क्रियादियोगनिमित्तेयमुत्तरा नाम दृष्टान्तोक्तिः साम्यभेदः ।।</p>
