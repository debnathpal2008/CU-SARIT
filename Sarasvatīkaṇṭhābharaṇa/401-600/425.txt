<pb n="425"/>
घानां वेलाशुक्तिमुक्ताफलप्रकराणां च प्रतीयमानाभिधीयमानसादृश्यानां
शब्दप्राधान्यतोऽर्थप्राधान्यतश्च रूपकं कृतमित्याधारवन्नाम रूपकमिदं
शुद्धरूपकेषु शब्दार्थभूयिष्ठरूपकभेदः ।।</p>
<comm><p><q>आधारवदिति । सोहइ इत्यादि</q> । इह गगनमेव समुद्रस्तत्र तारा एव सुक्ता-
स्तासां प्रकरः समूहः शोभते । कीदृशः । विशेषेणातिशयेन शुद्धकिरणः । रजन्येव
वेला तीरभूमिस्तत्र लग्नः संबद्धः । स्फुटविघटिता व्यक्तीभूय विदीर्णा मेघा एव
शुक्तिसंपुटास्तैर्विमुक्तश्च । इह सादृश्ये रजन्यादीनां प्रतीयमानता वेलादीनामभिधी-
यमानता, शुद्धरूपकता उपमाद्यसंभेदात् । गगनस्याधारतयेदमाधारवद्रूपकम् ।।</p></comm>
<p>निराधारं यथा---</p>
<lg><l>'वणराइकेसहत्था कुसुमाउहसुरहिसंचरन्तधअवडा ।</l>
<l>ससिअरमुहुत्तमेहा तमपडिहत्था विणेत्ति धूमुप्पीडा ।। ४२ ।।'</l></lg>
<lg><l>[वनराजिकेशहस्ताः कुसुमायुधसुरभिसंचरच्द्व‍वजपटाः ।</l>
<l>शशिकरमुहूर्तमेघास्तमःप्रतिहस्ता विज्ञायन्ते धूमोत्पीडाः ।।]</l></lg>
<p>अत्र धूमोत्पीडानां वनराजिकेशहस्तत्वेन कुसुमायुधसुरभिसंचरच्द्व‍वज-
पटत्वेन शशिकरमुहूर्तमेघत्वेन च तमःप्रतिहस्तत्वेन च रूपितानां निरा-
धाराणामेव शब्दप्राधान्यमर्थप्राधान्यं चावधार्यत इति निराधारं नाम
रूपकमिदं शुद्धरूपकेषु शब्दार्थभूयिष्ठरूपकभेदः ।।</p>
<comm><p><q>वणेत्यादि</q> । इह धूमसमूहा एतादृशा विज्ञायन्ते । कीदृशाः । वनराज्या वन-
पङ्क्तेः केशहस्ताः केशकलापा एव, 'पाशः पक्षश्च हस्तश्च कलापार्थाः कचात्परे ।'
इत्यमरः । कुसुमायुधस्य कामस्य सुगन्धि चलद्ध्वजपटा एव चन्द्रकिरणानां मुहूर्त-
मेघा एव तमसामन्धकाराणां प्रतिहस्ताः प्रतिनिधयः । 'प्रतिहस्तः प्रतिनिधौ'
इति विश्वः । इह धूमोत्पीडस्य वनराजिकेशकलापादेराधारत्वानुपपत्तेर्निराधार-
रूपकमिदम् ।।</p></comm>
<p>केवलं यथा---</p>
<lg><l>'वेल्लितभ्रु गलद्धर्मजलमालोहितेक्षणम् ।</l>
<l>विवृणोति मदावस्थामिदं वदनपङ‍कजम् ।। ४३ ।।'</l></lg>
