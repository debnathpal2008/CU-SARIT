<pb n="549"/>
<p>अन्यभावना यथा---</p>
<lg><l>'दंसणवलिअं दढकं विबन्धणं दीहरं सुपरिणाहम् ।</l>
<l>होइ घरे साहीणं मुसलं धण्णाणं महिलाणम् ।। २३३ ।।'</l></lg>
<lg><l>[दंशनवलितं दृढकं विबन्धनं दीर्धं सुपरिणाहम् ।</l>
<l>भवति गृहे स्वाधीनं मुसलं धन्यानां महिलानाम् ।।]</l></lg>
<p>अत्र मेढ्रभावनया मुसलरूपस्योक्तत्वादिदमन्यभावनाभिधानं भा-
विकम् ।।</p>
<comm><p><q>दंसणेत्यादि</q> । "दंशनेन वलितं दृढकं विबन्धनं दीर्घं सुपरिणाहम् । भवति
गृहे स्वाधीनं मुसलं धन्यानां महिलानाम् ।।" इहोत्तमस्त्रीणां गृहे ईदृशं मुसलं
स्वायत्तं भवति । कीदृशम् । दंशने धान्यादिमर्दने वलितं लग्नम् । दृढकं दृढम् ।
स्वार्थे कन् । विगतबन्धनं दीर्घं सुपरिणाहमतिस्थूलं च । मेढ्रपक्षे दंशने भगम-
र्दने वलितं संनद्धं दृढं विगतबन्धनं दीर्घमतिस्थूलं च । अत्र मेढ्राभिप्रायेण मुस-
लोक्तेरन्यभावना ।।</p></comm>
<p>अन्यापदेशो यथा---</p>
<lg><l>'आसाइअमण्णाएण जेत्तिअं तेत्तिअं चिअ विहिणम् ।</l>
<l>ओरमसु वसह एण्हिं रक्खिज्जइ गहवइच्छेत्तम् ।। २३४ ।।'</l></lg>
<lg><l>[आस्वादितमज्ञातेन यावत्तावदेव व्रीहीणाम् ।</l>
<l>उपरम वृषभेदानीं रक्ष्यते गृहपतिक्षेत्रम् ।।]</l></lg>
<p>अत्र परक्षेत्रस्य घस्मरवृषनिवारणापदेशेन चिरात्परिज्ञात उपप२ति-
र्निवार्यते, तदिदमन्यापदेशाख्यं भाविकम् ।।</p>
<comm><p><q>आसाइअ इत्यादि</q> । "आस्वादितमज्ञातेन यावत्तावतैव बन्धय धृतिम् ।
उपरमस्व वृषभात्र रक्षयित्वा गृहपतिक्षेत्रम् ।।" इह हे वृषभ, गृहपतिक्षेत्रं
रक्षयित्वा त्वमुपरमस्व क्रीडय । अज्ञातेन त्वया यावदेवास्वादितं तावतैव धृतिं
बन्धय । अत्र वृषभनिवारणव्याजेनोपपतिनिवारणमन्यापदेशः ।।</p></comm>
<!-- NOTES pg=549!-->
१. 'जित्तिअम्' ग. घ. २. 'वार्यते' क. ख.
