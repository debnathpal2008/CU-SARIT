<pb n="548"/>
<b><lg><l>मते चास्माकमुद्भेदो विद्यते नैव भाविकात् ।</l>
<l>व्यक्ताव्यक्तोभयाख्याभिस्त्रिविधः सोऽपि कथ्यते ।। ८७ ।।</l></lg></b>
<comm><p><q>स्वेत्यादि</q> । निजाशयकथनमन्यकथनमन्यापदेशश्च भाविकम् । भावे कवेर-
भिप्राये भवं भाविकमित्यन्वर्थनामतापि । उद्भेदभाविकयोरभेदमाह---<b>मत इति</b> ।
सोऽपि उद्भेदोऽपि ।।</p></comm>
<p>तत्र भाविकभेदेषु स्वाभिप्रायकथनं यथा---</p>
<lg><l>'णावज्झइ दुग्गेज्झिआ दिट्ठम्मि जम्मि भिउडिआ
जत्थ ण अव्वाहारओ घिप्पइ आहासत्तए ।</l>
<l>विच्छुहइ अहिणिंदए जत्थ ण सो वअंसिआ
तं मे कह१उ माणअं जइ मे इच्छहि जीअअ२म् ।। २३२ ।।</l></lg>
<lg><l>[नाबध्यते दुर्गृहीता दृष्टे यस्मिन् भृकुटिका
यत्र नाव्याहारो गृह्यते आभाषमाणे ।</l>
<l>विक्षुभ्यतेऽभिनिन्द्यते यत्र न स वयस्यया
तं मे कथय मानं यदि मे इच्छसि जीवनम् ।।]</l></lg>
<p>अत्र भ्रू३भेदासंभाषणप्रियतमावक्षेपान् प्रत्यनभिमतप्रतिपादनरूपस्या-
भिप्रायस्य कथितत्वादिदं स्वाभिप्रायकथनं नाम भाविकम् ।।</p>
<comm><p><q>णावज्जइ इत्यादि</q> । "नाबध्यते दुर्ग्राह्या दृष्टे यस्मिन् भ्रुकुटिका यत्र न च
(चा) व्याहारो गृह्यते आभाषमाणे । विक्षुभ्यतेऽभिनीयमाने यत्र न स वयस्यया
तं मे कथय मानं यदि मे इच्छसि जीवितम् ।।" इह यस्मिन् दृष्टे दुर्ग्रहा भ्रुकुटि-
र्नाबध्यते समन्तान्न बध्यते यत्राभाषमाणेऽव्याहारो न च गृह्यते । यत्राभिनीय-
माने वयस्यया स न क्षुभ्यते तं मानं मम कथय यदि मम जीवनमिच्छसि । अत्रा-
नाकाङ्क्षितरूपस्याभिप्रायस्य कथनम् ।।</p></comm>
<!-- NOTES pg=548!-->
१. 'कहहु' क. ख. ग. २. 'जीइअम्' इति घ. ३. 'भ्रूद्भेदा' ख.
