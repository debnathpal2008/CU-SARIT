<pb n="504"/>
क्षीयन्ते दुःखिता भवन्ति । नदीप्रवाहा इव । यथा नदीप्रवाहा उपकारिणां
मेघानां विरहे क्षीणा भवन्ति तथेत्यर्थः । क्षीयन्त इति कर्मकर्तरि । क्षियोऽनात्मने-
पदित्वात् । अवसदनमवसादः । भावे घञ् । अत्र मेघनदीप्रवाहयोर्मिथः समर्थयोः
प्रत्यनीकभावः प्रतिपक्षता । प्रतिनिधिभूतमनीकं सैन्यं यस्य सः प्रत्यनीकः परिपन्थी ।
'प्रति प्रतिनिधौ चिह्ने' इति मेदिनीकारः । 'अनीकोऽस्त्री रणे सैन्ये' इति च ।।</p>
<p>प्रतीकन्यासो यथा---</p></comm>
<b><lg><l>'का कथा बाणसंधाने ज्याशब्देनैव दूरतः ।</l>
<l>हुंकारेणेव धनुषः स हि विघ्नानपोहति ।। १६४ ।।'</l></lg></b>
<p>अत्र विघ्नप्रोत्सारणसमर्थाया बाणमोक्षलक्षणायाः क्रियायाः प्रथमा-
वयवभूतं ज्याशब्दं धनुषो हुंकारमिवेति तत्साधनमुपन्यस्य प्रतीकन्या-
सनामानमर्थान्तरन्यासमभिधत्ते ।।</p>
<comm><p><q>का कथेत्यादि</q> । बाणसंधाने धनुषि बाणारोपणे तस्य का कथा । तेन सर्व-
सिद्धेः । यतः स राजा दूरात् ज्याशब्देनैव विघ्नान्यपोहति वारयति । ज्याशब्देन
कीदृशेन । धनुषो हुंकारेणेव । चापस्य हुंकारतुल्येनेत्यर्थः । दूरत इति पञ्चम्यां
तसिः ।। <b>विघ्नानीति</b> । यद्यपि 'विघ्नोऽन्तरायः प्रत्यूहः' इत्यमराद्विघ्नशब्दे पुंस्त्वम्,
तथापि 'लिङ‍गमशिष्यं लोकाश्रयत्वात्' इति नपुंसकत्वमपि । अत एव 'अविघ्न-
मस्तु ते स्थेयाः पितेव धुरि पुत्रिणाम्' इति रघुप्रयोगोऽपि । 'स हि विघ्नानपो-
हती' ति वा पाठः कर्तव्यः । अत्र ज्याशब्दस्य चापैकदेशस्य न्यसनात्प्रतीकन्या-
सता ।। इत्यर्थान्तरन्यासालंकारनिरूपणम् ।।</p></comm>
<p>विशेषालंकारनिरूपणम् ।</p>
<p>विशेषोक्तिलक्षणमाह---</p>
<b><lg><l>गुणजातिक्रियादीनां यत्र वैकल्यदर्शनम् ।</l>
<l>विशेषदर्शनायैव सा विशेषोक्तिरिष्यते ।। ७० ।।</l></lg></b>
<b><lg><l>प्रत्येतव्येऽभिधेये च सा विशेषस्य कारणे ।</l>
<l>वैकल्यादर्शनेनापि क्वचिदप्युपपद्यते ।। ७१ ।।</l></lg></b>
<comm><p><q>गुणेति</q> । विशेषदर्शनायाधिक्यख्यापनार्थं गुणादीनां मध्ये यत्तेषां वैकल्य-
दर्शनं विकलत्वाभिधानं सा विशेषोक्तिः । एकगुणहानिकल्पनया शेषगुणे दार्ढ्यं
