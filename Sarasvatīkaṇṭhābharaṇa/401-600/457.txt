<pb n="457"/>
द्रव्याणां प्रधानक्रियाध्यारोपे धर्मिधर्माध्यासे मेलितं नाम समाधेरेव
भेदो भवति ।</p>
<comm><p><q>देहो व्व इत्यादि</q> । 'देह इव पतति दिवसः कण्ठच्छेद इव लोहितो भवति
रविः । गलति रुधिरमिव संध्या घूर्णते केशकृष्णं शिर इव तिमिरम् ।।' इह
दिनमङ‍गमिव पतति, रक्तः सूर्यः कण्ठच्छेद इव भवति, रक्तमिव संध्या गलति,
तिमिरं केशश्यामं शिर इव घूर्णते इतस्ततो याति । अत्र पतनादयः क्रियाः,
लौहित्यादयो गुणाः, प्रधानक्रियाः पततीत्यादिकाः, तदध्यारोपो दिवसादिषु । इति
समाध्युक्त्यलंकारनिरूपणम् ।।</p></comm>
<p>समासोक्त्यलंकारनिरूपणम् ।।</p>
<p>समासोक्तिं लक्षयति---</p>
<b><lg><l>यत्रोपमानादेवैतदुपमेयं प्रतीयते ।</l>
<l>अतिप्रसिद्धेस्तामाहुः समासोक्तिं मनीषिणः ।। ४६ ।।</l></lg></b>
<b><lg><l>प्रतीयमाने वाच्ये वा सादृश्ये सोपजायते ।</l>
<l>श्लाघां गर्हामुभे नोभे तदुपाधीन्प्रचक्षते ।। ४७ ।।</l></lg></b>
<b><lg><l>विशेष्यमात्रभिन्नापि तुल्याकारविशेषणा ।</l>
<l>अस्त्यसावपराप्यस्ति तुल्यातुल्यविशेषणा ।। ४८ ।।</l></lg></b>
<b><lg><l>संक्षेपेणोच्यते यस्मात्समासोक्तिरियं ततः ।</l>
<l>सैवान्योक्तिरनन्योक्तिरुभयोक्तिश्च कथ्यते ।। ४९ ।।</l></lg></b>
<p><q>यत्रेति</q> । यत्रातिप्रसिद्धतयोपमानादेवैतस्योपमेयस्य ज्ञानं सा समासोक्तिः ।
समसनं समासः संक्षेपस्तदुक्तिरित्यन्वर्थतापि । प्रतीयमाने ज्ञायमाने वाच्येऽभि-
धीयमाने च सादृश्ये । श्लाघां प्रशंसाम्, गर्हां निन्दाम् । उभे श्लाघागर्हे च,
नोभे अश्लाघागर्हे चैतानुपाधीन्प्रयोजकान् समासोक्तौ वदन्ति । विशेष्यमात्राभ्यां
युक्तायुक्ताभ्यां भिन्नापि विशेषणद्वयभेदवती एका तुल्याकारविशेषणा, उपरा तुल्या-
तुल्यविशेषणा । संक्षेपोक्तौ च प्रकारद्वयं भवति तदाह---<b>अन्येत्यादि</b> ।।</p>
<p>तत्र प्रतीयमानसादृश्या श्लाघावती यथा---</p>
<lg><l>'उत्तुङ‍गे कृतसंश्रयस्य शिखरिण्युच्चावचग्रावणि
न्यग्रोधस्य किमङ‍ग ‍तस्य वचसा श्लाघासु पर्याप्यते ।</l>
