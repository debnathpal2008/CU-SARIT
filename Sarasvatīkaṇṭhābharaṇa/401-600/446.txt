<pb n="446"/>
<p>अत्र मुखलक्षणे लोचनलक्षणे चैकस्मिन्नेव पद्मलक्षणं भ्रमरलक्षणं
चापरमपि वस्तु प्रतीयमानसादृश्यमाशङ‍क्यते सोऽयमप्येकविषय एव
संशयः ।।</p>
<comm><p><q>किमित्यादि</q> । हे घनस्तनि कठिनकुचे, त्वां पश्यतो मम चित्तं दोलायते
संशयारूढं भवति । तदेवाह---अन्तर्मध्ये भ्रान्तः कृतभ्रमणोऽलिर्भ्रमरो यत्र
तत्किं पद्मम् । लोलमीक्षणं चक्षुर्यत्र तादृशं तव मुखं किमिति दोलायते दोले-
वाचरति । क्यङ् क्यष् वा । दोलाचित्तयोरुभयकोटियोगित्वेन साम्यम् । अत्र
सादृश्यं प्रतीयमानं प्रत्यक्षेण । सुगममितरत् ।।</p></comm>
<p>अनेकवस्तुविषयो द्विधा शुद्धो मिश्रश्च । तयोः प्रतीयमानसादृश्यः
शुद्धो यथा---</p>
<lg><l>'वाली भंभुरभोली(भम्भ१लभेली) उल्लसिअणिअंसिणी
गहणं सुणिअ विनिक्कन्ता णिद्दाए भे(भ२)म्भली ।</l>
<l>रहुवि तीअ मुहु जोहई पुण जोहई
गअणु भुल्लल्लेओ ण हु आणई दोण्हवि चन्दु(न्द)कं वणु३(णे)७५'</l></lg>
<lg><l>[बाला मूर्खचेट्युल्लसितनिवसना
ग्रहणं श्रुत्वा विनिष्कान्ता निद्रया जडा ।</l>
<l>राहुरपि तस्या मुखं पश्यति पुनः पश्यति
गगने भ्रान्तिमान् न खलु जानाति द्वयोश्चन्द्रः कः ।।]</l></lg>
<p>अत्र द्वयोः प्रतीयमानसादृश्ययोर्बालिकामुखचन्द्रयोरेकश्चन्द्र एव
विशङ‍कयत इति सोऽयमनेकविषयः शुद्धः संशयः ।।</p>
<comm><p><q>वालीत्यादि</q> । 'बाली(ला) भुम्भुरभोली(?) स्खलितनिवसना ग्रहणकं श्रुत्वा
विनिष्कान्ता निद्रया भेम्भली(जडा) । राहुरपि तस्या मुखं विलोकते पुनर्विलोकते
गगने भ्रान्तो न खलु जानाति द्वयोश्चन्द्रः कः ।।' इह बालिका भुम्भुरभोली अज्ञा ।
<!-- NOTES pg=446!-->
१&ndash;. 'आणतरिचेडिआ भेली' इति, 'भम्भलसद्दो अप्पिअजडेसु' इति च
देशीनाममाला. ३. 'वणे' इति विकल्पार्थे निपातः.
