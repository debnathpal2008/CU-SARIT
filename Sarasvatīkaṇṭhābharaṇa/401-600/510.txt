<pb n="510"/>
<comm><p><q>धीरमित्यादि</q> । "धैर्यं हरति विषादो विनयं यौवनमदोऽनङ‍गो लज्जाम् ।
एकान्तगृहीतपक्षः किं शिष्यते यं स्थापयति वयःपरिणामः ।।" इह विषादो धैर्यं
हरति, विनयमनौद्धत्यं वशित्वं वा यौवनमदो हरति, अनङ‍गो लज्जां हरति । एका-
न्तेन गृहीतः पक्षो येन सः । अद्भ‍ुत इत्यर्थः । यद्वान्तःस्वरूपे एको गृहीतपक्षः
सर्वहरस्वरूपो येन स क्यःपरिणामो यत्स्थापयति स्थिरीकरोति तत्किं शिष्यतेऽव-
शिष्यते, किंतु सर्वमेव हरतीति भावः । अत्र साध्यस्य दृष्टान्तैः परिष्कारः ।।</p></comm>
<p>दृष्टान्तपरिकरो यथा---</p>
<lg><l>'मज्झट्ठिअधरणिहरं झिज्जइ अ समुद्दमण्डलं उव्वेलम् ।</l>
<l>रइरहवेअविअलिअं पडिअं विअ उक्खडक्खकोडिं चक्कम् १७५'</l></lg>
<lg><l>[मध्यस्थितधरणिधरं क्षीयते च समुद्रमण्डलमुद्वेलम् ।</l>
<l>रविरथवेगविगलितं पतितमिवोत्कटाक्षकोटि चक्रम् ।।]</l></lg>
<p>अत्र प्रक्षिप्तमन्दरसमुद्रोदाहरणभूतं रविरथचक्रं 'उत्कटाक्षकोटि'
इति विशेषणेन साम्यसिद्धये परिकरितमिति दृष्टान्तपरिकरोऽयम् ।।</p>
<comm><p><q>मज्झेत्यादि</q> । "मध्यस्थितधरणिधरं क्षीयते च समुद्रमण्डलमुद्वेलम् । रविर-
थवेगविगलितं पतितमिवोत्कटाक्षकोटि चक्रम् ।।" इह समुद्रमण्डलं क्षीयते च ।
चः पूर्वापेक्षया समुच्चये । कीदृशम् । मध्यस्थितो धरणिधरो मन्दरगिरिर्यत्र तत् ।
अत एवोद्वेलमुद्गतजलम् । 'वेला तत्तीरनीरयोः' इत्यमरः । सूर्यरथवेगेन स्खलित-
मंनन्तरं पतितं चक्रमिव । चक्रं कीदृशम् । उत्कटा उद्भटा अक्षकोटिश्चक्राग्रं यत्र
तत् । 'अक्षश्चक्रेऽपि पाशके' इति विश्वः । अत्र दृष्टान्तस्य साम्यार्थं विशेषणैः
परिष्कारः ।।</p></comm>
<p>वस्तुपरिकरो यथा---</p>
<lg><l>'देवी पुत्रमसूत नृत्यत गणाः किं तिष्ठतेत्युद्भ‍ुजे
हर्षाद्भ‍ृङ्गिरिटावुदाहृतगिरा चामुण्डयालिङ्गिते ।</l>
<l>पायाद्वो जितदेवदुन्दुभिघनध्वानः प्रवृत्तस्तयो-
रन्योन्याङ‍गनिपातजर्जरजरत्स्थूलास्थिजन्मा रवः ।। १७६ ।।'</l></lg>
<p>अत्र चामुण्डाभृङ्गिरिटिपरिष्वङ‍गसंघट्टितपरस्परहृदयास्थिजन्मनः
