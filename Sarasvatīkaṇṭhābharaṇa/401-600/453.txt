<pb n="453"/>
<comm><p><q>समाधिरिति</q> । अन्यधर्मस्यान्यत्र विशेषे य आरोपः स समाधिः । निरु-
द्भेदोऽव्यक्तः, सोद्भेदः स्फुटः ।।</p></comm>
<p>तयोर्निरुद्भेदो यथा---</p>
<lg><l>'दूरपडिबद्धराए अवऊहत्तम्मि दिणअरे अवरदिसम् ।</l>
<l>असहन्तिव्व किलिम्मइ पिअअमपच्चक्खदूसणं दिणलच्छी ८६'</l></lg>
<lg><l>[दूरप्रतिबद्धरागेऽवगूहमाने दिनकरेऽपरदिशम् ।</l>
<l>असहमानेव क्लाम्यति प्रियतमप्रत्यक्षदूषणं दिनलक्ष्मीः ।।]</l></lg>
<p>अत्र दिनकरदिनलक्ष्मीप्रतीचीनां समारोपितनायकनायिकाप्रतिना-
यिकाधर्माणां दूरप्रतिबद्धराग इत्यादिभिः श्लिष्टपदैरनुद्भेदः । एवमन्य-
धर्माध्यारोपादयं निरुद्भेदः समाधिभेदः ।।</p>
<comm><p><q>दूर इत्यादि</q> । 'दूरप्रतिबद्धरागेऽवगूहमान एव दिनकरेऽपरदिशम् । अस-
हमानेव क्लाम्यति प्रियतमप्रत्यक्षदूषणं दिनलक्ष्मीः ।।' इहात्यर्थधृतलौहित्येऽत्यर्थं-
कृतानुरागे च दिनकरे सूर्ये वल्लभे चापरदिशं प्रतीचीमपरनायिकां चावगूहमाने
संबध्नात्याश्लिष्यति च सति दिनशोभा वल्लभस्फुटदूषणमसहमानेव क्लाम्यति म्लाना
भवति । अत्र च नायकत्वाद्यारोपणं रागादिपदैः श्लिष्टैः क्रियत इति निरुद्भेदता ।।</p></comm>
<p>सोद्धेदो यथा---</p>
<lg><l>'वल्लहे लहु वोलन्तइ एत्तइ पुणु बहु बलि
किज्जमि तामरसिणि तुज्झ रोसहु थिरहु ।</l>
<l>जेण णिरग्गलु जम्पइ किम्पि ण जाव जणु(ण)
ताव हिमेण विसित्ति झत्थि(त्ति) पुलुट्ठतणु ।। ८७ ।।'</l></lg>
<lg><l>[वल्लभे लघु व्यपक्रामत्यागच्छति पुनर्बहु बलिः
क्रिये तामरसिनि तव रोषस्य स्थिरस्य ।</l>
<l>येन निरर्गलं जल्पति किमपि न यावज्जन-
स्तावद्धिमेन विशीर्णा झटिति प्लुष्टतनुः ।।]</l></lg>
<p>अत्रापि प्रियतमव्यलीकासहिष्णुः कापि कामिनी हिमानीप्लुष्टां
