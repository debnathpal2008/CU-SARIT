<pb n="520"/>
<comm><p><q>प्रत्यक्षेत्यादि</q> । तुभ्यं नमः । कीदृशाय । प्रत्यक्षो वस्तूनां पदार्थानां विषयो
रूपादिकं यस्य तस्मै । यद्वा प्रत्यक्षौ वस्तुविषयौ पदार्थघटपटादी यस्य तस्मै । पदार्थ
इह स्वर्गापूर्वदेवतादिः । 'रूपादौ विषयः पुमान्' इति मेदिनीकारः । जगतां हिता-
योपकारकाय । विश्वस्य भुवनस्य स्थितिरवस्थानम्, प्रलयो नाशः, संभव उत्प-
त्तिस्तेषां हेतवे । सर्वं वस्तु आत्मा स्वं यस्य तस्मै । सर्वरूपायेत्यर्थः । विजितौ
रोषकामौ येन तस्मै । त्रिभुवनस्य प्रभवे ईश्वराय शिवाय कल्याणकारकाय च ।
अत्र 'नमःस्वस्तिस्वाहास्वधालंवषड्‍योगाच्च २।३।१६' इति तुभ्यमिति नमोयोगे
उपपदविभक्तिश्चतुर्थी तदर्थ इतरपदार्थैः परिष्क्रियते ।।</p></comm>
<b><lg><l>उपमारूपकादीनां शब्दार्थोभयभङ्गिभिः ।</l>
<l>साधर्म्योत्पादनं यत्तन्मन्ये परिकरं विदुः ।। ७५ ।।</l></lg></b>
<comm><p><q>उपमेति</q> । उपमादीनां शब्दार्थोभयभङ्गिभिर्यत्साधर्म्योत्पादनं स परिकरः ।
शब्दश्चार्थश्चोभयं च तेषां भङ्गिभिर्भजनैः ।।</p></comm>
<p>तत्र सशब्दकृत उपमायां यथा---</p>
<lg><l>'कह कह विरएइ पअं मग्गं पुलएइ छेज्जमाविसइ ।</l>
<l>चोरव्व कई अत्थं लद्ध‍ुं दुक्खेण णिव्वहइ ।। १८९ ।।'</l></lg>
<lg><l>[कथं कथं विरचयति पदं मार्गं प्रलोकते छेद्यमाविशति ।</l>
<l>चोर इव कविरर्थं लब्धुं दुःखेन निर्वहति ।।]</l></lg>
<p>अत्र पदमागच्छेद्यैः शब्दैर्भिन्नार्थैरभिन्नार्थविरचनादिक्रियानिवेशिभिः
कविचोरयोरप्रसिद्धमौपभ्यं साधितमिति शाब्दोऽयमौपम्यपरिकरः ।।</p>
<comm><p><q>कह इत्यादि</q> । 'कथं कथमपि रचयति । पदं मार्गं प्रलोकते छेद्यमाविशति ।
चौर इव कविरर्थं लब्धुं दुःखेन निर्वहति ।।' इह कविरर्थं वाच्यं लब्धुं प्राप्तुं दुःखेन
निर्वहति समर्थो भवतीत्यर्थः । चौरसाम्यमाह---कथं कथमपि कष्टसृष्ट्या पदं
विभक्त्यन्तरं रचयति, कुत्रकुत्रापि वा पदं रचयति, मार्गं कविवर्त्म प्रलोकते
पश्‍यति । अनेन पथा कविभिः किं गतमित्यनुसंदधातीत्यर्थः । छेद्यं छेदनीयमशुद्ध-
माविशति । चौर इव । यथा चौरः क्वापि कथमपि पदं व्यवसायं पादं वा रचयति,
मार्गं गतागतवर्त्म पश्‍यति, छेद्यं छेदार्हं स्थानं प्रविशति, अर्थं साधुधनं प्राप्तुं दुःखेन
शक्नोति तथेत्यर्थः । अत्र साम्यापादकविशेषणैरुपमा असिद्धापि साधिता ।।</p></comm>
