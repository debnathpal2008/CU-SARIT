<pb n="553"/>
<p>अव्यक्ता क्षीरजलवद्यथा---</p>
<lg><l>'क्षीरक्षालितचन्द्रेव नीलीधौताम्बरेव च ।</l>
<l>टङ‍कोल्लिखितसूर्येव वसन्तश्रीरदृश्यत ।। २४० ।।'</l></lg>
<p>अत्रोपमोत्प्रेक्षे क्षीरनीरवन्मिश्रे संसृष्टे न व्यज्येते ।।</p>
<comm><p><q>क्षीरेत्यादि</q> । वसन्तश्रीर्वसन्तशोभाऽदृश्यत जनैः । कीदृशी । क्षीरेण दुग्धेन
क्षालितश्चन्द्रो यस्यां सा । नीलीद्रव्येन धौतं क्षालितमम्बरमाकाशं यस्यां सा ।
टङ‍केन पाषाणदारणेनोल्लिखित उत्खण्डितः सूर्यो यस्यां सा । 'टङ‍कः पाषाणदारणः'
इत्यमरः । अत्रोपमोत्प्रेक्षयोर्मिथो मिलनादव्यक्तता । उभयव्यञ्जकस्य तुल्यकक्ष-
तया प्रवृत्तेरिदं बोद्धव्यम् ।।</p></comm>
<p>अव्यक्तैव पांसूदकवद्यथा---</p>
<lg><l>'कृष्णार्जुनानुरक्तापि दृष्टिः कर्णावलम्बिनी ।</l>
<l>याति विश्वसनीयत्वं कस्य ते कलभाषिणि ।। २४१ ।।'</l></lg>
<p>अत्र पांसूदकयोरिव मृत्पिण्डे१ श्लेषविरोधयोरव्यक्तयोरेव व्याजस्तु-
तावङ‍गभावोऽवगम्यते ।।</p>
<comm><p><q>कृष्णेत्यादि</q> । विवृतोऽयं भाविकालंकारे । अत्र यथा मृत्तिकापिण्डे धूलिज-
लयोर्मिथो मिलनादव्यक्तता तथा श्लेषविरोधयोर्व्याजस्तुतिप्रसङ‍गतः संकर ।।</p></comm>
<p>व्यक्ताव्यक्ता नरसिंहवद्यथा---</p>
<lg><l>'रजोभिस्तुरगोत्कीर्णैर्गजैश्च घनसंनिभैः ।</l>
<l>भुवस्तलमिव व्योम कुर्वन्व्योमेव भूतलम् ।। २४२ ।।'</l></lg>
<p>अत्र नरसिंहजाताविव सिंहनरशरीरभागयोः परिवृत्त्यलंकारहेतूप-
मयोरङ‍गभावो व्यक्ताव्यक्तरूपः परिस्फुरन्नुपलभ्यते ।।</p>
<comm><p><q>रजोभिरित्यादि</q> । स कीदृशः । हयखुरक्षुण्णै रजोभिर्मेघतुल्यैर्हस्तिभिश्च गगनं
<!-- NOTES pg=553!-->
१. 'मृत्पिण्डश्लेषविरोधयोः' घ.
