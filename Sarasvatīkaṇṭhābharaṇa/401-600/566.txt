<pb n="566"/>
<b><lg><l>नित्यो नैमित्तिक१श्चान्यः सामान्योऽन्यो विशेषवान् ।</l>
<l>प्रच्छन्नोऽन्यः प्रकाशोऽन्यः कृत्रिमाकृत्रिमावुभौ ।। ९७ ।।</l></lg></b>
<b><lg><l>सहजाहार्यनामानौ परौ यौवनजोऽपरः ।</l>
<l>विस्त्र२म्भजश्च प्रेमाणो द्वादशैते महर्द्धयः ।। ९८ ।।</l></lg></b>
<b><lg><l>चक्षुःप्रीतिर्मनःसङ‍गः संकल्पोत्पत्तिसंततिः ।</l>
<l>प्रलापो जागरः कार्श्यमरतिर्विषयान्तरे ।। ९९ ।।</l></lg></b>
<b><lg><l>लज्जाविसर्जनं व्याधिरुन्मादो मूर्च्छनं मुहुः ।</l>
<l>मरणं चेति विज्ञेयाः क्रमेण प्रेमपुष्टयः ।। १०० ।।</l></lg></b>
<b><lg><l>ना३यकः प्रतिपूर्वोऽसावुपपूर्वोऽनुनायकः ।</l>
<l>नायिका प्रतिपुर्वासावुपपूर्वानुनायिका ।। १०१ ।।</l></lg></b>
<b><lg><l>नायिकानायकाभासावुभयाभास इत्यपि ।</l>
<!-- NOTES pg=566!-->
इति निप्रत्ययः । सर्वदेशव्यापिन्य इत्यर्थः । देशे भवा देश्याः । प्रादेशिन्य इत्यर्थः ।
जनेभ्यो विशिष्टमिति घटादयो नागरकाणामिति । समस्यास्तु साधारणाः । तत्र जना
नागरकाश्च क्रीडन्ति । तस्मात्तेभ्यो विशिष्टमाचरेयुः नागरत्वद्योतनार्थम् । संभूयक्रीडा
इति । आसु नागरकाणां द्रव्यमुपहार्य संभूयक्रीडनात् । कन्दर्पचूडामणिकर्ता वीरभ-
द्रोऽपि---'कुर्याच्च यक्षरात्रिं सुखरात्रिः सा च कथ्यते लोके । ऐक्यं कोजागरया कौमु-
द्यास्तत्र निर्दिष्टम् ।। सुवसन्तकोऽत्र शास्त्रे भवति वसन्तस्य वासरः प्रथमः । बिसखा-
दिका सरस्यां बिसभुक्तिः कीर्तिता लोकैः ।। मदनार्थिताम्रकुसुमैरवतंसे चाम्रभञ्जिका
प्रोक्ता । अभ्यूषखादिकैवं ज्ञातव्या ग्रन्थतः परतः ।। अन्योन्यं जलसेकः पानीयक्ष्वैडि-
केरिता विबुधैः । कृत्रिमविवाहलीला कथिता नवपत्रिका त़ज्ज्ञैः ।। कृत्रिमपुत्रकलीला
स्यादनुयानं तथा तु पाञ्चाल्याः । शाल्मल्यामधिरुह्य क्रीडैका शाल्मली कथिता ।। युद्धं
कदम्बमुकुलैः प्रविभज्य बलं परस्परं यत्र । स्यात्तत्कदम्बयुद्धं कुर्यादन्यास्तथा लीलाः ।।'
इति जयमङ‍गलाकर्तुरनुव्याचष्टे.
१. 'नैमित्तिकश्चान्यो' क. घ. २. 'विस्त्रम्भजश्च' क.ख. ३. 'नायकः प्रति पूर्वाऽ-
यमुपपूर्वोऽनुनायकः' क.ख.
