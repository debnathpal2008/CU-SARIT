<pb n="448"/>
<comm><p><q>सरोजेत्यादि</q> । निलीनाः संबद्धाः षट्पदा भ्रमरा ययोस्ते पद्मपत्रे नु ।
इमे विशालदृष्टेर्नायिकाया अमू नेत्रे । स्वित् । वितर्के । शिरोरुहाः केशाः स्वित् ।
नता पक्ष्मसंततिर्यस्य तत् । निशब्दं शब्दशून्यं निश्चलं स्थिरं च भ्रमरवृन्दं नु ।।
<b>अगूढेत्यादि</b> । एतन्मुखं स्वित् । कीदृशम् । अगूढेन प्रकाशेन हासेन स्फुटो
व्यक्तो दन्त एव केसरो यत्र तत् । एतद्विकचं प्रफुल्लं पङ‍कजं नु । इत्यनेन प्रकारेण
नलिनीवने पद्मिनीमध्ये प्रलीनामवस्थितां सखीं योषितः स्रियो बहुकालेन विदा-
म्बभूवुर्ज्ञातवत्यः । विदाम्बभूवुरित्यत्र 'उषविद ३।१।३८' इति लिट्याम् ।।</p></comm>
<p>यथा च---</p>
<lg><l>'मुहे मअखलिउल्लावे ण्हाणोल्लए चिउरे
वेणीअंसणसारे समोत्तिअहारे उरे ।</l>
<l>कालान्तरे तरलाच्छिहुमअण समुल्लसइ
माहउ पुम त्थणगुडरे ण मुणइ कहिं वसइ ।। ७९ ।।'</l></lg>
<lg><l>[मुखे मदस्खलितोल्लपे स्रानोप्त्लुते चिकुरे
वेणीनिवसनसारे समौक्तिकहरे उरसि ।</l>
<l>कालान्तरे तरलाक्ष्णोर्मदनः समुल्लसति
माघे पुनः स्तनगृहे न ज्ञायते कुत्र वसति ।।]</l></lg>
<p>कः पुनर्वितर्कसंशययोर्विशेषः । उच्यते । निर्णयासन्नो वितर्कः,
वितर्कासन्नश्च संशयः । संशयानो हि वितर्कस्य कोटिमारुह्य ततो वि-
भ्रष्टस्तत्त्वमभिनिविशते । यथा पूर्ववाक्ये विदाम्बभूवुरिति । संशयमेव
वा विगाहते यथा---'माहउ पुण त्थणगुडरे ण मुणइ कहिं वसइ ।'
इति । शब्दाश्च किंस्विदादयस्तुल्यरूपा एव संशयविपर्यययोरिति दुर-
वबोधस्तद्विशेषः । नन्वेवं वितर्कादयोऽप्युभयालंकाराः स्युः । स्त्यम् ।
किंतूक्तिपक्षे परार्थानुमानवत्, स्वरूपपक्षे स्वार्थानुमानवदिति । अयमेव
चोक्तिशब्दस्यार्थः, तेन स्वरूपमात्रोक्तौ संशयवितर्कादयोऽप्यर्थालं-
काराः । उक्तिप्राधान्ये तूभयालंकाराः ।।</p>
