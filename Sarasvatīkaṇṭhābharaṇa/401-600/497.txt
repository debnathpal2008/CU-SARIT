<pb n="497"/>
विप्रियमनिष्टं कर्तुमिच्छसि । कथं विप्रियता तत्राह---कीदृशस्य । दशवदन-
मेवात्मना हन्तुं त्वरितस्य, प्रभुणा जिघांसितस्य हि वधेऽपराध इति स एव पुरु-
षोत्तमस्तं घातयतु । समेतैर्भवदादिभिः साहाय्यमाचर्यतामित्याशयः । यच्छब्दो-
ऽव्ययत्वेनानेकार्थतया संबोधनार्थः । यद्वा जेशब्दः पादपूरणे । दशवदनपदमा-
काङ‍क्षाक्रमेणावृत्त्या हननद्वयान्वयि । अत्र रावणवधोद्यमो विधिरुक्त्यैव जाम्बवता
रुद्धोऽनुकूलतया हेतुमुद्भाव्येति रोधोऽयं विध्याक्षेपशेषः ।।</p></comm>
<p>विधावेव युक्त्यानुकूलः प्रतिकूलश्च यथा---</p>
<lg><l>'गच्छेति वक्तुमिच्छामि त्वत्प्रियं मत्प्रियैषिणी ।</l>
<l>निर्गच्छति मुखाद्वाणी मा गा इति करोमि किम् ।। १५३ ।।'</l></lg>
<p>अत्र यथोक्तमुक्त्वा 'किं करोमि' इत्यानुकूल्येनैवाह । अत्र किमः
प्रश्नार्थत्वेऽपि युक्त्या निषेधार्थत्वं गम्यते, सोऽयं यौक्तोऽनुकूलश्च वि-
ध्याक्षेपो रोध इत्युच्यते ।। अयमेव चास्या वैयात्योक्तिपक्षे यौक्तः
प्रतिकूलविध्याक्षेपो रोधो भवति ।।</p>
<comm><p><q>गच्छेत्यादि</q> । हे सखि, त्वत्प्रियं गच्छेति वक्तुमिच्छामि । मत्प्रियैषिणी
स्त्रीत्वेन स्त्री प्रियत्वान्मा गा इति वाणी मम मुखान्निर्गच्छतीति किं करोमि । 'मत्प्रियं
त्वत्प्रियैषिणी' इति पाठे तु त्वत्प्रियैषिण्यहं गच्छेति विवक्षामि, मत्प्रियं यथा भवति
तथा मा गा इति वाणी निःसरतीति योज्यम् । अत्र किं करोमीत्यस्य युक्त्या प्रकृतो-
पपत्त्या निषेधार्थतावगमः । यदि वैयात्यात्प्रागल्भ्याद् विपरीतमभिधत्ते तदा मा
गच्छेति वक्तुमिच्छामि, गच्छेति वाणी निःसरतीत्यत्र किं करोमीति तदा युक्तिसिद्ध
एव रोधोऽयम् ।।</p></comm>
<p>युक्त्या निषेधे प्रतिकूलो यथा---</p>
<lg><l>'पउरजुआणो गामो महुमासो जोव्वणं पई ठेरो ।</l>
<l>जुण्णसुरा साहीणा असई मा होउ किं मरउ ।। १८४ ।।'</l></lg>
<lg><l>[प्रचुरयुवा ग्रामो मधुमासो यौवनं पतिः स्थविरः ।</l>
<l>जीर्णसुरा स्वाधीना असती मा भवतु किं म्रियताम् ।।]</l></lg>
<p>अत्र 'असती मा भवतु' इति यः प्रतिषेधमाह स 'प्रचुरयुवा
