<pb n="402"/>
<p>सर्वसमासा यथा---</p>
<lg><l>'शरदिन्दुसुन्दरमुखी कुवलयलदीर्घलोचना सा मे ।</l>
<l>दहति मनः कथमनिशं रम्भागर्भाभिरामोरूः ।। ४ ।।'</l></lg>
<p>अत्रोपमानोपमेयधर्माणामिन्दुसुन्दरादिपदैरिवार्थस्य समासेनैवाभि-
धानम्, सर्वं समासेऽस्यामिति सर्वसमासोपमानामेयं समासोपमासु
पदोपमाभक्तिः ।।</p>
<comm><p><q>शरदित्यादि</q> । ईदृशी सा स्त्री मम मनः कथमनिशं दहति । कीदृशी ।
शरच्चन्द्ररम्यमुखी नीलनलिनपत्रदीर्घनेत्रा कदलीमध्यसुन्दरोरूश्च । इहोपमान-
मिन्दुः, उपमेयं मुखम्, तुल्यधर्मः सुन्दरत्वम् । एवमन्यत्रापि । शरदिन्दुरिव
सु्न्दरं मुखं यस्याः सा इतीवार्थस्यापि समासाभिधेयता । सर्वः समासो यस्यामि-
त्यादिविग्रहे विवक्षितार्थालाभ इत्यत आह---<b>सर्वमिति</b> ।।</p></comm>
<p>प्रत्ययोपमापि पदोपमाभेद एव न त्वधिकेत्याह---</p>
<b><lg><l>या प्रत्ययोपमेत्युक्ता काव्यविद्भिः पदोपमा ।</l>
<l>चतुर्धा भिद्यते सापि प्रत्ययार्थप्रभेदतः ।। १० ।।</l></lg></b>
<comm><p><q>येति</q> । पदप्रत्ययोरनुबोधनेऽन्योन्यपेक्षिततयोपमायामपि तथेति न भिन्नता ।।</p></comm>
<b><lg><l>प्रत्ययो ह्युपमेये स्यादुपमानेऽपि कश्चन ।</l>
<l>तत्सामान्ये भवेत्कश्चिदिवार्थे कश्चिदिष्यते ।। ११ ।।</l></lg></b>
<b><lg><l>तेषां वशात्तदुपमा भवेत्तव्द्यपदेशभाक् ।</l>
<l>उदाहरणमेवास्या रूपव्यत्त्क्यै निदर्श्यते ।। १२ ।।</l></lg></b>
<p>तत्र प्रत्ययस्योपमेयस्यार्थे यथा---</p>
<lg><l>'हंसो ध्वाङ‍क्षविरावी स्यादुष्ट्रक्रोशी च कोकिलः ।</l>
<l>खरनादी मयूरोऽपि त्वं चेद्वदसि वाग्मिनि ।। ५ ।।'</l></lg>
<p>अत्र 'कर्तयुपमाने ३।२।७९' इत्यनेन यदोपमाने उपपदे ध्वाङ‍क्ष
इव विरौतीति सामानाधिकरण्येन कर्तर्येव प्रत्ययस्तदोपमेयस्यार्थे भ-
