<pb n="569"/>
<b><lg><l>मनितोदारवाक्यत्वमदरिद्रा१/?/रागिता ।</l>
<l>द्वादशेति गुणानाहुर्नायकेष्वा२भिगामिकान् ।। १२३ ।।</l></lg></b>
<b><lg><l>मृद्वीका३नालिकेराम्रपाकाद्याः पाकभक्तयः ।</l>
<l>नीलीकुसुम्भमञ्जिष्ठारागाद्या रागभक्तयः ।। १२४ ।।</l></lg></b>
<b><lg><l>अन्तर्व्याजबहिर्व्याजनिर्व्याजा व्याजभक्तयः ।</l>
<l>धर्मार्थकामोदर्काश्च प्रेमसूद४र्कभक्तयः ।। १२५ ।।</l></lg></b>
<b><lg><l>वाक्यवच्च प्रबन्धेषु रसालंकारसंकरान् ।</l>
<l>निवेशयन्त्यनौचित्यपरीहारेण सूरयः ।। १२६ ।।</l></lg></b>
<b><lg><l>चतुर्वृत्त्यङ‍ग५संपन्नं चतुरोदात्तनायकम् ।</l>
<l>चतुर्वर्गफलं को न प्रबन्धं बान्धवीयति ।। १२७ ।।</l></lg></b>
<b><lg><l>मुखं प्रतिमुखं गर्भोऽवमर्शश्च मनीषिभिः ।</l>
<l>स्मृतानिर्वहणं चेति प्रबन्धे पञ्च संधयः ।। १२८ ।।</l></lg></b>
<b><lg><l>अविस्तृतमसंक्षिप्तं श्रव्यवृत्तं सुग६न्धि च ।</l>
<l>भिन्नसर्गान्तवृत्तं च काव्यं लोकोऽभिनन्दति ।। १२९ ।।</l></lg></b>
<b><lg><l>पु/?/रोपवनराष्ट्रादिमुद्राश्रमवर्णनैः ।</l>
<l>देशसंपत्प्रबन्धस्य रसोत्कर्षाय कल्पते ।। १३० ।।</l></lg></b>
<b><lg><l>ऋ७तुरात्रिंदिवा८र्केन्दूदयास्तमयकीर्तनैः ।</l>
<l>कालः काव्येषु संपन्नो रसपुष्टिं नियच्छति ।। १३१ ।।</l></lg></b>
<b><lg><l>राजकन्याकुमारस्त्रीसेनासेनाङ‍गभङ्गिभिः ।</l>
<!-- NOTES pg=569-->
१. अदरिद्रेत्यनुरागिताया विशेषणम्. तेन स्थिरानुरागितेत्यर्थः. २. 'नारिकेरा-
भ्रपाकाद्या' ख., 'नारिकेलाभ्रपाकाद्याः' घ. ३. 'प्रेमसंपर्कभक्तयः' क.ख. ४. 'रसा-
लंकारसंकरात्' क. ५ 'चतुर्वृत्त्यङ‍कसंपन्नं' क.ख. ६. 'सुसन्धि च' क. ७. 'ऋतु-
रात्रिं' क.ख. ८. 'दिवार्केन्दूदयास्तमयवर्णनैः' क.ख.
