<pb n="522"/>
शब्दतोऽर्थतश्चोपस्कारः कृत इत्युभयकृतोऽयं विरोधश्लेषपरिकरः ।
एवमलंकारान्तरेष्वपि द्रष्टव्यम् ।।</p>
<comm><p><q>रइअ इत्यादि</q> । 'रचितमृणालाभरणो नलिनीदलोत्थगितपीवरस्तनकलशः ।
वहति प्रियसंगमेऽपि मदनाकल्पप्रसाधनं युवतिजनः ।।' इह युवतिजनः पति-
संगमेऽपि मदनस्याकल्प उत्कण्ठा तदर्थं प्रसाधनमलंकारं वहति । कीदृशः ।
कृतमृणालालंकारः । पद्मिनीपत्रैरुत्थगित उत्तम्भितः । आवृत इति यावत् ।
पीवरकुचघटो येन सः । उत्थगित इति उत्पूर्वात् 'थगि' (ष्ठगे) संवरणे' कर्मणि
क्तः । 'आकल्पकस्तमोमोहग्रस्ताबू' (न्थिंषू)त्कलिकामुदोः ।' इति मेदिनीकारः ।
यद्वा मदनस्य रतिपतेराकल्पकमञ्जनकं प्रसाधनमित्यर्थः । अत्र प्रियसंगमे काम-
जनकमेव प्रसाधनं युक्तमिह तु तद्वैपरीत्येन विरुद्धार्थता । जलक्रीडायां तु मृणाल-
नलिनीभ्यां युवतेरुपस्कारः शाब्द आर्थश्च व्यक्त एव ।।</p></comm>
<b><lg><l>एकावलीति या सापि भिन्ना परिकरान्न हि ।</l>
<l>त्रिधा सापि समुद्दिष्टा शब्दार्थोभयभेदतः ।। ७६ ।।</l></lg></b>
<p>पूर्वं प्रति यत्रोत्तरस्य वस्तुनो वीप्सया विशेषणत्वेन स्थापनं निषेधो वा
सैकावली । इयमपि परिकरादभिन्नैवेत्याह---<b>एकावलीति</b> । एकेनापरस्य परि-
ष्करणमेकावल्यामपि लभ्यते इत्यनयोरभेद इत्यर्थः ।।</p>
<p>तत्र शब्दैकावली यथा---</p>
<lg><l>'पर्वतभेदि पवित्रं जैत्रं नरकस्य बहुमतङ‍गहनम् ।</l>
<l>हरिमिव हरिमिव हरिमिव वहति पयः पश्‍यत पयोष्णी ।। १९२ ।।'</l></lg>
<p>अत्र 'हरिमिव, हरिमिव, हरिमिव' इति शब्दैकावल्या विभिन्ना-
र्थया 'पयः' कर्मकारकमुपस्क्रियते; सेयं शब्दैकावली परिकरस्यैव भेदः ।।</p>
<comm><p><q>पर्वतेत्यादि</q> । इयं पयोष्णी नदीभेदः पयो जलं वहति तत्पश्‍यत । वाक्या-
र्थस्यैव वा कर्मता । पयः कीदृशम् । पर्वतस्याद्रेर्भेदनशीलम् । अद्रिं भित्त्वा वह-
नात् । पवित्रं पुण्यहेतुकम् । नरकस्य निरयस्य जैत्रमत एव बहुमतमनेकसंमतं
गहनमगाधम् । हरिरिन्द्रस्तमिव । इन्द्रं कीदृशम् । 'अद्रिपक्षस्य छेद्यत्वेन पर्वतभेदी
पविना वज्रेण त्रायते 'अन्यत्रापि दृश्‍यते' इति त्रः पवित्रः । पश्चात्कर्मधारयः ।
