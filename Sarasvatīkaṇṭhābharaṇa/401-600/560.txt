<pb n="560"/>
<b><lg><l>स्त्रीपुंसयोर्विप्रलम्भे वैचि१त्त्याकल्पनादयः ।</l>
<l>चेष्टाविशेषाः संभोगे चुम्बनालिङ‍गनादयः ।। ५३ ।।</l></lg></b>
<b><lg><l>विप्रलम्भेऽभियोगाद्यैः संभोगे साध्वसादिभिः ।</l>
<l>मिथःपरीक्षा याः२ प्रेम्णो निर्दिष्टास्ताः परीष्टयः ।। ५४ ।।</l></lg></b>
<b><lg><l>विप्रलम्भादिशब्दानां लोकसिद्धेषु वस्तुषु ।</l>
<l>प्रकृत्यादिविभागेन विनिवेशा निरुक्तयः ।। ५५ ।।</l></lg></b>
<b><lg><l>संश्रृत्य विप्रलम्भार्थान्गृधिवञ्च्योः प्रलम्भने ।</l>
<l>इत्यादिज्ञापकाज्ज्ञेयः प्रपूर्वो वञ्चने लभिः ।। ५६ ।।</l></lg></b>
<b><lg><l>आदानं च प्रतिश्रुत्य विसंवादनमेव च ।</l>
<l>कालस्य हरणं चाहुः प्रत्यादानं च वञ्चनम् ।। ५७ ।।</l></lg></b>
<b><lg><l>पूर्वानुरागपूर्वेषु विप्रलम्भेषु तत्क्रमात् ।</l>
<l>विशेषद्योतकेनेह व्युपसर्गेण सूच्यते ।। ५८ ।।</l></lg></b>
<b><lg><l>प्रतिश्रवो हि पूर्वानुरागे३ वक्रेक्षितादिभिः ।</l>
<l>अभीष्टालिङ‍गनादीनामदा४नं ह्री/?/भयादिभिः ।। ५९ ।।</l></lg></b>
<b><lg><l>माने निवारणं तेषां५ विसंवादनमुच्यते ।</l>
<l>अयथावत्प्रदानं वा व्यलीकस्मरणादिभिः ।। ६० ।।</l></lg></b>
<b><lg><l>प्रवासे कालहरणं व्यक्तमेषां प्रतीयते ।</l>
<l>प्रोष्यागतेष्विहैतानि कान्ताः कान्तेषु युञ्जते ।। ६१ ।।</l></lg></b>
<b><lg><l>प्रत्यादानं पुनस्तेषां करु६णे को न मन्यते ।</l>
<l>स्वयं दत्तानि हि विधिस्तानि तत्रापकर्षति ।। ६२ ।।</l></lg></b>
<!-- NOTES pg=560!-->
१. 'वैचिन्त्याकल्पकादयः' ग. २. 'परीक्षा या प्रेम्णो' घ. ३. 'पूर्वानुरागवक्रे-
क्षितादिभिः' क. ४. 'मादानं' क.ख. ५. अभीष्टालिङ‍गनादीनाम्. ६. 'कारुणे' ग.
