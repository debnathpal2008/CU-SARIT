<pb n="586"/>
<p>तद्रूपेण र१सस्य प्रकर्षो यथा---</p>
<b><lg><l>'नीतो विक्रमबाहुरात्मसमतां प्राप्तेयमुर्वीतले
सारं सागरिका समागरमहीप्राप्त्येकहेतुः प्रिया ।</l>
<l>देवी प्रीतिमुपागता च भगिनीलाभाज्जिताः को२सलाः
किं नास्ति त्वयि सत्यमात्यवृषभे य३स्मिन्करोमि स्पृहाम् ।। ४० ।।'</l></lg></b>
<p>अत्र वत्सराजस्य सर्वात्मना मनोरथसिद्धयो धृतेः प्रकर्षमावहन्ति ।।</p>
<b><lg><l>चेतोनिमीलनं व्रीडान्य४ङ‍गरागस्तवादिभिः ।। १५१ ।।</l></lg></b>
<p>तद्रूपेण र५सस्य प्रकर्षे क्रोध६शोकाभ्यां संकरो यथा---</p>
<lg><l>'अक्षुद्रारिकृताभिमन्युनिध७नप्रोद्भ‍ूततीव्रक्रुधः
पार्थस्याकृतशात्रवप्रतिकृतेरन्तःशुचा मुह्यतः ।</l>
<l>कीर्णा बाष्पकणैः पतन्ति धनुषि व्रीडाजडा दृष्टयो
हा वत्सेति गिरः स्फुरन्ति न पुनर्निर्यान्ति कण्ठाद्बहिः ।। ४१ ।।'</l></lg>
<p>अत्रार्जुनस्यान्यायेनाभिमन्युवधादुद्भ‍ूतौ दीप्तावेव क्रोधशोका८वुद्भ‍ूत-
विप्रतीकारोत्थया तथाविधयैव व्रीडया संकीर्येते । तथाहि क्रोधशोक-
योरनुभावभूता दृष्टयो वाचश्च व्रीडा१जडा इति विशेषणानि संबध्यन्ते ।।</p>
<b><lg><l>अवहित्थं तु लज्जादेर्हर्षाद्याकारगोपनम् ।। १५२ ।।</l></lg></b>
<p>तद्रूपेण रसस्यानुबन्धो यथा---</p>
<lg><l>'एवंवादिनि देवर्षौ पार्श्वे पितुरधोमुखी ।</l>
<l>लीलाकमलपत्रा/?/णि गणयामास पार्वती ।। ४२ ।।'</l></lg>
<!-- NOTES pg=586!-->
१. 'रसनिष्पत्तिर्यथा' घ. २. 'कोशलाः' ख. ३. 'यस्मै' रत्नावल्या मुद्रिते पाठः.
४. 'न्वङ‍ग' ख. ५. 'रसंप्रकर्षात्' क.ख. ६. 'कोपशोकाभ्यां' ख. ७. 'निधना-
त्संक्रान्तंतीव्रकुधः' क.ख. ८. 'अकृतविप्रतीकारोत्थया' घ. ९. 'व्रीडा इति विशे-
षणानि' घ.
