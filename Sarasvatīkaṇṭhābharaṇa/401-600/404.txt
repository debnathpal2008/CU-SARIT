<pb n="404"/>
<p>सामान्यार्थप्रत्ययेन यथा---</p>
<lg><l>'सूर्यीयति सुधारश्मिर्मन्मथोऽतिमृतायते ।</l>
<l>मृतस्य कान्ताविरहे स्वर्गोऽपि नरकीयति ।। ७ ।।'</l></lg>
<p>अत्रोपमानादाचारादिभिः सूर्यादिभ्यः क्यजादय आचारलक्षणक्रि-
याविशेष उत्पद्यमाना उपमानोपमेययोः सामान्य एवोत्पद्यन्त इति सेयं
सामान्यार्थप्रत्ययानाम प्रत्ययोपमासु पदोपमाभक्तिः ।।</p>
<p>इवार्थप्रत्ययेन यथा---</p>
<lg><l>'एक एव हि भूतात्मा भूते भूते व्यवस्थितः ।</l>
<l>एकधा बहुधा चैव दृश्यते जलचन्द्रवत् ।। ८ ।।'</l></lg>
<p>अत्र 'तेन तुल्यं क्रिया चेद्वतिः ५।१।११५' इत्यनेन चन्द्रशब्दा-
च्चन्द्रेण तुल्यं दृश्यत इतीवार्थ एव प्रत्ययो न तु तुल्यक्रियार्थः अन्य-
था दृश्यत इति इवार्थ इव तुल्यक्रियाप्रयोगोऽपि न स्यात् । तदप्रयो-
गेऽपि च गौरिव गवय इत्यादौ वतिः प्रसज्येत । सेयमिवार्थप्रत्यया-
नाम प्रत्ययोपमासु पदोपमाभक्तिः ।।</p>
<comm><p><q>सूर्यीयतीत्यादि</q> । चन्द्रः सूर्यीयति सूर्य इवाचरति कामोऽतिमृतायतेऽ
तिमृतवद्भवति । प्रियावियोगे मृतस्य पुनः स्वर्गोऽपि नरकीयति नरक इवाचरति ।
सूर्यीयतीत्यत्र 'उपमानादाचारे ३।१।१०' इति क्यच् । अतिमृतायत इत्यत्रा-
चारार्थे 'कर्तुः क्यङ् सलोपश्च ३।१।११' इति क्यङ् । २नरकीयति इत्यत्र 'अधि-
करणाच्च २६६४ सू. वा.' इति क्यच् । इहाचार आचरणक्रिया साचोपमानोपमेय-
साधारणीति सामान्यप्रत्यया । <b>एक इत्यादि</b> । एक एव भूतात्मा परमात्मा प्रति-
देहमवस्थितः सन् एकधा बहुधा चैकानेकप्रकारेण जलचन्द्रवद्द‍ृश्यते । इह जल-
चन्द्रवद्द‍ृश्यत इत्यत्रेवार्थे सादृश्ये वतिर्न तु तुल्यः क्रियते तदा दृश्यत इति पदेन
वतिना च समर्थतया पौनरुत्त्क्यं स्यात् । न भवतु तुल्यक्रियाप्रयोगः, ततः किमनिष्ट-
मत आह---<b>तदिति</b> । गौरिव गवय इत्यादौ क्रियाया अप्रयोगात्तुल्यक्रियाप्रयोगा-
भाव इति भावः ।।</p></comm>
<!-- NOTES pg=404!-->
१&ndash;२. प्रकृते सूर्यनरकयोः कर्माधिकरणत्वभावेन चिन्त्यमेतत् । पद्ये क्यङ्प्र-
योगस्तु सर्वत्र न्याय्यः.
