<pb n="494"/>
<p>मिश्रो यथा---</p>
<lg><l>'अलं विवादेन यथा श्रुतं त्वया तथाविधस्तावदशेषमस्तु सः ।</l>
<l>ममात्र भावैकरसं मनः स्थितं न कामवृत्तिर्वचनीयमीक्षते १४८'</l></lg>
<p>अत्र 'अलं विवादेन' इति निषेधेन, 'तथाविधः सोऽस्तु---' इति
विधिना च तन्मतमवस्थाप्य, 'ममात्र भावैकरसं मनः स्थितम्' इति
विधिना, 'न कामवृत्तिर्वचनीयमीक्षते' इति प्रतिषेधेन च यत्पुनराक्षि-
पति, सोऽयं विधिनिषेधाभ्यां विधिमिश्र आक्षेपो भवति ।।</p>
<comm><p><q>अलमित्यादि</q> । त्वया यथा श्रुतं तत्र विवादेनालं निष्फलम् । अशेषं समग्रं
यथा स्यादेवं स तावत्तथाविध एवास्तु । मम मनोऽत्र भावैकरसमभिप्रायवशं
स्थितमस्ति । यद्यपि भवे विरूपाक्षत्वादिकं त्वदुक्तं वर्तते, तथापि मन्मनस्तदेक-
परमित्यर्थः । अत्र हेतुः कामवृत्तिरिच्छाव्यापारो वचनीयं वक्तव्यं नेक्षते न पश्यति ।
इ१च्छा न परार्थयोज्या भवतीत्यर्थः । अत्र निषेधविधिभ्यां तन्मतस्थापनरूपस्य
विधेर्विघिनिषेधाभ्यामाक्षेप इति विध्याक्षेपोऽयं मिश्रः ।।</p></comm>
<p>निषेधाक्षेपः शुद्धो यथा---</p>
<lg><l>'कुतः कुवलयं कर्णे करोषि कलभाषिणि ।</l>
<l>किमपाङ‍गमपर्याप्तमस्मिन्कर्मणि मन्यसे ।। १४९ ।।'</l></lg>
<p>अत्र 'कुतः कुवलयं कर्णे करोषि' इत्यस्य निषेधवाक्यस्य 'किम-
पाङ‍गम्---' इत्यादिना प्रश्नपरेणापि निषेधपर्यवसायिना वाक्येन समर्थनं
क्रियत इत्ययं शुद्धो निषेधाक्षेपः ।।</p>
<comm><p><q>कुत इत्यादि</q> । हे कलभाषिणि मधुरवचने, कस्मान्नीलोत्पलं कर्णे करोषि ।
कुत इति प्रतिषेधे हेतुमाह---अस्मिन् कर्मणि कामिवशीकरणादौ किमपाङ‍गं नेत्र-
प्रान्तमपर्याप्तमसमर्थं त्वं मन्यसे । अत्र निषेधस्य निषेधपर्यवसायिवाक्येन क्षेप-
णान्निषेधाक्षेपः । शुद्धता च कैवल्येन ।।</p></comm>
<!-- NOTES pg=494!-->
१. 'कामावृत्तिः स्वेच्छाव्यवहारी वचनीयमस्थानसङ‍गापवादं नेक्षते न विचारयति ।
नहि स्वेच्छाचारिणो लोकापवादाद्बिभ्यतीति भावः ।' इति मल्लिनाथव्याख्यानमेवात्र
साधीयः.
