<pb n="533"/>
<comm><p><q>पायादित्यादि</q> । स देवो वो युष्मान् पायात् रक्षतात् । कीदृशः । रचिता
त्रिविक्रमस्य वामनस्य तनुः शरीरं येन सः । दैत्यनाशकश्च । यस्वाकस्माद्वर्धमान-
शरीरस्य सूर्यमण्डलं मौलो रत्नरुचि जातम्, क्रमात् श्रुतौ कर्णे शोभमानताटङ‍क-
कान्ति जातम्, वक्षसि कौस्तुभदीप्ति जातम्, उदरै नाभिपद्मोपमं जातम् । 'कौस्तुभो
मणिः' इत्यमरः । इह हरेर्नाभिपद्मस्य श्वेततया रूपेण न साम्यं किं त्वाकारादिनेत्य-
वधेयम् । 'वैकुण्ठो विष्टरश्रवाः' इत्यमरः । अत्र मौलिप्रभृतिदेशपुरस्कारेणार्थक्रमः ।।</p></comm>
<p>उभयपरिपाटी द्विधा---शब्दप्रधाना, अर्थप्रधाना च । तयोराद्या
यथा---</p>
<lg><l>'पङ‍कअ पङ्कि वहेलिअ कुवलअ खित्तउ दहहिं
वालिहिं बिम्ब विविल्लिओ घत्तिओ चन्दु णहहि ।</l>
<l>करणअणाहरवअणहिं तहिं लीलावइहिं
णिअसिट्टि वि उच्चिट्ठिणा इं पआवइहिं ।। २११ ।।'</l></lg>
<lg><l>[पङ‍कजं पङ‍केऽवहेल्य कुवलयं क्षिप्त्वा हृदे
वृन्ते बिम्बं विप्रकीर्णे निरस्तश्चन्द्रो नभसि ।</l>
<l>करनयनाधरवदनैस्तत्र लीलावत्यां
निजसृष्टिरप्युत्सृष्टा किं प्रजापतिना ।।]</l></lg>
<p>अत्र पङ‍कजकुवलयबिम्बिफलचन्द्रमसां करनयनाघरवदनैर्यथासंख्यं
पराजयत इति शब्दपरिपाठ्यैव पङ‍कजानि पङ‍के न्यस्तानि, कुवलयानि
हृदे क्षिप्तानि, बिम्बं वृ१न्ते प्रकीर्णम्, चन्द्रो नभसि निरस्त इत्याधारा-
णामुपर्युपरिभावः, क्रियाणां च त्यागतारतम्यमित्यर्थपरिपाटी न्यग्भवति;
सेयं शब्दप्रधानोभयपरिपाटी क्रमः ।।</p>
<comm><p><q>पङ‍क इत्यादि</q> । "पङ‍कजानि पङ‍क न्यस्तानि कुवलयानि क्षिप्तानि ह्रदे कृत्तौ
बिम्बं विनिकीर्णं निरस्तश्चन्द्रो नभसि । करनयनाधरवदनैस्तस्यां लीलावत्यां निज-
सृष्टिरप्युत्सृष्टेव प्रजापतिना ।।" इह प्रजापतिना ब्रह्माणा तस्यां लीलावत्यां नायि-
<!-- NOTES pg=533!-->
१. 'मुहपूरिअतिणवज्ज वाली' इतिदेशीनाममालनुसारेण सच्छिन्द्रं तृण वृन्तमपि
भवति । 'वृत्तौ' ग. घ.
