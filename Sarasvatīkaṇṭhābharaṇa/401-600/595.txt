<pb n="595"/>
<l>ना१गाङ‍कं मोक्तुमिच्छोः शयनमुरुफणाचक्रवालोपधानं
निद्राच्छेदाभि२ताम्रा चिरमवतु हरेर्दृष्टिराकेकरा वः ।। ६५ ।।'</l></lg>
<p>अत्र दृष्टेः प्रत्यग्रोन्मेषजिह्मतादिभिः प्रबोधो नाद्यापि निष्पद्यत इति
प्रतीयते ।।</p>
<b><lg><l>उक्ता भावादिभेदेन तेऽमी रत्यादयो रसाः ।</l>
<l>अथैतेष्वेव केषांचिद्विशेषानभिदध्महे ।। १६३ ।।</l></lg></b>
<p>तत्र</p>
<b><lg><l>शृङ‍गारवीरकरुणरौद्राद्भ‍ुतभयानकाः ।</l>
<l>बीभत्सहास्यप्रेयांसः शान्तदान्तोद्धता रसाः ।। १६४ ।।</l></lg></b>
<b><lg><l>रतिर्निसर्गसंसर्गौपम्याध्यात्माभियोगजा ।</l>
<l>संप्रयोगाभिमानोत्था विषयोत्था च कथ्यते ।। १६५ ।।</l></lg></b>
<b><lg><l>प्रीतिरप्येवमेव स्यान्न त्वस्यां सांप्रयोगिकी ।</l>
<l>आ३भ्यासिकी तु तत्स्थाने तदुदाहृतयो यथा ।। १६६ ।।</l></lg></b>
<lg><l>'मृतेति प्रेत्य संगन्तुं यया मे मरणं मतम् ।</l>
<l>सैवावन्ती मया लब्घा कथमत्रैव जन्मनि ।। ६६ ।।'</l></lg>
<p>अत्र स्थायिनो विभावानुभावव्यभिचारिसंयोगाद्रसनिष्पत्तिरिति रति-
रेव शृङ‍गाररूपेण निष्पद्यते । अत्रावन्त्या वासवदत्ताया आलम्बनवि-
भावभूतायाः सकाशादुत्पन्नो वत्सेश्वरस्य रतिस्थायिभावः, तस्याः पुनर्जी-
वनादिभिरुद्दीपनविभावैरुद्दीप्यमानो मृतेत्यादिना वागारम्भानुभावेनानु-
मीयमानैर्हर्षधृतिप्रभृतिभिः सुखात्मकैर्व्यभिचारिभिः संसृज्यमानः करु-
णानन्तरः संभोगः शृङ‍गाराख्यां लभते ।।</p>
<!-- NOTES pg=595!-->
१. 'नागाङ‍गं' क.ख. २. 'निद्राच्छेदातिताम्रा' क.ख. ३. 'अभ्यासिकी' क.,
'अन्यासिकी' ख.
