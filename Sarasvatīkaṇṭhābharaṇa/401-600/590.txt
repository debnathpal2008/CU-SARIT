<pb n="590"/>
<p>अत्र सीतासमागमविषये रामस्य दृष्टावदानसुग्रीवसख्यादेरुपाय-
स्याभावाद्विषादः प्रकृष्यते ।।</p>
<b><lg><l>सत्त्वत्यागादनुत्कर्षो वाक्यादेर्दैन्यमुच्यते ।। १५६ ।।</l></lg></b>
<p>तद्रूपेण रसस्यानुबन्धो यथा---</p>
<lg><l>'अस्मान्साधु विचिन्त्य संयमधनानुच्चैः कुलं चात्मन-
स्त्वय्यस्याः कथमप्यबान्धवकृतां भावप्रवृत्तिं च ताम् ।</l>
<l>सामान्यप्रतिपत्तिपूर्वकमियं दारेषु दृश्या त्वया
भाग्याधीनमतः परं न खलु तद्वाच्यं वधूबन्धुभिः ।। ५१ ।।'</l></lg>
<p>अत्र स्नेहप्रभवं पादत्रयोक्तमर्थितादैन्यं तुरींयपादोपक्षिप्तयाच्ञादै-
न्यान्तरेणानुबध्यते ।।</p>
<b><lg><l>विदुर्वाग्दण्डपारुष्यमुग्रतामपकारिषु ।</l></lg></b>
<p>तद्रूपेण रसस्य प्रकर्षो यथा---</p>
<lg><l>'प्रणयिसखीसलीलपरिहासरसाधिगतै-
र्ललितशिरीषपुष्पहननैरपि ताम्यति यत् ।</l>
<l>वपुषि वधाय तत्र तव शस्त्रमुपक्षिपतः
पततु शिरस्यकाण्डयमदण्ड इवैष भुजः ।। ५२ ।।'</l></lg>
<p>अत्र माधवस्य प्रकृष्टापकारिण्यघोरघण्टे विषये प्रकृष्टमेव वाक्पारुष्यं
दण्डपारुष्यं च जायते ।।</p>
<b><lg><l>त्रासश्चित्तचमत्कार आकस्मिकभयादिभिः ।। १५७ ।।</l></lg></b>
<p>तद्रूपेण रसस्य जन्म यथा---</p>
<lg><l>'परिस्फुरन्मीनविघट्टितो रवः सुराङ‍गनास्रासविलोलदृष्टयः ।</l>
<l>उपाययुः कम्पितपाणिपल्लवाः सखीजनस्यापि विलोकनीयताम् ५३'</l></lg>
