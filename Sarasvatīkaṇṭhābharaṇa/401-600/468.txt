<pb n="468"/>
लिपिसाधिका' इति रत्नकोषः । ('करिणां बन्धनस्तम्भ आलानम्' इत्यमरः ।
'शरीरं वर्ष्म विग्रहः' इति च ।) अत्र पुष्करादेर्लेखन्यादित्वेनोत्प्रेक्षणं क्रियोत्प्रेक्षा ।
न चेह द्रव्योत्प्रेक्षैवेति वाच्यम्; लिखनरूपक्रियायामेव सर्वेषां तात्पर्यात् । तस्या
एव सर्वैर्निर्वाहात् यत्परः शब्दः स शब्दार्थ इति न्यायात् ।।</p></comm>
<b><lg><l>उत्प्रेक्षावयवो यश्च या चोत्प्रेक्षोपमा मता ।</l>
<l>मतं चेति न भिद्यन्ते तान्युत्प्रेक्षास्वरूपतः ।। ५१ ।।</l></lg></b>
<p>उत्प्रेक्षावयवादीनामुत्प्रेक्षातो न भेद इत्याह---<b>उत्प्रेक्षेति</b> ।।</p>
<p>तत्रोत्प्रेक्षावयवो यथा---</p>
<lg><l>'अङगुलीभिरिव केशसंचयं १संनिगृह्य तिमिरं मरीचिभिः ।</l>
<l>कुङ्मलीकृतसरोजलोचनं चुम्बतीव रजनीमुखं शशी ।। १०७ ।।'</l></lg>
<p>अत्राङ‍गुलीभिः केशेषु गृहीत्वा प्रियामुखं चुम्ब्यते सा च लोचने
निमीलयतीति प्रायोवादः । तत्र मुखचुम्बनादिक्रिया प्रधानमङ्गिभूता
प्रतीयते, केशग्रहणाक्षिनिमीलने चाङ‍गभूतेऽप्रधाने । तत्राङ्गिभूतायाः
क्रियाया उत्प्रेक्षणेनावयवभूता क्रियोत्प्रेक्षिता भवति । यथा हि 'कुङ्म-
ली कृतसरोजलोचनम्' इत्यत्र नोत्प्रेक्षापदम्, एवं 'अङ‍गुलीमरीचिभिस्तिमि-
रकेशसंचयं संनिगृह्य' इत्यत्रापि तन्न प्राप्नोति; मरीच्यङ‍गुलिसंनिगृही-
ततिमिरकेशसंचयमित्येवं वा वक्तव्यं भवति । तत्र योऽयमवयवक्रिया-
यामप्यन्यपदार्थोक्तद्वितीयावयवक्रियाविलक्षण इव प्रयोगेण पृथक्पद-
तया वाक्यकल्पः स इवास्यापि व्याख्यानपरत्वेनाप्यनुयोज्यमानः कवि-
भिरुत्प्रेक्षावयव इत्युच्यते । अन्ये पुनर्यत्र प्रधानक्रिया नोत्प्रेक्ष्यते,
अवयवक्रिया तूत्प्रेक्ष्यते तमुत्प्रेक्षावयवं वर्णयन्ति ।</p>
<comm><p><q>अङ‍गुलीभिरित्यादि</q> । शशी रजनीमुखं चुम्बतीव । कुङ्यलीकृतानि सरो-
जान्येव लोचनानि यत्र चुम्बने तद्यथा स्यादेवम् । किं कृत्वा । मरीचिभिरङ‍गुली-
भिस्तिमिरं केशसंचयं संनिगृह्य गृहीत्वेव । प्रायोवादो भारतादौ दर्शनात् । अत्र
द्वितीयेनेवपदेन भिन्नपदतया वाक्यकल्पनमितरपदस्यापि तच्छून्यपदस्यापि तदर्थ-
<!-- NOTES pg=468!-->
१. 'सन्नियम्य' इति पाठः.
