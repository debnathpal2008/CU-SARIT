<pb n="479"/>
शिक्षिताः । 'आगोऽपराधो मन्तुश्च' इत्यमरः । अत्र दोषवदाभासते प्रतिभातीति
दोषाभासो न त्वयं परमार्थतो दोषः । चाटुकारिता हि गुणो येन कृतापराधोऽपि
मामनुकूलयन्मानभङ‍गं करोति । अत एव च तत्रानुरागः । तथा च चपल इत्या-
दिना सखीजनोद्दिष्टं मानं रागात्कर्तुमशक्ततया बालया चाटुकारिता दोषाभासो
गुणः कोऽपि दर्शित इति गुणस्य दोषतात्र । गुणदोषयोर्मिलितयोरेव तत्त्वं लेश इति
मतमाह---<b>अन्ये इति</b> । समासोक्तिर्गोपनेन भणनम्, असमासोक्तिः स्फुटभणनम् ।।</p></comm>
<p>तयोः समासोक्त्या यथा---</p>
<lg><l>'गुणानामेव दौरात्म्याद्ध‍ुरि धुर्यो नियुज्यते ।</l>
<l>असंजातकिणस्कन्धः सुखं स्वपिति गौर्गलिः ।। १२५ ।।'</l></lg>
<p>अयमपि प्रकोपभयाल्लेशेनैवोच्यत इति लेशः ।।</p>
<comm><p><q>गुणानामित्यादि</q> । गुणानां वहनक्षमत्वादीनां दौरात्म्याद्दोषाद्ध‍ुर्यो धुरंधरो
गौर्वृषो धुरि धुरायां नियुज्यते । गलिः पुनर्गौरसंजातोऽनुत्पन्नः किणो मृतशोणि-
तमांसपिण्डो यत्रेदृशः स्कन्धो सस्य स सुखं यथा स्यादेवं स्वपिति । धुरं वहतीति
धुर्यः । 'धुरो यङ‍ढकौ ४।४।७७' इति यत् । 'किणः स्यान्मृतशोणिते' इति रत्नकोषः ।
'गलिस्तु वहनाशक्ते' इत्यपि । अत्र रोषभयादेव समासेन गुणदोषयोरभिधानाल्लेशः ।।</p></comm>
<p>असमासोक्त्या यथआ---</p>
<lg><l>'सन्तः सच्चरितोदयव्यसनिनः प्रादुर्भवद्यन्त्रणाः
सर्वत्रैव जनापवादचकिता जीवन्ति दुःखं सदा ।</l>
<l>अव्युत्पन्नमतिः कृतेन न सता नैवासता व्याकुलो
युक्तायुक्तविवेकशून्यहृदयो धन्यो जनः प्राकृतः ।। १२६ ।।'</l></lg>
<p>अत्रापि प्रकोपभयादि पूर्ववत् । अथैष व्यस्तलक्षणत्वेन कस्मान्न
लेश इत्युच्यते । दोषगुणीभावस्याप्रस्तुतस्तुत्या गुणदोषीभावस्य तु
व्याजस्तुत्यापहारात् ।।</p>
<comm><p><q>सन्त इत्यादि</q> । सन्तः सदा दुःखं यथा स्यादेवं जीवन्ति । कीदृशाः ।
सच्चरितस्य सव्द्यापारस्योदये व्यसनिन आसक्ताः । प्रादुर्भवन्त्याविर्भवन्ति यन्त्रणा
अनापत्तयो येषां ते । सर्वत्र कर्ये जनानामपवादे दूषणोक्तौ चकिताः सतर्काः । अत
