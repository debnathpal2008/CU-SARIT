<pb n="476"/>
<p>अत्र यमादयः पञ्च भवन्तो लोकपाला इत्यनुक्तमपि तुल्यवस्तुयो-
गितयैव स्तुत्यर्थमेषां मिथः सादृश्यं प्रतीयते; सेयं प्रतीयमानतुल्यगु-
णत्वे स्तुत्यर्था तुल्ययोगिता ।।</p>
<comm><p><q>यम इत्यादि</q> । यमादयो भवन्तोऽनन्यविषयामनन्यगामिनीं लोकपाल इत्य-
नेनाकारेण श्रुतिं ख्यातिं बिभ्रति धारयन्ति । सहस्राक्ष इन्द्रः । 'श्रुतिः ख्यातौ च
वेदे च' इति विश्वः । अत्र चत्वारो यमादयो लोकपालाः, इदानीं भवान् पञ्चमो
लोकपालशब्दवाच्य इति यमादिसमानताख्यापनेनोत्कृष्टसाम्यकथनाद्राज्ञः स्तुतिः ।
सा तु प्रतीयमानतुल्यगुणेनैव ।।</p></comm>
<p>प्रतीयमानतुल्यगुणत्व एव निन्दार्था यथा---</p>
<lg><l>'राजानमपि सेवन्ते विषमप्युपभुञ्जते ।</l>
<l>रमन्ते च परस्त्रीभिर्विष१माः खलु मानवाः ।। १२० ।।'</l></lg>
<p>अत्र योऽयं सेवादिर्मानवानां राजविषये स्त्रीषु च वैषम्यहेतुतुल्य-
त्वेन योगो राजादीनां वा कर्मादि२तुल्यतया तत्क्रियायां समावेशः
सोऽमीषां मिथः सादृश्यं प्रत्याययन् राजसेवापरस्त्रीरत्योर्विषोपभोगतु-
ल्यतां गमयतीति सेयं प्रतीयमानतुल्यगुणत्वे निन्दर्था तुल्ययोगिता ।।</p>
<comm><p><q>राजानमित्यादि</q> । भूपमपि सेवन्ते, विषमप्युपभुञ्जते खादन्ति, अन्यस्त्रीभिः
सह रमन्ते विलसन्ति । अतो मनुष्या विषमाः साहसिकाः । खलु हेतौ । अत्र
विषमतायां वा तुल्ययोगस्तत्क्रियाविषयतया वा राजसेवापरस्त्रीरत्योर्विषोपमोगतु-
ल्यतां बोधयति स च प्रतीयमान एव ।।</p></comm>
<p>मतान्तरेण तुल्ययोगितामाह---</p>
<b><lg><l>अन्ये सुखनिमित्ते च दुःखहेतौ च वस्तुनि ।</l>
<l>स्तुतिनिन्दार्थमेवाहुस्तुल्यत्वे तुल्ययोगिताम् ।। ५५ ।।</l></lg></b>
<comm><p><q>अन्ये इति</q> । सुखहेतुदुःखहेतुवस्तुनोः स्तुतिनिन्दार्यं साम्ये तुल्ययोगितामन्ये
प्राहुः ।।</p></comm>
<!-- NOTES pg=476!-->
१. 'रहो साहसिका नराः' इति पाठः. २. 'कर्मत्वादिरूपस्य' इति क. ख.
