<pb n="680"/>
<p>नायकेषु सर्वगुणसंपद्योगादुत्तमः । स यथा---</p>
<lg><l>'रामोऽयं जगतीह विक्रमगुणैर्यातः प्रसिद्धिं परा-
मस्मद्भाग्यविपर्ययाद्यदि परं देवो न जानाति तम् ।</l>
<l>बन्दीवैष यशांसि गायति मरुद्यस्यैकबाणाहति-
श्रेणीभूतविशालतालविवरोद्भ‌ूतैः स्वरैः सप्तभिः ३५८'</l></lg>
<p>पादोनगुणसम्पद्योगान्मध्यमो यथा---</p>
<lg><l>'किं नो व्याप्तदिशां प्रकम्पितभुवामक्षौहिणीनां फलं
किं द्रोणेन किमङ‍गराजविशिखैरेवं यदि क्लाम्यसि ।</l>
<l>जी१वद्भ्रातृशतस्य मे भुजबल२च्छायां सुखामाश्रिता
त्वं दुर्योधनकेसरीन्द्रगृहिणी शङ‍कास्पदं किं तव ।। ३५९ ।।'</l></lg>
<p>अर्धगुणसम्पद्योगात्कनिष्ठो यथा---</p>
<lg><l>'एकस्मिञ्शयने मया मयसुतामालिङ‍ग्य निद्रालसा३-
मुन्निद्रं शयितेन मच्चरणयोः संवाहनव्यापृता ।</l>
<l>पादाग्रेण तिलोत्तमा स्तनतटे सस्नेहमापीडिता
हर्षावेगसमर्पितानि पुलकान्यद्यापि नो मुञ्चति ।। ३६० ।।'</l></lg>
<p>सत्त्वप्रधानः सात्त्विको यथा---</p>
<lg><l>'शक्त्या वक्षसि मग्नया सह मया मूढे प्लवङ‍गाधिपे
निद्राणेषु च विद्रवत्सु कपिषु प्राप्तावकाशे द्विषि ।</l>
<l>मा भैष्टेति निरुन्धतः कपिभयं तस्योद्भटभ्रूस्थिते-
र्मर्मच्छेदविसंष्ठुलाक्षरजडा वाचस्त्वया न श्रुताः ३६१'</l></lg>
<!-- NOTES pg=680!-->
१. नि. सा. मुद्रिते वेणीसंहारे तु---'भीरु भ्रातृशतस्य या भुजघनच्छाया सुखो-
पास्थिता' इति पाठः. २. 'भुजवनच्छायां' क. ३. 'निद्राशयां' ख.﻿
