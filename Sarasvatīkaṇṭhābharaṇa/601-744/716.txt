<pb n="716"/>
<p>अत्रार्थप्राकट्यं प्रसादः विभवोत्कर्ष उदात्तता मृदुप्रस्फुटोन्मिश्रव-
र्णानामवैषम्यं समता, बन्धगाढता, और्जित्यमित्यादिभ्यो गुणेभ्यः
प्राधान्येन शब्दालंकारानुप्रासः प्रतीयते ।।</p>
<p>अर्थालंकारप्रधानो यथा---</p>
<lg><l>'आश्लेषिणः पृथु१तरक्लमपीतशीत-
मायाविनीर्घनमुदो रजनीर्युवानः ।</l>
<l>ऊ२र्ध्वोर्मुहुर्वलनबन्धनसन्धिलोल-
पादान्तसंवलिततूलपटाः३ स्वपन्ति ।। ४७० ।।'</l></lg>
<p>अत्र बन्धविकटत्वमुदारता, श्लाध्यविशेषणयोग उदात्तत्व४म्, विभ-
वोत्कर्ष औदार्यम्, दीप्तरसत्वम्, कान्तिरित्यादिभ्यो गुणेभ्यः प्राधान्येन
जातिरर्थालंकारः प्रतीयते ।</p>
<p>उभयालंकारप्रधानो यथा---</p>
<lg><l>'अभ्युद्ध‍ृ५ता वसुमती दलितं रिपूरः
क्रोडीकृता बलवता बलिराजलक्ष्मीः ।</l>
<l>अत्रैकजन्मनि कृतं यदनेन यूना
जन्मत्रये तदकरोत्पुरुषः पुराणः ।। ४७१ ।।'</l></lg>
<p>अत्रोक्तिपरिपा६टीः प्रौढिः, बन्धविकटत्वमुदारता, आशयोत्कर्ष
उदात्तत्वम्, अर्थप्राकट्यं, प्रसादः---इत्यादिभ्यो गुणेभ्यः श्लेषोपसर्जना
विशेषोक्तिरुभयालंकारः प्राधान्येन प्रतीयते ।। रससंकरोऽपि चालंकार-
संकरवदेव । भावरसाभासप्रशमानां तिलतण्डुलादिप्रकारेण संकरः षट्-
प्र७कारको भवति । तत्र भावानां तिलतण्डुलप्रकारो यथा---</p>
<!-- NOTES pg=716!-->
१. 'पृथुरतक्लम' क. ख. २. 'कण्ठैः ख. ३. 'लोलपटाः' क. ख. ४. 'उदात्तता'
क. ख. ५. 'अभ्युद्गता' ख. ६. 'उक्तिपरिपाकः' क. ७. 'षट्प्रकारो' क. ख.﻿
