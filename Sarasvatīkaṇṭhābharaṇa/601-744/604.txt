<pb n="604"/>
<p>अत्राविज्ञातोऽपि वासवः स्वसूनुमर्जुनं दृष्टः प्रीणयति ।।</p>
<p>आभियोगिकी यथा---</p>
<lg><l>'अ१ज्ञातबन्धुरयमृक्षहरीश्वरो मे
पौलस्त्य एष समरेषु पुरः प्रहर्ता ।</l>
<l>इत्यादृतेन कथितौ रघुनन्दनेन
२व्युत्क्रान्तलक्ष्मणमुभौ भरतो ववन्दे ।। ९६ ।।'</l></lg>
<p>अत्र सीतान्वेषणादेरभियोगाद्रामस्य सुग्रीवबिभीषणयोः प्रीतिरु३द-
यते । सांप्रयोगिकीस्थाने आभ्यासिकी यथा---</p>
<lg><l>'इति विस्मृतान्यकरणीयमात्मनः
सचिवावलम्बितधुरं नराधिपम् ।</l>
<l>परिवृद्धरागमनुबद्धसेवया
मृगया जहार चतुरेव कामिनी ।। ९७ ।।'</l></lg>
<p>अत्र</p>
<lg><l>'शब्दादिभ्यो बहिर्भूता या कर्माभ्यासलक्षणा ।</l>
<l>प्रीतिः साभ्यासिकी ज्ञेया मृगयादिषु कर्मसु ।।'</l></lg>
<p>इति लक्षणं घटते ।।</p>
<p>आभिमानिकी यथा---</p>
<lg><l>'दत्तेन्द्राभयदक्षिणैर्भगवतो वैवस्वतादामनो-
र्दृप्तानां दहनाय दीपितनिजक्षात्र/?/प्रतापाग्निभिः ।</l>
<l>आदित्यैर्यदि विग्रहो नृपतिभिर्धन्यं ममैतत्ततो
दीप्तास्त्रस्फुरदुग्रदीधितिशि४खानीराजितज्यं धनुः ।। ९८ ।।'</l></lg>
<!-- NOTES pg=604!-->
१. 'दुःखैकबन्धु' क. ख. २. 'व्युत्क्रम्य' क. ख. ग. ३. 'रुत्पद्यते' क. ख.
४. 'दीधितिभरैनींराजितज्यं' क. ख.﻿
