<pb n="618"/>
<p>लीलादिषु प्रियजनचेष्टानुकृतिलींला यथा---</p>
<lg><l>'जं जं करेसि जं जं जप्पसि जं१ जं णिअच्छेसि ।</l>
<l>तं तमणुसिक्ख२रीए दीहो दिअहो ण संपडइ ।। १५२ ।।'</l></lg>
<lg><l>[यद्यत्करोषि यद्यज्जल्पसि यद्यन्निरीक्षसे ।</l>
<l>तत्तदनुशिक्षणशीलाया दीर्घो दिवसो न संपद्यते ।।]</l></lg>
<p>नेत्रभ्रूवक्र/?/कर्मणां विशेषणे लसनं विलासो यथा---</p>
<lg><l>'सभ्रूविलासमथ सोऽयमितीरयित्वा
सप्रत्यभिज्ञमिव मामवलोक्य तस्याः ।</l>
<l>अन्योन्यभावचतुरेण सखीजनेन
मुक्तास्तदा स्मितसुधामधुराः कटाक्षाः ।। १५३ ।।'</l></lg>
<p>विभूषणादीनामनादरविन्यासो विच्छित्तिर्यथा---</p>
<lg><l>'अङ‍गानि चन्दनरजःपरिधूसराणि
ताम्बूलरागसुलभोऽधरपल्लवश्च ।</l>
<l>अच्छाञ्जने च नयने वसनं तनीयः
कान्तासु भूषणमिदं विभवश्च शेषः ।। १५४ ।।'</l></lg>
<p>विभूषणादीनामस्थानप्रयोगो विभ्रमो यथा---</p>
<lg><l>'चकार काचित्सितचन्दनाङ‍के
काञ्चीकलापं स्तनभारपृष्ठे ।</l>
<l>प्रियं प्रति प्रेषितचित्तवृत्ति-
र्नितम्बबिम्बे च व३भार हारम् ।। १५५ ।।'</l></lg>
<!-- NOTES pg=618!-->
१ 'जह तुम' काव्यमालामुद्रितगाथासप्त॰. २. 'शिक्खिरीए' ख., 'सिक्खिरीए'
इत्यपि गाथासप्त॰. ३. 'बबन्ध' ग.घ.﻿
