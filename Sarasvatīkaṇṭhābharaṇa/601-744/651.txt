<pb n="651"/>
<p>अत्र यथेयं मत्प्राणभूतैवमस्या अहमपि जीवितमेवेति पत्या विस्र-
म्भजोऽनुरागः१ पत्न्याः पुनः प्रेत्यापि यत्संगमो मयाभिलषितः सोऽयं
जीवन्त्यैव जीवितेश्वरः समासादित इति विस्रम्भादतिसुखमेवानुभूयते ।।</p>
<p>अत्र प्रथमानुरागानन्तरे संभोगः संक्षिप्तो यथा---</p>
<lg><l>'अपेतव्याहारं धुतविविधशिल्पव्यतिकरं
करस्पर्शारम्भ३प्रगलितदुकूलान्तशयनम् ।</l>
<l>मुहुर्बद्धोत्कम्पं दिशि दिशि मुहुः प्रेरितदृशो-
रहल्यासुत्राम्णोः क्षणिकमिह तत्संगतमभूत् ।। २७६ ।।'</l></lg>
<p>अत्र संक्षेपो निगदेनैव व्याख्यायते ।।</p>
<p>स एव मानानन्तरे संकीर्णो यथा---</p>
<lg><l>'अणुणिअखणलद्धसुहे पुणो वि संभरिअमण्णुदूमिअविह४ले ।</l>
<l>हिअए माणवईणं चिरेण पण५अगरुओ पसम्मई रोसो २७७'</l></lg>
<lg><l>[अनुनीतक्षणलब्धसुखे पुनरपि संस्मृतमन्युदूनितविह्वले ।</l>
<l>हृदये मानवतीनां चिरेण प्रणयगुरुकः प्रशाम्यति रोषः ।।]</l></lg>
<p>अत्रावस्थिता प्रकृष्टा च रतिर्व्यलीकस्मरणादिभिः संकीर्यते ।।</p>
<p>प्रवासानन्तरे संपू६र्णो यथा---</p>
<lg><l>'शापान्तो मे भुजगशयनादुत्थिते शार्ङ्गपाणौ
मासानेतान्ग७मय चतुरो लोचने मीलयित्वा ।</l>
<l>पश्चादावां विरहगुणितं तं तमात्माभिलाषं
निर्वेक्ष्यावः परिणतशरच्चन्द्रिकासु क्षपासु ।। २७८ ।।'</l></lg>
<!-- NOTES pg=651!-->
१. 'राग.' क.ख. २. 'च्युतविविध' क.ख. ३. 'करस्पर्शारम्भे' क. ४. 'विहलो'
क. ५. 'पअणगरुओ' ख. ६. 'संपूर्णा' क.ख. ७. 'शेषान्मासान्' मुद्रिते मेघदूते.﻿
