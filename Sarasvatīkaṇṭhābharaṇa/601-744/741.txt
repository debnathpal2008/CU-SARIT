<pb n="741"/>
<p>कार्यहेतोः स्वरूपविज्ञानादिप्रच्छादनं नर्मगर्भः । यथा---</p>
<lg><l>'अथाजिनाषाढधरः प्रगल्भवाग्ज्वलन्निव ब्रह्ममयेन तेजसा ।</l>
<l>विवेश कश्चिज्जटिलस्तपोवनं शरीरबद्धः प्रथमाश्रमो यथा ।। ५२० ।।'</l></lg>
<p>उत्थापकः, परिवर्तकः, संलापकः, संघात्यकः, इति चत्वारि
सात्वत्यङ‍गानि ।</p>
<p>तेषु परस्परीभूतार्थेषूत्थापनमुत्थापकः । यथा---</p>
<lg><l>'प्रहर मम तु कायं प्राक्प्रहारप्रियोऽहं
म१यि तु कृतविघाते किं विदध्याः परस्मात् ।</l>
<l>झटिति विततबह्वङ‍गारभास्वत्कुठार-
प्रविघटितकठौरस्कन्धबन्धः कबन्धः ।। ५२१ ।।</l></lg>
<p>प्रस्तुतार्थत्यगादन्यार्थभजनं, परिवर्तकः । यथा---</p>
<lg><l>'मुनिमभिमुखतां निनीषवो याः समुपययुः कमनीयतां गुणेन ।</l>
<l>मदनमुपदधे स एव ताभ्यो दुरधिघमा हि गतिः प्रयोजनानाम् ।। ५२२ ।।</l></lg>
<p>सदसि नानावाक्यैर्मिथोऽधिक्षेपः संलापकः । यथा---</p>
<lg><l>'कथमपि न निषिद्धो दुःखिना भीरुणा वा
द्रुपदतनयपाणिस्तेन पित्रा ममाद्य ।</l>
<l>तव भुजबलदर्पाध्द्यायमानस्य वामः
शिरसि चरण एष न्यस्यते धारयैनम् ।। ५२३ ।।'</l></lg>
<p>कार्यमन्त्रानुभावदैवादिभिः संघातभेदः संघात्यकः । यथा---</p>
<lg><l>'अपश्यद्भिरिवेशानं रणान्निववृते गणैः ।</l>
<l>मुह्यत्येव हि कृच्छ्रेषु संभ्रमाधिगतं मनः ।। ५२४ ।।'</l></lg>
<!-- NOTES pg=741!-->
१. 'अपि तु' ख.﻿
