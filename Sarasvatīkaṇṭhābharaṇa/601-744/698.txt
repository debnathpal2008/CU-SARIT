<pb n="698"/>
<p>औदार्यं यथा---</p>
<lg><l>'भ्रू१भेदे सहसोद्ग२तेऽपि वदनं नीतं परां नम्रता-
मीषन्मां प्रति भेदकारि हसितं नोक्तं वचो निष्ठुरम् ।</l>
<l>अन्तर्बाष्पजलीकृ३तं प्रभुतया चक्षुर्न विस्फारितं
कोपश्च प्रकटीकृतो दयितया मुक्तश्च न प्र४त्ययः ।। ४३१ ।।'</l></lg>
<p>महाभाग्यं यथा---</p>
<lg><l>'तां नारदः कामचरः कदाचित्कन्यां किल प्रेक्ष्य पितुः समीपे ।</l>
<l>समादिदेशैकवधूं भवित्रीं प्रेम्णा शरीरार्धहरां हरस्य ।। ४३२ ।।'</l></lg>
<p>कृतज्ञता यथा---</p>
<lg><l>'पुरिससरिसं तुह इमं रक्खससरिसं क५अं णिसाअरवइणा ।</l>
<l>कह ता६ चिंतिज्जं७तं महिलासरिसं ण संपडइ मे मरणं ।। ४३३ ।।'</l></lg>
<lg><l>[पुरुषसदृशं तवेदं राक्षससदृशं कृतं निशाचरपतिना ।</l>
<l>कथं तावच्चिन्तितसुलभं महिलासदृशं न संपद्यते मे मरणम् ।।]</l></lg>
<p>रूपसंपद् यथा---</p>
<lg><l>'आभरणस्याभरणं प्रसाधनविधेः प्रसाधनविशेषः ।</l>
<l>उपमानस्यापि सखे प्रत्युपमानं वपुस्तस्याः ।। ४३४ ।।'</l></lg>
<p>यौवनसंपद् यथा---</p>
<lg><l>'उन्मीलितं तूलिकयेव चित्रं सूर्यांशुभिर्भिन्नमिवारविन्दम् ।</l>
<l>बभूव तस्याश्चतुरस्रशोभि वपुर्विभक्तं नवयौवनेन ।। ४३५ ।।'</l></lg>
<p>वैदग्ध्यसंपद् यथा---</p>
<lg><l>'एकत्रासनसंस्थितिः परिहृता प्रत्युद्गमाद्द‍ूरत-
स्ता८म्बूलानयनच्छलेन रभसाश्लेषोऽपि संविघ्नितः ।</l>
<!-- NOTES pg=698!-->
१. 'भ्रभङ्गे' मुद्रितरत्नावल्याम्. २. 'सहसा कृतेऽपि' क. ३. 'अन्तर्बाष्पजडी-
कृतं' ख., मुद्रितरत्नावल्यां च. ४. 'प्रत्ययः' ख. ५. 'किअं' घ. ६. 'आचि-
न्तिज्जं' क.ख. ७. 'चिन्तिअसुलहं' इति काव्यमालामुद्रिते सेतुबन्धे. ८. 'ताम्बूला-
हरणच्छलेन' घ., काव्यमालामुद्रितेऽमरुशतके च.﻿
