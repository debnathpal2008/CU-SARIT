<pb n="659"/>
<p>अत्र करुणावस्थायां प्रियापादाब्जयोर्लुण्ठता शोकेन यो विलापः
कृतः स इह प्रकर्षालापत्वेन विप१रिणमति ।।</p>
<p>अत्रैव मनोऽवस्थापनान्वयार्थो यथा---</p>
<lg><l>'अखण्डितं प्रेम लभस्व पत्युरित्युच्यते ताभिरुमा स्म नम्रा ।</l>
<l>तया तु तस्यार्धशरीरलाभादधःकृताः स्निग्धजनाशिषोऽपि २९५'</l></lg>
<p>अत्रैव---</p>
<lg><l>'यदैव पूर्वं ज्वलने शरीरं सा२ दक्षरोषात्सुदती ससर्ज ।</l>
<l>ततःप्रभृत्येव विमुक्तसङ‍गः पतिः पशूनामपरिग्रहोऽभूत् ।। २९६ ।।'</l></lg>
<p>इति करुणावस्थायामतिस्नेहेनापरिग्रहत्वसाहसे यन्मनोऽवस्थापितं
तदिहार्धशरीरप्रदानमहासाहसमेवावतिष्ठते ।।</p>
<p>तत्रैवाभ्यञ्जनान्वयार्थो यथा---</p>
<lg><l>'भिन्न सद्यः समाधावुपरमति परज्योतिषि स्पन्दसंज्ञे
संज्ञामापद्यमाने मृदुमनसि मनागुन्मिषत्स्विन्द्रियेषु ।</l>
<l>व्यापारे पारवश्यं विसृजति मरुति ब्रह्मसब्रह्मचारी
वामार्धस्पर्शजन्मा जयति पुररिपोरन्तरानन्दपूरः ।। २९७ ।।'</l></lg>
<p>अत्र यत्करुणावस्थायां मनः शोकप्रकर्षेणाभ्यक्तमासीत्तदिह प्रिया-
श्लेषजन्माना परमानन्देनाभ्यज्यते । सोऽयं क३रुणधर्मान्वयस्तदनन्तरेऽपि
समाससामर्थ्याद्भवति । कः पुनरत्र समासः । षष्ठीतत्पुरुष एव । का
वृत्तिः । जहत्स्वार्था । न ह्यत्र करुणार्थस्य गन्धोऽपि । कथं तर्ह्यन्वयः ।
यथा मल्लिकापुटः चम्पकपुट इत्यत्र निःकीर्णा४स्वपि सुमनःसु मल्लिकादि-
र्वासनावशाद्विशेषणं भवति---अयं मल्लिकापुटोऽयं चम्पकपुट इति, एवं
<!-- NOTES pg=659!-->
१. 'परिणमति' क.ख. २. 'साक्षादरोषात्' घ. ३. 'करुणधर्मसमन्वयः' क.
ख. ४. 'निगीर्णासु' ख.﻿
