<pb n="694"/>
<p>स यथा---</p>
<lg><l>'शकार किं प्रार्थनया प्रावारेणामिषेण१ वा ।</l>
<l>अ२कार्यवर्जं मे ब्रूहि किमभीष्टं क३रोमि ते ।। ४११ ।।'</l></lg>
<p>धात्रेयकादिश्चेटो यथा---</p>
<lg><l>'चन्द्रापीडोऽथ संजातपीडः कादम्बरीं प्रति ।</l>
<l>प्राहिणोत्स्रस्तकेयूरः केयूरकमुपस्थितम् ।। ४१२ ।।'</l></lg>
<p>पताकासु---</p>
<b><lg><l>स्वात्मोपयोगिन्यन्योपयोगिन्यनुपयोगिनी ।</l>
<l>पताकेत्यापताकेति प्रकरीति प्रकीर्त्यते ।। १७१ ।।</l></lg></b>
<p>तासु पताका हनूमान् यथा---</p>
<lg><l>'दिष्ट्या सोऽयं महाबाहुरञ्जनानन्दवर्धनः ।</l>
<l>यस्य वीर्येण कृतिनो वयं च भुवनानि च ।। ४१३ ।।'</l></lg>
<p>आपताकाप्रकर्यौ मारीचजटायुषौ यथा---</p>
<lg><l>'रक्षसा मृगरूपेण वञ्चयित्वा स राघवौ ।</l>
<l>जहार सीतां पक्षीन्द्रप्रयासक्षणविघ्नितः ।। ४१४ ।।'</l></lg>
<b><lg><l>सहजा पूर्वजागन्तुः सखीह त्रिविधोच्यते ।</l></lg></b>
<p>तासु लवाङ्गिकादिः सहजा यथा---</p>
<lg><l>'उज्ज्वलालोकया स्निग्धा त्वया त्यक्ता न राजते ।</l>
<l>मलीमसमुखी वर्तिः प्रदीपशिखया यथा ।। ४१५ ।।'</l></lg>
<p>कामन्दक्यादिः पूर्वजा यथा---</p>
<lg><l>'तथा विनयनम्रापि म४या मालत्युपायतः ।</l>
<l>नीता कतिपया५होभिः सखी विस्रम्भसेव्यताम् ।। ४१६ ।।'</l></lg>
<!-- NOTES pg=694!-->
१. 'प्रावारेण मिषेण वा' क., 'प्रावारेणामिषेण वा' घ. २. 'आकार्यवर्जं' ग.
३. 'करोति' ग. ४. 'यथा' ख. ५. 'कतिपयाहेन' Dr, R. G. Bhandarkar
मुद्रिते मालतीमाधवे.﻿
