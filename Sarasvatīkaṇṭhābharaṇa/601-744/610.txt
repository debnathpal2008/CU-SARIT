<pb n="610"/>
<l>वाप्यां न रज्यति न चात्ति मृणालखण्डं
चक्रः क्षपासु विरहे खलु चक्रवाक्याः ।। ११८ ।।'</l></lg>
<p>विषयस्त्रिधा---चेतनः, तिर्यगू, अचेतनश्च ।।</p>
<p>तेषु चेतनो यथा---</p>
<lg><l>'इयं सा लोलाक्षी त्रिभुवनललामैकवसतिः
स चायं दुष्टात्मा स्वसुरपकृतं येन मम तत् ।</l>
<l>इतस्तीव्रः कामो गुरुरयमितः क्रोधदहनः
कृतो वेषश्चायं कथमिदमिति भ्राम्यति मनः ।। ११९ ।।'</l></lg>
<p>तिर्यगू यथा---</p>
<lg><l>'आयाते दयिते मरुस्थलभुवां १संचिन्त्य दुर्लङ‍घ्यतां
गेहि२न्या परितोषबाष्पतरलामासज्य दृष्टिं ३मुखे ।</l>
<l>दत्त्वा पीलुशमीकरीरकवलान् स्वे४नाञ्चलेनादरा-
दुन्मृष्टं करभस्य केसरसटाभाराग्र५लग्नं रजः ।। १२० ।।'</l></lg>
<p>अचेतनो यथा---</p>
<lg><l>'क्षिप्तं पुरो न जगृहे मुहुरिक्षुकाण्डं
नापेक्षते स्म निकटोपगतां करेणुम् ।</l>
<l>सस्मार वारणपतिः परिमीलिताक्ष-
मिच्छाविहारवनवासमहोत्सवाना६म् ।। १२१ ।।'</l></lg>
<p>ज्ञानं त्रिधा---दृष्टम्, श्रुतम्, अनुमानजं च ।।</p>
<!-- NOTES pg=610!-->
१. 'उद्वीक्ष्य' सुभाषितावलौ, 'उत्प्रेक्ष्य' शार्ङ‍गरधरपद्धतौ. २. 'तन्वङ‍ग‍या' सुभाषि-
तावलौ, 'गेहिन्याः' ख. ३. 'मयि' क.ख. ४. 'लोलाञ्चलेन' शार्ङ‍गधरपद्धतौ.
५. 'भारावलग्नं रजः' सुभाषिताबलौ. ६. 'महोत्सवान्तम्' ख.﻿
