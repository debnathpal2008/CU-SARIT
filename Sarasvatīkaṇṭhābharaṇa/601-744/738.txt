<pb n="738"/>
<p>तत्र वक्तव्यार्थप्रशंसापरं वचः प्ररोचना; यथा---</p>
<lg><l>'जयति भुवनकारणं स्वयम्भुर्जयति पुरन्दरनन्दनो मुरारिः ।</l>
<l>जयति गिरिसुतानिरुद्धदेहो दुरितभयापहरो हरश्च देवः ५०५</l></lg>
<p>प्रस्तुतवस्तूपपादनावसरसूचकं वचः प्रस्तावना; यथा रत्नावल्याम् ।</p>
<lg><l>'द्वीपादन्यस्मादपि मध्यादपि जलनिधेर्दिशोऽप्यन्तात् ।</l>
<l>आनीय झटिति घटयति विधिरभिमतमभिमुखीभूतः ५०६'</l></lg>
<p>उद्धात्यकादीनामङ‍गानां प्रवृत्तिः वीथी उद्धात्यकः कथोद्धातः प्रयो-
गातिशयः प्रवर्तकोऽवलगितमिति ।</p>
<p>तत्रोद्धात्यको यथा---</p>
<lg><l>'को जयति जयति शर्वः केन जितं जितमनङ‍गदहनेन ।</l>
<l>त्रिपुरारिणा भगवता बालशशाङ‍काङ्कितजटेन ।। ५०७ ।।'</l></lg>
<p>कथोद्धातो यथा---</p>
<lg><l>'साकं पङ‍कजजन्मना सुरपतेरभ्यर्थनाया वशा-
दिक्ष्वाकोः शरदिन्दुबिम्बविमले वंशेऽवतीर्य स्वयम् ।</l>
<l>निःशेषात्तपदं त्रयीप१थजुषां विद्वेषिणं राक्षसं
यः पौलस्त्यमहन् स पातु भवतो रामाभिधानो हरिः ५०८</l></lg>
<p>प्रयोगातिशयो यथा---</p>
<lg><l>'यूथायित२मवतु हरेः क्ष्मामुद्धरतो वराहवपुषो वः ।</l>
<l>शेषफण३रत्नदर्पणसहस्रसंक्रान्तबिम्बस्य ।। ५०९ ।।'</l></lg>
<!-- NOTES pg=738!-->
१. 'त्रयीपदजुषां' ख. २. 'उत्थापितम्' क., 'अत्याहितम्' ख. ३. 'शेषफणा,
रत्नदर्पण' क. ख.﻿
