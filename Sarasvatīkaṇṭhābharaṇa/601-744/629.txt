<pb n="629"/>
<p>करुणेन यथा---</p>
<lg><l>'न मर्त्यलोकस्त्रिदिवात्प्रहीयते म्रियेत नाग्रे यदि वल्लभो जनः ।</l>
<l>निवृत्तमेव त्रिदिवप्रयोजनं मृतः स चेज्जीवत एव जीवति १९५'</l></lg>
<p>तिर्यगादिषु चैतदाभासा भवन्ति ।।</p>
<p>तेषु सरीसृपमृगयोर्यथा---</p>
<lg><l>'मधु द्विरेफः कुसुमैकपात्रे पपौ प्रियां स्वामनुवर्तमानः ।</l>
<l>श्रृङ‍गेण संस्पर्शनिमीलिताक्षीं मृगीमकण्डूयत कृष्णसारः १९६'</l></lg>
<p>पशुपक्षिणोर्यथा---</p>
<lg><l>'ददौ सरःपङ‍कजरेणुगन्धि गजाय गण्डूषजलं करेणुः ।</l>
<l>अर्धोपभुक्तेन बिसेन जायां संभावयामास रथाङ‍गनामा ।। १९७ ।।'</l></lg>
<p>किंनरेषु यथा---</p>
<lg><l>'गीतान्तरेषु श्रमवारिलेशैः किंचि१त्समुच्छ‍वासितपत्र/?/लेखम् ।</l>
<l>पुष्पासवाधूर्णितनेत्रशोभि प्रियामुखं किंपुरुषश्चचुम्बे ।। १९८ ।।'</l></lg>
<p>तरुषु यथा---</p>
<lg><l>'पर्याप्तपुष्पस्तबकस्तनीभ्यः स्फुरत्प्रवालोष्ठ२मनोहराभ्यः ।</l>
<l>लतावधूभ्यस्तरवोऽप्यवापुर्विनम्रशाखाभुजबन्धनानि ।। १९९ ।।'</l></lg>
<p>विप्रलम्भचेष्टासु प्रथमानुरागे स्त्रिया यथा---</p>
<lg><l>'पेच्छइ अलद्ध३लक्खं दीहं णीससइ सुण्णअं हसइ ।</l>
<l>जइ जंपइ अफुडत्थं तह से हिअअट्ठिअं किं वि ।। २०० ।।'</l></lg>
<lg><l>[प्रेक्षतेऽलब्धलक्ष्यं दीर्घं निःश्वसिति शून्यं हसति ।</l>
<l>यथा जल्पत्यस्फुटार्थं तथास्या हृदयस्थितं किमपि ।।]</l></lg>
<!-- NOTES pg=629!-->
१. 'ईषत्समुच्छ्वासितपत्र/?/लेखम्' घ. २. 'प्रबालौष्ठमनोहराभ्यः' घ. ३. 'अलद्ध-
लच्छदी ह' क. ख.﻿
