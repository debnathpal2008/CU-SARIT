<pb n="714"/>
<l>यानि प्रणाममिलितानि नृणां ललाटे
लुम्प१न्ति दैवलिखितानि दुरक्षराणि ।। ४६७ ।।</l></lg>
<p>अत्र हेतुसाम्योभया२लंकाराभिधानेऽपि प्राधान्येनार्थप्राकट्यमर्थगुणः
प्रतीयते ।।</p>
<p>दोषगुणप्रधानो यथा---</p>
<lg><l>'येनापविद्धसलिलस्फुटनागसद्मा
देवासुरैरमृतमम्बुनिधिर्ममन्थे ।</l>
<l>व्यावर्तनैरहिपतेरयमाहिताङ‍कः
खं व्यालिखन्निव विभाति स मन्दराद्रिः ।। ४६८ ।।'</l></lg>
<p>अत्र 'व्यावर्तनैरहिपतेरयमाहिताङ‍कः' इति ज्ञापकहेतोः 'खं व्यालि-
खन्निव' इति उत्प्रेक्षावयवाच्च, देवासुरैरिति नित्य३वैराविवक्षायां बहु-
वचनम्, 'अमृतमम्बुनिधिर्ममन्थे' इति द्विकर्मकेष्वपि मथिप्रभृतीना-
मुपसंख्यानमिति अमृतशब्दाद्द्वितीया इति दोषगुणयोः प्राधान्यं
प्रतीयते । ननु चात्रार्थस्य प्राधा४न्यं कथं भवति तद्विषयस्य ज्ञापकहेतु-
नापहृतत्वात्सोऽप्यर्थालंकार एव । गुणालंकारयोश्च तुल्यकक्षतायाम-
लंकारः प्रधानं भवति न गुणः । गुणैर्हि गुणभूतैरेवालंकाराः प्राय
आरभ्यन्ते । तद्यथा---</p>
<lg><l>'अस्पृष्टा दोषमात्राभिः समग्रगुणगुम्फिता ।</l>
<l>विपञ्चीस्वरसौभाग्या वैदर्भी रीतिरिप्यते ।</l></lg>
<lg><l>स५मस्तात्युद्भटपदामोजःकान्तिसमन्विताम् ।</l>
<l>गौडी६येति विजानन्ति रीतिं रीतिविचक्षणाः ।।</l></lg>
<!-- NOTES pg=714!-->
१. 'लिम्पन्ति' घ. २. 'अत्र हेतुवाक्यउभयालंकारप्राधान्येनार्धप्राकटयमर्थ-
गुणः प्रतीयते' क. ३. 'नित्यविवक्षायाम' ख. ४. 'प्राधान्यं न भवति' क. ख.
५. 'समस्तेत्युत्कटपदाम्' क., 'समस्तात्युत्कटपदाम्' ख. ६. 'गौडीयां तां' क. ख.﻿
