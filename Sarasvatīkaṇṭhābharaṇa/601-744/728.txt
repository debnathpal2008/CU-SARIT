<pb n="728"/>
<p>सैव विधिनिषेधाभ्यां यथा---</p>
<lg><l>'हेलोदस्तमहीधरस्य तनुतामालोक्य दोष्णो हरे-
र्हस्तेनांसतटेऽवल१म्ब्य चरणावारोप्य तत्पादयोः ।</l>
<l>शैलोद्धारसहायतां जिगमिषोरस्पृष्टगोवर्धना
राधायाः सुचिरं जयन्ति गगने वन्ध्याः करभ्रान्तयः ४९३'</l></lg>
<p>अत्र राधायाः प्रेयसि हरौ यथाव२दस्तितोद्भ‌ूतवृत्तिस्नेहशङ‍कोत्साहा
मिथः संकीर्यमाणा भयावेगस्मृतिमतिवितर्कादिभिर्व्यभिचारिभावैराल-
म्बनचरणाक्रमणसहकृतायां करभ्रान्तौ शरीरारम्भानुभावे प्रतीयमाना
अस्पृष्टगोवर्धना वन्ध्या इति निषेधमुखेन जयन्तीति विधिमुखेन
चाभिधीयन्ते ।।</p>
<p>वक्रोक्तिपक्ष उपमादयः ।</p>
<p>तेषूपमा यथा---</p>
<lg><l>'चोरा३ सभअसतण्हं पुणो पुणो पेसअंति दिट्ठीओ ।</l>
<l>अहिरक्खिअणिहिकलसे व्व पोढ४महिलाथणुच्छंगे ।। ४९४ ।।'</l></lg>
<lg><l>[चोराः सभयसतृष्णं पुनः पुनः प्रेषयन्ति दृष्टीः ।</l>
<l>अभिरक्षितनिधिकलश इव प्रौढमहिलास्तनोत्सङ‍गे ।।]</l></lg>
<p>अत्र चौर५गतभयानुरागयोः संकरस्वभावोक्तिमतिभूयोत्तरार्धागतमौ-
पम्यं प्राधान्येन प्रतीयते ।।</p>
<!-- NOTES pg=728!-->
१. 'हस्तेनास त एव' क., 'हस्तेनांसत एव' ख. २. 'यथावदवस्थिता अद्भ‌ुत---'
ख. ३. 'चोरा भअसतहणं पुणो पेसवति दिव्वीओ । अहिरस्थिअनिहिकलसे थयोक्क-
हलपूइखणुत्सङ‍गे' क. ४. 'पोढवइआथणुच्छङ‍गे' गाथासप्त॰., 'प्रौढपतिकास्तनोत्सङ‍गे'
इति च्छाया च. ५ 'चोरगत---' ग. घ.﻿
