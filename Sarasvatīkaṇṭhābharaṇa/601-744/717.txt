<pb n="717"/>
<lg><l>'न्यक्कारो हृदि वज्रकील इव मे तीव्रः परिस्पन्दते
घीरान्धे तमसीव मज्जति मनः संमीलितं लज्जया ।</l>
<l>शोकस्तार्क्ष्य१विपत्तितो द२हति मां नास्त्येव यस्मिन्क्रिया
मर्माण्येव३ पुनश्छिनत्ति करुणा सीतां वराकीं प्रति ।। ४७२ ।।'</l></lg>
<p>अत्रामर्षलज्जाशोकानुकम्पाः समकक्षतया मिथस्तिलतण्डुलवत्संकी-
र्यमाणा रामस्य विरहिणो वागारम्भानुभा४वोक्तिपरतया प्रतीयन्ते ।।</p>
<p>क्षीरनीरप्रकारो यथा---</p>
<lg><l>'मानोन्नतेत्यसहनेत्यतिपण्डितेति
मय्येव धिक्कृतिरनेकमुखी सखीनाम् ।</l>
<l>दाक्षिण्यमात्रमसृणेन विचेष्टितेन
धूर्तस्य तस्य हि गुणा नु परं जयन्ति ।। ४७३ ।।'</l></lg>
<p>अत्र सखीषु रोषः प्रियगुणेषु चासूया, क्षीरनीरवन्मिथः संकीर्य-
मा५णौ मानिनीवागारम्भपरतया प्र६तीयेते ।।</p>
<p>छायादर्शप्रकारो यथा</p>
<lg><l>'आः सीते पतिगर्वविभ्रमभरभ्रा७न्तभ्रमद्बान्धव-
प्रध्वंसस्मितकान्तिमत्तव तदा जातं यदेतन्मुखम् ।</l>
<l>संप्रत्येव हठात्तदेष८ कुरुते केशो९च्चयाकर्षण-
त्रासोत्तानितलोललोचनपतद्बाष्पप्लुतं रावणः ।। ४७४ ।।'</l></lg>
<p>अत्र क्रोधाभासे छायादर्शन्यायेन रत्याभासः संकीर्यमा१०ण उपलभ्यते ।।</p>
<!-- NOTES pg=717!-->
१. 'तातविपत्तिजो' ख., 'तार्क्ष्यसजातीयत्वात् तार्क्ष्योऽत्र जटायुरभिधीयते' घ.
पुस्तकस्यायुषि टिप्पणी. २. 'दहति यन्नास्त्येव' क. ३. 'मर्माणीव' ख. ४. 'अनुरा-
गोक्तिपरतया' क. ख. ५. 'संकीर्यमाणौ' क. 'संकीर्यमाणे' ख. ६. 'प्रतीयेते' क. ख.
७. 'प्रान्त' क. ८. 'तदेव' क. ख. ९. 'केशोच्चयोत्कर्षण' क. ख. १०. 'संकीर्यते' क. ख.﻿
